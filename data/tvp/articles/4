Wipler i Korwin-Mikke dogadani,"Poseł Przemysław Wipler (niezrzeszony) i prezes Kongresu Nowej Prawicy
Janusz Korwin-Mikke poinformowali w poniedziałek, że podpisali porozumienie programowe. Ma ono
rozpocząć współpracę Wiplera z KNP w zbliżających się wyborach samorządowych i
parlamentarnych.","Wipler zadeklarował na wspólnej z Korwin-Mikkem konferencji prasowej w Sejmie, że chce razem znim stworzyć alternatywę dla największych sił politycznych w kraju oraz dla – jak mówił – „corazbardziej socjalistycznego rządu"".– Jeśli mamy zmienić kierunek, w którym idzie Polska, powinniśmy zmienić polityków – przekonywałWipler. Zapewniał, że jest „jedynym politykiem w parlamencie, który nigdy nie zagłosował zapodniesieniem podatków czy wprowadzeniem nowych"". – Jeśli Polska ma się zmienić, potrzebujemyprzynajmniej 230 takich posłów – oświadczył. „Szkoda, że bez Gowina”Wipler przypomniał, że już wcześniej pracował z Korwin-Mikkem jako działacz Unii Polityki Realnej, apóźniej rzecznik tego ugrupowania. – Mamy nadzieję, że współpraca, którą dziś rozpoczęliśmyzaowocuje dużym ruchem, który będzie mieć szanse w wyborach samorządowych i parlamentarnych – powiedział. Wyraził jednocześnie żal, że nie udało mu się doprowadzić do współpracy z PolskąRazem Jarosława Gowina; wskazał na podobieństwo programowe partii Gowina i Kongresu NowejPrawicy.Uczestnicy poniedziałkowej konferencji nie zadeklarowali jednoznacznie, czy Wipler znajdzie się naliście Kongresu Nowej Prawicy w majowych wyborach do europarlamentu. Korwin-Mikke mówiąc owspółpracy z Wiplerem przekonywał, że „środowiska konserwatywnych liberałów powinny w wyborachiść razem, aby nie rozpraszać sił"". „Mamy takie same poglądy”Dziennikarze przytoczyli Wiplerowi jego własne słowa sprzed dwóch lat, że partii Korwin-Mikkego„brakuje powagi i nie ma ona poparcia społecznego, a poglądy jej lidera mogą trafić jedynie do rubrykisatyrycznej"". – Od tego czasu dużo się zmieniło – przekonywał Wipler. – Mamy takie same poglądy –zapewniał z kolei Korwin-Mikke.W podpisanej przez obu polityków deklaracji programowej, zapisano,że ich wspólnym celem jest m.in. „zwiększenie zakresu wolności"", po to, by doprowadzić do„skokowego wzrostu poziomu życia obywateli i wzmocnienia więzi społecznych w Polsce"".Zaznaczono, że Polska potrzebuje „silnego, szerokiego ruchu politycznego, szanującego tradycyjnewartości a jednocześnie prowadzącego skuteczne działania na rzecz poszerzenia wolności Polakówzarówno w życiu społecznym, jak i gospodarczym"". Konserwatywni liberałowie, konserwatyści, wolnościowcy, narodowcy i republikanieW deklaracji podkreślono ponadto, że ów ruch powinien objąć jak największą liczbę środowisk, dlaktórych „wolność, własność, sprawiedliwość to fundamentalne zasady porządku społecznego, asuwerenna i niepodległa Polska szanująca wolności swych obywateli to wciąż niezrealizowanemarzenie"". Zadeklarowano działania mające doprowadzić do tego, by powstała wspólna reprezentacjapolityczna „konserwatywnych liberałów, konserwatystów, wolnościowców, narodowców irepublikanów"".Fundamentem współpracy – zaznaczono – będzie wspólnie wypracowany program. Zadeklarowano teżzamiar budowy wspólnych list w najbliższych wyborach samorządowych. Mandat z historiąPrzemysław Wipler dostał się do Sejmu w 2011 r. z listy PiS, po czym wstąpił do tej partii. Odszedł zPiS w czerwcu 2013 r. i założył Stowarzyszenie „Republikanie"", którego został prezesem. Wpaździerniku 2013 r. Republikanie podpisali – w ramach akcji społecznej „Godzina dla Polski"" –porozumienie z trzema posłami niezrzeszonymi, którzy opuścili PO: Gowinem, Jackiem Żalkiem iJohnem Godsonem.W grudniu 2013 r. „Republikanie"" wzięli udział w utworzeniu partii Polska Razem Jarosława Gowina, asam Wipler został członkiem prezydium zarządu PR. Jednak w dniu rejestracji partii (20 lutego 2014)Wipler – wraz z częścią „Republikanów"" – zakończył współpracę z PR. Powodem odejścia – wedługWiplera – był brak szerokiego sojuszu środowisk chcących „mniejszych podatków i mniejszejbiurokracji"" i marginalizacja jego zaplecza politycznego w Polsce Razem.Na początku marca do Sejmu został wysłany wniosek o uchylenie immunitetu poselskiego Wiplerowi,podpisany przez prokuratora generalnego Andrzeja Seremeta. Stołeczna prokuratura chce zarzucić munaruszenie nietykalności i znieważenie policjantów w związku z nocną bójką przed warszawskimklubem, do której doszło pod koniec października 2013 roku. Wipler twierdził, że został brutalnie pobityprzez policję. Jak tłumaczył, świętował, bo po raz piąty zostanie ojcem. Według policji, którazabezpieczyła nagrania z monitoringu, to poseł był agresywny. Wipler zapewnia, że gdy wniosekprokuratury trafi do Sejmu, sam zrzeknie się immunitetu, bo „chce dowieść swej niewinności"".                                                    Przemysław Wipler pokazuje dziennikarzom obrażenia (fot. arch. PAP/Paweł Supernak) Na początku marca do Sejmu został wysłany wniosek o uchylenie immunitetu poselskiego Wiplerowi,podpisany przez prokuratora generalnego Andrzeja Seremeta. Stołeczna prokuratura chce zarzucić munaruszenie nietykalności i znieważenie policjantów w związku z nocną bójką przed warszawskimklubem, do której doszło pod koniec października 2013 roku. Wipler twierdził, że został brutalnie pobityprzez policję. Jak tłumaczył, świętował, bo po raz piąty zostanie ojcem. Według policji, którazabezpieczyła nagrania z monitoringu, to poseł był agresywny. Wipler zapewnia, że gdy wniosekprokuratury trafi do Sejmu, sam zrzeknie się immunitetu, bo „chce dowieść swej niewinności"".",,
Budapeszt: coraz trudniejsza sytuacja uchodźców na dworcu Keleti,"Z godziny na godzinę pogarsza się sytuacja w rejonie dworca kolejowego Keleti w Budapeszcie. Plac przed dworcem zamienił się w wielkie koczowisko, na którym swoje tymczasowe miejsce znalazło kilka tysięcy uchodźców – głównie z Syrii, Afganistanu, Pakistanu czy Birmy.","Imigranci pozostają w przejściach podziemnych, na trawnikach i bezpośrednio na samym placu dworcowym. Niektórzy mają karimaty, inni namioty, wielu z nich zaś śpi bezpośrednio na ziemi.Działania policji ograniczają się do pilnowania zamkniętego dworca, tak aby nikt nie mógł dostać się do środka. W okolicach dworca zaczynają pojawiać się sympatycy ruchów narodowych, wykrzykujący m.in. hasła „białe Węgry”.",,
Amerykanie: Cła na aluminium i stal powinny uderzyć bezpośrednio w Chiny,"Kevin Brady, członek Izby Reprezentantów USA z GOP, ostrożnie skomentował decyzję prezydenta USA Donalda Trumpa o wprowadzeniu ceł na stal i aluminium. Powiedział, że ich zasięg powinien zostać zawężony, by cła uderzyły w zamierzony cel: Chiny.","– Zwolnienie Meksyku i Kanady z opodatkowania to dobry pierwszy krok, ale wzywam Biały Dom do dalszego zawężenia taryf tak, aby uderzyły w zamierzony cel, a nie w amerykańskich pracowników, biznesmenów i rodziny – powiedział Kevin Brady, który tak samo jak Trump jest Republikaninem.Brady wraz z grupą ponad stu Republikanów namawiał prezydenta USA do zawężenia taryf tak, aby uderzyły bezpośrednio w Chiny, które nie szanują zasad uczciwego handlu. Donald Trump spotkał się z przedstawicielami GOP w środę.Po tym spotkaniu – w czwartek – prezydent USA Donald Trump ogłosił wprowadzenie ceł na stal i aluminium. – W ten właśnie sposób Stany Zjednoczone radzą sobie z atakiem na nasz kraj – powiedział Trump przy tej okazji.Prezydent dodał, że Waszyngton będzie musiał wykazać się „elastycznością i współpracą z przyjaznymi krajami”. Zapowiedział też, że nie będzie podatków na dobra wyprodukowane w Ameryce i zaapelował do zagranicznych firm, by budowały fabryki w USA. Cła wyniosą: 25 proc. na stal i 10 proc. na aluminium. Przedstawiciele GOP uważają, że nowe taryfy powinny ograniczać się do Chin. Amerykański sekretarz handlu Wilbur Ross uważa jednak, że szerszy zakres ceł jest potrzebny, „ponieważ Chiny sprytnie przeładowują swoje towary w innych krajach”, co „powoduje dumping”.Według sekretarza generalnego UNCTAD, czyli Konferencji Narodów Zjednoczonych ds. Handlu i Rozwoju dr. Mukhisa Kituyi z Kenii „decyzja o wprowadzeniu ceł dotknie przede wszystkim biedne kraje i może spowodować przejęcia w ich przemyśle wydobywczym” – informuje Reuters.Decyzja Trumpa spotkała się z falą krytyki innych krajów. Francuski minister finansów Bruno Le Maire powiedział, że kraje partnerskie „ocenią wpływ wprowadzenia ceł na ich przemysł i wspólnie na nie odpowiedzą”.Z kolei minister spraw zagranicznych Japonii Taro Kono zaznaczył, że wprowadzenie ceł jest krokiem „godnym pożałowania”, który będzie miał duży wpływ na relacje gospodarcze ze Stanami Zjednoczonymi.Zdaniem Kono decyzja ta wpłynie także na globalną gospodarkę. Dodał, że po zbadaniu jej wpływu na działalność japońskich przedsiębiorstw i jej zgodności z zasadami Światowej Organizacji Handlu (WHO), Tokyo odpowiednio na nią zareaguje.",,
Pomnik Górskiego przed Stadionem Narodowym?,– Jeszcze w tym roku przed Stadionem Narodowym może stanąć pomnik Kazimierza Górskiego. Fundacja imienia słynnego trenera rozpisała już konkurs na projekt pomnika – ujawnia w rozmowie z Informacyjną Agencją Radiową były prezes PZPN Michał Listkiewicz.,"– Fundacją imienia pana Kazimierza kieruje jego wnuczka, działa w niej jego syn, a patronem jest między innymi prezydent Aleksander Kwaśniewski, który z panem Kazimierzem się przyjaźnił. Mamy już rozpisany konkurs i chcemy, żeby jeszcze w tym roku pomnik stanął przed głównym wejściem na stadion – mówi były prezes PZPN.Główną przeszkodą w postawieniu pomnika są pieniądze. Prawdopodobnie nie obejdzie się bez pomocy kibiców, ale na razie nie ma jeszcze szczegółów dotyczących ewentualnej zbiórki.  – Chodzi oczywiście o zebranie odpowiedniej kwoty, ale mam nadzieję, że to się uda. Nie ma przecież drugiej takiej osoby w polskim sporcie, która by na ten pomnik zasługiwała tak, jak pan Kazimierz – mówi Michał Listkiewicz.Na pomysł przychylnym okiem patrzą władze Stadionu Narodowego, które w ostatnim czasie starają się wspierać inicjatywy związane z historią polskiego futbolu. Niedawno na stadionie otwarto wystawę pamiątek sportowych z kolekcji nestora polskiego dziennikarstwa sportowego Stefana Szczepłka.Można na niej zobaczyć m.in. koszulki, na których autografy złożyli Leo Messi, Diego Maradona, Zbigniew Boniek, czy Kazimierz Deyna.",,
Wiceminister finansów: Polsce nie grozi niebezpieczeństwo związane ze wzrostem długu,"W Polsce nie ma niebezpieczeństwa związanego ze wzrostem długu publicznego, zmniejsza się on w relacji do PKB, a większość długu Skarbu Państwa jest w rękach krajowych – poinformował wiceminister finansów Piotr Nowak.","Wzrost długu na świecie zaliczono do kluczowych tematów w tegorocznym, styczniowym raporcie Banku Światowego Global Economy Prospects. W publikacji napisano, że w ciągu ostatnich 50 lat miały miejsce cztery fale akumulacji długu, trzy z nich zakończyły się kryzysami finansowymi w wielu krajach rozwijających się (EMDA – emerging markets and developing economies). Zauważono, że mimo iż niskie stopy procentowe zmniejszają niektóre ryzyka związane z wysokim długiem, obecna fala, która rozpoczęła się w 2010 r., charakteryzuje się największym, najszybszym i najbardziej szerokim wzrostem zadłużenia spośród wszystkich czterech. Wiceminister finansów Piotr Nowak został zapytany, czy tendencja, o której mówi Bank Światowy dotyczy także Polski i czy w związku z tym grozi nam kryzys finansowy. –  W zakresie długu publicznego, w Polsce nie występują niebezpieczeństwa związane z jego narastaniem. Wręcz przeciwnie, dług publiczny w Polsce jest znacząco niższy (na koniec 2018 r. 48,9 proc. PKB wg definicji unijnej) niż w całej Unii Europejskiej (80,4 proc.) czy strefie euro (85,9 proc.). Polska jest jednym z 14 na 28 państw UE z długiem publicznym poniżej wartości referencyjnej 60 proc. PKB –  poinformował wiceminister Nowak. Podkreślił, że sukcesywnie zmniejsza się dług w relacji do PKB - o 5,3 pkt proc. w latach 2017-2018. –  Zgodnie z przyjętą przez rząd Strategią zarządzania długiem sektora finansów publicznych w latach 2020-2023, nadal będzie się zmniejszał: do 47 proc. w 2019 r., 46,5 proc. w 2020 r. i 42,8 proc. w 2023 r. – dodał. Przedstawiciel Ministerstwa Finansów zwrócił uwagę na mechanizmy zapobiegające nadmiernemu narastaniu długu, zawarte w polskim prawie, z tym konstytucyjny limit 60 proc. PKB oraz zawarte w ustawie o finansach publicznych procedury ostrożnościowe i sanacyjne oraz stabilizującą regułę wydatkową. – Bezpieczna jest również struktura długu publicznego. Dług Skarbu Państwa w walutach obcych sukcesywnie się obniża i obecnie stanowi ok. 27 proc.), a strategia zakłada jego dalsze obniżenie, poniżej 25 proc. Większość długu Skarbu Państwa znajduje się w posiadaniu inwestorów krajowych –  podkreślił. Główny ekonomista banku Pekao Marcin Mrowiec powiedział z kolei, że porównując poziom zadłużenia w Polsce z poziomem zadłużenia gospodarek, które uważamy za stabilne, pokazywanych jako wzorce, to jest ono u nas wciąż relatywnie nieduże. Nie wzrosło też bardzo od ostatniego kryzysu finansowego. Ekonomista przyznał, że co prawda zmiany w OFE istotnie zmniejszyły dług, ale z drugiej strony wcześniej system OFE wyraźnie dług podbijał. – Relatywnie rzecz biorąc nasze zadłużenie także względem zagranicy nie jest duże – zaznaczył. Zwrócił uwagę, że w ciągu dekady liczonej od 2008 r. dług mocno wzrósł w krajach rozwiniętych, a główne państwa strefy euro - poza Niemcami - mają bardzo wysokie zadłużenie. Z przedstawionych przez ekonomistę danych wynika, że o ile na koniec 2018 r. dług publiczny w Polsce wyniósł 48,9 proc. PKB, to we Włoszech stanowił 134,9 proc. PKB, w USA – 104,3 proc., we Francji 98,3 proc., Hiszpanii – 97,6 proc., a średnia dla strefy euro wyniosła 87,9 proc. PKB. – W poprzednich latach wzrost zadłużenia był związany ze stymulacją gospodarki, miał miejsce w otoczeniu niskiej inflacji i - co z tego wynikało - niskich, bądź spadających rentowności obligacji. Łatwiej się było zadłużać i nie było to postrzegane jako ryzyko – tłumaczy Mrowiec. Jego zdaniem pierwszy test przyjdzie jednak, kiedy Europejski Bank Centralny wycofa się z polityki ujemnych stóp procentowych i skupu aktywów. – Jeżeli rentowności zaczną rosnąć, to pojawią się pytania o wypłacalność najbardziej zadłużonych krajów. Wtedy możemy mieć do czynienia z powrotem „kryzysu zadłużeniowego” – uważa ekonomista. Według niego Polska - ze względu na relatywnie niski dług - nie da impulsu do takiego kryzysu. Ponieważ rentowności polskich obligacji nie spadły tak bardzo jak w innych krajach, więc nie odbiją tak znacząco w górę.",,
"Szef KPRM: Mam nadzieję, że prezydent ułaskawi Śpiewaka","Mam nadzieję, że działacz miejski Jan Śpiewak zostanie ułaskawiony przez prezydenta Andrzeja Dudę – powiedział szef KPRM Michał Dworczyk. Jego zdaniem zarówno piątkowy wyrok sądu ws. Śpiewaka, jak i utajnienie uzasadnienia są niezrozumiałe. Aktywista w poniedziałek zapowiedział, że najprawdopodobniej jeszcze w tym tygodniu złoży odpowiedni wniosek.","Przypomnijmy – Jan Śpiewak został prawomocnie uznany przez Sąd Okręgowy w Warszawie za winnego zniesławienia mec. Bogumiły Górnikowskiej, córki byłego ministra sprawiedliwości w rządzie PO-PSL Zbigniewa Ćwiąkalskiego. Uzasadnienie wyroku było niejawne. W niedzielę Śpiewak spotkał się z prezydentem. Jak powiedział, spotkanie dotyczyło jego sytuacji prawnej, a także historii prywatyzacji kamienicy na ul. Joteyki w Warszawie.  Szef KPRM komentując spotkanie prezydenta z działaczem miejskim, zastrzegł, że dowiedział się o nim z doniesień prasowych.  „Wszystko wydaje się oczywiste”– Być może pan Śpiewak będzie mógł liczyć na akt łaski ze strony prezydenta – powiedział minister. Wyraził też nadzieję, że właśnie tak się stanie. – Wydaje się, że w tej sytuacji wszystko jest oczywiste – dodał.  Zdaniem ministra wyrok w sprawie Śpiewaka to kolejny przykład niezrozumiałej decyzji sądu. Podkreślił, że kompletnie niezrozumiałe jest także utajnienie uzasadnienia.  Dworczyk zaznaczył, że tego typu wyroki pokazują, jak potrzebna jest reforma wymiaru sprawiedliwości. – Każdy statystyczny Polak idący do sądu powinien mieć poczucie, że może liczyć na elementarną sprawiedliwości. Dzisiaj wiele osób nie ma takiego przekonania – dodał. W poniedziałek w rozmowie z wp.pl poinformował, że będzie wykorzystywał wszystkie dostępne obywatelowi możliwości, żeby zmienić jego wyrok. Dlatego – podkreślił  – „będzie też składał wnioski o skargę kasacyjną do rzecznika praw obywatelskich Adama Bodnara oraz do prokuratora generalnego Zbigniewa Ziobro”.Komentując niedzielne spotkanie z prezydentem powiedział, że odbyło się ono z inicjatywy Andrzeja Dudy, który zaprosił go do Pałacu Prezydenckiego. – To nie było długie spotkanie. Rozmawialiśmy o mojej sytuacji prawnej, prezydent powiedział parę zdań o tym, co się działo w Krakowie, gdzie również działała mafia reprywatyzacyjna i rozmawialiśmy o rozprawie z piątku – powiedział.W całej sprawie przeciwko Śpiewakowi chodzi o jego twitterowy wpis z października 2017 roku: „Boom. Córka ministra Ćwiąkalskiego przejęła w 2010 roku metodą na 118-letniego kuratora kamienicę na Ochocie”. Później kilkakrotnie powtórzył ten zarzut wobec prawniczki na konferencjach. Chodziło o kamienicę przy ul. Joteyki 13 na warszawskiej Ochocie. Budynek przekazano w prywatne ręce w 2011 roku.  Mec. Górnikowska skierowała przeciwko Śpiewakowi prywatny akt oskarżenia dotyczący zniesławienia (z art. 212 Kk). Według niej Śpiewak pomówił ją o nieprawidłowości w wykonywaniu przez nią funkcji kuratora i o udział w aferze reprywatyzacyjnej, a w rezultacie naraził na utratę zaufania potrzebnego do wykonywania przez nią zawodu. Domagała się dla miejskiego aktywisty 10 tys. zł grzywny i trzech miesięcy pozbawienia wolności w zawieszeniu na rok.",,
Węgierska prasa o opinii rzecznika TSUE: Bruksela kontynuuje atak,"Kontynuacją serii ataków Brukseli nazwała w środę prorządowa prasa na Węgrzech opinię rzecznika generalnego Trybunału Sprawiedliwości UE, że węgierska ustawa dotycząca finansowania organizacji obywatelskich z zagranicy jest niezgodna z prawem UE.","„Bruksela kontynuuje serię ataków na nasz kraj z powodu ustawy służącej przejrzystości organizacji obywatelskich, co dobrze się wpisuje w szereg działań, jakimi organizacje obywatelskie siatki (amerykańskiego finansisty George'a) Sorosa od lat próbują wpływać na międzynarodowe ustawodawstwo i uszczuplić kompetencje rządu” – czytamy w dzienniku „Magyar Nemzet”.  Gazeta komentuje w ten sposób fakt, że rzecznik generalny TSUE Manuel Campos Sanchez-Bordona ocenił we wtorek, iż wspomniana ustawa jest niezgodna z prawem UE, bowiem narusza zasadę swobodnego przepływu kapitału i szereg praw podstawowych. Opinia rzecznika jest wstępem do wyroku Trybunału. Sędziowie mogą się z nią zgodzić i zwykle tak się dzieje, mogą też jednak wydać inne orzeczenie.  „Magyar Nemzet” przypomniał, że w 2017 r. Komisja Europejska rozpoczęła procedurę wobec Węgier o naruszenie prawa UE z powodu pakietu ustaw antyimigracyjnych określanych mianem „Stop Soros”. Elementem pakietu, który penalizuje działania nakierowane na wsparcie migrantów i utrudnia dostęp do wnioskowania o azyl, jest ustawa dotycząca finansowania organizacji obywatelskich z zagranicy. Gazeta podkreśliła też, że procedura zbliża się ku końcowi. „W świetle tego nie zaskakuje argumentacja rzecznika generalnego, bo Bruksela i siatka Sorosa wspierają wiele organizacji pseudoobywatelskich, które próbują wywierać presję na rząd i zmienić porządek prawny na Węgrzech” - pisze „Magyar Nemzet”.  Gazeta dodaje, że prawo karne i wymiar sprawiedliwości należą do najczęściej atakowanych przez nich obszarów. Dziennik zarzuca przy tym „skrajnie liberalnym obrońcom praw człowieka”, że ich celem jest to, by sędziowie rzadziej orzekali bezwzględną karę więzienia, a skazani szybciej mogli wyjść na wolność.  „Magyar Nemzet” pisze, że stanowisko węgierskiego rządu jest takie, iż sprawców przestępstw przeciwko życiu skazanych na dożywocie nie należy wypuszczać na wolność, a tymczasem „siatka Sorosa reprezentuje interesy osób skazanych za ciężkie, okrutne przestępstwa”. Gazeta zatytułowała swój tekst „Współpracownicy George'a Sorosa bronią interesów zabójców”.",,
"Turcja zapowiada wznowienie ofensywy, jeśli Kurdowie się nie wycofają","Prezydent Turcji Recep Tayyip Erdogan powiedział że turecka ofensywa na północnym wschodzie Syrii zostanie wznowiona we wtorek wieczorem, jeśli do tego czasu siły Kurdów syryjskich nie wycofają się z tego regionu.","– Jeśli obietnice zostaną spełnione do wtorku wieczorem, kwestia strefy bezpieczeństwa będzie rozwiązana. Jeśli nie, operacja Źródło Pokoju zostanie wznowiona, jak tylko minie 120–godzinny termin (zawieszenia walk) – oświadczył Erdogan, przemawiając w Stambule do przedstawicieli zagranicznej prasy.Zgodnie z warunkami porozumienia wynegocjowanego przez Erdogana i delegację USA z wiceprezydentem Mikiem Pence'em Turcja zgodziła się zawiesić na pięć dni ofensywę w Syrii i ją zakończyć, jeśli w tym czasie kurdyjska milicja YPG, uznawana przez Ankarę za ugrupowanie terrorystyczne, wycofa się z terenów w północno–wschodniej Syrii graniczących z Turcją. – Wyznaczyliśmy limit: 120 godzin, po którego wygaśnięciu region ma zostać oczyszczony z terrorystów – powiedział Erdogan. Polityk dodał, że w przyszłym tygodniu omówi ze swym rosyjskim odpowiednikiem Władimirem Putinem, jakie kroki należy podjąć w „strefie bezpieczeństwa”, jaką Ankara chce w zaatakowanym regionie. W jego ocenie Moskwa powinna przewodzić wysiłkom pokojowym na terenach Syrii, położonych na zachód od Eufratu. Porozumienie USA i Turcji przewiduje również stworzenie „strefy bezpieczeństwa” sięgającej 32 km w głąb syryjskiego terytorium i – według słów Erdogana z piątku – rozciągać się na przestrzeni 440 km wzdłuż granicy turecko–syryjskiej, a nie tylko na obszarach już kontrolowanych przez Turcję w Syrii, tj. na 120–kilometrowym odcinku między miastami Tall Abjad i Ras al–Ajn. W planowanej „strefie bezpieczeństwa” Turcja zamierza utworzyć 12 posterunków obserwacyjnych. Ma Turcja „zareagować”, jeśli rząd syryjski, którego siły zajęły część terenów opuszczonych przez kurdyjską milicję YPG, „popełni błąd” w regionie – zapowiedział Erdogan. Jego zdaniem w „strefie bezpieczeństwa” będzie można osiedlić 2 miliony syryjskich uchodźców, jeśli do jej obszaru włączone zostaną miasta Dajr az–Zaur i Ar–Rakka. W Turcji przebywa obecnie ok. 3,6 mln Syryjczyków, którzy uciekli tam przed konfliktem zbrojnym we własnym kraju. Turecki prezydent ocenił też, że jego kontakty z prezydentem USA Donaldem Trumpem przyczynią się do „otwarcia nowego rozdziału” w stosunkach obu krajów.  – Podobnie jak odbywamy (z Trumpem) niezbędne rozmowy przez telefon, będziemy odbywać spotkania twarzą w twarz, które otworzą nowy rozdział w relacjach turecko–amerykańskich, będą nowym kamieniem milowym – powiedział. Reporterzy Reutera i AP, Syryjskie Obserwatorium Praw Człowieka oraz kurdyjscy bojownicy podali, że w piątek w okolicach Ras al–Ajn, przy granicy z Turcją, słychać było strzały. Syryjskie Siły Demokratyczne (SDF), milicja, której trzon stanowią Kurdowie, oskarżyły wojska tureckie o kontynuowanie ostrzału artyleryjskiego i z powietrza na pozycje kurdyjskich bojowników oraz cele cywilne, w tym szpital w Ras al–Ajn. Według Obserwatorium podczas walk trwających od ogłoszenia wstrzymania tureckiej ofensywy w Ras al–Ajn zginęło co najmniej siedmiu cywilów i czterech syryjskich bojowników, a 21 osób odniosło obrażenia.",,
„Kobiety zostały przehandlowane jak towar polityczny”,"– Gdy chodziło o marsze, lansowanie się, sweet focie, to byli pierwsi. Natomiast jak przyszło co do czego, żeby zagłosować w sejmie – pochowali głowy w piach – powiedział w TVP Info Paweł Grabowski z Kukiz’15 komentując głosowanie ws. projektu „Ratujmy Kobiety 2017”. Anna Milczanowska z Prawa i Sprawiedliwości oceniła, że opozycja, której wielu posłów nie zagłosowało, zachowała się fatalnie, bo od początku popierała liberalizację przepisów. Czesław Mroczek z Platformy Obywatelskiej poinformował, że nie będzie kar dla posłów, którzy wyłamali się z dyscypliny partyjnej.","Obywatelski projekt komitetu „Ratujmy Kobiety 2017”, zakładający liberalizację obowiązujących przepisów ws. aborcji nie będzie procedowany. Za odrzuceniem głosowało 202 posłów, przeciw było 194, wstrzymało się siedmiu, w tym trzech z PO. 29 posłów tej partii nie głosowało. – Kobiety zostały przehandlowane jak towar polityczny. Wczoraj mogły się zorientować, że stały się politycznym towarem tak dla PO, jak i Nowoczesnej – stwierdził Paweł Grabowski z Kukiz’15 .– Gdy chodziło o marsze, lansowanie się, sweet focie z kartkami, to byli pierwsi. Natomiast jak przyszło co do czego, żeby zagłosować w Sejmie, to pochowali głowy w piach – dodał.  – To jest samobój roku i moim zdaniem Nowoczesna nie istnieje politycznie – ocenił Grabowski. Anna Milczanowska z PiS przypomniała, że w jej klubie nie obowiązywała dyscyplina partyjna podczas głosowania. – Ponad 50 posłów zagłosowało za tym, aby projekt przeszedł do dalszego procedowania. – To projekt niekonstytucyjny. Wprowadza aborcję na każde żądanie do 12 tygodnia. To naukowe stwierdzenie, że człowiek zaczyna się od poczęcia – mówiła i dodała, że opozycja zachowała się fatalnie, bo od początku popierała liberalizację przepisów.",,
„Jest mi wstyd za tego karła”,"–  Jest mi wstyd za tego człowieka, bo ja kiedyś go szanowałem. Naprawdę wstyd mi za tego karła – powiedział Janusz Korwin-Mikke pytany o plany rządu na 2014 r., które przedstawił dziś premier Donald Tusk.  Lider Nowej Prawicy był gościem programu „Panorama dnia” w TVP Info.","– Ten rząd od początku realizuje program PiS-u. Walka z dopalaczami, walka z kibolami, hazardem i temu podobne to wszystko są punkty Prawa i Sprawiedliwości – przekonywał polityk. Korwin-Mikke stwierdził, że takie zachowanie rządu wynika z faktu, iż obie partie (PO i PiS) formułują swoje plany i obietnice w oparciu o te same sondaże. –  Biorą te same badania opinii publicznej i mówią to, co ich zdaniem, ludzie chcą usłyszeć.  Jest to kompromitacja, a nie polityka – przekonywał.  – Weźmy np. te „gnojowe umowy o pracę”, bo trzeba tak powiedzieć – „gnojowe umowy”. Chodzi mi o państwowe umowy, bo te śmieciowe są normalne – tłumaczył Korwin-Mikke.  – Dajmy na to, że chcę mieć jeden dzień urlopu co miesiąc, a nie mogę, bo Kodeks pracy mówi, że muszę mieć 10 dni w jednym kawałku. W przypadku umów śmieciowych nie ma takiego problemu. Oczywiście socjaliści uważają odwrotnie, ale my mamy takie zdanie – argumentował. Janusz Korwin-Mikke odniósł się również do zapowiedzi premiera dotyczącej poprawy sytuacji w służbie zdrowia. Harmonogram działań prowadzących do skrócenia kolejek do lekarzy, szczególnie specjalistów, rząd ma zaprezentować w marcu. –  Trzeba zlikwidować państwową służbę zdrowia i oddać ludziom pieniądze, które płacą na nią co miesiąc – mówił. –  W weterynarii nie ma kolejek, prawda? Bo jest prywatna!. Polityk doprecyzował, że nie chodzi mu o sprywatyzowanie szpitali, ale „likwidację służby zdrowia w całości”. –  Jest rzeczą zdumiewającą, że ludzie wierzą, że w tej chwili można zapłacić za operacje oraz utrzymać bandę darmozjadów w Narodowym Funduszu Zdrowia, Ministerstwie Zdrowia itp. i na to nas stać, ale żeby utrzymać samych lekarzy i pielęgniarki nas nie stać – dziwił się Korwin-Mikke. Na dzisiejszej konferencji rząd oświadczył, że wśród jego celów jest obniżenie bezrobocia poniżej 13 proc. w grudniu 2014 roku. Szef Nowej Prawicy przekonywał, że jego zdaniem nie ma najmniejszego problemu z likwidacją bezrobocia, choćby dziś. –  Wystarczy zlikwidować podatki dochodowe, płacę minimalną, Kodeks pracy oraz zasiłki dla bezrobotnych i bezrobocie natychmiast zniknie – oświadczył.",,
„Wolność nierozerwalnie związana z polskością”. IPN wystawił „Polski gen wolności”,"„Polski gen wolności. 150 lat walk o niepodległość (1768-1918)” to tytuł wystawy Instytutu Pamięci Narodowej, którą od środy można oglądać w Klubie Dowództwa Garnizonu Warszawa. – Wolność jest nierozerwalnie związana z polskością. To ona nas definiuje – mówił na wernisażu prezes IPN Jarosław Szarek.","– Wolność jest nierozerwalnie związana z polskością. To ona nas definiuje. I to nie jest tylko te 150 lat, ale całe nasze dzieje. Gdy sięgamy do początków naszej historii, chociażby do obrony Głogowa w 1109 r., to (pamiętamy) o słowach z kroniki Galla Anonima, że lepiej, żeby obrońcy polegli, żeby zginęli, niż mieliby być czyimś poddanymi i żyć w niewoli – powiedział Szarek, przypominając tym samym, że nieustanne dążenie do wolności było stałą cechą narodu polskiego, również w okresie komunistycznej dyktatury i zmagającej się z nią Solidarności. Prezes IPN przypomniał przy tym fragment wiersza Jerzego Stanisława Narbutta pt. „Solidarni”. „A jeśli ktoś nasz polski dom zapali / To każdy z nas gotowy musi być / Bo lepiej byśmy stojąc umierali / Niż mamy klęcząc na kolanach żyć” – napisał Narbutt. Również szef Urzędu ds. Kombatantów i Osób Represjonowanych Jan Józef Kasprzyk podkreślił, że „polskość definiuje się poprzez umiłowanie wolności”. – To jest jeden z nieodłącznych elementów tego, co charakteryzuje nas, Polaków. Umiłowanie wolności, umiłowanie niepodległości. Poświęcenie dla niepodległości, nawet swojego zdrowia i życia – mówił Kasprzyk, przypominając obecnej na wernisażu młodzieży szkolnej o słowach Józefa Piłsudskiego. – Jako jeden z ojców naszej niepodległości i suwerenności powtarzał, że instynktu wolności w Polakach nie da się zabić – przypomniał.  Przypomniał też słowa prymasa Stefana Wyszyńskiego, wygłoszone przez niego w 100-lecie wybuchu Powstania Styczniowego i dotyczące sensu walki zbrojnej Polaków. „Powiedział: czy ktokolwiek jest w stanie podważyć sens trzepoczącego się ptaka uwięzionego w klatce? Ten ptak chce wyfrunąć na wolność, chce otworzyć sobie tę klatkę, chce być wolny... tak jak Polacy” – wspominał słowa prymasa Kasprzyk, dodając przy tym, że nikt przy zdrowych zmysłach nie podważał sensu takiej woli walki. – I Polacy byli takim orłem zamkniętym w klatce, trzepoczącym się i wydającym z siebie krzyk wolności – porównywał szef Urzędu ds. Kombatantów, zwracając jednocześnie uwagę, że to właśnie dzięki takiej postawie Polacy przetrwali dziesiątki lat niewoli. Na wernisażu w Klubie Dowództwa Garnizonu Warszawa poza urzędnikami i przedstawicielami Wojska Polskiego byli obecni uczniowie dwóch klas licealnych. Obecny był także weteran AK i prezes Światowego Związku Żołnierzy Armii Krajowej Leszek Żukowski. Ekspozycja „Polski gen wolności. 150 lat walk o niepodległość”, którą przygotował Oddział IPN w Szczecinie, składa się z 44 plansz. Zaprezentowano na nich chronologicznie kluczowe wydarzenia i najważniejsze momenty walk o wolność i polską państwowość, począwszy od konfederacji barskiej, poprzez insurekcje, powstania i rewolucje, na I wojnie światowej kończąc. Na każdą z plansz przypada co najmniej jeden biogram, co łącznie daje zbiór prawie 50 biogramów takich postaci jak Tadeusz Kościuszko, Adam Mickiewicz czy Józef Piłsudski, ale też mniej znanych, jak ks. Stanisław Brzóska czy Karol Sienkiewicz.",,
Rosyjski parlament za ograniczeniem anonimowości w internecie,"Ustawa, która umożliwi w Rosji blokowanie serwisów VPN i serwisów anonimizujących, została przyjęta przez izbę wyższą parlamentu, Radę Federacji. Dokument wymaga jeszcze podpisu prezydenta. Ma wejść w życie 1 listopada.","Rada Federacji niemal jednomyślnie poparła kontrowersyjne poprawki do ustawy o ochronie informacji, które niższa izba, Duma Państwowa, przyjęła w miniony piątek. Przepisy umożliwią państwowemu regulatorowi, Roskomnadzorowi (Federalna Służba Nadzoru w sferze łączności, technologii informatycznych i masowego przekazu), blokowanie dostępu do stron zawierających informacje o sposobach obchodzenia blokad w internecie. Chodzi o takie technologie, jak np. serwisy anonimizujące i serwisy VPN (wirtualne sieci prywatne), za pośrednictwem których można omijać blokady i uzyskać dostęp do zabronionych stron internetowych.  Roskomnadzor będzie mógł też żądać od operatorów wyszukiwarek internetowych przerwania dostarczania linków do zasobów internetowych, które są na „czarnej liście”. Protesty opozycji  Jeden z autorów projektu ustawy, deputowany Aleksandr Juszczenko, przekonywał w czerwcu, że chodzi o możliwość wpływania na serwisy anonimizujące, by nie rozpowszechniały tych treści, które zostały już w Rosji zabronione. Działacze z projektu Roskomswoboda mówili w czerwcu dziennikowi „Wiedomosti”, że o ile ustawa utrudni dostęp do serwisów anonimizujących i VPN, to nie spełni swojego zadania, bo w razie zablokowania jednego węzła sieci użytkownicy będą przenosić się do innego. Przeciwko inicjatywom Roskomnadzoru dotyczącym internetu protestowali w niedzielę w Moskwie zwolennicy opozycji. Żądali dymisji szefa tej instytucji Aleksandra Żarowa i rehabilitacji osób, wobec których wszczęto w Rosji postępowanie sądowe za rozpowszechnianie publikacji w internecie. Treści ekstremistyczne  Tymczasem szef Komitetu Śledczego Federacji Rosyjskiej Aleksandr Bastrykin zaproponował, by „w celu przeciwdziałania różnego rodzaju przejawom ekstremizmu” umożliwić blokowanie stron internetowych zawierających treści ekstremistyczne bez postanowienia sądu. Od decyzji o blokadzie twórcy treści uznanych za ekstremistyczne mogliby odwoływać się dopiero na drodze sądowej. Do aktywnych działań regulujących rosyjski internet władze przystąpiły w 2012 r. Przyjęto wówczas ustawę umożliwiającą blokowanie dostępu do stron zawierających np. pornografię dziecięcą, zachęcających do popełniania samobójstwa, reklamujących narkotyki. Potem ustawą objęto też serwisy „pirackie” i strony zawierające materiały ekstremistyczne. Obrońcy praw człowieka rejestrują rosnącą liczbę osób skazanych w Rosji za wypowiedzi w internecie, które uznano za ekstremistyczne. Według ogłoszonych przed rokiem danych Centrum Analitycznego Sowa w 2015 r. za ekstremistyczne wypowiedzi w internecie skazano 216 osób (na kary pozbawienia wolności - 43 osoby). Rok wcześniej zapadły 143 wyroki, w 18 przypadkach sąd orzekł karę więzienia.",,
Atak nożownika. Dźgał kobietę spacerującą z dzieckiem,"W Londynie doszło do ataku nożownika. Niezidentyfikowany czarnoskóry mężczyzna podchodząc od tyłu trzykrotnie dźgnął kobietę, która prowadziła wózek z dzieckiem. Sprawca jest poszukiwany.","Do zdarzenia doszło w poniedziałek wieczorem  przy Downton Avenue w londyńskiej dzielnicy Streatham Hill.Jak poinformowała policja, 36-latka pchająca wózek z małym dzieckiem została zaatakowana od tyłu. Mężczyzna pchnął ją trzykrotnie nożem. Kobieta trafiła do szpitala, jej życiu nie zagraża niebezpieczeństwo. Dziecku nic się nie stało. Według mediów był to „niesprowokowany atak"". Napastnik zbiegł, jest poszukiwany przez policję. Według służb był czarnoskóry i nosił ciemne ubrania.",,
Belgrad: milczący protest homoseksualistów,"Nieliczna grupa przedstawicieli mniejszości seksualnych demonstrowała w Belgradzie. Zapowiadany na ten dzień główny wiec gejowski w stolicy Serbii odbył się pod dachem, gdyż władze zakazały urządzenia ulicznej parady z obawy przed skrajną prawicą.","Około 20 osób pojawiło się z flagami przed jednym z budynków rządowych, po czym wszyscy usiedli na chodniku w geście „małego, niemego, pokojowego i nieruchomego protestu”. Demonstranci, których akcja trwała krótką chwilę, byli chronieni przez policję.W miejsce zakazanego przez serbskie MSW przemarszu gejów przez centrum Belgradu środowiska homoseksualne zorganizowały imprezę na mniejszą skalę w budynku. Działacze zapowiedzieli, że będą naciskać na władze, aby w parlamencie uchwalono deklarację przeciwko homofobii oraz włączono do kodeksu karnego zapisy o przestępstwach z nienawiści. Ponadto zapowiedzieli kolejną paradę na wrzesień 2013 roku. Wyrazili też nadzieję, że zapowiedź dana z dużym wyprzedzeniem da serbskim władzom czas na umożliwienie przemarszu.  Ustąpili chuliganom Zarówno w bieżącym, jak i w zeszłym roku władze wydały zakaz przeprowadzania parady gejowskiej i kontrdemonstracji planowanych na ten sam dzień. Uznano, że manifestacje stanowią  zagrożenie dla bezpieczeństwa, po tym jak pierwsza demonstracja mniejszości seksualnych w 2010 roku zakończyła się zamieszkami. Skrajnie prawicowe grupy zaatakowały wówczas uczestników akcji, a w wynikłych starciach z policją rannych zostało ok. 150 osób.Tegoroczny zakaz ściągnął na władze w Belgradzie krytykę zarówno w kraju, jak i poza jego granicami. Organizatorzy parady ocenili, że państwo skapitulowało wobec chuliganów, a organizacja praw człowieka Human Rights Watch jeszcze w piątek apelowała o cofnięcie decyzji.– Wskazywanie zagrożeń dla bezpieczeństwa przy jednoczesnym braku jakichkolwiek widocznych starań na rzecz umożliwienia parady Gay Pride w Belgradzie jest jednoznaczne z uleganiem groźbie przemocy – ocenił przedstawiciel HRW, Boris Dittrich.Unia Europejska, która w marcu przyznała Serbii status oficjalnego kandydata, traktuje kwestię parady gejów jako sprawdzian tego, czy władze potrafią zagwarantować przestrzeganie praw człowieka w kraju.",,
Aukcja dzieł Van Gogha i Picassa. Pieniądze trafią do dłużników właściciela,"Obrazy Vincenta van Gogha, Claude'a Moneta i Pabla Picassa sprzedano na aukcji sądowej w Mediolanie. Wystawiono łącznie 55 dzieł sztuki, należących niegdyś do właściciela firmy spożywczej Parmalat, Calisto Tanziego. Jej upadek w 2003 roku był największym bankructwem w Europie.","Tanzi został oskarżony o sprzeniewierzenie setek milionów euro oraz doprowadzenie do upadku koncernu o wartości 14 mld euro i skazany na karę więzienia. Na mocy decyzji sądu pieniądze ze zlicytowanych arcydzieł, znalezionych w kryjówkach w Szwajcarii i w garażu właściciela firmy, zostaną przekazane jego dłużnikom, czyli byłym akcjonariuszom Parmalat.Kolekcja sztuki była bogatsza od niejednego muzeum – podkreślają włoskie media w relacjach z licytacji sądowej. Odnotowują, że w zbiorach Tanzi miał też dzieła Cezanne'a i Gauguina. Zaznacza się, że podczas gdy księgi rachunkowe Parmalat były sfałszowane, obrazy najsłynniejszych artystów są autentyczne.– Nigdy we Włoszech nie widziałem wystawienia na aukcji zbioru dzieł o takim znaczeniu – przyznał dyrektor domu aukcyjnego Pietro De Bernardi. Na licytację dzieł z katalogu zatytułowanego „Odnalezione skarby” przybyła między innymi delegacja zainteresowanego dziełami muzeum van Gogha z Amsterdamu.Martwa natura pędzla Picasso została sprzedana za 2,1 mln euro. Dwie prace Vincenta van Gogha, czyli obraz przedstawiający martwą naturę i rysunek wylicytowano za łączną sumę 1,3 mln euro. Sumę 1,5 mln osiągnął obraz „La Falaise du Petit Ailly a Varegenville” Claude'a Moneta.",,
Państwa członkowskie UE poparły porozumienie ws. budżetu na 2019 rok,"Kraje członkowskie poparły we wtorek w Brukseli porozumienie dotyczące przyszłorocznego budżetu UE. Unijne płatności mają wynieść w 2019 r. 148 mld euro, czyli 2,4 proc. więcej niż w 2018 r., natomiast zobowiązania 165,8 mld euro, co oznacza wzrost o 3,2 proc.","Unia zostawiła sobie 1,3 mld euro marginesu w ramach maksymalnych limitów ustalonych w wieloletnich ramach finansowych, by móc reagować na ewentualne kryzysy.„To solidny budżet, który wspiera unijne priorytety (...). Pomoże efektywnie zarządzać migracją, skorzystają z niego badacze i młodzi ludzie, będzie też przyczyniał się do wzrostu gospodarczego w całej Europie” – oświadczył cytowany w komunikacie Rady UE minister finansów sprawującej prezydencję Austrii Hartwig Loeger.Państwom UE i Parlamentowi Europejskiemu nie udało się za pierwszym podejściem wypracować porozumienia ze względu na zbyt wielkie różnice dotyczące przyszłorocznych wydatków (rozmowy dotyczyły pieniędzy na program badawczy Horyzont 2020). Ostatecznie Komisja Europejska musiała przedstawić nową propozycję, która pogodziła obie strony. UE przeznaczy też większe środki na priorytety związanie z młodymi ludźmi. Na program wymian studenckich (i nie tylko) Erasmus+ ma pójść 2,8 mld euro – to 19,5 proc. więcej niż w tym roku. Inicjatywa na rzecz zatrudnienia młodych dostanie o 350 mln euro więcej niż w tym roku. Młodzi będą też mieli więcej możliwości odbycia wolontariatu za pośrednictwem Europejskiego Korpusu Solidarności. Wsparcie dla niego się potroi do wysokości 143 mln euro.Unia zwiększy znacznie środki w obszarze zarządzania migracją do poziomu 1,1 mld euro, (55,9 proc. więcej niż w 2018 r.). Na Fundusz Bezpieczeństwa Wewnętrznego przeznaczonych ma być 534 mln euro. Wzrosnąć mają też budżety kilku kluczowych agencji unijnych, takich jak Frontex, Europejski Urząd Wsparcia Azylowego czy Europol.Ze wspólnej kasy 1,45 mld euro zostanie przeznaczonych w przyszłym roku dla Turcji, w ramach realizacji umowy z tym krajem mającej na celu powstrzymanie przedostawania się do UE uciekinierów m.in. z Syrii (państwa członkowskie nie chciały się zgodzić, żeby te środki wypłacić z budżetów krajowych).UE postanowiła też przeznaczyć w przyszłym roku dodatkowe 1,2 mln euro na Europejską Służbę Działań Zewnętrznych, by mogła ona zatrudnić dodatkowych pracowników do komórki walki z dezinformacją.Budżet opiera się na założeniu, że Wielka Brytania będzie płacić do wspólnej kasy do końca 2020 r., zgodnie z porozumieniem o brexicie wypracowanym z tym krajem.Parlament Europejski ma przeprowadzić głosowanie ws. budżetu UE na przyszły rok w środę.",,
Katar występuje z OPEC. Chce produkować więcej gazu,Katar opuści w styczniu Organizację Krajów Eksportujących Ropę Naftową (OPEC) – poinformował w poniedziałek nowy minister energetyki tego kraju Saad Al-Kaabi.,"– Katar zdecydował wycofać się jako członek z OPEC w styczniu 2019 roku – oświadczył minister na konferencji prasowej w Ad-Dausze. Dodał, że organizacja została o tym poinformowana w poniedziałek rano. Według ministra decyzja taka jest podyktowana długoterminową strategią międzynarodowych działań Kataru, między innymi rozwojem wydobycia gazu. W czasie konferencji w Ad-Dausze Al Kaabi podkreślił także, że decyzja ta nie ma nic wspólnego z trwającą od czerwca 2017 roku blokadą Kataru. Arabia Saudyjska, Zjednoczone Emiraty Arabskie, Bahrajn i Egipt zerwały stosunki dyplomatyczne z Katarem, zarzucając mu m.in. wspieranie terrorystów. Katar jest producentem prawie 30 procent wydobywanego na świecie gazu, dzieląc swoje największe pole gazowe z Iranem.",,
Sikorski chce europejskich sił zbrojnych. I nadal jest fanem Macrona,"Były szef MSZ Radosław Sikorski w wywiadzie dla Deutsche Welle wspomina swoje słowa o historycznej roli Niemiec, odnosi je do prezydenta Francji Emmanuela Macrona i marzy o europejskim legionie.","„Koncept grup bojowych należy zreformować. Zamiast polegać na kontyngentach łączonych z państw członkowskich, trzeba stworzyć europejską jednostkę wojskową” – mówi Sikorski. I co więcej, polityk Platformy Obywatelskiej ma już szerszą wizję, a nawet pomysł na umocowanie prawne takich sił zbrojnych.  „Wstępnie nazywam to legionem europejskim, co trafnie może się kojarzyć z francuską jednostką (legią cudzoziemską – red.), która mogłaby nam ten legion wyszkolić. Ale powinien być finansowany ze środków unijnych i podlegać Radzie Europejskiej i Wysokiemu Przedstawicielowi ds. Polityki Zagranicznej i Obronnej” – kontynuuje.  Dlaczego Radosław Sikorski chciałby oddać prawo szkolenia takich sił francuskiej Legii Cudzoziemskiej? Odpowiedzi należy szukać w stosunku byłego marszałka do osoby prezydenta Macrona. I co ważne,  Sikorski nie tylko w kontekście ostatnich kontrowersyjnych wypowiedzi Macrona, choćby w kontekście NATO, podkreśla, iż szanuje ludzi z wizją, ale i przerzuca odpowiedzialność Francji za zwiększenie wpływów Rosji na Bałkanach na Polskę i Węgry.  „Szanuję ludzi, którzy kreślą wizję, do której można się odnieść. A nie znoszę biurokratów i kunktatorów, którzy co prawda nigdy się nie narazili, ale nic ciekawego nie powiedzieli. W kontekście konfliktu amerykańsko-chińskiego, pozycja Rosji jest bardzo ważna i ciekawa - tak dla Europy, jak i dla Polski. Lepiej, by Rosja była tu po naszej stronie.   Uważam też, że Macedonii Północnej i Albanii niedźwiedzią przysługę wyświadczyły Polska i Węgry, sugerując zachodnim Europejczykom, że świat postkomunistyczny jest w sensie politycznym inny, że rzekomo płycej zakorzeniona jest u nas praworządność i że wobec tego wątpliwości co do rozszerzenia UE są uzasadnione, a standardów akcesyjnych trzeba jeszcze bardziej pilnować” – podkreśla Sikorski. W tym miejscu należy zauważyć, że gdyby Unia miała jeden budżet wojskowy, to nakłady na obronność byłyby jeszcze mniejsze niż obecnie. Właśnie tę kwestię regularnie podnosi prezydent Donald Trump. Ekonomicznie rzecz biorąc, część państw uznałaby wspólny budżet za pretekst do jeszcze większych cięć wydatków na armię w kraju. Inaczej mówiąc, państwa te wrzucając pieniądze do jednego worka, liczyłyby każdą przysłowiową złotówkę dwa razy, aby na końcu wpłacić jak najmniej.  Co więcej, jeżeli europejskie siły zbrojne zostałyby zintegrowane w takim stopniu, że poszczególne kraje, straciłyby faktyczną i prawną samodzielność ich użycia, stanowiłoby to istotne zagrożenie dla bezpieczeństwa wewnętrznego poszczególnych państw. W sytuacji realnego zagrożenia z zewnątrz, choćby na wschodzie, brak wystarczająco szybkiej reakcji, byłby katastrofalny w skutkach. Niestety, prezydent Francji Emmanuel Macron na łamach „The Economist"" idzie dużo dalej, mówiąc o potrzebie przebudowy systemu europejskiego bezpieczeństwa oraz konieczności resetu z Rosją. Jednocześnie w sposób niejednoznaczny wypowiedział się o działaniu artykułu 5 traktatu północnoatlantyckiego (gwarantującego obronę wszystkim członkom). Kończąc, z perspektywy Polski, ale także państw, które mogą czuć się szczególnie zagrożone, przede wszystkim ze strony imperialistycznych ambicji putinowskiej Rosji, mówienie o europejskiej armii i podważanie wspomnianego art. 5 jest przemyślaną grą na osłabienie NATO.",,
Andrzej Duda modlił się w Krakowie przy sarkofagu Marii i Lecha Kaczyńskich,Andrzej Duda oddał hołd Lechowi i Marii Kaczyńskim. Prezydent wziął udział we mszy świętej w Katedrze na Wawelu. Następnie w krypcie pod Wieżą Srebrnych Dzwonów modlił się przy sarkofagu tragicznie zmarłej pary prezydenckiej.,Wizyta prezydenta na Wawelu w święto Wszystkich Świętych miała charakter prywatny. Towarzyszyli mu między innymi jego rodzice oraz Marta Kaczyńska z rodziną i prezydencki minister Wojciech Kolarski. Prezydent nie udzielał wypowiedzi dla mediów.,,
Wpadka sekretarza stanu USA. Pochwalił stalinowskiego oprawcę,"– Życie Franka Blajchmana było świadectwem odporności polskiego narodu i amerykańskiego ideału, że każdy kto ma duże marzenia, może wznieść się na wyżyny – bez względu na to, od czego zaczynasz – powiedział na konferencji prasowej sekretarz stanu USA Mike Pompeo. Polityk opisał Blajchmana jako tego, który przeciwstawiał się nazizmowi. Jednak był on również stalinowskim oprawcą, którego IPN podejrzewa o mordowanie członków ruchu oporu. Blajchman w książce opublikowanej przed śmiercią napisał, że Armia Krajowa „była antysemicka, NSZ wykonywały rozkazy Niemców”.","Sekretarz stanu USA Mike Pompeo wziął udział w konferencji prasowej przed konferencją nt. Bliskiego Wschodu w Warszawie.– Wzywam polskich kolegów, aby poczynili postępy w zakresie kompleksowego ustawodawstwa dotyczącego restytucji mienia prywatnego dla osób, które utraciły nieruchomości w dobie Holocaustu. (...) Chcemy również rozwiązać sprawy z przeszłości, tego, co wydarzyło się w czasie Holokaustu. Stany Zjednoczone nigdy nie zapomną niezłomnego ducha polskiego – mówił sekretarz stanu USA.Po chwili Pompeo zaliczył wpadkę; wspomniał zmarłego przed kilkoma tygodniami Franka Blajchmana, który w historii zapisał się m.in. jako stalinowski oprawca. Blajchman po wojnie rozpoczął pracę w Urzędzie Bezpieczeństwa na stanowisku p.o. kierownika Wydziału Więzień i Obozów kieleckiego Wojewódzkiego Urzędu Bezpieczeństwa Publicznego.– Życie Franka Blajchmana było świadectwem odporności polskiego narodu i amerykańskiego ideału, że każdy, kto ma duże marzenia, może wznieść się na wyżyny – mówił Pompeo. Dodał, że Blajchman był jednym z wielu „dzielnych żydowskich partyzantów w Polsce, którzy ryzykowali życie, stawiając opór nazistowskiej machinie wojennej”. – Po wojnie został obywatelem USA. Bardzo dobrze funkcjonował jako deweloper w Nowym Jorku (…) Był ucieleśnieniem tego, o czym mówił prezydent Trump podczas swojej wizyty w Polsce w 2017 r. Polska żyje, Polska się rozwija, Polska zwycięża – mówił Pompeo.",,
Gospodarstwo z Pokrzydowa zwyciężyło,Mirosław i Aleksandra Babalscy z Pokrzydowa koło Brodnicy (woj. kujawsko-pomorskie) zwyciężyli w ogólnopolskim finale konkursu na najlepsze gospodarstwo ekologiczne podczas Targów Naturalnej Żywności Natura Food w Łodzi.,"Państwo Babalscy prowadzą od wielu lat atestowane gospodarstwo ekologiczne (aktualny areał 9 ha) oraz Wytwórnię Makaronu BIO, w której są przetwarzane produkty rolnictwa ekologicznego. – To liderzy rolnictwa ekologicznego, nie tylko w swojej okolicy, ale i w całej Polsce – poinformowała Beata Krzemińska, rzeczniczka marszałka województwa kujawsko-pomorskiego.Zwycięskie gospodarstwo położone jest w Pokrzydowie na Pojezierzu Brodnickim w otulinie Brodnickiego Parku Krajobrazowego. Jego partnerem jest Stowarzyszenie Producentów Żywności Metodami Ekologicznymi Ekoland, którego Mirosław Babalski był współzałożycielem i prezesem, a obecnie jestprzewodniczącym Oddziału Kujawsko-Pomorskiego Ekolandu.Podczas łódzkich targów podsumowano ogólnopolski etap konkursu „NajlepszeGospodarstwo Ekologiczne 2010”. Konkurs organizowany był przez MinisterstwoRolnictwa i Rozwoju Wsi przy współpracy z Centrum Doradztwa Rolniczego wBrwinowie Oddział w Radomiu.Zgłoszone gospodarstwa ekologiczne były oceniane w dwóch kategoriach:„ekologia-środowisko” i „ekologiczne gospodarstwo towarowe”. Zwycięzcami wkategorii „ekologia-środowisko” zostali Aleksandra i Mieczysław Babalscy zPokrzydowa. W drugiej kategorii najlepszy okazał się Marek Potoczny zmiejscowości Tuligłowy w powiecie jarosławskim (woj. podkarpackie).",,
"Lech OTUA Wałęsa, wielki mały człowiek","Lech Wałęsa mógł być legendą, ale jego małostkowość, megalomania i nienawiść do braci Kaczyńskich skutecznie tę legendę zabijają.","Sąd Apelacyjny w Gdańsku podtrzymał wyrok, który zapadł w niższej instancji: Lech Wałęsa naruszył dobra osobiste Jarosława Kaczyńskiego, sugerując odpowiedzialność prezesa PiS za katastrofę smoleńską.  Wałęsa idzie jednak w zaparte i nie ma zamiaru przepraszać lidera rządzącej Polską formacji. Strasznie go to widać zabolało, skoro zapowiada, że będzie skarżył wyrok do Sądu Najwyższego. Ba, na tym nie koniec: „jak będzie trzeba, to pójdę do Europejskiego Trybunału Praw Człowieka” – powiada były elektryk i prezydent, który chyba już nie da każdemu po sto milionów złotych polskich niezdenominowanych.    Wszyscy znamy mocno wazeliniarski film Andrzeja Wajdy „Wałęsa. Człowiek z nadziei”. Gdyby kiedykolwiek odważył zrobić się o Lechu OTUA Wałęsie o wiele szczerszy film, nie byłoby to zbyt ładne jednak widowisko. I nie chodzi nawet o jego prywatne sprawy, które w swojej książce wyciągnęła przecież na światło dzienne Danuta Wałęsowa. Bardziej o to, jak choćby traktował przez dekady Annę Walentynowicz, Joannę i Andrzeja Gwiazdów, Andrzeja Rozpłochowskiego, a mówiąc skrótem: wszystkich, którzy nie godzili się z tym, że utożsamia całą „Solidarność” z samym sobą.Tak naprawdę największą słabością Wałęsy jest jego megalomania. Jego koledzy i koleżanki z Solidarności przecież nie raz chcieli jasno załatwić z nim sprawę jego uwikłania we współpracę ze służbami: wcale go nie przekreślając. On jednak szedł w zaparte. I – trzeba mu oddać – szedł na przodu, jego legenda rosła, bo nawet ci, którzy wiedzieli o nim dużo, woleli w czasach walki z komuną  nie wyciągać tego jako argumentu. Wspólny wróg jednoczył, choć wkrótce miało się okazać, że tak naprawdę nie wiadomo, kto jest kim na przełomie PRL i III RP. To prawda, przez lata Lech Wałęsa wcale nie dogadywał się za dobrze ze środowiskiem „Gazety Wyborczej”. Czy mówiąc wprost: szczerze go nie cierpiała. Oni stawiali na Tadeusza Mazowieckiego jako kandydata na prezydenta. Wałęsa był dla nich zbyt przaśny, kapryśny, za mało inteligencki. Ale społeczeństwo wolało jego. I do dziś spotykam mnóstwo ludzi, którzy – gdy zejdzie na Wałęsę – mówią wprost: „głosowałem/głosowałam na niego; mało wiedzieliśmy o nim tak naprawdę, byliśmy naiwni”. Z czasem jednak społeczne rozczarowanie nim rosło. Rzucał obietnice bez pokrycia, wywoływał awantury, robił wrażenie człowieka, który sądzi, że jak raz powie coś zabawnego i trafnego, to bez końca może pleść androny.Było coś jeszcze: jego wieloletni cień, Mieczysław Wachowski, szara eminencja na prezydenckim dworze. Dla jednych zły duch Wałęsy, dla innych – człowiek, który miał dbać, żeby noblista w sprawach okołoteczkowych zawsze szedł w zaparte. Miał Wałęsa faktycznie dziwną słabość do postkomuny jako prezydent. Prawicę straszył siekierką, a równocześnie publicznie głosił, że trzeba wzmacniać „lewą nogę”. Bo bardziej niż dekomunizacji – jego zdaniem –  polska młoda demokracja potrzebowała pluralizmu. Skończyło się to tak, że postkomunizm na dobre wżarł się w struktury III Rzeczpospolitej. A sam Wałęsa, butny, skonfliktowany już z Lechem i Jarosławem Kaczyńskimi i Krzysztofem Wyszkowskim, przegrał w listopadzie 1995 roku z niemagistrem Aleksandrem Kwaśniewskim, jeszcze kilka wcześniej prominentnym działaczem młodego pokolenia PZPR. Przez kolejne lata Wałęsa gorzkniał, gorzkniał, gorzkniał. Totalnie zafiksowany na punkcie braci Kaczyńskich, bił w nich słowami bez litości, ku wielkiej radości środowisk liberano-lewicowych, które w końcu się z nim pogodziły. Rechotano z każdego złego słowa Wałęsy o Kaczyńskich; po katastrofie smoleńkiej byłemu prezydentowi puściły kolejne hamulce. Skończyło się wyrokami sądu, które już znamy. To naprawdę zdumiewające. Człowiek, który tyle w życiu wygrał, który z zabitej deskami wioski trafił na salony całego świata, wciąż żuje swoje małe złości wobec politycznych przeciwników. Jest w tym coś dziwnego, najsmutniejszego chyba w całej jego postawie.Powiem szczerze. Bardzo bym chciał, żeby Wałęsa był człowiekiem godnym swojej legendy. Szans na to jednak coraz mniej. Lech OTUA Wałęsa jest dziś przede wszystkim facetem, któremu liberałowie klaszczą przed oczami, a z plecami śmieją się z niego w kułak, że taki prostaczek i megaloman.",,
Tysiące sztabek złota w domu byłego sekretarza komunistycznego. Wpadł podczas kontroli,"13,5 ton złota o wartości sięgającej do 520 mln funtów zostało znalezionych w domu chińskiego urzędnika w prowincji Hajnan, na wyspie na Morzu Południowochińskim. Na koncie bankowym mężczyzny znajdowało się też 268 bln juanów (30 mld funtów) podejrzanego pochodzenia – podało „Daily Mail”. Służby prowadzą już dochodzenie w jego sprawie.","Funkcjonariusze urzędu antykorupcyjnego znaleźli tysiące sztabek złota u 58-latka.Mężczyzna został zwolniony z pracy. Podejrzewany jest o pobieranie łapówek. Miał też otrzymać wiele luksusowych willi. Gdyby rzekoma korupcja byłego urzędnika okazałaby się prawdą, to byłby on bogatszy od najbogatszego człowieka w Chinach, którego majątek wynosi 37 miliardów dolarów (30 miliardów funtów), jak podkreśla „Daily Mail” powołując się na amerykańskiego „Forbesa”.Zhang Qi był sekretarzem Komitetu Partii Komunistycznej w Haikou, stolicy prowincji Hajnan zamieszkałej przez około 90 milionów osób. Do partii dołączył w 1983 roku. Wcześniej pracował jako zastępca burmistrza miasta Sanya oraz jako burmistrz miasta Danzhou.",,
Afera GetBack. Były prezes zbierał materiały dotyczące środowiska premiera,"Prokuratura badająca aferę GetBacku ma pliki z nagraniami, które miały być polisą ubezpieczeniową byłego prezesa tej spółki Konrada K. – ustalili dziennikarze „Gazety Polskiej Codziennie”. Na nagraniach zarejestrowano rozmowy z osobami kojarzonymi z premierem Mateuszem Morawieckim.","Prokuratura Regionalna w Warszawie i Centralne Biuro Antykorupcyjne od czterech miesięcy badają wielomilionowe nadużycia, do których dochodziło w firmie windykacyjnej GetBack. W wyniku afery krocie stracili prywatni inwestorzy, którzy nabyli obligacje wyemitowane przez spółkę. Komisja Nadzoru Finansowego (KNF) wszczęła postępowanie w sprawie trzech towarzystw funduszy inwestycyjnych, które oferowały je swoim klientom.Śledczy badają wątki związane z kilkoma bankami, a w śledztwie przewijają się nazwiska paru bardzo znanych biznesmenów. Dotychczas zostało zatrzymanych 12 osób. Osiem przebywa w areszcie, w tym Konrad K., były prezes GetBacku.Dziennik ustalił, że istotnymi dowodami w śledztwie są nagrania rozmów, które odkryto w telefonach, komputerach i pendrive'ach należących do współpracowników Konrada K. – Kingi M.-P. i Radosława K. Obydwoje również są podejrzani w postępowaniu.",,
Metoda na sztorm i doktryna szarej strefy. Rosyjscy szpiedzy buszują po Bałtyku [OPINIA],"Rosja to największe zagrożenie, ale coraz aktywniejszy jest wywiad chiński – to główne wnioski płynące z raportów opublikowanych w ostatnim czasie przez służby specjalne Szwecji, Finlandii, Estonii i Litwy. Moskwa już nie tylko wysyła szpiegów i przeprowadza cyberataki. Bałtyk stał się też polem agresywnego rozpoznania wojskowego przez Rosjan.","W lutym 2019 roku raport na temat zagrożeń dla bezpieczeństwa narodowego opublikował litewski Departament Bezpieczeństwa Państwa (VSD) i II Departament Służb Operacyjnych Ministerstwa Ochrony Kraju. W marcu raport z działalności za 2018 rok opublikowała szwedzka Policja Bezpieczeństwa (SÄPO). Również w marcu doroczny raport pt. „Bezpieczeństwo międzynarodowe i Estonia 2019” ujawniła estońska Służba Wywiadu Zagranicznego (Välisluureamet). Alarmujący ton ma również raport fińskiego kontrwywiadu za 2018 rok. W opublikowanym 21 marca dokumencie analitycy SUPO piszą, że liczba działających w Finlandii przedstawicieli zagranicznych wywiadów, przede wszystkim Rosji, jest, jak na wielkość kraju, bardzo duża. Co najbardziej interesuje Rosjan? Stanowisko Helsinek ws. sankcji unijnych nałożonych na Rosję, coraz gorętsza debata dotycząca współpracy Finlandii z NATO i szanse na przystąpienie tego kraju do Sojuszu, polityka zagraniczna i obronna Finów – szczególnie w basenie Morza Bałtyckiego, ale też w Arktyce. Biorąc pod uwagę ćwiczenie nowych metod desantu czy też zagrożenie ze strony cywilnych statków rosyjskich, niepokojąco wyglądają doniesienia o wykupie przez podmioty powiązane z Rosją wysepek w pobliżu strategicznych szlaków morskich na Bałtyku. Szczególnie głośno było na jesieni 2018 roku o spółce Airiston Helmi (właściciel Rosjanin), która skupowała wysepki i posiadłości na archipelagu w pobliżu fińskiego miasta Turku. We wrześniu fińskie służby przeprowadziły spektakularny rajd na te obiekty – oficjalnie w związku z podejrzeniem finansowych machinacji spółki.Już w 2016 roku kontrwywiad SUPO alarmował, że od kilkunastu lat Rosjanie systematycznie skupują nieruchomości położone w sąsiedztwie rafinerii, zakładów przemysłowych, portów i baz wojskowych, a nawet szkół, które są punktami mobilizacyjnymi dla rezerwistów (fińska armia opiera się na powszechnym poborze). W resorcie obrony już od pewnego czasu trwają prace nad nowelizacją prawa, która ma poważnie utrudnić obcokrajowcom zakup oraz obrót nieruchomościami ważnymi dla bezpieczeństwa narodowego. Ustawowo państwo miałoby prawo pierwokupu takich działek, a nawet wywłaszczenia ze strategicznie ważnych obszarów. Zdaniem Välisluureamet ciągłe gospodarcze spory Rosji z Białorusią i próby prowadzenia przez Mińsk bardziej niezależnej polityki zagranicznej budzą na Kremlu obawy o utratę wpływu na sąsiada. Dlatego Moskwa zwiększa presję na Białoruś, a ważną rolę odgrywają w tym media rosyjskie: „Wzrosła liczba krytycznych artykułów opublikowanych w 2018 roku na temat Łukaszenki, oskarżających go o sprzyjanie Ukrainie w polityce zagranicznej i zawierających informacje o jego niezdolności do pracy na urzędzie po rzekomym zawale”. Estoński wywiad wskazuje na widoczną bezpośrednią zależność między datami takich publikacji a różnymi wydarzeniami politycznymi na linii Moskwa - Mińsk. Välisluureamet pisze wręcz, że „Kreml sprawdza możliwości odsunięcia Łukaszenki od władzy w nadchodzących parlamentarnych i prezydenckich wyborach”. Jeśli chodzi o Litwę, VSD pisze, że rosyjski wywiad skupił swoją uwagę na ludziach związanych z sektorem energetycznym i próbuje włamywać się do systemów kontroli tak, by mieć zdolność zakłócenia dostaw energii elektrycznej na Litwie. Z raportu SUPO wynika z kolei, że w ostatnim czasie odnotowano w Finlandii liczne przypadki cyberszpiegostwa, którego celem były nie tylko struktury państwowe, ale także firmy i pojedyncze osoby. „Przykrycie dyplomatyczne jest typowe, ale to nie jedyna metoda. Część personelu wywiadowczego mieszka w Finlandii stale, ale niektórzy tylko ją odwiedzają” – powiedział podczas konferencji, na której ogłoszono raport, dyrektor SUPO Antti Pelttari. To właśnie Finlandia miała dotychczas najsłabsze zabezpieczenia kontrwywiadowcze. Ale to się właśnie zmienia. O chińskim zagrożeniu mówią jednak wprost raporty służb specjalnych w Szwecji i na Litwie (tutaj po raz pierwszy). W sprawozdaniu SÄPO wspomniano, że Chiny specjalizują się w wywiadzie gospodarczym oraz cyberatakach. Sporym wyzwaniem w dziedzinie bezpieczeństwa jest rozwój technologii 5G oraz sztucznej inteligencji – podkreślono w raporcie. Wspomnianą technologię 5G wdraża po drugiej stronie Bałtyku spółka telekomunikacyjna Telia Lietuva – i na Litwie toczy się dyskusja na temat wykorzystywania rozwiązań dostarczanych przez Huawei. W raporcie VSD nie mówi się o zagrożeniach wynikających z domniemanych więzi tego koncernu z chińskim wywiadem, ale to nie znaczy, że litewski kontrwywiad nie dostrzega zagrożeń związanych z aktywnością służb Państwa Środka. W swym najnowszym sprawozdaniu po raz pierwszy VSD wymienia szpiegowską działalność chińskich służb wywiadowczych jako zagrożenie dla bezpieczeństwa Litwy.",,
"Wicemarszałek Tyszka: Szkoda czasu, PO nigdy nie dotrzymała żadnych obietnic","Nie oglądałem wystąpienia lidera PO Grzegorza Schetyny dlatego, że szkoda mi czasu; Platforma obiecywała m.in. reformy systemowe, jednomandatowe okręgi wyborcze, niskie podatki i nigdy nie dotrzymała żadnych obietnic – powiedział wicemarszałek Sejmu Stanisław Tyszka z Kukiz'15.","W swoim wystąpieniu podczas Forum Programowego Koalicji Obywatelskiej pod hasłem „Uzdrowić Polskę” Schetyna mówił o najważniejszych tezach programowych. Przedstawił sześć – jak mówił – głównych zmian, których Polska „pilnie potrzebuje, a Polacy się ich domagają”. Zapowiedział m.in. związki partnerskie, zniesienie handlu w niedzielę, podwyżki płac, gruntowne zmiany w ochronie zdrowia, utrzymanie trzynastej emerytury i radykalny program ochrony klimatu.Tyszka pytany o ocenę wypowiedzi Schetyny, powiedział, że nie śledził wystąpienia lidera PO.– Nie oglądałem tego, ponieważ szkoda mi czasu. Platforma Obywatelska obiecywała bardzo różne rzeczy przez wiele lat i nigdy niczego nie dotrzymała, m.in. obiecywała reformy systemowe, jednomandatowe okręgi wyborcze, niskie podatki, itd. Nigdy nie dotrzymała żadnych obietnic, w związku z tym szkoda czasu w ogóle się tym zajmować – powiedział polityk Kukiz'15.",,
Papież Franciszek pozdrowił pielgrzymów przybyłych do Częstochowy,Papież Franciszek pozdrowił pielgrzymów przybyłych do Częstochowy w związku z obchodzoną uroczystością Wniebowzięcia Najświętszej Maryi Panny. Przypomniał o setnej rocznicy przywrócenia relacji dyplomatycznych między Polską i Stolicą Apostolską.,"W czasie spotkania z wiernymi na południowej modlitwie Anioł Pański w Watykanie papież powiedział: „Dzisiaj w Częstochowie w Polsce zgromadziło się wielu pielgrzymów, by uczcić Wniebowziętą Dziewicę i by wspomnieć setną rocznicę przywrócenia relacji dyplomatycznych między Stolicą Apostolską i Polską”.   – Przesyłam moje pozdrowienie tym, którzy zebrali się u stóp Czarnej Madonny i zachęcam ich do modlitwy za cały Kościół. Pozdrawiam także Polaków tu obecnych – dodał Franciszek, wskazując na grupy na placu Świętego Piotra.  Podczas spotkania papież poprosił wiernych o modlitwę w chwili, gdy pobłogosławił różańce przeznaczone dla „braci w Syrii”. – Z inicjatywy stowarzyszenia Pomoc Kościołowi w Potrzebie wykonano około sześciu tysięcy koronek różańców – poinformował Franciszek, dodając że zrobiły je siostry karmelitanki z Betlejem.  Przekazał następnie, że różańce te zostaną rozdane we wspólnotach katolickich w Syrii jako znak jego bliskości z nimi. Otrzymają je zwłaszcza rodziny, które straciły bliskich na wojnie.  – Odmawiajmy modlitwę różańcową za pokój na Bliskim Wschodzie i na całym świecie – wzywał Franciszek, trzymając w rękach jeden z różańców dla Syrii.  Papież wyraził również solidarność z ludnością krajów Azji Południowej, która ucierpiała w wyniku deszczów monsunowych.  – Modlę się za ofiary i pozbawionych dachu nad głową, za wszystkie bezdomne rodziny. Niech Pan da siłę im i tym, którzy im pomagają – podkreślił.",,
Rusza Puchar Świata w skokach narciarskich. Rok temu w Wiśle triumfowali Polacy,"Już w sobotę wydarzenie, na które czekają setki tysięcy polskich kibiców. Na skoczni w Wiśle rusza 41. sezon Pucharu Świata w skokach narciarskich. W gronie faworytów do zwycięstwa w całym cyklu jest kilku naszych zawodników na czele z Kamilem Stochem i Dawidem Kubackim.","Obaj wymienieni, wraz Piotrem Żyłą i Jakubem Wolnym tworzą skład reprezentacji Polski na sobotni konkurs drużynowy. Jak ocenił trener Biało-Czerwonych Michal Doležal, Polacy powinni w sobotę walczyć o miejsce na podium.Czeski szkoleniowiec przyznał, że nie miał problemów z wybraniem składu drużyny. Dla niego naturalnym czwartym zawodnikiem jest Wolny. Sobotni konkurs drużynowy rozpocznie się o godz. 16.Ale przedsmak wielkiej rywalizacji fani mieli już w piątek, bo na obiekcie odbyły się kwalifikacje do pierwszego konkursu indywidualnego, który odbędzie się w niedzielę. Zwyciężył je  Niemiec Karl Geiger. Do zawodów awansowało ośmiu reprezentantów Polski, a pięciu odpadło. Geiger jako jedyny przekroczył granicę 130 metrów, uzyskując 133 m. Wyprzedził Szwajcara Killiana Peiera (125,5 m) oraz Austriaka Daniela Hubera (122 m). Czwarty był najlepszy skoczek poprzedniego sezonu Japończyk Ryoyu Kobayashi (118,5 m). Najlepszy z Polaków, Daniel Kubacki zajął siódme miejsce (123 m). Do niedzielnych zawodów zakwalifikowali się także: 11. Kamil Stoch (117 m), 19. Jakub Wolny (116,5 m), 21. Piotr Żyła (113,5 m), 26. Maciej Kot (115,5 m), 28. Stefan Hula (116 m), 41. Paweł Wąsek (113 m) oraz 46. Aleksander Zniszczoł (109,5 m).",,
Gowin:  w celu autopromocji Tusk nadwyręża autorytet Polski,"– Donald Tusk jest „zwierzęciem mięsożernym”, to jest człowiek, dla którego władza jest celem – ocenił wicepremier, szef MNiSW Jarosław Gowin. Według niego Tusk przygotowuje się do kampanii prezydenckiej w 2020 r. i jest groźnym przeciwnikiem, którego nie należy lekceważyć.","Gowin komentował we wtorek w TVN24 reakcję szefa Rady Europejskiej Donalda Tuska na wystąpienie premier Beaty Szydło w Auschwitz.   Opozycja krytykuje premier W minioną środę premier Szydło na terenie byłego niemieckiego obozu koncentracyjnego Auschwitz-Birkenau, podczas obchodów przypadającego 14 czerwca Narodowego Dnia Pamięci Ofiar Niemieckich Nazistowskich Obozów Koncentracyjnych, mówiła, że wstrząsający i haniebny proceder mordowania ludzi, prowadzony w obozach koncentracyjnych, na zawsze pozostawił piętno na losach świata.  Premier podkreśliła, że wielkim zadaniem dla polityków jest doprowadzenie, by „tak straszliwe wydarzenia, jak te, które miały miejsce w Auschwitz, a także innych miejscach kaźni, nigdy więcej się nie powtórzyły”. – Auschwitz to w dzisiejszych niespokojnych czasach wielka lekcja tego, że trzeba czynić wszystko, aby uchronić bezpieczeństwo i życie swoich obywateli – powiedziała.Opozycja odniosła się do tych słów krytycznie, uznając, że jest to aluzja ze strony premier do sprawy przyjmowania migrantów. – Takie słowa w takim miejscu nigdy nie powinny paść z ust polskiego premiera – napisał w środę na swoim oficjalnym profilu na Twitterze Donald Tusk. „Donald Tusk nadwyręża autorytet Polski”Zdaniem Gowina interpretacje, jakoby szefowa Rady Ministrów chciała upolitycznić Auschwitz, płyną „ze złej woli” i „przeinaczania”. Zapytany, czy Tusk ma „złą wolę”, odparł: – Donald Tusk – powtarzam to od dawna – przygotowuje się do kampanii prezydenckiej w roku 2020. Ma do tego prawo. Szkoda, że w celu autopromocji nadwyręża autorytet Polski.   Gowin dopytywany, czy Tusk podjął decyzję o starcie w wyborach prezydenckich, odpowiedział: – Uważam, że tak. Aczkolwiek to jest moja interpretacja płynąca ze znajomości natury Donalda Tuska.   – Donald Tusk jest zwierzęciem mięsożernym. To jest człowiek, dla którego władza jest celem – ocenił wicepremier. Według Gowina obecny szef Rady Europejskiej jest „groźnym” przeciwnikiem i nie należy go lekceważyć.     Na pytanie, czy prezes PiS Jarosław Kaczyński jest tak samo jak Tusk „zwierzęciem mięsożernym”, ocenił: – Zdecydowanie tak. Mówię to w jednym i drugim przypadku z uznaniem – zaznaczył.",,
Zełenski spotkał się z rodzinami ukraińskich jeńców w Rosji,Prezydent Ukrainy Wołodymyr Zełenski spotkał się z aktywistami oraz rodzinami ukraińskich jeńców i przetrzymywanych przez Rosję więźniów politycznych. Omawiali przyszłe działania rządu Ukrainy na rzecz uwolnienia uwięzionych.,"Tydzień temu bliscy jeńców zwrócili się do nowo wybranego prezydenta z prośbą o wsparcie postulatów, których nie zrealizowała administracja prezydenta Petra Poroszenki. Wśród nich jest m.in. przyjęcie projektu ustawy regulującej status jeńców, ustanowienie w ramach administracji prezydenckiej rady koordynacyjnej w sprawie uwolnienia jeńców, wyznaczenie komisarza ds. uwolnienia zakładników Kremla, który miałby koordynować strategię uwolnienia jeńców oraz stworzyć platformę humanitarną do negocjacji, w które byłyby zaangażowane światowe autorytety i eksperci.Igor Kotelianiec, lider Stowarzyszenia Rodzin Więźniów Politycznych Kremla, napisał na Facebooku, że prezydent poparł te propozycje, a także zobowiązał się do wsparcia dalszych działań. Rodziny jeńców stale podkreślają, że muszą się zmagać z przeszkodami biurokratycznymi i problemami formalnymi, wynikającymi z zaniedbań strony ukraińskiej. Uważają też, że wsparcie władzy jest zdecydowanie niedostateczne, a tragiczny los uwięzionych jest traktowany jako narzędzie w rozgrywkach politycznych.„Nie chcę jeszcze pisać nic o zwycięstwie, ponieważ w poprzednich latach również mieliśmy wiele spotkań z politykami. Wiele nam obiecywano. Dlatego trzeba być teraz pragmatycznym” – napisał brat więźnia politycznego.Ponad setka obywateli Ukrainy, wśród których jest ukraiński reżyser Ołeh Sencow, jest nielegalnie więziona na terytorium anektowanego Półwyspu Krymskiego i w Rosji.Wspierani przez Rosję separatyści przetrzymują na okupowanych przez siebie częściach Donbasu ponad 120 ukraińskich jeńców. Co najmniej 20 spośród nich to żołnierze ukraińskich sił zbrojnych. Dokładna liczba uwięzionych nie jest znana, ponieważ separatyści nie przedstawiają pełnej listy uwięzionych.Do ostatniej wielkiej wymiany jeńców doszło 27 grudnia 2017 r. Strona ukraińska odzyskała wtedy 74 swoich obywateli, którzy znajdowali się w niewoli w okupowanej części Donbasu, oddając w zamian tzw. Ługańskiej Republice Ludowej i Donieckiej Republice Ludowej 237 jeńców.",,
"Norweska minister wskoczyła do morza, by „poczuć się jak uchodźcy”",Norweska minister ds. imigracji i integracji Sylvi Listhaug podczas wizyty na greckiej wyspie Lesbos wyskoczyła z łodzi ratunkowej do morza. Chciała poczuć się jak uchodźcy podróżujący do Europy – podaje w piątek portal BBC.,"– Nie można znaleźć się w takiej samej sytuacji jak uchodźcy, ale można spojrzeć na nią z tej samej perspektywy i doświadczyć, jak to jest znaleźć się w ten sposób w wodzie – powiedziała Listhaug. Dodała jednak, że migranci „nie mają kombinezonu ratunkowego, więc nie można tego porównywać”.Zdjęcia i film przedstawiający norweską minister wyskakującą z łodzi ratunkowej, a następnie wyławianą z morza, obiegły krajowe media. Wywołały jednak ostrą krytykę na portalach społecznościowych; internauci uznali, że całe wydarzenie było chwytem reklamowym - pisze dziennik „Aftenposten”.Norweska prawicaListhaug, należąca do skrajnie prawicowej, niechętnej imigrantom Partii Postępu, objęła stanowisko w grudniu zeszłego roku. Minister zaproponowała zaostrzenie zasad przyjmowania migrantów, m.in. utrudnienie uchodźcom sprowadzania rodzin do Norwegii i zaostrzenie wymagań dla uzyskania pozwoleń na stały pobyt.",,
Polacy za jawną walką z pedofilią w Kościele,"Kościół katolicki zmaga się z problemem molestowania seksualnego nieletnich przez duchownych. Instytut Badań Rynkowych i Społecznych (IBRiS) przeprowadził na zlecenie „Rzeczpospolitej” sondaż, w którym 81 proc. ankietowanych oceniło, że problem dotyczy również Kościoła w Polsce.","Prawie połowa respondentów (49 proc.) jest zdania, że odsetek pedofilów wśród księży jest podobny do tego w całym społeczeństwie lub mniejszy. Odmienne zdanie ma 41 proc. badanych.O tym, że pedofilów wśród księży jest więcej niż w całym społeczeństwie, przekonani są głównie wierzący, ale niepraktykujący (53 proc.) oraz osoby niewierzące (43 proc.) – wskazuje dziennik. Zdecydowana większość Polaków (73 proc.) uważa, że walkę z pedofilią w szeregach duchowieństwa władze kościelne powinny prowadzić jawnie.",,
Zaskakujące słowa po exposé. „Premier pozbawia opozycję tlenu”,"Posłowie Zjednoczonej Prawicy, z którymi rozmawialiśmy, prognozują, że zapowiedzi z exposé premiera Mateusza Morawieckiego to zła wiadomość dla opozycji. – Mówimy o opozycji bezradności. Obserwowałem jej zachowanie w czasie przemówienia. Zwykle posłowie opozycji w jakiś sposób wyrażają swoją dezaprobatę do tego, co mówi premier. Tym razem jednak bardzo rzadko można było taką dezaprobatę dostrzec, dlatego że premier pozbawia opozycji  tlenu – powiedział portalowi tvp.info poseł PiS Bartłomiej Wróblewski.","– Mateusz Morawiecki mówił o wielu sprawach, które wydawały się zarezerwowane dla opozycji. Mówił o sprawach ochrony środowiska, odnawialnych źródłach energii, likwidacji plastiku. Podejmował tematy, które klasycznie były zarezerwowane dla liberałów czy Lewicy – dodał parlamentarzysta. Proekologiczne zapowiedzi szefa rządu docenia nawet Klaudia Jachira, kontrowersyjna youtuberka, posłanka Koalicji Obywatelskiej. – Były rzeczy, które mi się rzeczywiście spodobały. Na przykład plastik, system kaucyjny. Bardzo chciałabym, żeby zostało to spełnione. Słowa niektóre są piękne, ale ja mam wątpliwości w stosunku do czynów – stwierdziła Jachira. Chwilę później dodała jednak, że premier „napuszcza jednych Polaków na drugich”. – Pan premier unika dyskusji na temat drożyzny i inflacji, która jest bardzo wysoka. Wprowadza błąd, jeśli chodzi o podatki. Premier mówi, że podatków nie podnosił, a tu nawet podatek od deszczówki pojawił się. Bardzo dużo mówił na temat plastikowych butelek. Bardzo dobrze, bardzo się cieszę, ale szkoda, że nie poruszył też tych ważnych tematów, które dzisiaj interesują zwykłych ludzi – mówił poseł KO Dariusz Joński. – Premier Morawiecki mówił bardzo dużo, ale mało konkretów. W wystąpieniu premiera można było usłyszeć nawoływania do szerokiej współpracy w imię normalności. My apelujemy o szeroką współpracę w imię przestrzegania konstytucji – ocenił wystąpienie premiera szef klubu parlamentarnego Lewicy Krzysztof Gawkowski. – Premier mówił, że są ważne problemy do rozwiązania, ale nie powiedział, jak je rozwiązywać. Nie było mowy o płacy minimalnej, podwyższeniu najniższych emerytur i rent – wyliczał Gawkowski.Krytyki opozycji nie rozumie rzecznik rządu Piotr Müller. – Opozycja być może była zaskoczona propozycjami, które się pojawiły. Znowu pojawiły się propozycje konkretne. Za to będziemy rozliczani, zawsze do tego podchodziliśmy w ten sposób. Ambitne tory polityki rozwojowej, w szczególności polityki gospodarczej, przestawienie Polski na tory innowacyjności, zwiększenie jakości usług publicznych, od administracji po służbę zdrowia. To są ambitne cele, ale cele realne do osiągnięcia w ciągu najbliższych kilku lat – powiedział.  – Dla mnie najważniejsze w exposé było wyeksponowanie spraw związanych z rodziną i normalnością. W ostatniej kadencji rząd Prawa i Sprawiedliwości sprawił, że Polacy znowu czują się w swojej ojczyźnie jak w domu. Nie bawimy się w żadną inżynierię społeczną – mówił poseł PiS Kacper Płażyński. Przed exposé szef klubu parlamentarnego KO Borys Budka pochwalił się powołaniem zespołu szybkiego reagowania. Jego założeniem miało być natychmiastowe odnoszenie się do słów premiera Mateusza Morawieckiego i ich dementowanie na internetowych portalach społecznościowych.  – Jak rzuciłam okiem, to ten Twitter dobrze działał. Poza działaniami na serwisach społecznościowych będziemy odnosić się do exposé, przygotowując nasze wystąpienia. Będziemy też działać ustawodawczo – mówiła nam posłanka KO Barbara Nowacka. Czy w zespole szybkiego reagowania uczestniczy Klaudia Jachira? – Sytuacja jest teraz bardzo dynamiczna, ponieważ ja akurat teraz brałam udział w zespole do spraw praw kobiet – odpowiedziała Jachira.  – Reaguję na bieżąco i to widać też na moich portalach społecznościowych. Zamierzam zadać pytanie panu premierowi, więc proszę patrzeć, o co będę pytać – odpowiedziała Jachira na ponawiane przez nas pytanie o jej ewentualny udział w zespole szybkiego reagowania.",,
O Konstytucji: ciekawym rozwiązaniem byłoby referendum,"– Konstytucja na pewno wymaga zmian – mówił w programie „Po przecinku” prof. Piotr Wawrzyk. Jak dodał, ostatnie lata pokazały, że chociażby zapisy w kwestii rozdzielenia kompetencji rządu i prezydenta wymagają doprecyzowania. – Pamiętajmy, że nie jest tylko tak, że Prawo i Sprawiedliwość mówi o zmianach. – Aleksander Kwaśniewski już jakiś czas temu mówił, że z okazji 20. rocznicy funkcjonowania konstytucji warto się nad nią pochylić i zastanowić nad wprowadzeniem zmian – zauważył. – Niewątpliwie świat się bardzo zmienił – przyznał prof. Rafał Chwedoruk i wskazał, że „być może bardzo ciekawym rozwiązaniem byłoby referendum cząstkowe”. Jak podkreślił gość TVP Info, dwie rzeczy w konstytucji nie powinny być jednak zmieniane: gwarancje praw socjalnych i ordynacja wyborcza.",,,
Skradziona figurka Dzieciątka Jezus po 90 latach wróciła do parafii,"Po 90 latach odnalazła się XVIII-wieczna figurka Dzieciątka Jezus, skradziona z bożonarodzeniowej szopki w Kościele Matki Bożej Łaskawej w mieście Hoboken w amerykańskim stanie New Jersey. Przysłał ją nieznany nadawca z Florydy.","„Tę figurkę podarował mojej mamie w prezencie ślubnym jej ojciec. Teraz, kiedy oboje już nie żyją, zwracam ją właścicielowi” – napisał nadawca w liście do proboszcza.Autor przyznał, że w jego rodzinie wiedziano, iż figurka Dzieciątka Jezus pochodziła z kradzieży z kościoła w Hoboken. „Wybaczcie to mojej rodzinie, to jedyne, o co mogę teraz prosić” – napisał nieznany nadawca.Przesyłkę z figurką doręczono do kościoła w marcu, a teraz wystawiono. – Wybaczamy i dziękujemy za ten bożonarodzeniowy prezent, na który czekaliśmy 90 lat – powiedział proboszcz Alexander Santora podczas pasterki.– Ktoś poczuł, że musi zrobić coś dobrego i ją odesłał. Zawsze warto coś takiego zrobić, to przykład dobrego przesłania Bożego Narodzenia – przyznał duchowny w rozmowie ze stacją News12.",,
Biblia Gutenberga sprzedana za ponad milion euro,"Cenny egzemplarz Biblii, który wyszedł spod prasy drukarskiej Jana Gutenberga został sprzedany 25 listopada na aukcji w Hamburgu. Za 1,2 mln euro kupił go prywatny kolekcjoner ze Szwajcarii, poinformował hamburski Dom Aukcyjny „Ketterer Kunst”. Jego rzeczniczka powiedziała, że jest to najdroższa Biblia w historii aukcji w Niemczech.","Dwutomowa „Biblia Latina” ukazała się w 1462 roku, a więc jeszcze za życia Gutenberga, ale wydrukowali ją jego następcy Johannes Fust i Peter Schöffer. Spośród 200 takich egzemplarzy wykonanych w ich pracowni, tzw. Biblii Fust-Schöffera – w całości zachowało się jeszcze ok. 20.Jest to niezwykle rzadki, kompletny, w całości wydrukowany na pergaminie i pięknie ozdobiony egzemplarz, w pełni porównywalny z Biblią Gutenberga i dlatego cieszy się zainteresowaniem kolekcjonerów. Dotychczasowym jej właścicielem również była osoba prywatna.Biblia Gutenberga to pełne wydanie Pisma Świętego w języku łacińskim. Jest pierwszym wydawnictwem dziełowym w Europie, wykonanym za pomocą tej nowej metody. Przygotował ją do druku i wydrukował Gutenberg w latach 1452-55 w swej rodzinnej Moguncji.",,
MKOl zakazał protestów politycznych na igrzyskach w Tokio,"Międzynarodowy Komitet Olimpijski zakazał protestów politycznych sportowcom na tegorocznych igrzyskach w Tokio. MKOl opublikował wytyczne, które określają, w jaki sposób i kiedy sportowcy mogą protestować.","W komunikacie MKOl zaznaczył, że sportowcom nie wolno protestować podczas oficjalnych części ceremonii m.in. odbierania medali, a także w trakcie gry na boisku i na terenie wioski olimpijskiej. Sportowcy mogą jednak wyrażać swoje opinie polityczne podczas wywiadów poza wioską, spotkań z mediami oraz w mediach społecznościowych.   MKOl wyjaśnia, że „wyrażanie poglądów” różni się od „protestów i demonstracji” i przypomina, że okazywanie komunikatów politycznych, gesty natury politycznej i odmowa przestrzegania protokołu ceremonii są przykładami protestów.   W komunikacie zaznaczono, że zasady obowiązują, aby utrzymać globalną koncentrację na wynikach sportowców oraz na międzynarodowej jedności i harmonii. Jeśli sportowiec nie zastosuje się do wytycznych, działania dyscyplinarne będą podejmowane indywidualnie dla każdego przypadku, aby ograniczyć wszelkie „zakłócenia podziału”.   Ceremonia otwarcia igrzysk w Tokio odbędzie się 24 lipca.",,
"Premier: My nie chcemy, żeby było tak, jak było, my chcemy, żeby było inaczej","– Chcemy dogłębnych zmian w systemie sprawiedliwości, bo tego potrzebują Polacy; chcemy przypomnieć, jakiej chcemy sprawiedliwości w Polsce, a jaka jest ona w rzeczywistości – powiedziała premier Beata Szydło podczas konferencji Polskiej Fundacji Narodowej nt. zainaugurowanej w piątek kampanii informacyjnej dotyczącej wymiaru sprawiedliwości.","– Akcja informacyjna Polskiej Fundacji Narodowej ma przede wszystkim uzmysłowić nam wszystkim, jak wiele patologii jest w tej chwili w systemie sprawiedliwości w Polsce – powiedziała premier Beata Szydło.  – Polacy mają poczucie tego, że sądy nie są dzisiaj dla nich, a sądy mają być właśnie dla obywateli, nie dla sędziów – mówiła. Walka z patologiami – Chcemy, żeby polski wymiar sprawiedliwości służył obywatelom, był dla ludzi, ale żeby też otwierał się na nowych, młodych sędziów; chcemy walczyć z patologiami w środowisku sędziowskim - mówiła premier na konferencji w Centrum Prasowym Polskiej Agencji Prasowej.– My nie chcemy, żeby było tak, jak było, my chcemy, żeby było inaczej. Inaczej, to znaczy, żeby polskie sądownictwo, polski wymiar sprawiedliwości służył obywatelom, był dla ludzi, ale żeby też otwierał się na nowych, młodych sędziów, (...) żebyśmy mogli mieć poczucie, że wymiar sprawiedliwości Polski jest modelowy – powiedziała.– Chcemy, żeby wymiar sprawiedliwości był otwarty na nowych, prężnych, młodych ludzi. Chcemy demokratyzacji; chcemy, żeby w tych projektach ustaw, które zreformują dogłębnie wymiar sprawiedliwości, było bardzo jasno określone, że walczymy z patologiami w środowisku sędziowskim. Myślę, że te propozycje, które położyliśmy na stole, które pojawiły się już, przygotowane przez klub parlamentarny (PiS) i przez rząd, pokazywały jasno kierunek i drogę, w którym chcemy, aby wymiar sprawiedliwości podążał – podkreślała szefowa rządu. Wyjaśnić znaczenie reform Celem kampanii Polskiej Fundacji Narodowej jest wyjaśnienie polskiej i światowej opinii publicznej znaczenia reform wymiaru sprawiedliwości w Polsce. „Kampania informacyjna, o której mowa, ma na celu ochronę wizerunku Polski przez pryzmat udanych reform dokonywanych po 2015 roku” – poinformowała w czwartek w komunikacie  Polska Fundacja Narodowa.  Jak podkreślono, działania podjęte przez fundację włączają się w nurt ogólnopolskiego i światowego zainteresowania przeprowadzanymi w Polsce reformami. Do planów kampanii informacyjnej nt. reformy sądownictwa odniósł się w czwartek minister sprawiedliwości Zbigniew Ziobro. – Myślę, że skoro jest czas debaty nad wymiarem sprawiedliwości, to jest też i czas debaty nad tym, w jakich okolicznościach ten wymiar sprawiedliwości funkcjonuje, jak jest postrzegany i jak należy go zmienić. Myślę, że problemem w państwie demokratycznym byłby brak debaty. Nadmiar informacji nie powinien być przecież nigdy problemem, jeżeli chodzi o społeczeństwo demokratyczne i debatę demokratyczną, zwłaszcza w sprawie tak budzącej emocje, jak reforma sądów – powiedział szef MS. Misją Polskiej Fundacji Narodowej jest budowa pozytywnego wizerunku Polski w kraju i za granicą. Fundacja powstała z inicjatywy 17 prezesów spółek Skarbu Państwa. Szczegóły akcji na stronie www.sprawiedliwesady.pl",,
Kim Dzong Un i Putin we Władywostoku o „perspektywach rozwoju więzi dwustronnych”,"Przywódcy Rosji i Korei Północnej, Władimir Putin i Kim Dzong Un, zakończyli we Władywostoku rozmowy sam na sam na szczycie dwustronnym. Putin powiedział, że rozmawiali o perspektywach poprawy sytuacji na Półwyspie Koreańskim i rozwoju relacji obu krajów.","– Mogliśmy porozmawiać o historii naszych stosunków między państwami i o dniu dzisiejszym, o perspektywach rozwoju więzi dwustronnych. Rozmawialiśmy też o sytuacji na Półwyspie Koreańskim, wymieniliśmy opinie o tym, jak i co należy zrobić, aby perspektywy poprawy sytuacji były dobre – powiedział Putin.Kim Dzong Un nazwał rozmowy z Putinem „bardzo rzeczową wymianą opinii” i dodał, że dotyczyły one kwestii interesujących obie strony. – Mam nadzieję, że nasze dalsze rozmowy będą przebiegać w tym nurcie, w pożytecznym i konstruktywnym duchu – dodał. Podkreślił, że przyjechał do Rosji „po to, aby wymienić opinie na temat sytuacji na Półwyspie Koreańskim, która jest jednym z najbardziej aktualnych problemów w obecnej agendzie międzynarodowej”. Kim nazwał Rosję „przyjaznym wielkim sąsiadem” swego kraju.Po tej części szczytu przywódcy kontynuują rozmowy już razem z delegacjami, w skład których wchodzą ministrowie spraw zagranicznych, a ze strony rosyjskiej także przedstawiciele władz odpowiedzialni za rozwój Dalekiego Wschodu i przedstawiciele firm rosyjskich aktywnych w tym regionie.",,
Putin rozwścieczył sojusznika. Rzeź Idlib tylko odroczona,"Oddziały Asada i Hezbollahu stały już na pozycjach wyjściowych. Nagle przyszedł pilny rozkaz z Moskwy: „wstrzymać ofensywę”. Kilkanaście godzin później Władimir Putin przypieczętował porozumienie z Recepem Tayyipem Erdoganem. Atak na ostatnią enklawę rebeliantów odwołano. Ale to tylko gra Ankary na czas – sytuacja w północnej Syrii jest tak skomplikowana i tak wiele mocarstw jest w to zaangażowanych, że rozejm w Idlib nie może długo przetrwać.","Od początku tego roku siły lojalne wobec Baszara el-Asada, wraz z szyickimi milicjami, wspierane przez Rosjan z powietrza i lądu (lotnictwo i specnaz), atakowały i podbijały kolejne tzw. strefy deeskalacji, kontrolowane przez rebeliantów, a powołane w 2017 roku w celu powstrzymania przelewu krwi ludności cywilnej. W rzeczywistości ten wymyślony w Moskwie projekt nie miał wcale pokojowego charakteru. Wręcz przeciwnie. Dał czas siłom Asada do przegrupowania i odbudowy, a potem reżim ruszył do ataku, po kolei przerzucając gros oddziałów w kierunku kolejnych rebelianckich enklaw, a następnie, po terroryzujących nalotach rosyjskich, łamiąc opór. Na wiosnę w ten sposób Asad zdobył leżącą na obrzeżach stolicy Wschodnią Ghoutę. W lipcu rozprawił się z rebeliantami w prowincjach Deraa i Quneitra, choć tamtejszą „strefę deeskalacji” gwarantowały Rosja, USA i Jordania. Waszyngton kilka razy ostrzegał Moskwę i Damaszek, że „będą konsekwencje”, jeśli Asad zaatakuje południowo-zachodnią strefę deeskalacji. Ale żadnych konsekwencji nie było – okazało się, że gwarancje Donalda Trumpa są nic nie warte. Zapewne to tylko rozzuchwaliło Putina. Ruszyły przygotowania do ataku na ostatni bastion rebelii. Siły Asada zaczęto przerzucać z południowego zachodu kraju na północny zachód. Worek IdlibLikwidując kolejne enklawy, Rosjanie i Asad oferowali rebeliantom i cywilom opcję wyjazdu do prowincji Idlib, głównego bastionu rebelii, ale tylko po oddaniu ciężkiego uzbrojenia. W efekcie w Idlib zgromadziły się dziesiątki tysięcy uzbrojonych weteranów walk z reżimem, a liczba ludności cywilnej wzrosła z dwóch do trzech i pół miliona. Liczbę uzbrojonych bojowników szacuje się zaś na 60-100 tys. Należą oni do różnych organizacji, spośród których największą jest uznawana za „terrorystyczną” koalicja Hayat Tahrir asz-Szam (HTS), dawniej Front Nusra, czyli syryjska odnoga al-Kaidy. I choć nie mniej jest tam rebeliantów należących do bardziej umiarkowanych, związanych z Wolną Armią Syryjską (FSA) oddziałów, Moskwa i Damaszek miały pretekst, by przekonywać, iż ofensywa jest „nieunikniona” bo „gniazdo terrorystów” musi zostać oczyszczone.Intensywne naloty zaczęły się 4 września. W tygodniach poprzedzających planowany atak zginęło co najmniej 26 osób, a dziesiątki tysięcy straciły dach nad głową w wyniku nalotów i ostrzału artyleryjskiego. Jako że protesty i ostrzeżenia Zachodu i ONZ przy poprzednich operacjach Asada przeciwko enklawom rebelianckim okazały się pustymi słowy, także i teraz Moskwa i Damaszek uważały, że nie ma się co przejmować. Ale był jeden gracz, z którego zdaniem oś Moskwa-Damaszek-Teheran musiała się liczyć: Turcja. Ankara jest głównym gwarantem bezpieczeństwa w strefie deeskalacji w Idlib, a wiele stacjonujących tam formacji rebelianckich jest sprzymierzonych z Turkami. 7 września w Teheranie odbył się szczyt z udziałem prezydentów Hasana Rowhaniego, Władimira Putina i Recepa Tayyipa Erdogana. Ankara chciała przekonać Teheran i Moskwę do wstrzymania ofensywy. Podczas pokazywanego na żywo w telewizji spotkania z Władimirem Putinem prezydent Turcji zażądał zawieszenia broni mającego zapobiec ofensywie na Idlib. Ale lider Rosji z sarkazmem zbył Erdogana, a gospodarz szczytu, Hassan Rowhani, wziął stronę Putina. Wydawało się, że to klęska prezydenta Turcji. Oto jego zbliżenie z Rosją nic nie dało, bo Moskwa nie liczy się z tureckim zdaniem i chce wziąć szturmem Idlib. A jednocześnie relacje z USA są najgorsze od dekad. Po szczycie teherańskim wydawało się, że Erdogan jest osamotniony. Ale nie złożył broni – postanowił w sprawie Idlib zagrać ostro. 9 września Turcja zaczęła wzmacniać swoją obecność wojskową w prowincji, wysyłając tam konwój ok. 300 pojazdów wojskowych. Jednocześnie Erdogan wyraził zdecydowany sprzeciw wobec działań zbrojnych, które mogą doprowadzić do katastrofy humanitarnej i wezwał do zdecydowanej reakcji wspólnotę międzynarodową.Spotkanie ostatniej szansy16 września miała ruszyć ofensywa na Idlib. Ale została nagle, w ostatniej chwili odwołana. W Moskwie musieli się naprawdę bardzo natrudzić, by wytłumaczyć zmianę planów – skoro przez szereg tygodni wcześniej wszyscy politycy rosyjscy powtarzali, że Idlib to gniazdo terrorystów i należy je zmiażdżyć. Przeszkodą nie do przejścia okazał się Erdogan. Kilkutygodniowe zabiegi Putina nie dały wiele. Turcja wysłała więcej wojska na granicę i do strefy deeskalacji w Idlib (ma tam szereg posterunków), ostrzegając, że każdy atak na jej pozycje w strefie potraktuje jak atak na własne terytorium. Erdogan musi twardo grać na utrzymanie Idlib w rękach protureckich sił opozycyjnych choćby z własnych politycznych kalkulacji. Plemiona Turkmenów i rebeliantów w Idlib popierają tureccy nacjonaliści, którzy są teraz języczkiem u wagi w parlamencie w Ankarze i pozostają w koalicji z Erdoganem. Nietrudno sobie wyobrazić, że zrywają z prezydentem, gdyby ten pozwolił Rosjanom bombardować i zajmować Idlib. Erdogan spotkał się z Putinem w Soczi 17 września w cztery oczy. Powiedział twardo, że Idlib pod żadnym warunkiem nie może być oddana Asadowi. Po tygodniach dyplomatycznych przepychanek i zakulisowych ostrych negocjacji, Putin i Erdogan osiągnęli kompromis. Oznacza on przywrócenie rozejmu w tzw. strefie deeskalacji w Idlib. Putin zgodził się odwołać ofensywę. W zamian Turcja obiecała nakłonić radykalnych islamistów do rozwiązania oddziałów i odesłania zagranicznych bojowników do domu. Putin zaakceptował propozycję Erdogana utworzenia strefy zdemilitaryzowanej o szerokości 15-20 km. Strefę, która ma być utworzona do 15 października, będą patrolować siły tureckie i rosyjskie - powiedzieli prezydenci w czasie konferencji prasowej po spotkaniu w Soczi. Putin poinformował, że do 10 października ze strefy ma być wycofana ciężka broń. Dodał, że obszar ten będą musieli opuścić „radykalni” rebelianci.Dlaczego tym razem Putin ustąpił? Zapewne nie miał do zaoferowania niczego w zamian za wydanie przez Turków ich sojuszników w Idlib. Inaczej było na początku tego roku, gdy Erdogan nie protestował przeciwko ofensywie Asada na enklawę rebeliancką Wschodnia Ghouta i zajęciu strategicznego rejonu na południowym wschodzie Idlib. Turcja dostała w zamian wolną rękę, by odbić z rąk Kurdów kanton Afrin.Dla Putina, w jego geopolitycznych szachach, strategiczne partnerstwo z Turcją jest warte dużo więcej niż kolejna wygrana Asada w Syrii. Wygrana, która nie wywoła wielkiego entuzjazmu w Rosji, a wzmocni jeszcze bardziej dyktatora w Damaszku i może spowodować, że będzie mniej skory od przyjmowania moskiewskich zaleceń – wszak jest jeszcze Iran. Umowa z Soczi oznacza, że dla Putina Turcja jest ważniejsza od Iranu, o Asadzie nie wspominając. Prawdziwym celem strategicznym w regionie nie jest nawet obecność wojskowa w Syrii, ale albo kontrola na cieśninami czarnomorskimi, albo przyjazny kraj je kontrolujący. Wyciągając Turcję z NATO, odciągając ją od USA i generalnie Zachodu, Moskwa zyskuje przyjaznego strażnika cieśnin. Porozumienie pozostanie na papierze?Sprzymierzeni z Turcją rebelianci oświadczyli, że będą współpracować z Ankarą zgodnie z warunkami umowy z Soczi, ale nie oddadzą broni ani terytorium. Rosja twierdzi, że do 10 października rebelianci w strefie zdemilitaryzowanej powinni oddać całość ciężkiego uzbrojenia, moździerze, czołgi i systemy rakietowe. Strefa ma mieć 15-20 km głębokości i będzie biegła wzdłuż linii kontaktu między rebeliantami a siłami rządowymi. Radykałowie mają opuścić strefę do 20 października.Huras al-Din, w skład której wchodzą zagraniczni bojownicy, powstała w tym roku, założona przez byłych członków Tahrir al-Sham i Frontu Nusra po zerwaniu ich kontaktów z al-Kaidą. Huras al-Din to jedna ze zbrojnych grup w Idlib, określana przez Moskwę jako „radykalna”, odrzuciła turecko-rosyjskie porozumienie i wezwało rebeliantów do nowych operacji militarnych. Nie wiadomo, jak zachowa się inna „radykalna” organizacja, czyli Tahrir al-Sham – koalicja zbrojnych oddziałów zdominowana przez frakcję znaną kiedyś jako Front Nusra, który był oficjalnym skrzydłem al-Kaidy w Syrii do 2016 roku. Nie wolno zapominać, że na zerwaniu rozejmu bardzo zależy Damaszkowi, który został najwyraźniej zaskoczony porozumieniem Putina z Erdoganem w Soczi. Syryjski reżim ogłosił, że kompromis jest prowizoryczny, a  ostatecznie i tak cała Syria zostanie „wyzwolona”. Teraz widać, że Asad usiłuje sprowokować część rebeliantów do gwałtownych działań, które staną się pretekstem do zerwania umowy z Soczi.24 września reżim Asada miał umożliwić przejazd ponad 400 bojowników tzw. Państwa Islamskiego ze wschodniej prowincji Deir ez-Zour niedaleko granicy Iraku, na obrzeża Idlib. Syryjska armia przeprowadziła 29 września silny atak rakietowy na pozycje dżihadystów w rejonie Dżisr asz-Szugur. Celem ostrzału były pozycje HTS oraz Islamskiej Partii Turkiestanu, zdominowanej przez Ujgurów pochodzących z Chin.Zajęcie Idlib jest też ważne dla Iranu. Prowincja oddalona od Izraela, przy alawickim wybrzeżu Syrii i niedaleko Libanu daje siłom lojalnym wobec Teheranu głębię strategiczną w razie konfliktu z Izraelem. Z jednej strony Teheran chwalił porozumienie ustami szefa MSZ, ale jednocześnie dowódca sztabu irańskiej armii Mohammad Bagheri w telefonicznej rozmowie z ministrem obrony Syrii podkreślił, że syryjska armia powinna zwalczać terrorystów „z pełną siłą”. Po układzie w Soczi Erdogan podbija stawkę. Najpierw wrócił do dawnego stanowiska Turcji, mówiąc, że „niemożliwe jest kontynuowanie wysiłków na rzecz pokoju w Syrii, dopóki u władzy w tym kraju pozostaje prezydent Baszar el-Asad” (26 września), a potem podkreślił, że Turcja nie wycofa się ze stref, które kontroluje w Syrii, do czasu aż odbędą się tam wybory (4 października). Chodzi o obszary wokół Afrin i Dżarabulus - to łącznie ponad 4000 km kwadratowych zamieszkałe przez ok. 800 tys. ludzi, głównie sunnitów. Turcja wysłała swoje wojska do Syrii w sierpniu 2016 roku, żeby oczyścić tereny przygraniczne z bojowników dżihadystycznego Państwa Islamskiego. Na początku tego roku siły tureckie rozpoczęły ofensywę pod kryptonimem „Gałązka Oliwna” w Afrin w północno-zachodniej Syrii, która pozwoliła przejąć kontrolę nad regionem kontrolowanym wcześniej przez kurdyjskie Ludowe Jednostki Samoobrony (YPG).Dla Turcji priorytetem jest sytuacja na wschodnim brzegu Eufratu i walka z Kurdami, a nie ratowanie rebeliantów w Idlib. Blisko jedną trzecią Syrii kontroluje koalicja SDF przy pomocy USA. To bogate w ropę tereny na wschodzie i północnym wschodzie, wzdłuż granic z Turcją i Irakiem.Nie wygląda na to, by Erdogan doczekał się rychło porzucenia Kurdów przez Amerykanów. Trudno też będzie przekonać USA do tego w sytuacji, gdy relacje Ankary z Waszyngtonem są najgorsze od dekad. Erdogan wydaje się być więc zdany na Rosję i Iran – obu bardzo zależy na wypchnięciu Stanów Zjednoczonych z Syrii. I za taką pomoc Ankara zapewne „sprzedałaby” Idlib. Problem w tym, że Putin nie jest w stanie oferować takiej wymiany. - USA pozostaną w Syrii tak długo, jak długo będzie tam obecny Iran – oznajmił 27 września James Jeffrey, specjalny wysłannik USA ds. Syrii. Amerykanie mają około 2000 wojskowych w Syrii. To przeważnie instruktorzy i doradcy oddziałów kurdyjskich i syryjskich Arabów przeciwnych Asadowi.Nieudane próby nakłonienia Trumpa do zmiany polityki w Syrii i powolnego zmniejszania zaangażowania militarnego w tym kraju to jedna z największych porażek Rosji. Dziś Siergiej Ławrow nawet nie ukrywa, że jego zdaniem największym zagrożeniem dla terytorialnej integralności Syrii nie jest Idlib, ale sytuacja na wschodnim brzegu Eufratu, gdzie rządzą zdominowane przez Kurdów, a wspierane przez USA Syryjskie Siły Obronne (SDF). Demonstracją siły ze strony Amerykanów były ćwiczenia ich sił specjalnych w bazie al-Tanf na początku września. Ważna była też stanowcza postawa USA w sprawie szykowanej ofensywy na Idlib. Amerykanie grozili, że zareagują atakiem rakietowym na siły Asada. To – obok polityki Turcji – było głównym powodem, dla którego Putin bał się uderzyć na prowincję kontrolowaną przez rebeliantów. Tym bardziej, że na Morzu Śródziemnym pojawiła się grupa uderzeniowa US Navy z lotniskowcem Harry S. Truman na czele.",,
„Krym trzeba będzie na razie traktować jak trwałe prowizorium”,"Przewodniczący Wolnej Partii Demokratycznej (FDP) Christian Lindner opowiedział się w sobotę za poprawą relacji z Rosją i wyraził obawę, że sytuacja na Krymie stanie się „trwałym prowizorium”. FDP może być po wyborach partnerem koalicyjnym CDU w rządzie Merkel.","Lindner, w wywiadzie dla gazet wydawanych przez grupę Funke Mediengruppe, powiedział, że Zachód powinien przedłożyć prezydentowi Rosji Władimirowi Putinowi propozycje, które pozwoliłyby mu na zmianę obecnej polityki „bez utraty twarzy”.– Bezpieczeństwo i dobrobyt Europy zależą także od stosunków z Moskwą – zaznaczył szef niemieckich liberałów. – Chciałbym poruszyć temat pewnego tabu: obawiam się, że Krym trzeba będzie na razie traktować jak trwałe prowizorium – powiedział Lindner. Konflikt o Krym powinno się, jego zdaniem, „otorbić”, by móc osiągnąć postęp w innych dziedzinach. Jak dodał, sankcje wobec Rosji nie powinny obowiązywać do czasu pełnej realizacji postanowień porozumienia z Mińska. Pozytywne „kroki etapowe” powinny być nagradzane stopniowym znoszeniem sankcji - uważa szef FDP. W obecnej kadencji FDP znajduje się poza parlamentem, ponieważ w 2013 roku nie przekroczyła progu wyborczego. Z aktualnych sondaży wynika, że po wyborach 24 września liberałowie wejdą do Bundestagu z wynikiem ok. 8 proc. Zdaniem ekspertów wysoce prawdopodobny jest kierowany przez Angelę Merkel koalicyjny rząd chadeków CDU/CSU właśnie z FDP i ewentualnie, jeśli tym partiom zabrakłoby głosów do większości, z Zielonymi. Rosyjskie oddziały zajęły należący Ukrainy Krym w lutym 2014 roku. Miesiąc później na półwyspie odbyło się nieuznane przez wspólnotę międzynarodową referendum na temat przyłączenia go do Federacji Rosyjskiej, które poparło według oficjalnych wyników 96,77 proc. głosujących. 18 marca Moskwa włączyła Krym w skład Federacji Rosyjskiej. W odpowiedzi na ten krok Unia Europejska uchwaliła sankcje wobec Rosji, które obowiązują nadal. Niemieccy politycy wielokrotnie podkreślali, że aneksja Krymu stanowi naruszenie prawa międzynarodowego.",,
"Prezydent Trump ogłosił, że przesuwa termin nałożenia ceł na towary z Chin","Prezydent USA Donald Trump napisał w niedzielę na Twitterze, że w związku z nader istotnymi postępami, jakie osiągnięto podczas chińsko-amerykańskich rozmów handlowych, przesuwa w czasie termin ponownego nałożenia ceł na sprowadzane do USA chińskie towary.",,,
Trump zapowiada nową erę eksploracji Kosmosu,"Amerykański prezydent Donald Trump zapowiedział w sobotę „nową erę eksploracji” Kosmosu. Oświadczył, że pracowników NASA poinstruował, by wysłali na Księżyc kolejnych ludzi, w tym pierwszą kobietę, oraz by wysłali Amerykanów na Marsa.","„Aby uhonorować tych, którzy byli przed nami, oraz dla lepszej przyszłości całej ludzkości, zobowiązujemy się rozpocząć nową erę eksploracji, rozszerzając naszego pionierskiego ducha na najdalsze zakątki Kosmosu. (...) Poinstruowałem Narodową Agencję Aeronautyki i Przestrzeni Kosmicznej (NASA), by wysłała kolejnego mężczyznę i pierwszą kobietę na Księżyc oraz by dokonała kolejnego gigantycznego kroku – wysłania Amerykanów na Marsa” – czytamy w przesłaniu prezydenta Trumpa z okazji przypadającego na sobotę Dnia Eksploracji Kosmosu. Szef państwa dodał, że jego administracja chciałaby przywrócić Stanom Zjednoczonym „dominację oraz przywództwo w przestrzeni kosmicznej na nadchodzące stulecia”. Trump podkreślił, że lądowanie na Księżycu misji Apollo 11, którego 50. rocznica obchodzona jest w sobotę, było „spektakularnym pokazem amerykańskich zdolności technicznych i przywództwa w przestrzeni kosmicznej” oraz jest „trwałym przykładem tego, co może osiągnąć (...) amerykańskie serce, odwaga i determinacja”. „W tym Dniu Eksploracji Kosmosu cieszymy się z naszych ogromnych technologicznych osiągnięć” i „oddajemy cześć tym, których straciliśmy w drodze do odkryć” – napisał amerykański prezydent.",,
Debatowali „antysystemowi” kandydaci na prezydenta. Poruszono temat pasz białkowych,"W Warszawie odbyła się debata kandydatów na prezydenta, nazywających siebie „antysystemowymi”. Organizatorzy reklamowali, że weźmie w niej udział między innymi Janusz Korwin-Mikke. „Pierwszy raz słyszę” – stwierdził kandydat Nowej Prawicy. Jego konkurenci toczyli ożywioną dyskusję. Między innymi o paszach białkowych.",,,
Korea Płn.: odpowiemy na wszelkie działania zbrojne floty USA,"„Korea Północna jest gotowa stanowczo odpowiedzieć na wszelkie działania zbrojne wynikające z wysłania przez Stany Zjednoczone grupy bojowej marynarki wojennej w rejon Półwyspu Koreańskiego” – oświadczyło MSZ w Pjongjangu, cytowane we wtorek przez agencję AP.","„USA będą ponosić całkowitą odpowiedzialność za katastrofalne konsekwencje związane z ich oburzającymi działaniami” – powiedział rzecznik północnokoreańskiego resortu dyplomacji, którego wypowiedź przytoczyła państwowa agencja prasowa KCNA. Wysłanie grupy bojowej w rejon Półwyspu Koreańskiego „udowadnia, że lekkomyślne działania podejmowane przez USA w celu dokonania inwazji na Koreańską Republikę Ludowo-Demokratyczną osiągnęły poważny etap w zaplanowanym scenariuszu” – ocenił rzecznik. „Jeśli USA odważą się na działania zbrojne, krzycząc o »ataku wyprzedzającym« i »zlikwidowaniu kwatery głównej (północnokoreańskiego wojska – dop. red.)«, KRLD jest gotowa zareagować na każdy tryb wojny pożądany przez USA” – dodano. W sobotę USA wysłały z Singapuru w kierunku Korei Północnej lotniskowiec USS Carl Vinson oraz kilka niszczycieli i krążowników rakietowych. Kilka dni wcześniej Korea Płn. w ramach intensyfikacji swego programu zbrojeniowego wystrzeliła kolejną rakietę balistyczną – pocisk średniego zasięgu, który według USA wpadł do morza na skutek awarii. Kolejne próby rakietowe Pjongjangu Władze północnokoreańskie kontynuują program jądrowy i próby rakietowe mimo rezolucji ONZ i międzynarodowych sankcji. Zapowiadają też budowę międzykontynentalnej rakiety balistycznej, która mogłaby osiągnąć terytorium USA.W niedawnym wywiadzie dla amerykańskiej telewizji ABC amerykański sekretarz stanu Rex Tillerson powiedział, że atak rakietowy USA na bazę syryjskich sił rządowych, przeprowadzony w piątek w odwecie za użycie 4 kwietnia przez reżim Baszara el-Asada broni chemicznej wobec cywilów, to ostrzeżenie dla wszystkich krajów nieprzestrzegających norm międzynarodowych. „Jeśli ktoś narusza międzynarodowe porozumienia, nie wywiązuje się ze swoich zobowiązań, staje się zagrożeniem dla innych, to w pewnym momencie jest prawdopodobne, że zostanie wystosowana odpowiedź” – powiedział Tillerson.",,
Katastrofa rosyjskiej jednostki głębinowej. Kreml: prowadziła badania hydrosfery,"Ministerstwo Obrony Federacji Rosyjskiej opublikowało nazwiska 14 marynarzy, którzy zginęli podczas pożaru jednostki głębinowej na Morzu Barentsa. W katastrofie zginęli oficerowie marynarki, ludzie uhonorowani wysokimi odznaczeniami państwowymi i wojskowymi. Moskwa twierdzi, że wykonywali badania hydrosfery.","Listę nazwisk resort obrony opublikował dwie doby po katastrofie, której szczegóły – jak zastrzegał Kreml – stanowią tajemnicę państwową. Wykaz potwierdza cztery nazwiska, które pojawiały się już wcześniej w mediach. To m.in. kapitan I rangi (odpowiednik stopnia komandora) Denis Dołonski, którego media nazywały dowódcą okrętu podwodnego AS-12, określanego nazwą Łoszarik.Jak wcześniej informowano oficjalnie, wśród 14 ofiar katastrofy jest siedmiu kapitanów I rangi, dwóch z nich odznaczonych było tytułem Bohatera Rosji. Trzech kolejnych oficerów na liście to kapitanowie II rangi (odpowiednik komandora porucznika); pozostali trzej – kapitanowie niżsi stopniem (dwaj kapitanowie III rangi i kapitan-lejtnant). Na liście jest też lekarz wojskowy w stopniu podpułkownika.Niemal każdy z oficerów był uhonorowany wysokimi odznaczeniami państwowymi Federacji Rosyjskiej. Przy ich nazwiskach figurują Ordery: Męstwa, Za Zasługi dla Ojczyzny i Za Zasługi Wojskowe, a także medale: Za Odwagę i odznaczenia resortowe ministerstwa obrony. Szef tego resortu Siergiej Szojgu określił w środę 14 oficerów jako unikatowych specjalistów wojskowych i wysokiej klasy profesjonalistów.Minister oświadczył, że oficerowie prowadzili badania hydrosfery Ziemi. Jednym z wielu pytań zadawanych przez media jest misja jednostki głębinowej, na której znajdowało się wielu wysokiej rangi oficerów. Zdaniem niektórych ekspertów nie musi być to niczym szczególnym, ponieważ niektóre struktury wojskowe tworzą wyłącznie specjaliści wysokiego stopnia. Przypuszcza się, że jednostka głębinowa, na której wydarzyła się tragedia, nie wykonywała zadania wojskowego, ze względu m.in. na to, że do katastrofy doszło na wodach terytorialnych Rosji. Mogła natomiast, zdaniem komentatorów, testować nowy sprzęt. Eksperci zgodnie wskazują, że pożar na okręcie podwodnym nie jest zjawiskiem możliwym do uniknięcia. Wersja, która pojawia się w mediach, mówi o zwarciu elektrycznym jako przyczynie wybuchu ognia.",,
„Naszym celem jest uzdrowienie systemu sądownictwa”,"Sądy w Polsce działają źle, każdą sprawę przeprowadza się w 7-10 lat, a wyroki pozostawiają wiele do życzenia – dowodził w programie „Gość Wiadomości” poseł PiS Jan Dziedziczak, komentując projekt ustawy o ustroju sądów i Sądzie Najwyższym. Częściowo z propozycjami zgodził się Krzysztof Gawkowski (Nowa Lewica).","– Nowelizacja ustawy o sądach powszechnych jest potrzebna, ale w tej części, która ma usprawnić proces dochodzenia do wyroku, żeby ludzie tak długo nie czekali jak dziś po kilka lat. Część dotycząca dyscyplinowania sędziów to błąd, dlatego że jest to kneblowanie sędziów, którzy inaczej myślą o polskiej rzeczywistości – przekonywał Gawkowski.Zdaniem Dziedziczaka spór o reformę sądownictwa ma szerszy kontekst. – W sprawie chodzi tak naprawdę o to, czyja jest Polska – czy należy do obywateli polskich czy w naszym kraju jest jeszcze ktoś, kto sam siebie nazywa „nadzwyczajną kastą”. Idąc do wyborów mówiliśmy, że jednym z naszych głównych celów jest uzdrowienie tego systemu, przełamanie tego, że jest nadzwyczajna kasta, na którą nikt nie ma żadnego wpływu, nawet jak działa skandalicznie źle – mówił poseł.– Obywatele polscy chcą, żeby sądy działały normalnie, żeby sądziły sprawiedliwie, sprawnie, z szacunkiem do obywatela. My robimy to, co obiecywaliśmy – próbujemy w końcu przełamać to, co było nietknięte od 1945 roku. My, politycy, wymieniliśmy się totalnie po 1989 roku, media w Polsce się zmieniły, system gospodarczy się zmienił. Jedyny element, który nie został tknięty nawet to system sądownictwa – podkreślił.Gawkowski dowodził, że działania podejmowane przez rząd Zjednoczonej Lewicy są nieskuteczne. – Prawo i Sprawiedliwość miało cztery lata, żeby procesy w Polsce były zdecydowanie krótsze, żeby przyspieszyć te procedurę, okazało się, że ten czas się wydłużył – mówił parlamentarzysta. Projekt nowelizacji Posłowie PiS złożyli w czwartek wieczorem obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze. Według autorów projektu, nowe rozwiązania mają dyscyplinować sędziów, którzy przekraczają swoje uprawnienia.Projekt m.in. wprowadza odpowiedzialność dyscyplinarną sędziów za: działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, działania kwestionujące skuteczność powołania sędziego oraz zadziałania o charakterze politycznym. Autorzy projektu proponują, by – jak napisali w uzasadnieniu – za „najpoważniejsze wykroczenia przeciw wymiarowi sprawiedliwości – obejmujące działania podejmowane w celu kwestionowania istnienia stosunku służbowego osoby powołanej do pełnienia urzędu na stanowisku sędziowskim – podlegały, co do zasady, karze najsurowszej, to jest karze złożenia z urzędu, ewentualnie karze przeniesienia na inne miejsce służbowe”.",,
Śląskie: Jadwiga Wiśniewska i PiS przed Jerzym Buzkiem i KE,"Niezwykle wyrównany pojedynek stoczyli liderzy list PiS i KE w województwie śląskim. Według sondaży exit polls Jadwiga Wiśniewska, startująca z pierwszego miejsca listy PiS, otrzymała 389 tys. głosów, a lider komitetu KE w tym okręgu Jerzy Buzek –  387 tys. Nie są to ostateczne wyniki.","Wiśniewska i Buzek zajęli odpowiednio drugie i trzecie miejsce w skali kraju – i to się raczej nie zmieni. Szacowany wynik Beaty Szydło jest aż o 82 tys. wyższy od wyniku Jadwigi Wiśniewskiej, a szacowany wynik zajmującej czwarte miejsce Janiny Ochojskiej – o 94 tys. niższy od wyniku Jerzego Buzka.  Bardziej prawdopodobne jest natomiast w okręgu 11 obejmującym województwo śląskie ostateczne zwycięstwo Prawa i Sprawiedliwości, które według exit polls otrzymało 40,9 proc. Rezultat Koalicji Europejskiej to 39,3 proc.  Jadwiga Wiśniewska ma już doświadczenie jako europosłanka, w ławach unijnego parlamentu zasiadała przez ostatnie pięć lat. Wcześniej, od 2005 do 2014 r., była posłem na Sejm trzech kadencji. Trzy dni przed wyborami to właśnie Wiśniewska  reprezentowała Prawo i Sprawiedliwość w debacie wyborczej w TVP Info.",,
Niemcy niestałym członkiem Rady Bezpieczeństwa ONZ,"Niemcy 1 stycznia objęły mandat niestałego członka Rady Bezpieczeństwa ONZ na lata 2019-2020. Wśród swoich priorytetów Berlin wskazuje m.in. wpływ zmian klimatu na światowe bezpieczeństwo, rolę kobiet w rozwiązywaniu konfliktów oraz kontrolę zbrojeń.", ,,
Immunitet Sobeckiej zostanie uchylony?,"Policja rozpoczęła procedurę w sprawie uchylenia immunitetu posłance Annie Sobeckiej (PiS) w związku z zapłaceniem przez nią grzywny za o. Tadeusza Rydzyka. Sobecka uważa, że informacje o tych działaniach policji
mają na celu zdyskredytowanie jej w oczach opinii publicznej.","–  Wdrożyliśmy procedurę, wysyłając do Komendy Głównej Policji wniosek oudzielenie pomocy prawnej w zakresie uzyskania zezwolenia na ściganie posełAnny Sobeckiej. Za pośrednictwem Komendy Głównej wniosek zostanie skierowany do Prokuratora Generalnego  – poinformowała rzeczniczka Komendy Miejskiej w Toruniu podinsp. Wioletta Dąbrowska. Sobecka 27 lutego zapłaciła za o. Rydzyka grzywnę w wysokości 3,5 tys. zł, a także ponad 1,2 tys. kosztów sądowych i komorniczych. Dyrektor Radia Maryja w zeszłym roku został ukarany grzywną za prowadzenie nielegalnej zbiórki pieniędzy. Zgodnie z Kodeksem wykroczeń kto uiszcza grzywnę za ukaranego, nie będąc dla niego osobą najbliższą, podlega karze aresztu lub grzywny. Policja zajęła się sprawą zapłacenia przez Sobecką grzywny za o. Rydzyka, pootrzymaniu zawiadomienia Fundacji Wolnej Myśli o możliwości popełnieniawykroczenia. –  Oczywiście Fundacja ma prawo złożyć zawiadomienie o wykroczeniu. Japostępowałam zgodnie z prawem. Nie mam obaw, że popełniłam wykroczenie  – powiedziała wówczas posłanka. W oświadczeniu Sobecka oceniła, że informacje w mediach o działaniach podjętych przez policję mają na celu zdyskredytowanie jej w oczach opinii publicznej. –  Oczywistym jest fakt, że termin nagłośnienia sprawy rzekomego popełnienia przeze mnie wykroczenia jest nieprzypadkowy. Pokrywa się on z datą rozpatrzenia skargi Fundacji Lux Veritatis wobec nieprzyznania Telewizji Trwam miejsca na pierwszym multipleksie cyfrowym przez Wojewódzki Sąd Administracyjny w Warszawie. Wszyscy, dla których ważna jest wolność słowa w naszej Ojczyźnie, a co za tym idzie obrona TV Trwam wiedzą, ile pracy i wysiłku włożyłam na rzecz ukazania opinii publicznej prawdziwych i rzetelnych informacji w tej sprawie” – napisała w oświadczeniu poseł Sobecka. Zaznaczyła, że „nasilone w ostatnich dniach” informacje w mediach w sprawierzekomego popełnienia przez nią wykroczenia odbiera jako „działania nazamówienie polityczne i celowe wprowadzanie opinii publicznej w błąd”.„Podejmując czynności związane z opłaceniem grzywny w imieniu o. dr. Tadeusza Rydzyka, działałam zgodnie z prawem i w porozumieniu ze swoim prawnikiem. Jestem więc przekonana, że po podjęciu przez policję wszystkich niezbędnych czynności, sprawa zostanie szybko i pomyślnie rozwiązana  – podkreśliła posłanka w oświadczeniu. Dyrektor Radia Maryja został ukarany grzywną za wykroczenie, polegające naprowadzeniu nielegalnej zbiórki pieniędzy na finansowanie Telewizji Trwam,Wyższej Szkoły Kultury Społecznej i Medialnej oraz wierceń geotermalnychrealizowanych przez Fundację Lux Veritatis. Wyrok w pierwszej instancjizapadł 11 lutego 2011 r., a 17 czerwca 2011 r. został utrzymany w mocy przez sąd drugiej instancji. O. Rydzyk nie zapłacił grzywny, a egzekucja okazała się nieskuteczna.Komornik po zbadaniu sprawy stwierdził, że nie ma z czego ściągnąćnależności. Ustalił m.in., że duchowny nie ma samochodu i zarabia w WyższejSzkole Kultury Społecznej i Medialnej 1,5 tys. zł brutto, co jest kwotą wolną od potrąceń (z wyjątkiem spraw alimentacyjnych). Egzekucji podlegawynagrodzenie powyżej 1,5 tysiąca zł brutto.",,
Starcia przeciwników szczytu G7 z policją we Francji. Użyto gazu i armatek wodnych,"W piątek i sobotę w okolicach Biarritz we Francji, gdzie obraduje szczyt G-7, doszło do starć z policją. W pobliskim Bayonne policja użyła armatki wodnej i gazu łzawiącego. Dzień wcześniej w niewielkiej miejscowości Urrugne 20 km od Biarritz w starciach z antykapitalistami rannych zostało czterech policjantów, aresztowano 17 demonstrantów.","W Bayonne, gdzie użyto gazu i armatki wodnej, do starć doszło w pobliżu mostu zablokowanego przez policję w ramach zabezpieczania szczytu G7. W stronę funkcjonariuszy poleciały kamienie, ale większość demonstrantów zachowywała się pokojowo, niektórzy tańczyli.W graniczącym z Hiszpanią portowym mieście Hendaye, odległym o 30 km od Biarritz, pokojowo demonstrowało ok. 15 tys. osób.Wcześniej tego samego dnia tysiące antyglobalistów, separatystów baskijskich i „żółtych kamizelek” przemaszerowało pokojowo przez granicę Francji z Hiszpanią, żądając od przywódców G7 zdecydowanych działań w związku ze zmianami klimatu i nierównościami ekonomicznymi.Niespokojnie było natomiast w piątek w Urrugne, gdzie protestujący przeciw G-7 rozbili swój obóz. Antykapitaliści próbowali zablokować policji drogę do obozu budując prowizoryczne barykady. Policjanci użyli broni na gumowe kule i gazu łzawiącego.Francja już po raz siódmy organizuje szczyt najbardziej uprzemysłowionych państw. – Cały rok pracowaliśmy wraz z przedstawicielami ministerstw spraw wewnętrznych państw G7 nad tym, by szczyt w Biarritz był sukcesem – zapewnił szef francuskiego MSW Christophe Castaner.",,
Żurek: prezydent powinien zawetować ustawę o  KRS,"– To jest nadal złamanie konstytucji – powiedział w środę w TOK FM rzecznik KRS Waldemar Żurek oceniając projekt nowelizacji ustawy o KRS zgłoszony przez prezydenta Andrzeja Dudę. Zakłada on, że sędziowie KRS będą wybierani przez Sejm większością trzech piątych głosów.","– Myśmy na początku myśleli, jak się pojawiła ta informacja od pana prezydenta, że to jest pewna jaskółka nadziei, która ma zahamować procedowanie ustawy o SN, że prezydent zobaczył, co się dzieje w parlamencie, zobaczył, jaki skutek mogą wywrzeć wszystkie te ustawy połączone i to go przeraziło – powiedział rzecznik KRS. Ocenił jednak, że propozycja prezydenta to nadal „złamanie konstytucji”. – I ja nie chcę, żebyśmy się do tego przyzwyczajali – podkreślił.    Rzecznik KRS dodał, że w przypadku sędziów TK wybór trzema piątymi głosów byłby „świetnym rozwiązaniem”, ponieważ stanowiłby on kompromis w szukaniu najlepszego kandydata, a konstytucja mówi o tym, że Sejm wybiera sędziów TK. Jednak – jak podkreślił Żurek – w przypadku sądów sytuacja prezentuje się „zupełnie inaczej”. Rzecznik KRS powtórzył, że oczekuje od prezydenta, żeby zawetował czekające na jego podpis ustawy o KRS i o ustroju sądów powszechnych.",,
"Zabili ich komuniści, szczątki odnaleziono dopiero w 2017 r. Żołnierze WiN spoczęli w Radecznicy","Pułkownik Marian Pilarski pseudonim Jar oraz kapitan Stanisław Bizior „Eam” zostali pochowani po 65 latach od śmierci. Trumny z ciałami żołnierzy AK-WiN zostały złożone w sobotę w kryptach bazyliki w Radecznicy, gdzie mieścił się sztab II Inspektoratu Zamojskiego Armii Krajowej. „Przez pokolenia trwać będzie pamięć o ich czynach” – napisał prezydent Andrzej Duda w liście odczytanym podczas ceremonii.","Marian Pilarski i Stanisław Bizior za walkę przeciwko komunistycznej władzy zostali przez nią skazani na śmierć i rozstrzelani na Zamku w Lublinie w 1952 roku. Ich szczątki odnaleziono w styczniu 2017 roku, w nieoznaczonym miejscu na lubelskim cmentarzu przy ul. Unickiej. „Jako prezydent Rzeczypospolitej Polskiej, w imieniu państwa i narodu polskiego składam hołd pamięci płk. Mariana Pilarskiego, »Jara« i kpt. Stanisława Biziora »Eama«. Niechaj będą dla nas współczesnych i potomnych, wzorami miłości ojczyzny i wierności najwyższym wartościom naszej polskiej wspólnoty” – napisał prezydent Andrzej Duda.  Prezes PiS Jarosław Kaczyński w odczytanym podczas pogrzebu liście podkreślił, że uroczystości są wyrazem czci dla żołnierzy za okazane męstwo. „To wielka chwila dla nas wszystkich, a szczególnie dla rodzin »Jara« i »Eama«, że wreszcie, po tylu latach, możemy ich godnie pochować, z ceremoniałem należnym bohaterom” – napisał. W imieniu rodzin żołnierzy uczestnikom uroczystości dziękowali wnuczka Stanisława Biziora – Magdalena Bizior-Mikos i wnuk Mariana Pilarskiego – Dariusz Pilarski.  – Dziękuję za tak liczne przybycie i oddanie hołdu naszym bohaterom, za współuczestnictwo w tak ważnym dla nas i wzruszającym wydarzeniu. Nasi bohaterowie powrócili. Niestety musieli oddać życie za wolną Polskę, ale dotrzymali słowa. Żyjemy w niepodległym i wolnym państwie i za to przede wszystkim im dziękuję – powiedziała Magdalena Bizior-Mikos. Marian Pilarski ps. Jar, Grom to uczestnik wojny polsko-bolszewickiej i kampanii wrześniowej, żołnierz Armii Krajowej. Był organizatorem i przywódcą struktur Zrzeszenia Wolność i Niezawisłość na Zamojszczyźnie. W 1948 r. w klasztorze bernardynów w Radecznicy Pilarski zawiązał II Inspektorat Zamojski AK, którym kierował. W ocenie niektórych historyków była to najsilniejsza i największa struktura konspiracyjna po 1947 roku. Sztab mieścił się w klasztorze, tutaj konspiratorzy składali przysięgi wierności organizacji. Pilarski został aresztowany 12 kwietnia 1950 roku i osadzony w więzieniu na Zamku Lubelskim. W 1951 r. został skazany na karę śmierci, wyrok wykonano 4 kwietnia 1952 roku.  Straceni tego samego dnia Prezydent RP Lech Kaczyński w roku 2007 odznaczył pośmiertnie płk. Pilarskiego Krzyżem Komandorskim Orderu Odrodzenia Polski za wybitne zasługi dla niepodległości Rzeczypospolitej Polskiej. W 2015 roku pośmiertnie został on awansowany do stopnia pułkownika.",,
Coraz więcej rasistowskich ataków w Grecji,"Ilość ataków motywowanych rasizmem osiągnęła w Grecji niepokojący poziom, a władze niewiele robią, aby zwalczać problem – napisał w swym ogłoszonym we wtorek raporcie Urząd Wysokiego Komisarza Narodów Zjednoczonych do spraw Uchodźców (UNHCR).","Grecja – jak podkreśla – dla próbujących przedostać się do Unii Europejskiej wielu imigrantów z Azji i Afryki stanowi bramę. Jednak imigranci w kraju pogrążonym w najgorszym od kilkudziesięciu lat kryzysie spotykają się z coraz większą niechęcią – dodaje.Agencja ONZ podaje, że od stycznia do sierpnia zanotowano 87 ataków na tle rasowym, co uznaje za „wyjątkowo niepokojące”. Twierdzi przy tym, że rzeczywista liczba ataków jest zapewne wyższa, lecz ofiary niejednokrotnie były zbyt wystraszone, by zgłaszać się na policję.„Ofiary mówią o dzielnicach Aten, które stały się dla nich niedostępne ze względu na strach przed atakiem” – pisze UNHCR w swym raporcie. „Żaden sprawca brutalnego ataku na tle rasowym nie został skazany” – zauważa.Większość ofiar została zaatakowana w miejscach publicznych, takich jak place lub środki transportu publicznego, zazwyczaj przez grupy ludzi ubrane na czarno, niejednokrotnie w hełmach na głowie lub z zasłoniętą twarzą. Do najgłośniejszych spraw należą zabójstwa imigrantów: zasztyletowanego w sierpniu w Atenach Irakijczyka i przebitego mieczem w maju przez niezidentyfikowanego motocyklistę Albańczyka.Napastnicy często wykorzystują pałki albo łomy, czasem wielkie psy – twierdzi raport. Tymczasem większość ofiar to nielegalni imigranci z Afganistanu, Bangladeszu, Pakistanu i Somalii. UNHCR dodaje, że według niektórych ofiar część napastników nosiła emblematy skrajnie prawicowej partii Złoty Świt. Ultranarodowe ugrupowanie w tym roku wyszło z cienia na fali ostrej retoryki wymierzonej przeciw imigrantom i po raz pierwszy od upadku rządów wojskowych w 1974 roku wprowadziło do parlamentu swych ludzi.Złoty Świt posługuje się pozdrowieniem przypominającym gest hitlerowców, emblemat partii nawiązuje do symboliki nazistowskiej. Ugrupowanie jednak zaprzecza związkom z neonazizmem.– Bijemy dziś na alarm, ponieważ przemoc na tle rasistowskim i zagrożenie faszyzmem rozprzestrzenia się i zagraża demokracji – powiedział szef greckiego Komitetu Praw Człowieka, Kostis Papaioannou.UNHCR wykrył też 15 incydentów, w których to funkcjonariusze policji stosowali przemoc w czasie wykonywania rutynowych czynności i jako główny problem wskazywał na niechęć policji do badania tego typu spraw i ścigania napastników.  Agencja ONZ dodaje też, że wiele ofiar nie zgłasza ataków z obawy przed deportacją. Zauważa, że w takich przypadkach policję bardziej interesuje, czy ofiara jest w kraju legalnie, a nie wyjaśnienie ataku. „W interesie publicznym ściganie i odpowiedzieć na akty przemocy powinno być priorytetem w stosunku do tego, czy ktoś jest w kraju w trybie nieuregulowanym” – zauważa UNHCR.",,
USA: kolejne rosyjskie czołgi na Ukrainie. „Sfabrykowany i kontrolowany przez Kreml konflikt”,"Rosjanie przerzucili w ostatnich dniach swoje czołgi, pojazdy opancerzone, ciężką artylerię oraz systemy rakietowy, które trafiły w ręce separatystów – poinformowała Victoria Nuland, asystent ds. Europy sekretarza stanu USA.","Najwyższa rangą urzędniczka administracji zajmująca się Europą zeznała przed Senatem, że  w ostatnich dniach Rosja przerzuciła przez granicę czołgi oraz pojazdy opancerzone, ciężką artylerię i systemy rakietowy. Sprzęt trafił w ręce separatystów.Niewyobrażalna przemoc i grabieżNuland ostro wypowiedziała się o rosyjskiej agresji. – Choć Ukraina buduje pokojowe, demokratyczne i niepodległe państwo na 93 proc. swego terytorium, to na Krymie i wschodniej Ukrainie panują rządy terroru – stwierdziła. Dodała, że „marionetkowi separatyści” stosują „nielegalną okupację” oraz „niewyobrażalną przemoc i grabież”. Podkreśliła także, że łamane są prawa człowieka.– Ten sfabrykowany i kontrolowany przez Kreml konflikt, podsycany rosyjskimi czołgami i ciężkim uzbrojeniem, finansowany przez rosyjskich podatników, kosztował życie ponad 6 tysięcy Ukraińców, ale również setki młodych Rosjan, wysłanych tam (na Ukrainę – przyp. red.) przez Kreml, żeby walczyć i umrzeć na wojnie, której (prowadzenia – przyp. red.) ich rząd zaprzecza – powiedziała Nuland. W zeszłym tygodniu przed komisją spraw zagranicznych Izby Reprezentantów Kongresu przekonywała, że Rosja wysłała na Ukrainę kilka tysięcy żołnierzy.",,
Ryszard Terlecki: Bezczelność prezes SN nie ma granic,"„Rozpanoszona kasta traci wpływy i dochody” – napisał na Twitterze wicemarszałek Sejmu Ryszard Terlecki, odnosząc się na Twitterze do oświadczenia I prezes SN Małgorzaty Gersdorf w sprawie reformy sądownictwa. Sędzia napisała m. in., że „dla burzycieli demokratycznego państwa prawnego nie ma żadnego usprawiedliwienia”.","Małgorzata Gersdorf wydała w piątek oświadczenie w związku z podpisaniem przez prezydenta Andrzeja Dudę ustawy o Sądzie Najwyższym. Oceniła w nim, że „dla burzycieli demokratycznego państwa prawnego, jakim jest w konstytucji Rzeczpospolita Polska, nie ma żadnego usprawiedliwienia ani prawnego, ani moralnego”. „Ostrzegam przed łamaniem umowy społecznej, jaką jest Konstytucja. Jest to ścieżka nad przepaścią, w którą może spaść cały Naród” – dodała.  „Nikomu też nie wolno niszczyć struktur konstytucyjnych organów państwa. Tak postępuje tylko okupant” – podkreśliła Gersdorf. Do jej oświadczenia odniósł się na Twitterze wicemarszałek Sejmu Ryszard Terlecki. „Bezczelność prezes SN nie ma granic. Ale jej lament jest świadectwem bezradności: rozpanoszona kasta traci wpływy i dochody” – napisał.",,
Trump i Kim spotkali się w Panmundżomie,"Prezydent USA Donald Trump spotkał się z przywódcą Korei Płółnocnej Kim Dzong Unem w strefie zdemilitaryzowanej na granicy między dwiema Koreami. Jako pierwszy urzędujący prezydent USA przekroczył granicę Korei Płn. i przebywał przez chwilę w tym kraju. Według amerykańskich mediów Trump zaprosił Kima do Białego Domu. Jak podaje japońska agencja Kyodo, Kim zaprosił Trumpa do Pjongjangu.","USA i Korea Płn. powołają zespoły, które w ciągu 2-3 tygodni zaczną negocjacje ws. szczegółów – poinformował Trump. Zastrzegł, że amerykańskie sankcje przeciwko Korei Płn. pozostaną w mocy.Trump podkreślił w rozmowie z dziennikarzami, że tempo negocjacji nie jest dla niego najważniejsze, lecz zależy mu na „wszechstronnej, dobrej umowie” z Koreą Płn. – W pewnym momencie to się wszystko wydarzy. Nie ma pośpiechu – ocenił.Spotkanie za zamkniętymi drzwiami Trumpa z Kimem odbyło się w południowokoreańskiej części wspólnej strefy bezpieczeństwa przy granicy pomiędzy obiema Koreami; przywódcy rozmawiali około 50 minut. To trzecie spotkanie Donalda Trumpa z Kim Dzong Unem w ciągu roku. Pierwszy szczyt przywódców Stanów Zjednoczonych i Korei Północnej odbył się w czerwcu ubiegłego roku w Singapurze. Drugie spotkanie odbyło się pod koniec lutego tego roku w Hanoi. Trump przyleciał do strefy zdemilitaryzowanej z Seulu na pokładzie śmigłowca. Prezydent proponował Kimowi krótkie spotkanie, by „uścisnąć mu dłoń i się przywitać”. Spotkanie potwierdził prezydent Korei Płd. Mun Dze In.– Mam nadzieję, że prezydent Trump przejdzie do historii jako prezydent, który doprowadził do pokoju na Półwyspie Koreańskim – powiedział Mun, który wcześniej oceniał planowane spotkanie Trumpa z Kimem w strefie zdemilitaryzowanej jako „ważny kamień milowy” w procesie denuklearyzacji Korei Płn.",,
"Kilkugodzinna, wielka feta na placu Bastylii","Nieprzebrana rzesza ludzi bawiła się do późnej nocy na paryskim placu Bastylii, świętując zwycięstwo w wyborach prezydenckich socjalisty Francois Hollande'a. Radość sięgnęła zenitu, gdy do zebranych przemówił nowo wybrany prezydent.","Od późnego popołudnia na plac w centrum stolicy Francji, gdzie niegdyś stało słynne więzienie zburzone przez Rewolucję 1789 roku, ściągały grupy sympatyków socjalisty liczące na jego sukces.Pierwszą entuzjastyczną reakcję tłumu wywołało ogłoszenie o godz. 20 sondażowych wyników dających Hollande'owi zwycięstwo. Powiewały trójkolorowe i czerwone flagi. W tłumie odpalano fajerwerki, nad miejscem unosiły się smugi dymu. Na stojącą pośrodku placu zabytkową kolumnę Lipcową wdrapali się młodzi uczestnicy wiecu.Aplauz dla nowowybranego prezydentaLudzie zgromadzeni na placu Bastylii bardzo długo czekali na przybycie Hollande'a, który w momencie ogłoszenia wyników przebywał w swoim okręgu wyborczym w Tulle w departamencie Correze (środkowa Francja). Tam właśnie wygłosił swoje pierwsze przemówienie tego wieczoru. Potem wsiadł do prywatnego samolotu, którym dotarł do podparyskiego Le Bourget, a potem samochodem dotarł na plac Bastylii.W tym czasie na prowizorycznej estradzie na placu grał znany piosenkarz i były tenisista, Yannick Noah, a potem przemawiali liderzy socjalistów – dawna partnerka Hollande'a, Segolene Royal i były premier Lionel Jospin.Gdy na estradzie pojawił się Hollande, zgotowano mu gorący aplauz.–  Chcę Wam powiedzieć, jak bardzo jestem dumny, że 31 lat później, dzień po dniu, lewica ma następcę Francoisa Mitterranda. Powinniśmy sprawić, aby nie było to zwycięstwo rewanżu czy urazy, ale piękne zwycięstwo – wołał Hollande do zebranych zachrypniętym ze zmęczenia głosem. To właśnie na placu Bastylii 10 maja 1981 roku tłumy ludzi fetowały wiktorię wyborczą socjalisty Francoisa Mitterranda, który jest politycznym „idolem” Hollande'a.Symboliczne miejsce rewolucji francuskiej zaczęło pustoszeć dopiero przed godziną 2 w nocy. Jednak w okolicach ratusza Hotel de Ville słychać było nadal dźwięk klaksonów samochodów, włączanych przez kierowców na cześć triumfu lewicy.24–letnia Juliette, sympatyczka skrajnie lewicowego Frontu Lewicy, mówiła dziennikarzom wracając z placu: –  Ludzi było tak wielu, że zostałam sponiewierana – śmiała się –  ale było naprawdę cool, wszyscy śmiali się i śpiewali – dodała.–  To dzisiejsze zwycięstwo to dopiero początek naszej walki – walki o sprawiedliwość społeczną, wolność, prawa kobiet – mówiła. –  Żeby wygrać tę walkę, trzeba było pokonać Sarkozy'ego. Udało się nam, bardzo się cieszę – zakończyła Juliette. Towarzyszący jej na manifestacji, 30–letni czarnoskóry Olivier dorzucił: –  Te wybory to piękna nadzieja na zmianę.",,
Powstanie nowy tunel pod cieśniną Fehmarn. Połączy Niemcy z Danią,Mimo zastrzeżeń ze strony obrońców środowiska resort transportu niemieckiego kraju związkowego Szlezwik-Holsztyn wydał zgodę na budowę nowego tunelu drogowo-kolejowego łączącego Niemcy z Danią – poinformowała agencja Reutera.,"19-kilometrowy tunel między niemiecką wyspą Fehmarn i duńską wyspą Lolland ma kosztować 52,6 mld koron duńskich (8,1 mld dolarów) i będzie częściowo finansowany przez Unię Europejską. Pobiegnie nim czteropasmowa autostrada i dwutorowa linia kolejowa. Fehmarn leży w pobliżu niemieckiego wybrzeża, z którym od 1963 roku łączy wyspę most drogowo-kolejowy.Będąca inwestorem tunelu spółka Femern A/S wystąpiła o zgodę na jego budowę jeszcze w 2013 roku. Podjęta dwa lata później decyzja duńskich władz była pozytywna, natomiast w Niemczech trwało to znacznie dłużej z uwagi na konieczność rozpatrzenia ponad 12 tys. zastrzeżeń, jakie zgłoszono tam wobec wniosku. Wraz z technicznymi załącznikami liczył on 14 tys. stron.",,
Gwiazda kina chce przekazać swój majątek na cele charytatywne,"Chow Yun Fat, gwiazda chińskiego kina, aktor znany z filmów „Przyczajony tygrys, ukryty smok” i „Piratów z Karaibów”, oświadczył, ze przekazuje całą swoją fortunę na cele charytatywne.","Znany na Zachodzie z„Piratów z Karaibów” z 2007 roku oraz gangsterskiego filmu „Byle do jutra” (1986), 63-letni aktor z Hongkongu jest doceniany przez swoich fanów za skromność stylu życia. Multimilioner zadebiutował na liście najlepiej zarabiających aktorów na świecie w 2015 roku. Aktor obiecał przekazać całą swoją fortunę oszacowaną przez miejscową prasę na 5,6 miliarda dolarów Hong Kongu (630 milionów euro) na cele charytatywne. – Pieniądze nie są czymś, co należy do nas na zawsze. Kiedy odejdziesz, musisz zostawić to innym, by mogli z niego korzystać – powiedział. – Nie możesz zabrać pieniędzy, które masz na swoim koncie bankowym – mówi Chow. Jasmine Tam, żona aktora „zdecydowanie popiera” jego decyzję. Małżeństwo nie ma dzieci.",,
„Hidżra jest kluczem do zrozumienia islamu”. Ekspert o islamskiej ekspansji w Europie,"– Hidżra, czyli emigracja Mahometa z Mekki do Medyny jest kluczem do zrozumienia islamu i jednym z najważniejszych pojęć dla tej religii – powiedział PAP dr Bill Warner, ekspert ds. politycznego islamu. Dodał, że wydarzenie datowane na 622 rok ma fundamentalne znaczenie dla zrozumienia tego, co dzieje się współcześnie w świecie zachodnim.","– Kalendarz muzułmanów nie zaczyna się od objawienia Koranu, ani od urodzin Mahometa. Zaczyna się od emigracji z Mekki do Medyny – powiedział PAP Bill Warner. Ekspert stwierdził, że właśnie od tego momentu zaczął się islamski kalendarz, ponieważ wydarzenie to „doprowadziło do sukcesu”. – Hidżra była tym, co przyczyniło się do sukcesu islamu. Doprowadziła do dżihadu, a ten do szariatu. To fundament islamu, którego nie można zaprzeczyć. To jego prawdziwa natura – dodał Warner wymieniając terminy oznaczające świętą wojnę oraz prawo muzułmańskie. Inwazja na Europę Podkreślił, że doktryna islamu nie jest tożsama z pojęciem praw człowieka przyjętym w zachodniej cywilizacji. – Mahomet był muzułmaninem idealnym, doskonałym wzorem. Każdy muzułmanin musi go naśladować. Dlatego ci, którzy chcą być dobrymi muzułmanami wiedzą, że celem jest inwazja na Europę. Celem jest poddanie Europy i reszty świata prawu muzułmańskiemu – stwierdził Warner. Przypomniał, że w ostatnich latach życia Mahomet podbił liczne ziemie, a w ciągu niecałego stulecia islam dotarł na zachodzie do Hiszpanii, a na wschodzie do Chin. – Tego właśnie uczy nas historia. Myślimy, że ona się zatrzyma? Zobaczmy, co przyniosło islamowi sukcesy. Po co zmieniać coś, co działa? – zapytał retorycznie Warner.",,
Używane z Niemiec: dron za trzy miliardy,"Niemcy chcą sprzedać Kanadzie mało używanego drona Euro Hawk. Bezzałogowy samolot odrzutowy, który kosztował Luftwaffe w sumie ponad 700 mln euro (ponad 3 mld zł), nie został dopuszczony do lotu, bo nie spełnia europejskich wymagań.","Bezzałogoowy samolot odrzutowy Euro Hawk to wariant drona RQ-4 Global Hawk, używanego przez siły powietrzne USA. Berlin zamówił go w 2000 r., zamierzając go wykorzystać do misji zwiadowczych dalekiego zasięgu. Okazało się jednak, że koszty eksploatacji będą znacznie wyższe niż przewidywano, do tego ze względu na brak automatycznego systemu antykolizyjnego nie zostanie on dopuszczony do lotów w Europie. Niemiecki rząd postanowił „rozpocząć konkretne negocjacje z Kanadą ws. sprzedaży drona Euro Hawk, dwóch stacji naziemnych i ewentualnie pewnych części zamiennych” – poinformowały władze w Berlinie w odpowiedzi na pytanie przez posłów opozycyjnej lewicy.",,
Blisko sto podpaleń niemieckich ośrodków dla uchodźców w 2015 roku. Rok wcześniej było sześć takich aktów,Liczba aktów przemocy przeciwko ośrodkom dla uchodźców w Niemczech zwiększyła się w zeszłym roku sześciokrotnie w porównaniu z rokiem 2014 – podał w czwartek Federalny Urząd Kryminalny (BKA) w Karlsruhe. Szczególnie wzrosła liczba podpaleń – z 6 do 92.,"W 2015 roku doszło do 173 przestępstw z użyciem siły skierowanych przeciwko obiektom służącym imigrantom. Rok wcześniej policja odnotowała 28 takich przypadków. Seria ataków na schroniska, w których mieszkają imigranci, nie słabnie. Od początku roku doszło do 10 aktów przemocy przeciwko takim obiektom. Liczba wszystkich przestępstw przeciwko uchodźcom wzrosła pięciokrotnie – ze 199 do 1005. Przeważająca większość tych czynów (901) została popełniona z pobudek politycznych. W zeszłym roku do Niemiec przyjechało ponad 1,1 mln imigrantów. W 2014 było ich 200 tys.",,
"Sasin: Będziemy przekonywać Gowina, że warto poprzeć likwidację limitu 30-krotności","Będziemy przekonywać naszych koalicjantów z Porozumienia, wicepremiera Jarosława Gowina, że warto poprzeć likwidację limitu 30-krotności przy składkach ZUS – zapowiedział wicepremier Jacek Sasin. Według niego Sejm może zająć się projektem w przyszłym tygodniu.","W środę trafił do Sejmu projekt PiS zakładający likwidację od 2020 r. górnego limitu przychodu, do którego płaci się składki na ubezpieczenia emerytalne i rentowe - tzw. 30-krotności ZUS. Według autorów projektu, ma to przynieść dodatkowe 7,1 mld zł.  Przeciwnikiem likwidacji tego limitu jest wicepremier Jarosław Gowin. Jego zdaniem likwidacja 30-krotności oznaczałaby realne podniesienie podatków dla wolnych zawodów i dla najwyżej wykwalifikowanych specjalistów, co z kolei skutkowałoby emigracją takich osób. Pod koniec października Gowin poinformował, że w jego ocenie ustalenia polityczne są jednoznaczne: 30-krotność składek na ZUS zostanie utrzymana. Miało się to jednak wiązać z koniecznością wprowadzenia zmian do budżetu na 2020 r.  Sasin zapytany w TVN24, z kim PiS chce przegłosować w Sejmie likwidację limitu 30-krotności, powiedział, że PiS liczy na koalicjantów ze Zjednoczonej Prawicy. – Będziemy o tym rozmawiać, będziemy również przekonywać naszych koalicjantów z Porozumienia, pana premiera Gowina, że warto te rozwiązanie poprzeć, bo koniec końców to będzie rozwiązanie dobre – powiedział Sasin. W rozmowie przypomniano również słowa rzecznika prezydenta Błażeja Spychalskiego, który mówił w październiku, że Andrzej Duda jest bardzo nieprzychylny likwidacji 30-krotności składek na ZUS i ma nadzieję, że rozwiązanie takie nie trafi na jego biurko.  Sasin zapytany w tym kontekście, czy nie odbiera tego jako zapowiedzi weta, zauważył, że trudno mu się za prezydenta wypowiadać, bo nie wie jak on postąpi, kiedy uchwalona zmiana trafi na jego biurko. – To jest prerogatywa pana prezydenta. My będziemy przekonywać, jeśli ten projekt zostanie przyjęty przez parlament, żeby pan prezydent go zaakceptował – powiedział.  Na pytanie, gdzie rząd znajdzie pieniądze w budżecie, kiedy to rozwiązanie nie zostanie uchwalone, odpowiedział, że wtedy rząd będzie analizował budżet po stronie dochodowej i wydatkowej. – W najgorszym wypadku w tym budżecie pojawi się deficyt – stwierdził.   Zdaniem Sasina propozycja PiS nie jest uderzeniem w lepiej zarabiających. – Nie mówimy o żadnym uderzeniu, tylko o likwidacji pewnej dziwnej konstrukcji, w której ci, którzy lepiej zarabiają płacą mniejsze de facto podatki, mniejsze obciążenia ponoszą na rzecz państwa, niż ci zarabiający mniej – stwierdził.  Projekt nowelizacji m.in. ustawy o systemie ubezpieczeń społecznych zakłada, że począwszy od 2020 r. składka na ubezpieczenia emerytalne i rentowe będzie odprowadzana od całości przychodu. Zniesienie 30-krotności ma - według uzasadnienia projektu, przynieść wzrost wpływów do Funduszu Ubezpieczeń Społecznych oszacowany na 7,1 mld zł.",,
Atak zimy w USA. Pięć osób nie żyje,"Rozległy front śnieżny zaatakował stany Środkowego Zachodu USA powodując chaos na drogach i w komunikacji lotniczej. Oblodzone drogi były przyczyną licznych wypadków, w których zginęło w sobotę pięć osób.","Przesuwający się w kierunku wschodnim od Gór Skalistych front rozciąga się od stanów Kansas i Nebraska do stanów Iowa, Illinois i Indiana i Missouri. Zaspy śnieżne sięgają nawet pół metra.Największe opady wystąpiły w rejonie miast St.Louis i Jefferson City. W środkowej części stanu Missouri ponad 12 tys. gospodarstw domowych zostało pozbawionych prądu.Na międzynarodowym lotnisku Lambert w St.Louis większość lotów była w sobotę odwołana lub opóźniona.Według prognoz śnieżyce dotrą w niedzielę do wschodniego wybrzeża, m. in. do rejonu Waszyngtonu. W niektórych rejonach może spaść do 30 cm śniegu.",,
Waszczykowski: tworzenie nowych podziałów w ramach Zachodu jest niemądre,– W ostatnich latach zmienia się światowy układ sił. Głowę podnoszą rewizjonizmy. W takim czasie niemądre byłoby tworzenie nowych podziałów w ramach świata zachodniego – powiedział w piątek Witold Waszczykowski. Szef MSZ przebywa z wizytą w Hamburgu w związku z odbywającą się tam 23. sesją rady ministerialnej Organizacji Bezpieczeństwa i Współpracy w Europie (OBWE).,"– To dzięki amerykańskim gwarancjom bezpieczeństwa Europa mogła rozwijać się pokojowo. Wierzymy, że Europa wciąż potrzebuje Ameryki i naszą rolą powinno być też przypominanie Amerykanom, że wciąż potrzebują Europy – powiedział w piątek Waszczykowski w Fundacji Koerbera w Hamburgu. W wygłoszonym po zakończeniu obrad plenarnych szczytu OBWE wykładzie, zatytułowanym „Rola Polski w Europie” Waszczykowski przekonywał, że istotniejsze niż do tej pory stają się relacje transatlantyckie.",,
94-letni hitlerowski zbrodniarz deportowany do Niemiec. Miał zabić tysiące Żydów,"Nazistowski zbrodniarz wojenny, były esesman, 94-letni Jakiv Palij został deportowany ze Stanów Zjednoczonych do Niemiec. We wtorek rano wylądował na lotnisku w Düsseldorfie. Palij to według niemieckich mediów ostatni hitlerowski zbrodniarz żyjący w USA.","94-latek był strażnikiem w niemieckich obozach zagłady. Jest oskarżany przez amerykańskich śledczych i przez międzynarodowe organizacje żydowskie o współudział w zamordowaniu minimum 7000 Żydów.Jakiv Palij urodził na terenach dzisiejszej Ukrainy. W 1941 roku na ochotnika wstąpił do SS. Szkolił się w nazistowskim obozie Trawniki. Po wojnie, zatajając swoją tożsamość, w 1949 roku trafił do Stanów Zjednoczonych, gdzie uzyskał obywatelstwo. Na początku lat dwutysięcznych została ujawniona jego zbrodnicza przeszłość. Od tego momentu Stany Zjednoczone próbowały go deportować do Niemiec. Jednak prokuratura niemiecka wielokrotnie odmawiała przyjęcia Jakiva Palija, twierdząc, że nigdy nie był niemieckim obywatelem i że nie ma wystarczających dowodów jego zbrodni. Dopiero liczne interwencje amerykańskich polityków spowodowały, że Niemcy zgodziły się przyjąć byłego esesmana. Nadal jednak nie wiadomo, czy niemiecka prokuratura oskarży go o współudział w zamordowaniu wielu tysięcy więźniów. Już raz prokuratura w Würzburgu umorzyła śledztwo wobec niego z braku wystarczających dowodów.",,
Ukraiński MON ostrzega przed fałszywymi wezwaniami do wojska. W Polsce podobną sprawę bada ABW,"Ministerstwo Obrony Ukrainy ostrzegło przed fałszywymi wezwaniami do wojska, które rozsyłane są SMS-ami w regionach przy granicy z Rosją. Resort zaprzeczył, jakoby rozpowszechniał takie powiadomienia.","W środę ukraińska gazeta rządowa „Uriadowyj Kurier” opublikowała dekret prezydenta Petra Poroszenki o stanie wojennym, wprowadzonym po niedzielnym ataku Rosji na ukraińskie okręty w Cieśninie Kerczeńskiej. Stan wojenny ma obowiązywać do 26 grudnia w obwodach wzdłuż granicy z Rosją oraz nad Morzem Czarnym i Azowskim.„Ministerstwo Obrony Ukrainy informuje, że nie ma nic wspólnego z rozsyłanymi powiadomieniami, a Siły Zbrojne Ukrainy nigdy nie stosowały takiego sposobu informowania obywateli” – przekazano w komunikacie.Ministerstwo przypomniało o fałszywych zawiadomieniach, rozsyłanych wcześniej przez rosyjskie fabryki trolli. „Ministerstwo Obrony Ukrainy apeluje do Ukraińców, by nie poddawali się prowokacjom służb specjalnych Federacji Rosyjskiej, a przedstawicieli mediów nawołuje do korzystania wyłącznie z oficjalnych źródeł” – podkreślił resort.Wcześniej polskie Rządowe Centrum Bezpieczeństwa poinformowało, że nie wysyłało ani nie wysyła SMS-ami alertu dotyczącego zgłaszania się mężczyzn do urzędów gmin. Miały one trafić do odbiorców w poniedziałek.Od nadawcy podpisanego jako „Alert RCB” miały zostać wysłane na komórki wiadomości tekstowe m.in. treści: „Uwaga! Mężczyźni w wieku 18-65 lat zamieszkali na terenie gminy Dukla zobowiązani są do stawienia się na terenie urzędu gminy w dniu 27.11.2018 o godzinie 10.00 w związku z sytuacją kryzysową na Ukrainie. Proszę oczekiwać dalszych komunikatów”.Informacje o fałszywym alercie Rządowe Centrum Bezpieczeństwa otrzymało od mieszkańców gmin na wschodzie Polski.",,
„GPC” publikuje skany raportu niemieckiego wywiadu w sprawie możliwego zamachu w Smoleńsku,W opinii publicznej informacja o tajnym raporcie niemieckich służb wywiadowczych BND na temat katastrofy smoleńskiej pojawiła się po raz pierwszy w książce niemieckiego dziennikarza Jurgena Rotha pt. „Tajne akta S” w kwietniu w 2015 roku. W swojej następnej książce pt. „Smoleńsk 2010” ten sam autor publikuje treść raportu wraz z treścią załączników. Dziennikarzom „Gazety Polskiej Codziennie” udało się dotrzeć do kilku stron tego dokumentu.,"„Możliwym wyjaśnieniem przyczyny  katastrofy Tu-154 z 10.04.2010 roku w Smoleńsku jest wysoce prawdopodobny zamach przy użyciu materiałów wybuchowych, przeprowadzony przez odział FSB/Połtawa pod dowództwem generała Jurija Desinowa/Moskwa.Zostało to potwierdzone przez wysokiej rangi źródło wewnątrz polskiej ambasady w K. (nazwa zakreślona), Roberta (nazwisko zakreślone). Robert (nazwisko zakreślone) w czasie sporządzania raportu przez (funkcja zaczerniona) był pułkownikiem polskiego wywiadu wojskowego, czyli zna bardzo dobrze wewnętrzne życie tej służby. Zgodnie z opisem Roberta (nazwisko zaczernione) zlecenie dotyczące przeprowadzenia zamachu na Tu-154 pochodziło bezpośrednio od (funkcja zaczerniona) T. (nazwisko wysokiej rangi polskiego polityka zaczernione) do Desinowa. Nie udało się ustalić, gdzie i kiedy do tego doszło” – czytamy na pierwszych stronach raportu. Zagrożenie dla źródeł osobowych na miejscu– „Po raz pierwszy grupa Desinowa zwróciła  na siebie uwagę w związku z szeroko zakrojonymi działaniami przeciwko Aleksandrowi Popowowi/Kaliningrad i Aleksandrowi Dudarewowi/Ryga/Hamburg. Dalszego przebiegu zdarzeń, dotyczącego realizacji, pozyskania materiałów wybuchowych czy komunikacji – mimo podjęcia intensywnych działań – nie udało się ustalić, ponieważ nie można było wykluczyć poważnego zagrożenia dla działających na miejscu źródeł. Także dalsze utrzymywanie łączności z Robertem (nazwisko zaczernione) było już niemożliwe, gdyż każdy kolejny kontakt poprzez ambasador (nazwisko zaczernione) ambasada L (nawa kraju czernione), mógłby także prowadzić do optycznych anomalii” – dowiadujemy się z dalszych stron raportu. W załącznikach do raportu znajduję się m.in paszport Jurija Desinowa (fot.tvp.info) Ewentualny zamach nie byłby możliwy bez zaangażowania sił polskich „Zarówno materiał fotograficzny jak i notatki świadka Roberta (nazwisko zaczernione) relacjonującego zasłyszane informacje odpowiadają w przybliżeniu prawdopodobnego przebiegowi zdarzeń, nasuwa się także pytanie, dlaczego akurat 3 wydział FSB miałby być uwikłany w tego rodzaju proceder.  Desinow służył do 2011 roku w Kabulu jako doradca Hamida Karzaja do spraw bezpieczeństwa. Mógł zarazem zapewnić sobie łatwy dostęp do materiałów wybuchowych i technologii operacyjnych (OT). Mimo to, uwzględniając fakt, że w przypadku Tu-154 chodzi o rządowy samolot polskiego prezydenta o bardzo wysokich wymogach bezpieczeństwa – zdaniem autora raportu umieszczenie w samolocie ładunku bądź nawet kilku ładunków TNT wyposażonych w zdalne zapalniki byłoby niemożliwe bez zaangażowania sił polskich” – wynika z informacji BND.",,
"Kempa: Polski rząd pomaga uchodźcom na miejscu i w krajach, do których przybywają","Polski rząd jest przeciwny przymusowym relokacjom. Pomagamy uchodźcom na miejscu i w krajach, do których przybywają – mówiła w piątek minister do spraw pomocy humanitarnej Beata Kempa na briefingu podczas konferencji „Współpraca międzyreligijna w wybranych krajach świata i w Polsce”.","Międzynarodowa konferencja naukowa „Współpraca międzyreligijna w wybranych krajach świata i w Polsce” odbyła się w piątek na Uniwersytecie Kardynała Wyszyńskiego w Warszawie. Kempa wyjaśniła, że polski rząd jest przeciwny przymusowym relokacjom uchodźców, ale – jak zaznaczyła – nie jest to postawa „nie, bo nie”. – Musi być uzasadnienie, a tym uzasadnieniem jest polityka pomocy na miejscu, ale też pomocy w tych krajach, które dźwigają problem związany z uchodźcami, takich jak Liban, Grecja, Jordania i Uganda – podkreśliła.         Centra na dwóch greckich wyspach    Minister poinformowała, że na dwóch greckich wyspach – Samos i Lesbos – rząd we współpracy z Caritasem uruchomił dwa centra obsługi dla migrantów i uchodźców oraz przeznaczył na ten cel milion złotych. – To jest pomoc około 300 osobom miesięcznie. Uruchomiliśmy świetlicę na wyspie Samos, miejsce dla rodzin z dziećmi oraz dla dzieci pozostawionych bez opieki, pomoc medyczną, porady lekarskie, pomoc formalno-prawną i wreszcie pomoc rzeczową – wymieniła. Jej zdaniem najważniejsze w pomaganiu ofiarom wojny w miejscu ich pochodzenia jest to, żeby z pomocą być „przynajmniej trzy kroki przed przemytnikami”. – Jeżeli my z tą pomocą zdążymy – również z tym, że wykształcimy tu na miejscu elity, które wrócą do tych krajów i będą tam pracować – decyzja tych ludzi o tym, żeby opuścić kraj, już nie będzie potrzebna – oceniła Kempa.         Priorytetem  Bliski Wschód i Afryka   Zaznaczyła, że dla polskiego rządu priorytetem jest w tej chwili Bliski Wschód i Afryka. – Za około 30 lat ludność Afryki będzie stanowiła 50 proc. ludności świata. Jeżeli nie będzie mądrej polityki rozwojowej, szczególnie na szlakach migracyjnych, tam, gdzie ludzie podejmują decyzje o wędrówce ku upragnionemu rajowi, będą te decyzje podejmować. Jeśli będziemy jednoczyć wysiłki, to myślę, że migrację da się ograniczyć, a jednocześnie pozwolić na wspaniały i dobry rozwój wielu krajów afrykańskich – oceniła. Kempa poinformowała, że rząd wsparł milionem złotych studia teologiczne w języku angielskim dla studentów z Afryki, które od trzech lat odbywają się na UKSW. – Osoby wykształcone przez elitę UKSW będą mogły wrócić do krajów takich jak Etiopia i Nigeria, tam pracować, będą mogły być dwa, trzy kroki przed przemytnikami – stwierdziła.         Pomoc dla prześladowanych chrześcijan   Przewodniczący polskiej sekcji Papieskiego Stowarzyszenia „Pomoc Kościołowi w Potrzebie” ks. Waldemar Cisło powiedział, że jedną z form pomocy Kościoła w Polsce jest kształcenie elit dla krajów, w których chrześcijanie są prześladowani. – Mamy w tej chwili 20 stypendystów, którzy robią na UKSW doktoraty z różnych dyscyplin teologicznych, i trzech wypromowanych doktorów, którzy już wykładają w Nigerii – podkreślił.  Przypomniał, że w niedzielę Kościół katolicki obchodzi X Dzień Solidarności z Kościołem Prześladowanym. Dodał, że w tym roku krajem, za który modlić się będą wierni, jest Pakistan, gdzie chrześcijanie są mniejszością. – W Pakistanie rocznie 800 kobiet jest porywanych i wydawanych na siłę za mąż za muzułmanów. Są liczne przypadki gwałtów. Problemem jest także tzw. prawo o bluźnierstwie, które ma straszne skutki. Znany jest przypadek małżeństwa oskarżonego o bluźnierstwo przeciwko Allahowi, które zostało żywcem spalone w piecu, gdy kobieta była w ciąży z czwartym dzieckiem – powiedział.",,
„Razem pokonamy mafię”. Tysiące osób na manifestacji,"Walka przeciwko mafiom nie może mieć flag ani barw politycznych. To walka, która musi zjednoczyć nas wszystkich w tym samym kierunku w obronie wolności, legalności i sprawiedliwości – napisał premier Włoch Giuseppe Conte w liście „Razem pokonamy mafię”. Odniósł się on do piątkowej manifestacji w mieście Foggia w regionie Apulia w południowo-wschodnich Włoszech. Uczestniczyło w niej ok. 8 tys. osób.  – podała telewizja Sky TG24.","W manifestacji antymafijnej w mieście Foggia wzięli udział członkowie 300 stowarzyszeń i związków zawodowych, a także krewni ofiar organizacji przestępczych oraz liczni burmistrzowie z całej Apulii, zaproszeni przez przewodniczącego tego regionu Michele Emiliano.  Pochód rozpoczął się na alei, gdzie 2 stycznia – od trzech strzałów z pistoletu – zginął diler samochodów. To pierwsze morderstwo o podłożu mafijnym w tym roku we Włoszech – podkreśliła „La Repubblica”.  – Jesteśmy tutaj, aby odłączyć zapalnik strachu i rezygnacji, nie możemy zostawić odpowiedzialności jedynie na barkach magistratury i policji – powiedział założyciel stowarzyszenia „Libera” („Wolna”), organizującego manifestację, ks. Luigi Ciotti.   Do wydarzenia odniósł się premier Włoch Giuseppe Conte w liście skierowanym do „Corriere del Mezzogiorno” i opublikowanym na stronie rządowej. „Sprawiedliwość społeczna, możliwość wzrostu i praca to szybki sposób, przy pomocy którego chcemy oddalić Południe Włoch od poczucia rezygnacji, którą karmi się przestępczość” – napisał. Giuseppe Conte okazał też wsparcie mieszkańcom regionu Apulia: „jestem u waszego boku”. Ponadto, zaznaczył ich rolę w walce z przestępczością. „Żeby pokonać mafie, wyraźna i jasna odpowiedź musi pochodzić również ze strony mieszkańców, którzy muszą tworzyć wspólnotę, ponieważ tylko razem można pokonać nieuczciwość” – stwierdził.",,
Wenezuela po sfałszowanych wyborach. USA nakładają kolejne sankcje,"Prezydent USA Donald Trump podpisał dekret nakładający nowe sankcje na Wenezuelę, gdzie w niedzielnych wyborach prezydentem został ponownie socjalista Nicolas Maduro. Amerykańska administracja uznała te wybory za „farsę” i zapowiedziała szybkie działania i presję na Caracas, aby przywrócić tam demokrację.","W ramach nowych sankcji zabroniono amerykańskim firmom i obywatelom tego kraju pomagania rządowi Wenezueli w sprzedaży nieruchomości i dóbr inwestycyjnych. Niewymieniony z nazwiska przedstawiciel administracji USA powiedział Agencji Reutera, że nowe sankcje blokują drogę korupcyjnym praktykom – „pozbawiają skorumpowanych oficjeli wenezuelskich możliwości (...) wyprzedawania majątku publicznego w zamian za łapówki”.Agencja dpa cytuje anonimowego przedstawiciela władz USA, według którego członkowie rządu Maduro, chcąc się wzbogacić, „wyprzedają wszystko, co nie jest mocno przyśrubowane”. – Jeszcze nigdy ten region nie przeżył takiej kleptokracji. Teraz zamykamy kolejną drogę, którą wykorzystywano do praktyk korupcyjnych – dodał urzędnik.AP zwraca uwagę, że Waszyngton nie zdecydował się na objęcie sankcjami wenezuelskiej ropy naftowej. Wenezuela ma największe na świecie zasoby tego surowca.Lewicowy prezydent Maduro zwyciężył w niedzielnych przyspieszonych wyborach, uzyskując ok. 68 proc. głosów, a jego kontrkandydat Henri Falcon – ok. 22 proc. Na Maduro oddało głosy 5,8 mln wyborców, a na Falcona – 1,8 mln. Frekwencja przy urnach wyniosła 46,1 proc. Rywale Maduro zapowiedzieli, że nie uznają wyniku wyborów.",,
"Kolejne starcia z imigrantami na greckiej wyspie Kos. „Nie widzę, żebyśmy byli w Europie”","Kolejne starcia z udziałem imigrantów na greckiej wyspie Kos. Kilkudziesięciu imigrantów z Pakistanu, Afganistanu i Iranu pobiło się przed posterunkiem greckiej policji, gdzie wydawane są dokumenty pozwalające na wyjazd z wyspy.","W ruch poszły kamienie. Irańczycy twierdzą, że są traktowani gorzej, niż imigranci z innych państw. Z panujących na Kos warunków są też niezadowoleni uchodźcy z Syrii. – Nie widzę, żebyśmy byli w Europie  – skarżył się jeden z nich telewizji Al Jazeera. – Myślę, że to jakiś kraj Trzeciego Świata. Nie ma toalet ani wody. Ludzie czekają tu ponad dziesięć dni. Czy to jest Europa? – dodał.",,
"Jachira: Nie dajmy sobie wmówić, że kornik drukarz niszczy polską przyrodę","– Nie dajmy sobie wmówić, że kornik drukarz niszczy polską przyrodę, bo on jest też częścią tej przyrody. Przyroda wie, co robi, jeżeli tylko jej nie będziemy przeszkadzać – powiedziała Radiu Plus Klaudia Jachira. Posłanka KO została poproszona o komentarz ws. narastającego problemu z kornikiem drukarzem.","Posłanka KO pracuje w sejmowej Komisji Ochrony Środowiska. Na pytanie o to, jaki obszar Polski zajmują lasy, odpowiedziała wymijająco. – Mamy powierzchniowo dużo lasów kiepskiej jakości, nie wiem – powiedziała.   – Nie opierajmy się tylko na danych – odpowiedziała dopytywana, czy jest w stanie podać wielkość w hektarach.  – Nie jest ważna ilość bezwzględna lasów, ważna jest jakość – mówiła indagowana dalej posłanka. Pytana o ich jakość, miała problemy z udzieleniem precyzyjnej odpowiedzi. – Mamy coraz starsze czy coraz młodsze lasy? – nie rezygnował prowadzący program. – Mamy bardzo dużo młodych drzew – odpowiedziała posłanka.   – Zmartwię panią: w ostatnich 70 latach średni wiek drzew wzrósł z 44 do 57 lat – zauważył prowadzący. – No i co to jest? To nawet nie jest ośmioletni chłopczyk, jakby drzewo przełożyć na człowieka. 80-letnie drzewo też nie ma żadnych korzyści. Prawdziwe drzewo przynosi pożytek powyżej 150-200 lat – zapewniała posłanka.",,
Nielegalni imigranci jadą przez Polskę. Straż Graniczna zatrzymała kolejne osoby,"Trzech nielegalnych imigrantów, prawdopodobnie z Wietnamu, zatrzymali w piątek funkcjonariusze Nadodrzańskiego Oddziału Straży Granicznej.  Przewoził ich 69-letni obywatel naszego kraju; on również został zatrzymany. Nieświadomy nielegalnych pasażerów był natomiast kierowca z Rumunii, który dzień wcześniej w naczepie swojej ciężarówki odkrył trzech mężczyzn podających się za obywateli Iranu oraz Iraku.","Zatrzymani w piątek mężczyźni podróżowali volkswagenem passatem, kierowanym przez 69-letniego mieszkańca województwa mazowieckiego. Nie mieli żadnych dokumentów; oświadczyli, że są obywatelami Wietnamu – poinformował w rozmowie z portalem tvp.info rzecznik prasowy Nadodrzańskiego Oddziału Straży Granicznej kpt. Rafał Potocki. – Funkcjonariusze prowadzą czynności zmierzające do potwierdzenia tożsamości zatrzymanych, ustalają również okoliczności wjazdu i pobytu cudzoziemców w Polsce – powiedział rzecznik.  Obywatelowi Polski, za udzielanie pomocy w usiłowaniu nielegalnego przekroczenia granicy, grozi kara pozbawienia wolności do lat 3.   Nie pierwszy taki przypadekW czwartek nadodrzańscy pogranicznicy zatrzymali trzech innych cudzoziemców, którzy podawali się za obywateli Iranu oraz Iraku. – Pracownik dokonujący rozładunku pojazdu, który wiózł transport z Rumunii do miejscowości Koło (woj. wielkopolskie), zauważył w naczepie trzech mężczyzn. Powiadomił policjantów, a ci wezwali funkcjonariuszy z Placówki Straży Granicznej w Kaliszu – powiedział kpt. Rafał Potocki. W tym roku na terenie Nadodrzańskiego Oddziału Straży Granicznej doszło do zatrzymań około 2491 cudzoziemców za nielegalny pobyt i pracę. Wśród tych zatrzymanych było 66 obywateli z Wietnamu, którzy usiłowali najczęściej przekroczyć nielegalnie granicę.  Rzecznik zaznaczył, że „liczba  zatrzymanych obywateli, którzy próbują przekroczyć nielegalnie granicę w okresie wakacyjnym zawsze wzrasta”. – Są to najczęściej obywatele Wietnamu, którzy są nielegalnie przerzucani na teren naszego kraju. Oni potem wędrują w głąb Europy Zachodniej. Najczęściej jest tak, że po prostu ktoś organizuje ten nielegalny przerzut – poinformował.W poprzednim roku Straż Graniczna w Kaliszu rozbiła międzynarodową grupę, zajmującą się organizowaniem nielegalnego przerzutu obywateli Wietnamu z Polski do krajów Europy Zachodniej oraz handlem ludźmi. Do Sądu Okręgowego w Poznaniu wpłynął już akt oskarżenia w ich sprawie.                                                    (fot. Straż Graniczna)",,
"Chłopiec do przywódcy Chin: musisz schudnąć. „Wystarczy, że będziesz mieć sylwetkę jak Putin”","„Powinieneś stracić trochę na wadze. Nie musisz być tak szczupły jak Barack Obama – wystarczy sylwetka Władimira Putina” – napisał 9-latek w liście do przywódcy Chin, Xi Jingpinga. Chłopiec zasugerował też, że Chiny powinny zaplanować misję na Marsa. Opublikowany w internecie list został ocenzurowany.","Uwaga nie została skierowana bezpośrednio do Xi Jingpinga. Dziecko napisało w liście „wujku Xi” – to jednak jednoznacznie wskazuje adresata, gdyż to popularnie stosowany w chińskim internecie przydomek przewodniczącego Chińskiej Republiki Ludowej. List został opublikowany w internecie przez ojca 9-latka.  Oprócz uwagi dotyczącej sylwetki Xi Jingpinga, chłopiec zasugerował w liście, że Chiny powinny zaplanować misję na Marsa. „Stany Zjednoczone, Rosja, a nawet Unia Europejska planują wylądować na Marsie. Musimy się pospieszyć” – napisał 9-latek. Hakerzy wykradli list List został napisany w ramach pracy domowej.  Ojciec chłopca natychmiast opublikował go w kilku serwisach internetowych, jeszcze zanim tekst dostał nauczyciel.  Uwagi 9-latka niemal natychmiast zostały ocenzurowane, jednak chińscy hakerzy je wykradli i przypilnowali, by o sprawie zrobiło się głośno. Treści, które od odnoszą się do wrażliwych kwestii politycznych, są w Chinach poddawane cenzurze. Władze Chin wprowadziły szereg usprawnień, które wyszukują tego typu treści i automatycznie usuwają je z sieci.                                                    Przywódca Chin Xi Jingping i prezydent Rosji Władimir Putin (fot. arch. PAP/EPA/MIKHAIL METZEL/RIA NOVOSTI/ POOL)",,
KE: Przepisy dotyczące sprzedaży w sieci będą korzystne dla Polaków i polskich firm,"Nowe regulacje likwidujące geoblokowanie w handlu w internecie, które właśnie weszły w życie, będą bardzo dobre dla polskich konsumentów i firm. Małe przedsiębiorstwa handlujące online, będą mogły wejść na zagraniczne rynki – przekazała Komisja Europejska.","Nowe przepisy dotyczą zakazu geoblokowania w handlu online, dzięki czemu sklepy internetowe nie będą mogły odmówić sprzedaży swoich produktów klientom z innych krajów. Geoblokowanie to ograniczanie dostępu konsumentów do towarów i usług ze względu na to, w jakim kraju się znajdują. Klienci napotykają trudności, kiedy chcą kupić przez internet towary lub usługi u zagranicznego dostawcy. Zdarza się, że transakcja jest po prostu niemożliwa albo klient jest automatycznie przekierowywany na lokalne strony producenta, gdzie towary czasem sprzedawane są po wyższych cenach albo ich wybór jest ograniczony. Głośna była m.in. sprawa paryskiego Disneylandu, który żądał od mieszkańców niektórych krajów unijnych wyższych cen za bilety wstępu. I tak Niemcy czy Włosi płacili za rezerwowane w internecie oferty nawet o 15 proc. więcej niż np. Francuzi czy Belgowie. Dopiero po interwencji KE w kwietniu 2016 r. słynny park rozrywki zrezygnował z dyskryminacyjnych praktyk. KE twierdzi, że nowe przepisy będą korzystne dla Polaków i polskich firm. Z danych przekazanych przez Komisję Europejską wynika, że jak dotąd tylko około 16 proc. Polaków robiło zakupy w zagranicznych e-sklepach. Jednocześnie tylko nieco ponad 10 proc. polskich e-sklepów sprzedaje za granicą. Polska i Rumunia to kraje o najniższej liczbie transgranicznych transakcji elektronicznych w UE. Jak mówi urzędnik KE, należy zmienić te statystyki, bo bardzo wielu Polaków mieszka i pracuje za granicą, przede wszystkim w Wielkiej Brytanii i Niemczech. – To przełoży się na oszczędności w ich portfelach. KE ma nadzieję, że dzięki nowym przepisom otworzą się też nowe rynki, te, gdzie do tej pory Polacy mogli mieć problemy z zapłaceniem za produkt czy usługę kartą, która została zarejestrowana w Polsce, czy też z zarejestrowaniem się na stronie, na której chcą dokonać zakupów – dodaje rozmówca. Z danych KE wynika też, że 19,6 mln Polaków kupuje lub sprzedaje w sieci. Rocznie statystyczny Polak na takie zakupy wydaje 417 dolarów. KE spodziewa się, że za cztery lata 21 mln polskich konsumentów będzie kupowało online, wydając średnio ok. 546 dolarów na osobę. Jak dodał urzędnik, kwestią, z którą będą musiały zmierzyć się kraje UE, jest wdrożenie nowych regulacji. – Polska, podobnie jak inne kraje członkowskie, będzie musiała wybrać organ, który będzie pilnował tego, czy nowe regulacje są wypełnianie. Po drugie, będzie musiała wskazać urząd, do którego będą mogli udać się konsumenci z ewentualnym skargami. Skargi mogą być złożone również wobec zagranicznych firm. Po trzecie, to kwestia sankcji za nierespektowanie regulacji – dodał. Według urzędnika ponad 20 krajów UE, w tym Polska, jeszcze nie wdrożyła nowych przepisów. – Mamy pewność wobec sześciu krajów. Liczymy, że pozostałe zrobią to wkrótce – wskazał. Przepisy nie obejmują sprzedaży usług i produktów finansowych, audiowizualnych, transportowych, streamingu muzyki, czy e-booków i oprogramowania software. KE dokona oceny obowiązujących przepisów za dwa lata, na początku 2020 r. W ramach tej oceny zdecyduje, czy rozszerzyć regulacje. KE poinformowała w piątek, że jeszcze w 2015 r. 63 proc. stron internetowych (np. sklepów internetowych) nie dawało możliwości zakupu towaru lub usługi, jeśli kupujący był obywatelem innego kraju UE. Zgodnie z nowymi przepisami sprzedawcy nie będą mogli odmówić sprzedaży towaru zagranicznym klientom. Przedsiębiorca nie będzie mógł także zawyżać cen towarów w zależności od tego, na jaki rynek je sprzedaje. Oznacza to, że konsumenci zagraniczni będą płacić za produkt taką samą kwotę, jak klienci krajowi. Zabronione zostanie także automatyczne przekierowywanie klientów na inne strony sklepu, chyba że konsument wyrazi zgodę na skorzystanie z innego serwisu. Sklepy nie będą mogły ponadto dyskryminować kart płatniczych wydanych w innym kraju UE. KE wezwała też wszystkie państwa członkowskie, aby wdrożyły nowe przepisy i zrobiły wszystko, aby rozporządzenie było skutecznie egzekwowane.",,
Ojciec Borisa Johnsona dołączył do radykalnych ekologów. Dla premiera to „brudasy”,"Ojciec Borisa Johnsona dołączył aktywistów z organizacji Extinction Rebellion (XR), którzy w ramach walki ze zmianami klimatu prowadzą protest na ulicach Londynu. Dzień wcześniej brytyjski premier nazwał radykalnych ekologów „odmawiającymi współpracy brudasami”.","– Jestem tutaj, ponieważ uważam, że to, co robią, jest niezwykle ważne. (...) Zbyt wolno działamy w kwestii zmian klimatycznych – mówił Stanley Johnson, były eurodeputowany Partii Konserwatywnej, na Trafalgar Square w Londynie, który został zajęty przez protestujących. Odnosząc się do wtorkowej wypowiedzi syna na temat aktywistów, zapewnił: „Uważam to za olbrzymi komplement, że mogę być nazwany odmawiającym współpracy brudasem; to było wypowiedziane żartem”.We wtorek premier Johnson, gdy pomimo protestów trwających także w okolicach Downing Street, zdołał w końcu dotrzeć na jedno z zaplanowanych spotkań, powiedział: „Obawiam się, że ochrona nie chciała, żebym przyjechał, mówili, że droga jest pełna odmawiających współpracy brudasów i wszelkiego rodzaju protestujących, którzy zaśmiecają drogę. Mówili, że jest pewne ryzyko, że zostanę obrzucony jajkami”. Wezwał też protestujących, by opuścili swoje „pachnące konopiami biwaki” i przestali blokować ulice.Stanley Johnson zapewnił, że cała rodzina jest „totalnie zjednoczona” w kwestii walki ze zmianami klimatu. – Nie sądzę, by w rodzinie był choć jeden głos sprzeciwu. Nie zapominajmy, że dorastaliśmy na wsi, dorastaliśmy na wzgórzach Exmoor, natura jest w naszej krwi. Nie sądzę, by trzeba było pytać: „Czy Boris będzie słuchał protestów?”. Jeśli posłuchać tego, co mówił pierwszego dnia na schodach na Downing Street, gdy zakończył apelem o działania na rzecz środowiska i opiekę nad zwierzętami, to jest bardzo, bardzo dobry znak"" - przekonywał ojciec premiera.Tymczasem londyńska policja metropolitalna poinformowała, że od poniedziałku, kiedy zaczęły się protesty XR, aresztowano ponad 600 osób, a do pomocy w zapewnianiu porządku w stolicy zostanie ściągniętych dodatkowych 500 funkcjonariuszy z innych regionów Anglii oraz z Walii.",,
Defilada wojskowa „Silni w sojuszach”. Żołnierze zaprezentowali się nad Wisłą,"– Chcemy, żeby Polska była państwem stabilnym, dobrze rozwiniętym, ale przede wszystkim, żeby była państwem, w którym jest bezpiecznie i w którym obywatel czuje się bezpiecznie – powiedział prezydent Andrzej Duda w piątek w Warszawie. W stolicy odbyła się  defilada wojskowa pod hasłem „Silni w sojuszach”, zorganizowana z okazji Święta Konstytucji 3 Maja. – Zadaniem na dziś jest zastąpienie postsowieckiego sprzętu sprzętem piątej generacji – podkreślił podczas swojego wystąpienia szef MON Mariusz Błaszczak.","W defiladzie, którą rozpoczęło odegranie hymnów Polski, UE i Sojuszu Północnoatlantyckiego, oraz wciągnięcie flag naszego kraju, Wspólnoty i NATO na maszty, wzięli udział przedstawiciele władz państwowych, obok prezydenta także premier Mateusz Morawiecki. W przemówieniu przed defiladą Andrzej Duda zwracał uwagę, że w wydarzeniu biorą udział także żołnierze sojuszniczych państw. –  Chcemy, żeby Polska była państwem stabilnym, chcemy, żeby Polska była państwem dobrze rozwiniętym, ale przede wszystkim właśnie chcemy, żeby Polska była państwem, w którym jest bezpiecznie i w którym obywatel czuje się bezpiecznie - powiedział prezydent. Dodał, że rządzący chcą też, żeby polscy obywatele przebywający poza granicami kraju „czuli opiekę ze strony Polski i wiedzieli, że w razie czego Polska ich nie zawiedzie”. – Silne państwo to takie, które jest przede wszystkim bezpieczne – zarówno wewnętrznie, jak i zewnętrznie; fundamentalnym elementem bezpieczeństwa jest sprawna i dobrze wyposażona armia oraz sprawne służby, które o to bezpieczeństwo dbają – mówił Andrzej Duda.   Wyjątkowy czas pięknych rocznic   Prezydent wspomniał o tym, że rok 2019 jest wyjątkowy. – Witając majową jutrzenkę, możemy świętować wyjątkowy czas, czas pięknych dla nas rocznic: 30-lecia pokonania komunizmu, 20-lecia przynależności do Sojuszu Północnoatlantyckiego i 15-lecia przynależności do Unii Europejskiej – mówił. Głos zabrał również szef MON.  Mariusz Błaszczak zapewnił, że Wojsko Polskie będzie nadal brać aktywny udział w misjach zagranicznych. Mówił o roli odpowiedniego uzbrojenia polskich formacji. – Przytępienie naszego kraju zarówno do NATO jak i UE potwierdziło cywilizacyjną i kulturową przynależność Polski do świata Zachodu. Uwolniło potencjał, dzięki któremu możemy powiedzieć, że polskie Siły Zbrojne są skuteczne, że są sprawnie dowodzone, konsekwentnie wyposażane w najnowocześniejszy sprzęt – mówił minister. Podkreślił, że polskie wojsko wciąż jest modernizowane. – Zadaniem na dziś jest zastąpienie postsowieckiego sprzętu sprzętem piątej generacji – oświadczył szef MON.",,
Reparacje to papierek lakmusowy relacji polsko-niemieckich,"Niemcy mogą w dalszym ciągu odrzucać żądania reparacji, jednak nie uciekną przed pytaniami o brak zadośćuczynienia za zbrodnie podczas II wojny światowej. Warszawa nie odpuści Berlinowi tego tematu i będzie o nim przypominać także wtedy, gdy nasz zachodni sąsiad będzie chciał go za wszelką cenę unikać. Dla Niemców jest to nie lada problemem, gdyż dowodzi ich hipokryzji i przeszkadza w pozytywnej autokreacji jako lidera nie tylko europejskich, ale także globalnych reform i społecznych przemian.","Niedawna decyzja niemieckiego rządu w sprawie odrzucenia roszczeń Aten, dotyczących zadośćuczynienia za straty spowodowane podczas drugiej wojny światowej, które tamtejszy rząd wycenił na 289 mld euro, stoi w opozycji do wyniku ekspertyzy służby eksperckiej Bundestagu.  Ta poinformowała w lipcu, że stanowisko rządu federalnego Niemiec w kwestii reparacji względem Grecji „jest dopuszczalne na mocy prawa międzynarodowego, ale w żadnym razie nie jest obowiązkowe” – co pozwala na otwarcie możliwości poddania tego tematu negocjacjom. Sprawą tą – według autorów ekspertyzy – powinien zająć się Międzynarodowy Trybunał Sprawiedliwości w Hadze. Innego zdania byli jednak w kontekście żądań reparacyjnych formułowanych przez Polskę, uznając, że nasz kraj nie ma do nich praw, gdyż władze PRL zrzekły się ich w 1953 r. W nocie przekazanej greckiemu ambasadorowi w Berlinie niemieckie MSZ zastosowało znów tę samą retorykę – Niemcy uznały swoją odpowiedzialność polityczną i moralną za zbrodnie, ale nie wyraziły zgody na jakiekolwiek zadośćuczynienie. Zamiast zmierzenia się z odpowiedzialnością, mamy ponownie mgliste obietnice prowadzenia „konkretnych działań na rzecz pielęgnowania pamięci o ofiarach”, a także wyrażenie nadziei na to, że oba kraje będą dalej szły „drogą pojednania” – co można uznać za zawoalowaną groźbę czy ostrzeżenie przed kontynuowaniem żądań. Dodatkowo – jak podkreśla Berlin – temat ten ostatecznie został zamknięty traktatem 2+4 z 1990 r., zawartym między RFN i NRD, a dawnymi mocarstwami okupacyjnymi (USA, ZSRR, Francja, Wielka Brytania). Jeszcze pewniejsze swoich racji są Niemcy w stosunku do roszczeń płynących z Warszawy. Stoją one na stanowisku, że władze PRL zgodziły się w ramach traktatu z 1953 r. na rezygnację z odszkodowań. Powołują się również na traktat 2+4, a także o dobrym sąsiedztwie z 1991 r. Co więcej, w niemieckich mediach często podkreśla się, że straty materialne Polski zostały zrekompensowane przez przesunięcie granicy na Zachód. Oczywiście, także w kontekście Polski, Niemcy zgadzają się, że oprócz aspektu prawnego istnieje w tej sprawie również moralny i polityczny. Nie tylko część niemieckich polityków, ale i mediów przyznaje, że ich kraj nie dokonał materialnego zadośćuczynienia proporcjonalnego do zadanych cierpień i krzywd. To jednak nie przekłada się na konkretne propozycje. Dzięki staraniom rządu PiS – który głośno mówi o tym, jak wyglądała w rzeczywistości sytuacja w okupowanej Polsce, jaka była skala zbrodni i cierpień zadanych przez Niemców – nasi zachodni sąsiedzi nie mogą tak łatwo jak do tej pory manipulować historią. To w końcu tak często w Niemczech zdążają się przypadki pisania o „polskich obozach zagłady”, to stamtąd płyną pieniądze dla działających w naszym kraju fundacji, instytutów czy innych środowisk medialnych bądź naukowych, które wypaczają historię m.in. II wojny światowej, w celu udowodnienia, że „Polacy też mieli dużo na sumieniu” czy brali udział w Holokauście. To tam powstają książki, filmy czy seriale wypaczające prawdę o tym czasie. Celem niemieckiej polityki historycznej jest przerzucenie części odpowiedzialności na „innych” – w szczególności tych, którzy przypominają, że byli ofiarami ich zbrodni. Po dojściu Prawa i Sprawiedliwości do władzy Warszawa zaczęła walczyć z „polityką wstydu” i przeciwstawiać jej prawdę historyczną – wraz z logicznym przecież – domaganiem się wzięcia przez Niemcy za to odpowiedzialności, poprzez zadośćuczynienie krzywdom. Jeszcze przed obchodami 80. rocznicy wybuchu II wojny światowej, premier Mateusz Morawiecki podkreślał w wywiadzie dla dzienników koncernu medialnego Funke, że Polska nie otrzymała od Niemiec adekwatnych odszkodowań za poniesione straty. - Straciliśmy 6 mln ludzi – dużo więcej niż inne kraje, które dostały wysokie reparacje. To nie jest sprawiedliwe. Nie może tak zostać – zaznaczył szef polskiego rządu. Powiedział przy tym, że Warszawa nie uznaje porozumienia zawartego między PRL i NRD, gdyż oba kraje były częścią bloku wschodniego. Również prezydent Andrzej Duda w rozmowie z dziennikiem „Bild”, mówił przed obchodami, że chociaż Polska i Niemcy są wzorem pojednania, to jednak reparacje są kwestią odpowiedzialności i moralności.Przewodniczący parlamentarnego zespołu zajmującego się reparacjami wojennymi Arkadiusz Mularczyk z PiS przekonywał w PR24, że zmiana retoryki Niemiec w sprawie drugiej wojny światowej jest związana z działalnością edukacyjną prowadzoną przez nasz kraj. Zwrócił przy tym uwagę na przemówienie prezydenta Niemiec podczas obchodów, w którym zapewniał on, że jego rodacy nie zapomną o ranach, jakie zadali Polakom, a także o „cierpieniach polskich rodzin”  i ich „odwadze, by stawiać opór”. O reparacjach Frank-Walter Steinmeier nie chciał jednak mówić. Przed przyjazdem do Polski, w wywiadzie dla włoskiego „Corriere della Sera”, określił taką ewentualną debatę jako „uwsteczniającą relacje polsko-niemieckie”. Zdaniem posła Mularczyka, przyjdzie jednak czas, że Berlin będzie musiał stanąć w prawdzie i podjąć dialog z Warszawą na ten temat. – Dzisiaj mówi się na świecie o tym, że Polacy domagają się reparacji wojennych od Niemiec, o skali zbrodni niemieckich w Polsce i przypomina się o tym, jak wielkie to były straty – zaznaczył poseł PiS. Widać również, że aktywna działalność polskiego rządu w tej sprawie przynosi efekty, gdyż o 15 punktów procent w ciągu dwóch ostatnich lat wzrosła liczba osób, które w niedawnym sondażu CBOS odpowiedziało się za tym, by nasz kraj domagał się od Niemców reparacji. Teraz myśli w ten sposób 69 proc. badanych, a przeciwnego zdania jest ich jedynie 21 proc. Co innego myślą jednak Niemcy i to nie tylko politycy, naukowcy czy przedstawiciele mediów, którzy w większości jednoznacznie odrzucają polskie żądania. Z sondażu przeprowadzonego przez instytut badania opinii społecznej YouGov – 68 proc. Niemców nie zgadza się z wypłaceniem reparacji. Jedynie 7 proc. ankietowanych opowiada się za podjęciem negocjacji z Warszawą i Atenami, a 11 proc. uważa, że sprawą powinien zająć się międzynarodowy trybunał. Wyniki te świadczą nie tylko o cynizmie i hipokryzji niemieckiej klasy politycznej, która – zmuszona do ukorzenia się za zbrodnie z czasów II wojny światowej – uważa, że to załatwia sprawę, ale też o braku podstawowej wiedzy, na temat tego, jak wyglądała okupacja niemiecka na terenie Polski i jaka była skala popełnianych tam zbrodni. Autorzy publikacji – „Niemiecka polityka okupacyjna w Polsce 1939-45. Puste miejsce w niemieckiej pamięci?” – wydanej właśnie przez niemiecką Federalną Centralę Kształcenia Politycznego, podkreślają, że okupacja Polski stanowi „puste miejsce” w niemieckiej pamięci historycznej, a także, że data 1 września 1939 r. nigdy nie była przez Niemców traktowana tak, jak życzyliby sobie Polacy i inne narody za wschodnią granicą. Piszący o publikacji redaktorzy DW.com podkreślają, że „na pierwszym planie w niemieckiej kulturze pamięci i kalendarzu rocznic znajdują się inne toposy: zagłada europejskich Żydów i Międzynarodowy Dzień Pamięci o Ofiarach Holokaustu, obchodzony w rocznice wyzwolenia Auschwitz-Birkenau 27 stycznia 1945 r.; zakończenie II wojny światowej w Europie 8 maja 1945 r.; rocznica nieudanego zamachu na Adolfa Hitlera 20 lipca 1944 r.; bombardowania niemieckich miast, szczególnie Drezna 13 lutego 1945; wreszcie ucieczki i wypędzenie milionów Niemców z dawnych wschodnich ziem III Rzeszy”. Pamięć o 1 września 1939 r. pozostaje „wyjątkowo mglista”. „W jeszcze większym stopniu dotyczy to daty 23 sierpnia 1939 r., kiedy to podpisanie paktu Ribbentrop-Mołotow dało podstawę do niemieckiej i późniejszej sowieckiej napaści na Polskę i podzielenia kraju między Niemcy a Związek Sowiecki. Ta mglista wiedza przekłada się na nieobecność empatii, a nawet pewną obojętność wobec tego, czego doświadczyli mieszkańcy Polski w wyniku niemieckiej polityki okupacyjnej od września 1939 r. aż do ostatnich miesięcy wojny” - piszą historycy. W swoim eseju jeden z autorów publikacji, Dieter Bingen, wyjaśnia, że jedną z przyczyn takiego stanu rzeczy jest „niemieckie poczucie wyższości nad Polakami”, które sięga nawet XVIII wieku, a także uprzedzenia i stereotypy, które z czasem przerodziły się w politykę antypolską. Podkreśla on również, że w niemieckim dyskursie zauważalne są próby relatywizacji niemieckiej winy przez wskazywanie na polską politykę wobec mniejszości narodowych przed 1939 r., a także obarczania naszego kraju winą za utratę wschodnich prowincji III Rzeszy oraz ucieczki i wypędzenia ludności niemieckiej. To sprawia, że temat reparacji jest przez Niemców tak radykalnie odrzucany. Najbliższa przyszłość może jednak w tej kwestii przynieść zmianę, która w ostateczności przemieni się w rzeczywiste pojednanie między obu narodami. Nasi zachodni sąsiedzi muszą w końcu zobaczyć w nas pełnoprawnego partnera, a nie kraj, w którym można oddziaływać na procesy polityczne przez wspieranie uległych polityków czy środowisk naukowo-medialno-celebryckich, czy też wpływać na tożsamość jego mieszkańców, poprzez interpretowanie ich historii narodowej i kreowanie ambicji. Petar Petrović Autor jest dziennikarzem Polskiego Radia",,
Czarzasty o emeryturach dla ubeków: „przywrócimy”. O F–35: „absurdalny projekt”,"– Jeżeli będziemy mieli wpływ na współrządzenie, emeryci służb mundurowych odzyskają prawa nabyte - zadeklarował szef SLD Włodzimierz Czarzasty. Dodał, że zakup „samolotów szturmowych” – z kontekstu wynika, że chodzi o F-35 – to „absurdalny projekt”.","Wysokie emerytury byłych esbeków Czarzasty określił mianem „praw nabytych”, a ich przywrócenie motywował tym, że „lewica szanuje ludzi, którzy pracowali do roku 1990” i którzy wymagają dziś opieki i stworzenia dla nich warunków godnego życia.  – Wszystkie prawa nabyte, które żeście państwo uzyskali, mówię do przedstawicieli służb mundurowych, jeżeli lewica będzie miała wpływ na współrządzenie, odzyskacie. Zostały wam one zabrane pierwszy raz przez PO i potem przez PiS. Prawa nabyte w Polsce żadnej grupie zawodowej nie mogą być zabierane – mówił szef SLD podczas spotkania z mieszkańcami Legnicy.  W 2008 r., za rządów PO, Sejm obniżył emerytury oficerom SB i członkom WRON, niekonstytucyjnego z punktu widzenia prawodawstwa PRL organu rządzącego Polską po wprowadzeniu stanu wojennego. W 2017 r. ustawa dezubekizacyjna ograniczyła wysokość emerytur kilkudziesięciu tysięcy byłych funkcjonariuszy służb PRL.  Szef SLD mówił też o tym, że lewica chce, by leki na receptę kosztowały w Polsce pięć złotych. – To w skali roku kosztuje osiem miliardów złotych. Wiemy skąd te pieniądze wziąć; jest wiele absurdalnych projektów, które są tworzone w Polsce. Nie wiemy na przykład, po co mamy kupować samoloty szturmowe – przekonywał.",,
Nagrody Kisiela przyznane!,"- Jacek Rostowski - za rolę sapera gospodarki, Adam
Michnik - za konsekwentne bycie Michnikiem, Dariusz Miłek, bo zaszedł daleko – tak uzasadnił wybór laureatów tegorocznych Nagród Kisiela Jan Krzysztof Bielecki.","Ich wyboru dokonała kapituła złożona z laureatów dotychczasowych. Udział w obradach wzięli m.in. Jan Krzysztof Bielecki, Irena Eris, Hanna Gronkiewicz-Waltz, Andrzej Mleczko, Roman Młodkowski, JaninaParadowska.  – Tradycyjnie wybieraliśmy w trzech kategoriach - polityk, przedsiębiorca ipublicysta. Laureatami Nagrody Kisiela w 2013 roku zostali: Jacek Rostowski -w kategorii polityk, za rolę sapera gospodarki, w kategorii publicysta - AdamMichnik - za konsekwentne bycie Michnikiem, a w kategorii przedsiębiorca -Dariusz Miłek, bo zaszedł daleko - ogłosił były premier Jan KrzysztofBielecki. W ubiegłym roku laureatami Nagrody Kisiela zostali były premier TadeuszMazowiecki, publicystka Joanna Solska-Czerska oraz prezes zarządu PesaBydgoszcz Tomasz Zaboklicki.    Nagrody przyznawane są co roku trzem osobom, wybranym spośródpolityków, publicystów i przedsiębiorców, którzy - zdaniem kapituły - mogąpochwalić się w swojej pracy zawodowej szczególnymi osiągnięciami. Stefan Kisielewski był publicystą tygodnika „Wprost”, pisarzem ikompozytorem. Po raz pierwszy nagrodę przyznał sam w 1990 r., w poznańskiejsiedzibie redakcji „Wprost”. Uhonorował wtedy 16 osób. Byli wśród nich m.in.Stefan Bratkowski, Janusz Korwin-Mikke, Jerzy Waldorff i Wiesław Walendziak.Później uroczystość została przeniesiona do ulubionego lokalu Kisiela -warszawskiej kawiarni „Rozdroże”. Od 1992 r., po śmierci Kisielewskiego,nagrody jego imienia zaczęła przyznawać kapituła; jako gość honorowy w jejposiedzeniach bierze udział syn Stefana Kisielewskiego, Jerzy.Nagrody wręczano do 2006 r. W listopadzie 2007 r. część członków kapitułyogłosiła, że nie chce, aby patronem medialnym nagrody był „Wprost”, bo - jaktłumaczono - nie odpowiada im styl, poziom oraz treść niektórych publikacjitygodnika. Po kilkuletniej przerwie nagrody są wręczane ponownie od 2010 r.Powrót do nagród Kisiela pod patronatem tygodnika był wynikiem porozumienianowego właściciela „Wprost”, z kapitułą Nagrody.",,
UEFA ukarze Legię za oprawę meczu z Astaną? Wszczęto postępowanie,"Europejska Unia Piłkarska (UEFA) poinformowała o wszczęciu postępowania dyscyplinarnego przeciwko Legii Warszawa. Chodzi o wydarzenia związane z rewanżowym meczem kwalifikacji Ligi Mistrzów z FK Astana – nielegalny baner i zablokowane przejścia na schodach. Dziennikarz sportowy Krzysztof Stanowski zapowiedział, że w razie ukarania Legii rozpocznie zbiórkę pieniędzy, które będą przeznaczone na ewentualną karę.","Decyzja ma zostać podjęta 17 sierpnia podczas posiedzenia Komisji Kontroli, Etyki i Dyscypliny UEFA. Jak poinformowała w piątek UEFA, w przypadku Legii chodzi o dwa zarzuty – zablokowanie przejścia na schodach, co stanowi naruszenie art. 38 Regulaminu Bezpieczeństwa i Ochrony UEFA, a także wywieszenie nielegalnego banera, czyli art. 16 ust. 2 Regulaminu Dyscyplinarnego UEFA. Rzeczniczka prasowa Legii Izabela Kruk poinformowała, że stołeczny klub tego nie komentuje. Zgodnie z przepisami UEFA na stadionie - w trakcie meczów pod egidą tej organizacji - nie mogą być prezentowane hasła, które nie mają związku z wydarzeniem sportowym. Baner z niemieckim żołnierzem   W środę na jednej z trybun przy Łazienkowskiej kibice Legii wywiesili ogromny transparent z napisem: „W czasie Powstania Warszawskiego Niemcy zabili 160 000 ludzi, tysiące z nich były dziećmi”. Napis został zilustrowany obrazem dziecka (w czapce z biało-czerwoną flagą) z pistoletem przystawionym mu do głowy przez żołnierza w niemieckim mundurze.  73. rocznicę wybuchu Powstania Warszawskiego, która przypadła dzień przed spotkaniem, uczczono także kartoniadą w narodowych barwach i napisem „1944”, minutą ciszy, krótkim wyciem syren i chóralnym odśpiewaniem „Mazurka Dąbrowskiego”. Oprawy kibiców Legii    W zagranicznych mediach przypominano m.in., że kibice stołecznej drużyny w przeszłości byli autorami kontrowersyjnych opraw. Prawie trzy lata temu wywiesili transparent, na którym UEFA porównano do świni w garniturze i podpisano, że ""futbol nie ma znaczenia, liczą się pieniądze"".    Była to reakcja fanów warszawskiego zespołu na walkower w meczu z Celtikiem Glasgow, co oznaczało wykluczenie Legii z rozgrywek Ligi Mistrzów w sezonie 2014/15.  Piłkarze Legii wygrali w środę w trzeciej rundzie kwalifikacji Ligi Mistrzów z FK Astana 1:0, ale pierwsze spotkanie w Kazachstanie przegrali 1:3. Teraz wystąpią w czwartej rundzie eliminacji Ligi Europejskiej, w której zmierzą się z mołdawskim Sheriffem Tyraspol.",,
Prokuratura: Zapis monitoringu Pałacu Prezydenckiego został już skasowany,"Gdańska prokuratura uzyskała informację, że zapis monitoringu Pałacu Prezydenckiego w Warszawie z pierwszej połowy grudnia ub.r. został już skasowany. Nagrania miały pomóc zweryfikować, czy zabójca prezydenta Gdańska wcześniej próbował dostać się do siedziby głowy państwa.","O udostępnienie nagrań z monitoringu pochodzącego z pierwszej połowy grudnia wystąpiła Prokuratura Okręgowa w Gdańsku prowadząca śledztwo w sprawie zabójstwa prezydenta Gdańska Pawła Adamowicza. Prokuratorzy zwrócili się o nagrania do Kancelarii Prezydenta, Służby Ochrony Państwa oraz warszawskiego magistratu.W czwartek Grażyna Wawryniuk, rzeczniczka prasowa Prokuratury Okręgowej w Gdańsku poinformowała, że prokuratura uzyskała informację, iż wszystkie wspomniane instytucje odpowiedziały, że nie dysponują nagraniami z okresu, który interesował śledczych. –Nagrania takie są kasowane po miesiącu – powiedziała Wawryniuk.Monitoring miał pomóc w zweryfikowaniu treści wyjaśnień, jakie Stefan W. złożył w czasie przesłuchania (miało ono miejsce 14 stycznia), w tym ustaleniu czy Stefan W. po 8 grudnia ub.r., kiedy to opuścił więzienie (odsiadywał w nim karę za napady na banki) był Warszawie i próbował dostać się do Pałacu Prezydenckiego.",,
Benedykt XVI kończy 91 lat. Urodziny spędzi ze starszym bratem,"91 lat kończy w poniedziałek emerytowany papież Benedykt XVI, który od historycznego ustąpienia z urzędu w 2013 roku mieszka w rezydencji w Ogrodach Watykańskich. Urodziny spędza tradycyjnie ze swym starszym o trzy lata bratem, księdzem Georgiem Ratzingerem.","W obchodach urodzin Benedykta XVI uczestniczyć będzie wąskie grono osób – wynika z informacji napływających z Watykanu. Nie wyklucza się zarazem, że przybędzie także delegacja z jego rodzinnej Bawarii, gdzie urodził się 16 kwietnia 1927 roku w miejscowości Marktl am Inn.Emerytowany papież ma wynikające z wieku problemy z chodzeniem, niekiedy porusza się na wózku. Zazwyczaj nie rezygnuje z popołudniowych spacerów po Ogrodach Watykańskich.W chwili abdykacji przed pięcioma laty zapowiedział, że będzie żył „ukryty dla świata”.Na zaproszenie swego następcy, Franciszka, wziął udział w ważnych wydarzeniach w życiu Kościoła; w konsystorzach, inauguracji Roku Świętego, kanonizacji Jana Pawła II i Jana XXIII, beatyfikacji Pawła VI.",,
"„Nie będziemy się poddawać dyktatowi, nawet jeżeli jest to prezydent Francji”","Politycy w programie „Woronicza 17” dyskutowali m.in. o piątkowym antypolskim wystąpieniu prezydenta Francji Emmanuela Macrona w Bułgarii. Macron komentując sprzeciw Polski wobec zaostrzenia dyrektywy dotyczącej pracowników delegowanych, ocenił, iż Polska stawia się „na marginesie.” – Polska nie definiuje dzisiaj przyszłości Europy i nie będzie definiować Europy jutra – oświadczył Macron.","Marek Suski, poseł PiS podkreślił, że należy bronić polskiego interesu. – Nie będziemy się poddawać dyktatowi, nawet jeżeli jest to prezydent Francji, państwa z którym chcemy się przyjaźnić, z którym historycznie mamy i mieliśmy dobre relacje – powiedział Suski. Marcin Kierwiński, poseł PO powiedział, że „nie sposób nie zgodzić się z tym, że Polska staje z boku Unii Europejskiej”. – Tak niestety wygląda polityka zagraniczna rządu PiS. Dziwimy się, że prezydent Francji jest zdystansowany do Polski po tym, jak Francuzów obrażamy. Tu jest spór o pracowników delegowanych, ale w tle jest bardzo poważny spór o to, jak ma wyglądać Unia Europejska – ocenił Kierwiński.",,
"400 zł dla „ofiar Balcerowicza”? „Martwiliście się tylko o to, czy kawiorowa lewica ma się dobrze”","– To jest nasza odpowiedź na ustawę, która mówi, że byli działacze opozycji dostaną 400 zł przez kawał czasu i będą mieli pierwszeństwo w domach opieki – tak w studiu „Polityki przy kawie” TVP1 Włodzimierz Czarzasty z SLD tłumaczył ogłoszenie przez partię propozycji wypłacania 400 zł renty dla osób, które straciły pracę w czasie reform z początku lat 90. – Odpowiedzialność za to ponoszą nie ci, którzy leczyli, ale ci którzy doprowadzili do tej sytuacji, czyli PZPR, której SLD jest spadkobiercą. Jeżeli chcecie wypłacać odszkodowania, proszę bardzo, złóżcie się – odpowiedział mu Stanisław Gawłowski z PO.","SLD zgłosiło swoją propozycję w środę. Zgodnie z pomysłem lewicy osoby spełniające odpowiednie kryteria miałyby przez rok otrzymywać co miesiąc 400 zł renty. To reakcja na projekt PO, który przewiduje wypłatę takich samych środków działaczom opozycji antykomunistycznej. – Wróćmy do czasów, gdy 750 fabryk zostało rozwiązanych, a 475 tys. osób zostało wyrzuconych na bruk z PGR–ów. Jeżeli chcemy pomagać jednej stronie, to pamiętajmy też o drugiej – argumentował Czarzasty. Czyja odpowiedzialność?– Chcemy ludziom, którzy ileś lat temu walczyli o wolną Polskę, przyznać drobne świadczenia – bronił się Gawłowski. Dodał, że odpowiedzialność za problemy gospodarcze lat 90. ponosi pośrednio SLD. – Odpowiedzialność za to ponoszą nie ci, którzy leczyli, ale ci, którzy doprowadzili do tej sytuacji, czyli PZPR, której SLD jest spadkobiercą. Jeżeli chcecie wypłacać odszkodowania, proszę bardzo, złóżcie się – mówił. – Jeżeli chcecie dać pieniądze gościowi, który przez rok roznosił ulotki, to wam mówimy, że są tereny popegeerowskie, są ludzie którzy stracili wtedy pracę – odpowiadał Czarzasty. Gawłowski wskazywał, że SLD w czasie swoich rządów miało okazję poprawić sytuację osób, które ucierpiały w wyniku reform gospodarczych lat 90. – Martwiliście się tylko o to, czy kawiorowa lewica ma się dobrze – atakował.",,
Partia Sarkozy'ego triumfuje. Są wstępne wyniki francuskich wyborów samorządowych,"W pierwszej turze wyborów do władz departamentów we Francji zwyciężyła demokratyczna prawica UMP b. prezydenta Nicolasa Sarkozy'ego – wynika z sondaży exit-polls. Front Narodowy Marine Le Pen jest na drugim miejscu, socjaliści na trzecim.","Na kandydatów gaullistowskiej UMP głosowało 31 proc.  biorących udział w wyborach. To według komentatorów sukces partii Nicolasa Sarkozy'ego. Front Narodowy zdobył 24 proc. głosów – o dziesięć punktów proc. więcej niż cztery lata temu, ale tyle samo, co w wyborach europejskich. Według wstępnych opinii, świadczy to o stagnacji skrajnej prawicy, która nie zdobyła nowego elektoratu. Parytety po raz pierwszy Socjaliści uzyskali 19 proc., ale w połączeniu z innymi partiami tej strony sceny politycznej, lewica ma tyle samo procent, co prawica i centrum – po 37. Tyle tylko, że jest podzielona i rozbita na frakcje. Prawica stanowi jednolity blok. Co drugi uprawniony wziął udział w głosowaniu - to o 7 proc.  więcej niż w 2011 r. Władze departamentów odpowiedzialne są za lokalne drogi, za pomoc dla osób niepełnosprawnych, za szkoły podstawowe i gimnazja oraz za planowanie inwestycji dotyczących transportu miejskiego i budownictwa socjalnego. Po raz pierwszy w wyborach zgodnie z zasadą parytetu w życiu politycznym głosuje się na pary kandydatów - kobietę i mężczyznę.",,
Waszyngton naciska na Caracas w sprawie odejścia Nicolasa Maduro,"– Stany Zjednoczone uznają, że jedyną kwestią do negocjowania z Nicolasem Maduro są warunki jego odejścia – powiedziała rzeczniczka Departamentu Stanu USA Morgan Ortagus. W Oslo toczą się negocjacje między reprezentantami socjalistycznego prezydenta Wenezueli Nicolasa Maduro, a jego rywala Juana Guaidó.","Wenezuela znajduje się w poważnym kryzysie ekonomicznym, m.in. dlatego Waszyngton chce odejścia Nicolasa Maduro. Rząd amerykański popiera Juan Guaidó.– Mamy nadzieję, że dyskusje w Oslo skupią się na odejściu Maduro. To wstępny warunek do dalszych postępów – dodała Morgan Ortagus. – Mieszkańcy Wenezueli są zjednoczeni na rzecz wspólnej sprawy: zakończenia uzurpacji Maduro, rządu przejściowego oraz wolnych i uczciwych wyborów – napisał na Twitterze John Bolton, doradca ds. bezpieczeństwa narodowego Donalda Trumpa. 10 stycznia Morgan Ortagus został prezydentem Wenezueli na drugą kadencję, jednak USA i większość krajów Europy oraz Ameryki Łacińskiej nie uznaje go. Jako tymczasowego prezydenta przyjęli Juana Guaidó. Na miejsce negocjacji wybrano Norwegię ze względu na jej kompetencje w znajdowaniu wyjścia z konfliktów. To właśnie tam odbyły się inne procesy pokojowe. Dzięki norweskiej pracy w 2016 r. podpisano porozumienie pokojowe dotyczące Kolumbii.",,
Włochy: kłopoty Fiata,"Sprzeczne reakcje wywołał wyrok sądu w Rzymie, który przyznał, że członkowie lewicowego związku metalowców FIOM są dyskryminowani w fabryce w Pomigliano d'Arco pod Neapolem. Produkowany jest obecnie nowy Fiat Panda. Turyński koncern zapowiedział, że odwoła się od tego wyroku.","Fiat nie godzi się z wyrokiem, nakazującym natychmiastowe przyjęcie do pracy 145 robotników, zapisanych do związku zawodowego, który odrzucił porozumienie w sprawie nowych reguł w zakładzie pod Neapolem. Nie chcą o tym słyszeć także te związki, które choć porozumienie podpisały, także czekają jeszcze na przyjęcie tam swoich członków.Obok samego FIOM-u, wyrok sądowy przyjęła z zadowoleniem lewica, której zdaniem polityka kadrowa Fiata stoi ostatnio w sprzeczności z włoską konstytucją.Równocześnie komplikują się losy dawnej fabryki Fiata w miejscowości Termini Imerse na Sycylii. Gotowa do jej przejęcia włoska firma DR Motor, która zamierzała montować tam samochody importowane z Chin, nie otrzymała kredytów. Ministerstwo rozwoju gospodarczego Włoch zapowiedziało, że spróbuje zakładem na Sycylii zainteresować siedemnaście największych koncernów motoryzacyjnych.",,
Wiec poparcia dla Władysława Frasyniuka,"Około dwustu osób zgromadziło się wieczorem na wrocławskim rynku, aby dać wyraz solidarności z Władysławem Frasyniukiem. Rano Frasyniuk został zatrzymany przez policję, otrzymał zarzuty naruszenia nietykalności cielesnej dwóch policjantów.","Były opozycjonista z czasów PRL został zatrzymany przez policję w swoim domu we Wrocławiu. Został zawieziony do Prokuratury Rejonowej w Oleśnicy, gdzie prokurator Prokuratury Okręgowej w Warszawie przedstawił mu zarzut naruszenia nietykalności cielesnej dwóch policjantów na służbie i przesłuchał go w charakterze podejrzanego; przesłuchanie trwało 10 minut po czym Frasyniuk został zwolniony do domu.Na początku manifestacji zgromadzeni odśpiewali hymn Polski. Część manifestujących zabrała ze sobą białe róże i czerwone kartki. Skandowali m.in. „Solidarni z Frasyniukiem”.– Jestem tu dlatego, że zawsze, gdy przyjdą po kogokolwiek, będą mieli przepisy, papiery, procedury i historyjkę, o tym że zupa była za słona, i że prawda jest pośrodku – mówiła podczas demonstracji Marta Lempart, inicjatorka i liderka Ogólnopolskiego Strajku Kobiet.",,
Trump pogratulował Putinowi kolejnej prezydentury,"Prezydent USA Donald Trump pogratulował rosyjskiemu odpowiednikowi Władimirowi Putinowi rozpoczęcia nowej, czwartej już kadencji. W komunikacie podkreślono jednocześnie znaczenie prawa do pokojowych manifestacji po niedawnych aresztowaniach opozycjonistów w Rosji.","Na sobotnich demonstracjach w wielu miastach zwołanych przez opozycjonistę Aleksieja Nawalnego w celu zaprotestowania przeciw kolejnej kadencji prezydenta Putina policja zatrzymała ponad 1,5 tys. osób, w tym samego Nawalnego.– Przede wszystkim prezydent gratuluje Władimirowi Putinowi i z niecierpliwością czeka chwili, kiedy, jak mamy nadzieję, zdołamy nawiązać dobre stosunki z Rosją – oświadczyła rzeczniczka Białego Domu Sarah Sanders.– Jednocześnie Stany Zjednoczone uważają, że wszyscy mają prawo do tego, by być wysłuchani, i do pokojowych zgromadzeń – zaznaczyła.",,
Gasiuk-Pihowicz nie dostanie „jedynki” na liście w wyborach do europarlamentu,"Kamila Gasiuk-Pihowicz nie wystartuje z pierwszego miejsca na liście w wyborach do Parlamentu Europejskiego. „Jedynka” na liście miała być nagrodą za przejście z Nowoczesnej do klubu Platforma Obywatelska – Koalicja Obywatelska, jednak taki pomysł nie spodobał się działaczom PO, którzy zanegowali jej dokonania – informuje „Wprost”.","5 grudnia powstał nowy klub parlamentarny Platforma Obywatelska – Koalicja Obywatelska. Dołączyło do niego siedmioro posłów Nowoczesnej, a także Piotr Misiło, który został wyrzucony z partii kilka dni wcześniej. To doprowadziło do likwidacji klubu Nowoczesnej, który nie miał wówczas wystarczającej liczby posłów i musiał stać się kołem poselskim.Dotychczasowa przewodnicząca klubu .N Kamila Gasiuk-Pihowicz otrzymała stanowisko wiceszefowej PO-KO. Dodatkowo miała od PO otrzymać także gwarancję startu w przyszłorocznych wyborach do europarlamentu. Jak informuje „Wprost”, takie zapewnienia lidera PO Grzegorza Schetyny nie przypadły jednak do gustu niektórym działaczom partii. „To po prostu rozwścieczyło działaczy PO. Pytali, jakież to dokonania ma pani, że zostanie nagrodzona mandatem europosła. Rezultat tej ruchawki był widoczny już w ubiegłym tygodniu, bo Schetyna publicznie powiedział, że nie ma mowy o miejscu do Parlamentu Europejskiego dla Gasiuk-Pihowicz. To tyle w temacie dotrzymywania obietnic przez szefa PO” – pisze „Wprost”.",,
"Morawiecki: Nie używajcie dopalaczy, to straszne świństwo","Nie używajcie dopalaczy, dajcie sobie z tym spokój, to straszne świństwo – przekonywał młodych ludzi premier Mateusz Morawiecki, pytany w sobotę w RMF FM o możliwość legalizacji „rekreacyjnej” marihuany.","– Będę musiał się zapoznać (z informacją), co to jest „rekreacyjna” marihuana, ale generalnie bardzo obawiam się tego, żeby narkotyki były dostępne dla młodzieży – powiedział premier. Zaznaczył, że skorzysta z tego pytania, żeby zaapelować do młodych osób, żeby nie używali dopalaczy. – Widziałem zatrważające statystyki dotyczące tych dopalaczy. Drodzy młodzi słuchacze (...) jesteście namawiani bardzo często przez swoich może nawet kolegów, niestety, do brania takich dopalaczy – mówił. – To jest świństwo, to jest coś, co powoduje śmierć bardzo wielu osób, trwałe kalectwo. Nie róbcie tego – apelował szef rządu. – To jest krzywda dla narodu polskiego – dodał. Przypomniał, że rząd, aby zahamować ten proceder, doprowadził do zmian legislacyjnych, które zakładają kary dla tego typu zachowania dilerów.",,
„»Solidarność Walcząca« to takie moje życie wieczne”,"– Podziwiałem swoich kolegów, koleżanki. Podziwiałem ich oddanie, poświęcenie, bo ja się ukrywałem przez większość czasu – opowiadał Kornel Morawiecki w niepublikowanym dotąd nagraniu o działalności w opozycji. – „Solidarność Walcząca” to takie moje życie wieczne – mówił. Film zamieścił portal wPolityce.pl.","Przywódca „Solidarności Walczącej” wspominał między innymi  dawnych kolegów.  – To wszystko była taka żmudna, codzienna i dosyć niewdzięczna podziemna praca, w którą zaangażowane było pełno ludzi. Podziwiałem tych swoich kolegów, swoje koleżanki. Podziwiałem ich oddanie, ich takie poświęcenie, bo ja się ukrywałem przez większość czasu – opowiadał Kornel Morawiecki. – Honor to nie jest tylko sprawa narodowa. Honor to jest sprawa ludzka. Norwid to tak pięknie powiedział, że „moja ojczyzna nie stąd wstawa czołem ja sponad chaosu się wziąłem”. Ojczyzna to jest taka porządna i wielka rzecz. To jest coś więcej. „Solidarność Walcząca” to takie moje życie wieczne – wyznał.",,
Zełenski daje dwa tygodnie na ustalenie autorów nagrań premiera,"Prezydent Ukrainy Wołodymyr Zełenski dał dwa tygodnie na ustalenie, kto stoi za rozpowszechnionymi w internecie i dokonanymi w siedzibie rządu nagraniami audio. Słychać na nich m.in. głosy prawdopodobnie premiera Ołeksija Honczaruka i przedstawicieli Narodowego Banku Ukrainy.","– Żądam, by w ciągu dwóch tygodni przekazano informacje, kto prowadził te nagrania, znaleziono tego, który to zrobił i wyjaśniono tę sytuację ​– oświadczył Zełenski na naradzie z szefami resortów siłowych.Prezydent podkreślił, że prowadzenie nielegalnych nagrań w siedzibach organów władz na wszystkich szczeblach jest niedopuszczalne, gdyż jest to kwestia bezpieczeństwa narodowego.  Wcześniej w piątek, w związku z nagraniami premier Honczaruk złożył na ręce Zełenskiego podanie o dymisję. Zgodnie z ukraińskim prawem szef rządu powinien jednak zwrócić się w tej sprawie do parlamentu, a nie do prezydenta.   Zełenski zażądał na piątkowej naradzie ustalenia, kto uczestniczył w rozmowach nagranych w siedzibie rządu i okoliczności, w których te rozmowy prowadzono. Jak dodał, sam Honczaruk wyjaśniał, iż takich rozmów było kilka. Szef państwa oświadczył, iż w związku z tym zdarzeniem w ciągu dwóch tygodni odpowiednie służby mają podjąć kroki na rzecz poprawy bezpieczeństwa informacyjnego instytucji państwowych.  Premier Honczaruk ogłosił w piątek rano, iż przekazał prezydentowi podanie o dymisję i wskazał, iż jego decyzja związana jest z publikacją w internecie nagrań, na którym osoba o głosie podobnym do premiera mówi o „prymitywnym” wyobrażeniu Zełenskiego o gospodarce.   „Przyszedłem na stanowisko (premiera), by realizować program prezydenta. Jest on dla mnie wzorcem otwartości i przejrzystości. Jednak by usunąć wszelkie wątpliwości na temat naszego szacunku i zaufania wobec prezydenta, napisałem podanie o dymisję i przekazałem je prezydentowi z prawem wniesienia do parlamentu” – napisał Honczaruk na Facebooku. O upublicznienie nagrań premier oskarżył przeciwników władz. Jak zaznaczył, na Ukrainie istnieją grupy wpływów, które chcą kontrolować źródła finansowe i którym zależy, by wywołać wrażenie, iż ekipa rządowa nie szanuje prezydenta.   Nagrań miano dokonać 16 grudnia, podczas narady szefa rządu m.in. z minister finansów Oksaną Markarową, wiceprezesem Narodowego Banku Ukrainy Kateryną Rożkową oraz zastępczynią szefa biura prezydenta Julią Kowaliw. Ta ostatnia oświadczyła, że to nie jej głos został utrwalony.",,
Masz kota melomana? Kup mu płytę z muzyką dla kotów,"Stany Zjednoczone to kolebka jazzu czy bluesa. Teraz rodzi się tam nowa muzyka – dla zwierząt, a dokładniej dla kotów. Co ciekawe, płyta z „kocią” muzyką została numerem jeden na całkiem ludzkiej liście przebojów.",,,
Garść medali dla polskich kickbokserów. Łukasz Puczyński najlepszym zawodnikiem turnieju,"16 medali, w tym pięć złotych, zdobyli polscy kickbokserzy w mistrzostwach Europy w Bratysławie. Tytuły wywalczyli: Łukasz Puczyński (79 kg), Piotr Wypchał (89 kg) i Michał Grzesiak (94 kg) w kick light, Kamila Bałanda (70 kg) w K-1 i Karolina Kubiak (48 kg) w low kicku.","Łukasz Puczyński (Duet Gdańsk) został wybrany najlepszym zawodnikiem turnieju. Wygrał z czterema rywalami, m.in. finalistami ubiegłorocznych MŚ. W pojedynkach finałowych, rozegranych w piątek i sobotę, Puczyński pokonał Bułgara Iwana Krastanowa, Wypchał (Krakowska Akademia Taekwondo) wygrał z Turkiem Ali Alwattarem, a Grzesiak (Center Team Odolanów) okazał się lepszy od Francesco Iaconangelo. Bałanda (Champion Gdańsk) triumfowała w pojedynku z Chorwatką Nives Radic, zaś Kubiak (Klub Sztuk Walki Proyama Łask) pokonała Włoszkę Elenę Cardoni. Kubiak, Wypchał i Grzesiak przed rokiem triumfowali w mistrzostwach świata w Budapeszcie. 38-letni krakowianin Wypchał bardzo późno rozpoczął starty w kickboxingu, a turniej na Słowacji był jego czwartą z rzędu imprezą mistrzowską. W 2015 i 2017 zwyciężył w MŚ, w kategorii 94 kg i 89 kg, a przed dwoma laty wywalczył srebro ME w wadze 94 kg.  Z kolei w kadrze kobiet 34-letnia Bałanda powtórzyła sukces w low kicku z 2010 roku; w Baku wygrała w kat. 65 kg. W dorobku ma też tytuły mistrzyni świata, m.in. w tej formule oraz K-1 Rules i muay-thai.",,
Słowa Morawieckiego podziałały. Rząd Austrii chce odkupić tereny po byłym obozie śmierci,"Były niemiecki obóz koncentracyjny Mauthausen-Gusen nie znikne z powierzchni ziemi. Po tym jak premier Mateusz Morawiecki wskazał, że Polska stara się odkupić od Austrii tereny po byłym obozie, kwestia ratowania miejsca pamięci znalazła się w umowie koalicyjnej  Austriackiej Partii Ludowej (OeVP) i Zielonych.","W dziale „Kultura pamięci” napisano o uzgodnieniu „zakupu i rozwoju miejsca pamięci KZ Mauthausen-Gusen”. Na terenach dawnego obozu koncentracyjnego, gdzie zginęło 30 tys. Polaków, wybudowano osiedle mieszkaniowe; ma tam siedzibę wiele austriackich firm.O zabiegach w celu odkupienia terenów byłego obozu mówił polski premier Mateusz Morawiecki. – Nie możemy dopuścić do tego, żeby tereny po dawnych obozach zagłady zamieniały się w jakieś miejsca niegodne upamiętnienia, które służą do innych celów (niż upamiętnianie zbrodni – red.) – zwrócił uwagę.Obóz powstał w 1938 r. w pobliżu miejscowości Mauthausen, około 20 km od Linzu w dzisiejszej Austrii. Było to znaczące miejsce eksterminacji polskiej inteligencji w ramach tzw. Intelligenzaktion. Obóz funkcjonował do 5 maja 1945 r. i został wyzwolony przez wojska amerykańskie.W latach 60. powstało tam muzeum, z czasem znaczna część terenów byłego kompleksu obozów znalazła się w prywatnych rękach. Brama wejściowa do obozu w Mauthausen została zamieniona w prywatną willę.",,
"Zamieszki na greckiej wyspie. Imigranci walczą z policją, żądają wsparcia i opieki","Na wyspie Kos, popularnym celu turystycznych wycieczek, trwają starcia między imigrantami i policją. Setki uchodźców z państw Afryki Północnej i Bliskiego Wschodu żądają podstawowej opieki, w tym jedzenia i schronienia.","Do starć doszło dzień po tym, jak policjant został zawieszony w czynnościach służbowych za wymachiwanie nożem i popychanie mężczyzny, który - według greckich mediów - był imigrantem z Pakistanu i zbyt blisko podszedł do posterunku policji.Specjalne oddziały policyjne dotarły po południu na wyspę wojskowymi samolotami C-130 w celu wzmocnienia lokalnej policji. Burmistrz wyspy, Jorgos Kiritsis zaapelował do rządu o natychmiastową interwencję i ostrzegł, że na wyspie może się polać krew. Kiritsis już kilkakrotnie apelował do greckich władz w sprawie pogłębiającego się problemu z uchodźcami.Na wyspie przebywa obecnie około 7 tysięcy nielegalnych imigrantów, a codziennie od 600 do 800 nowych osób przypływa na pontonach od strony Turcji. Wiele łodzi i pontonów, którymi przeprawiają się na greckie wyspy i wybrzeża tonie po drodze. Tylko w poniedziałek greccy pogranicznicy uratowali od śmierci 329 migrantów. Przepychanki z policjąCi, którym udało się dotrzeć do celu, często zamieszkują plaże i skwery w miastach. Tak właśnie jest na całej wyspie Kos i jej głównym mieście, noszącym tę samą nazwę. Migranci mieli dosyć braku jakiegokolwiek wsparcia i postanowili walczyć o udzielenie im pomocy. We wtorek zablokowali jedną z głównych dróg na wyspie. Policja przeniosła ok. 1,5 tys. uchodźców na miejscowy stadion, gdzie mieli przejść procedurę rejestracji. Wtedy doszło do przepychanek, w czasie których policja musiała użyć pałek i gaśnic. W ciągu pierwszych siedmiu miesięcy tego roku do Grecji przybyło 124 tys. uchodźców. Według ONZ to o 750 proc. więcej niż w zeszłym roku.",,
Boże Narodzenie również dla muzułmanów,"Choć w Niemczech mówi się raczej o problemach
z integracją muzułmańskiej części społeczeństwa, pod koniec roku narzekania
te wydają się cichnąć, gdy okazuje się, że wielu wyznawców islamu
przynajmniej częściowo obchodzi Boże Narodzenie.","Część z około 4 milionów muzułmanów mieszkających w Niemczech uczestniczy wobchodach świąt Bożego Narodzenia i pozwala na to swoim dzieciom.– Nie chcę izolować moich dzieci (od ich rówieśników). Urodziły się tutaj inie powinny być smutne, że nie dostają prezentów – podkreśla  Kader Coban,matka 8-letniej Ilkim i 11-letniego Kaana. Zastrzega, że jej rodzina„właściwie obchodzi święta muzułmańskie”, jednocześnie jednak przyznaje:„wigilijna wieczerza to piękna tradycja, gdy cała rodzina siedzi przy stole ize sobą rozmawia”.– Przeżywamy czas świąteczny nie w sensie religijnym, lecz kulturowym –tłumaczy rzecznik Rady Koordynacyjnej Muzułmanów w Niemczech (KRM) ErolPuerlue. – Dzieci (z muzułmańskich rodzin) cieszą się z prezentów wprzedszkolach i szkołach. Korzystają także dorośli, którzy wykorzystują tenczas na odwiedziny, urlop czy po prostu odpoczynek – dodaje.Zbliżenie między muzułmanami, którzy Jezusa czczą jako jednego z proroków, ichrześcijanami widać w okresie świątecznym w coraz liczniejszych szkołach iprzedszkolach, gdzie w organizowanych jasełkach uczestniczą takżemuzułmańskie dzieci.Ekumeniczne szopki wystawiane są przez część placówek w kilku dzielnicachBerlina, m.in. w Kreuzbergu, Neukoelln czy Wedding. W przedszkolu przykościele ewangelickim pw. św. Symeona w Kreuzbergu 90 proc. wszystkich dziecito muzułmanie; podobne proporcje zachowane są wśród małych aktorów podczasjasełek. Nikogo nie dziwi tam, że – jak pisał dziennik „Tagesspiegel” – trzejmędrcy ze wschodu to muzułmanie, a pierwsze rzędy ławek w chrześcijańskimkościele podczas przedstawienia zajmują przejęte matki w muzułmańskichnakryciach głowy.Dziennik „Badische Zeitung” wskazuje, że podobne okazje stanowią zaprzeczenietez, postawionych przez Thilo Sarrazina, byłego członka zarządu niemieckiegoBundesbanku, w jego kontrowersyjnej książce „Niemcy likwidują się same”.Twierdził on, że imigranci z państw muzułmańskich tworzą „równoległespołeczeństwo”, przysparzają państwu więcej kosztów socjalnych, niż wart jestich wkład w rozwój gospodarki oraz że duża liczba niewykształconychimigrantów z państw muzułmańskich wpływa na obniżenie średniego poziomuinteligencji w niemieckim społeczeństwie.Czy dzieci różnych wyznań, które bez uprzedzeń występują we wspólnychjasełkach i przez współuczestnictwo uczą się o innych kulturach i religiach,to nie najlepszy przykład tego, czego domagał się Sarrazin? – pytaretorycznie gazeta.Nie wszystko podoba się jednak muzułmanom decydującym się na współudział wbożonarodzeniowych uroczystościach. – Problemem jest komercjalizacja świąt – wskazuje szef KRM Puerlue, a przewodniczący Centralnej Rady Muzułmanów wNiemczech (ZMD) Aiman Mazyek zauważa, że w ostatnich latach podczasświątecznych obchodów coraz mniej jest odniesień biblijnych.",,
"„Będziemy siłą, która upomni się o najsłabszych”. Konwencja Zjednoczonej Lewicy","Zjednoczona Lewica „upomni się o dyskryminowanych” – zapewniła jej liderka Barbara Nowacka. Deklarację złożyła podczas sobotniej konwencji w Warszawie. Wraz z ekspertami specjalizującymi się w takich dziedzinach, jak gospodarka i ochrona zdrowia przekonywali Polaków do zmian.","– Te wybory są o kształt demokracji, w której chcemy żyć – powiedziała Barbara Nowacka na  konwencji. Zaproszeni goście, wśród których był m.in. prof. Grzegorz Kołodko, przekonywali o potrzebie zmian w polityce zdrowotnej, gospodarczej i społecznej. Nowacka zapowiedziała, że Zjednoczona Lewica będzie „siłą, która upomni się o najsłabszych”. – Lewica upomni się o dyskryminowanych ze względu na płeć, wiek lub kogo kochają. Upomnimy się o każdego – dodała.Z kolei szef sztabu koalicji Dariusz Joński (SLD) przekonywał, że lewica zawsze miała dobre kadry, zawsze miała dobrych ekspertów, polityków i chce to pokazać.Koalicję wyborczą Zjednoczona Lewica współtworzą SLD, TR, UP, PPS i Zieloni. Nowacka – współprzewodnicząca Twojego Ruchu – została zaprezentowana jako liderka koalicji w ubiegłą niedzielę.  Mówiła wtedy, że Zjednoczona Lewica „idzie stawić czoła konserwatystom”. Przedstawiła też program wyborczy, w którym jest m.in. likwidacja Senatu, podniesienie płacy minimalnej do 2,5 tys. zł oraz zmiany w podatkach.",,
Węgry: grupa uchodźców uciekła z ośrodka rejestracyjnego. Policja użyła gazu pieprzowego,"Węgierska policja użyła w poniedziałek gazu pieprzowego przeciwko grupie uchodźców, którzy siłą wydostali się z ośrodka rejestracyjnego dla imigrantów w miejscowości Roeszke przy granicy z Serbią i ruszyli w stronę Budapesztu. Po kilku godzinach i negocjacjach z policjantami uciekinierzy postanowili wrócić do ośrodka.","Kilkuset uchodźców  przerwało swój marsz w kierunku Budapesztu i autobusami powróciło do ośrodka – poinformowała późnym wieczorem węgierska stacja HirTV. Przerwany kordonWcześniej imigranci przełamali kordon policyjny wokół ośrodka i udało im się po starciach z policją przedostać przez pola na autostradę M5 Belgrad-Budapeszt, skąd ruszyli po niewłaściwej stronie drogi na północ w kierunku stolicy Węgier. Policja zablokowała ruch samochodów w obu kierunkach, lecz nie próbowała już zatrzymać uchodźców. Nad autostradą krążył śmigłowiec, monitorujący sytuację. Gdy ekipy telewizyjne filmowały pieszych, dziesiątki z nich wznosiło ramiona, wykrzykując „Niemcy, Niemcy”. Jednak po przejściu około 15 kilometrów uchodźcy zatrzymali się i po negocjacjach z policją zgodzili się powrócić autobusami do ośrodka w Roeszke. Policja ostrzegłaWedług HirTV policja poinformowała ich, że zgodnie z prawem muszą zostać zarejestrowani i nie mogą opuszczać ośrodka rejestracyjnego. Policja ostrzegła uchodźców, że złamanie tych przepisów może skutkować wydaleniem ich z Węgier.                                                    Uchodźcy zdecydowali się wrócić (fot. PAP/EPA/FERENC DONKA)",,
"Duda: gdyby potwierdziły się zarzuty, prezes Banaś nie powinien pełnić funkcji szefa NIK","Prezydent Andrzej Duda uważa, że gdyby potwierdziły się zarzuty wobec Mariana Banasia, nie powinien on pełnić funkcji prezesa NIK. – Wymagałoby tego dobro państwa – podkreślił prezydent. Jak dodał, na razie to zarzuty obecne jedynie w „przestrzeni medialnej”.","– Gdyby się okazało, że którykolwiek z tych poważnych zarzutów stawianych panu prezesowi Banasiowi, dzisiaj przede wszystkim w przestrzeni medialnej, okaże się prawdziwy, to powiem otwarcie – dobro państwa wymagałoby, żeby taka osoba nie pełniła tak odpowiedzialnej funkcji, jaką jest prezes NIK – powiedział w środę wieczorem dziennikarzom w Kuleszach Kościelnych (Podlaskie), gdzie spotkał się z mieszkańcami tej gminy.Jak dodał, w związku z wizytą w Podlaskiem nie zna oświadczenia Mariana Banasia, które ten złożył w środę w Sejmie.Prezes NIK, który w środę uczestniczył w posiedzeniu sejmowej Komisji ds. Kontroli Państwowej, opiniującej wnioski o powołanie dwóch wiceprezesów Izby, oświadczył wówczas, że „ze spokojem” oczekuje zakończenia procedur podjętych przez urzędy państwowe w sprawie jego oświadczeń majątkowych.Mówił też, że od dwóch miesięcy prowadzona jest przeciwko niemu kampania oszczerstw. – Kłamie się na mój temat, że jestem powiązany z przestępcami i unikałem płacenia podatków. Sugeruje się, że w naganny sposób zostałem właścicielem nieruchomości i wykorzystywałem stanowisko publiczne do swoich celów prywatnych. Nic z tego nie jest prawdą, każde z tych zarzutów to kłamstwo, kłamstwo i jeszcze raz kłamstwo – stwierdził Banaś. Jak dodał przeciwko autorom zniesławień podjął i będzie podejmował kroki prawne. Sprawa oświadczeń majątkowych prezesa NIKWe wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według „Superwizjera” Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami.Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył też wówczas, że nie zarządzał pokazanym w materiale „Superwizjera” hotelem, obecnie nie jest właścicielem nieruchomości, a materiał TVN odbiera „jako próbę manipulacji, szkalowania i podważania dobrego imienia”. Pozwał TVN SA i autora materiału Bertolda Kittela, żądając przeprosin, sprostowania i wpłaty na cel społeczny.CBA poinformowało 16 października, że zakończyło trwającą od kwietnia kontrolę oświadczeń majątkowych Banasia, szczegółów jednak nie ujawniło. Dzień później Banaś w oświadczeniu przekazanym PAP poinformował, że 16 października zakończył urlop bezpłatny i przystąpił do wykonywania obowiązków w NIK. Pod koniec października jego pismo z uwagami do zastrzeżeń CBA po kontroli jego oświadczeń majątkowych trafiło do Biura.Prokuratura Regionalna w Białymstoku prowadzi postępowanie sprawdzające, związane z zawiadomieniem złożonym przez posłów opozycji ws. domniemanego zaniżania podatków przez Mariana Banasia. We wtorek przesłuchany został w charakterze świadka – osoby składającej zawiadomienie poseł Koalicji Obywatelskiej, rzecznik PO Jan Grabiec. Na razie nie ma decyzji, czy wszczęte będzie śledztwo w tej sprawie, prokuratura wciąż zbiera i analizuje materiały.Dzień wcześniej do prokuratury wpłynęło również zawiadomienie od Generalnego Inspektora Informacji Finansowej. „To zawiadomienie o możliwości popełnienia przestępstwa łączy się podmiotowo i przedmiotowo z tym postępowaniem, natomiast ilu osób dotyczy i kogo, na tym etapie, bardzo wstępnym, nie wolno mi o tym mówić ze względu na dobro postępowania” – mówił wtedy PAP rzecznik białostockiej prokuratury Paweł Sawoń.Prokuratura zwróciła się też do CBA o materiały z ich kontroli oświadczeń majątkowych.",,
Trump po ujawnieniu taśm z nagraniem zabójstwa: Nie możemy zerwać kontraktów z Rijadem,"Prezydent Donald Trump oświadczył we wtorek, że Stany Zjednoczone „mają zamiar pozostać solidnym partnerem” Arabii Saudyjskiej, chociaż saudyjski następca tronu, książę Muhammad ibn Salman mógł wiedzieć o planie zabicia dziennikarza Dżamala Chaszodżdżiego. Tego samego dnia turecki portal Haberturk opublikował cytaty z taśm nagranych – jak twierdzi – podczas zabójstwa w saudyjskim konsulacie w Stambule.","W opublikowanym przez Biały Dom oświadczeniu amerykański prezydent zasugerował, że nie ma zamiaru zrywać kontraktów zbrojeniowych z Rijadem, pisząc: „jeślibyśmy niemądrze unieważnili te kontrakty, Rosja i Chiny byłyby ogromnymi beneficjentami”.  Trump podkreślił, że Stany Zjednoczone „utrzymują relacje z Królestwem Arabii Saudyjskiej” (a nie z księciem Muhammadem ibn Salmanem – przyp. red.).  Prezydent poinformował również, że amerykańskie agencje wywiadowcze nadal badają, w jaki sposób Chaszodżdżi został zamordowany i kto zaplanował zabójstwo. – Nasze służby wywiadowcze nadal badają wszystkie informacje, ale jest bardzo możliwe, że następca tronu mógł mieć wiedzę o tym tragicznym wydarzeniu – może miał, może nie miał! – podkreślił Trump.  Opozycyjny wobec władz w Rijadzie dziennikarz Dżamal Chaszodżdżi został zabity w saudyjskim konsulacie w Stambule, do którego poszedł 2 października, by załatwić formalności związane ze swoim ślubem. Władze saudyjskie przez długi czas utrzymywały, że nie mają nic wspólnego z jego zaginięciem, ale ostatecznie przyznały, że doszło do zabójstwa. Wciąż utrzymują, że wpływowy następca tronu, książę Muhammad ibn Salman nic o tym nie wiedział.",,
Saryusz-Wolski o rezolucji PE ws. klimatu: Szkodliwy dla Polski cel energetyczny,"Eurodeputowany Prawa i Sprawiedliwości Jacek Saryusz-Wolski powiedział w TVP Info, że fundusz sprawiedliwej transformacji jest śmieszny. – Potrzeba 20 mld, a ma mieć 5 mld. Francuski szef komisji spraw środowiskowych PE powiedział: nie liczcie na te pieniądze, bo ich prawie nie będzie. I spróbujcie tylko się sprzeciwić, to poniesiecie ciężkie konsekwencje polityczne – cytował Saryusz-Wolski. – To jest wydana nam wojna – ocenił.","Zdaniem Saryusza-Wolskiego cel energetyczny zeroemisyjny będzie bardzo zły dla polskiej gospodarki. – Chodzi o to, by narzucić energię ze słońca i wiatru i zakazać nie tylko węgla, ale również gazu oraz energii nuklearnej – wyjaśnił Saryusz-Wolski. Dodał, że niemal cała polska opozycja poparła projekt albo się wstrzymała od głosu. Rękę przeciw podnieśli eurodeputowani z PiS, jeden z PO oraz dwóch z SLD.  – Chodzi o to, aby w imię ideologii zmusić do osiągnięcia celów klimatycznych ponad to, co jest możliwe – stwierdził. Jego zdaniem to podzieli Europę.  Polityk PiS zauważył, że z funduszu sprawiedliwej transformacji energetycznej, który miał wspomóc regiony najbardziej związanych z węglem, robi się pośmiewisko. – Będzie miał symboliczny wymiar. A nasi przeciwnicy będą mieli czyste sumienie – dodał. – Jest pytanie, czy nam pozwolą palić świeczki – ironizował polityk PiS.",,
Papież modlił się z wiernymi za ofiary zamachów w Nowej Zelandii,"Papież Franciszek modlił się z wiernymi za ofiary zamachów na dwa meczety w Nowej Zelandii, w których w piątek zginęło 50 osób. Podczas spotkania w Watykanie papież apelował, by przeciwdziałać nienawiści i przemocy.","Zwracając się do tysięcy wiernych zgromadzonych na placu Świętego Piotra na modlitwie Anioł Pański papież powiedział: „W tych dniach do bólu wywołanego przez wojny i konflikty, które nie przestają dręczyć całej ludzkości, dołączył ten z powodu ofiar straszliwego zamachu na dwa meczety w Christchurch w Nowej Zelandii”.– Modlę się za zabitych i rannych oraz ich rodziny. Jestem blisko z naszymi braćmi muzułmanami i tą wspólnotą religijną oraz obywatelską i ponawiam apel o zjednoczenie się w modlitwie i gestach pokoju, by przeciwdziałać nienawiści i przemocy – mówił Franciszek. Następnie poprosił wiernych: „Pomódlmy się w milczeniu za naszych braci muzułmanów, którzy zostali zabici”. Sprawcą ataku na dwa meczety jest 28-letni ekstremista z Australii.",,
201 lat żandarmerii watykańskiej. Święto za Spiżową Bramą,"Obchody święta żandarmerii watykańskiej, powołanej 201 lat temu przez papieża Piusa VII, odbyły się w sobotę w Ogrodach Watykańskich. Podczas spotkania mówiono o służbie żandarmerii, stojącej na straży papieża i Watykanu i jej inicjatywach dobroczynnych.","Na obchody święta przybyli najbliżsi współpracownicy papieża Franciszka, wśród nich Prefekt Domu Papieskiego arcybiskup Georg Gaenswein. Był także gubernator Państwa Watykańskiego kardynał Giuseppe Bertello oraz cała formacja żandarmerii i jej emerytowani funkcjonariusze, którzy służyli w niej w ostatnich dekadach, również za pontyfikatu Jana Pawła II. Niektórzy z nich wędrowali z polskim papieżem po górach w czasie jego alpejskich wakacji.Wspólne działania Komendant żandarmerii Domenico Giani mówił w trakcie ceremonii o jej działaniach podejmowanych wraz ze służbami wielu krajów. Dziękował za współpracę szczególnie siłom porządkowym państw, które ostatnio odwiedził papież Franciszek, w tym Kolumbii i Egiptu, i tych, dokąd uda się w najbliższych miesiącach, czyli między innymi Birmy, Bangladeszu, Peru i Chile.Giani przypomniał inicjatywy dobroczynne z udziałem żandarmerii, w tym niesienie pomocy szpitalowi w stolicy Republiki Środkowoafrykańskiej, Bangi i terenom zniszczonym w trzęsieniu ziemi w środkowych Włoszech. Obchodom święta towarzyszyła muzyka w wykonaniu orkiestry żandarmerii, która zagrała motywy pieśni „O sole mio” i filmowe kompozycje Ennio Morricone.W czasie uroczystego wieczoru z udziałem korpusu dyplomatycznego i rodzin żandarmów serwowano neapolitańską pizzę, pieczoną w piecach ustawionych w Ogrodach oraz słodycze z Pompejów. Żandarmeria watykańska powstała pod nazwą „Korpus Papieskich Karabinierów” w 1816 roku. Jest zaangażowana w zapewnienie bezpieczeństwa papieżowi w czasie wszystkich jego podróży , zarówno we Włoszech , jak i za granicą. Pełni również funkcje policyjne jako straż graniczna, policja sądowa i finansowa. Ponadto czuwa nad porządkiem publicznym.W niedzielę w Ogrodach Watykańskich papież Franciszek odprawi mszę dla członków żandarmerii i ich rodzin.",,
Kilka uwag (i wyznań) o sztuce i problemach nielegalnego nagrywania [OPINIA],"Dziś nagrywanie innych stało się dla wielu miłym i atrakcyjnym hobby. Dla niektórych pasją życiową. Dla łasych na pieniądze - dodatkową fuchą. Niektórzy – o paradoksie życia - nagrywani, często późniejsze ofiary, dawali sute napiwki nagrywającym. Jak choćby w restauracji Sowa i Przyjaciele.","Czasami nagranie od razu miało mieć wagę dowodu korupcji, ale ujawniane w momencie najbardziej korzystnym dla nagrywającego. Tak było na przykład wówczas, kiedy znany dziennikarz nagrał nie mniej znanego w kołach politycznych biznesmena, marzącego o kierowaniu telewizją. Niekiedy to biznesmeni nagrywają urzędników, a taśmy traktują w zależności od rozwoju sytuacji albo jako narzędzie obrony, albo zręczny środek do brawurowego ataku. Trochę to zależy od ich opłacanych doradców – występujących w togach pełnomocników. Słowem, wszyscy wszystkich nagrywają, a później efekty swojej podstępnej działalności puszczają w świat. Być może wkrótce trzeba będzie uważać w taksówce, bo nagle okaże się, że kierowca też dorabia, żeby zapewnić rodzinie przyzwoity poziom życia.  Rzadko się zdarza, ale bywa, że as wywiadu nagrywa szpiega, jak to zrobił gen. Marian Zacharski na Majorce, aby potwierdzić szpiegowanie Józefa Oleksego dla Rosjan. Kpt. Dariusz Izgórski, żywe srebro operacji, powiedzmy prawdę – z lekka sfałszowane, który w sąsiednim pokoju hotelowym rozstawił magnetofon, nie spisał się. Przygotował za krótką taśmę.  To sprawiło, że na nagraniu nie zmieścił się najważniejszy fragment, kiedy po upojnej, zakrapianej whisky rozmową, płk Władimir  Ałganow miał podobno potwierdzić współpracę Józefa Oleksego z rosyjskimi służbami. Dzięki temu Oleksy, z grubsza rzecz biorąc, wykaraskał się z poważnych opresji. W czym miał też duży udział  niezapomniany prokurator wojskowy Sławomir  Gorzkiewicz. Pewnie niektórzy mają powołanie do nagrywania i po jakimś czasie stają się wirtuozami. Do nich zaliczano biznesmena Leszka Czarneckiego, który do gabinetu szefa Komisji Nadzoru Finansowego Marka Chrzanowskiego przemycił – prawdopodobnie bez pomocy osób trzecich – trzy nagrywające nośniki. Dlatego trzy, żeby mieć pewność, iż kluczowa, sterowana przez niego rozmowa się nagra. No, co za pech! Dwa nośniki zawiodły. Trzeci okazał się sprawny, ale albo taśma była za krótka (jak na Majorce), albo siadła bateria, bo nie nagrała się najważniejsza rzecz – kwota, której Marek Chrzanowski zażądał od Leszka Czarneckiego. Wiadomo tylko, że chodziło o jakieś grube miliony.  O tyle to dziwne, że Leszek Czarnecki nie jest żółtodzióbem w tym fachu. A tu taka kompromitacja. Zaprzeczenie profesjonalizmu. A tak był ceniony przez tajne, polityczne  służby PRL. I tak wysoko wynagradzany. Dziś trzeba brutalnie zapytać, za co właściwie. Nigdy nie byłem szkolony przez służby specjalne. Zrozumiałe więc, że kiedy zdecydowałem się na dokonywanie tajnych nagrań dla celów dziennikarskich, robiłem je jako prawdziwy  amator tej z pewnością niełatwej sztuki. Wymagającej stalowych nerwów. Takich, jakie ma Leszek Czarnecki, przemycający pewnie w marynarce i spodniach trzy nośniki. Od samego początku – oprócz kwestii czysto technicznych – istotą były wątpliwości natury moralnej. Dla mnie było oczywiste, że nielegalne nagrywanie jest czymś o wiele gorszym z punktu widzenia etycznego niż różnego rodzaju maskarady, znane już w Polsce, przynajmniej ze słyszenia, jak tzw. reportaże uczestniczące. Materiały dziennikarskie powstające w wyniku wcielenia się autora w fałszywą postać były bardzo atrakcyjne, ponieważ zwykle demaskowały rzeczy skrywane nie tylko przed opinią publiczną, ale często również przed częścią środowiska, w którym działy się skandaliczne sprawy. Bardzo często kompromitujące osoby z najwyższego świecznika politycznego, społecznego, biznesowego czy artystycznego.   To, co dziś jest chlebem powszednim mediów – zdobywanie informacji, korzystając z nielegalnych nagrań, ukrytych kamer, a czasem z użyciem podstępu – w czasach, kiedy zdecydowałem się na tajne nagrywanie, a więc na początku lat 90, przeczyło standardom dziennikarstwa. Zaleceniom dziennikarstwa amerykańskiego, na którym chciałem się wzorować, a które wyznawało zasadę pełnej otwartości. Wręcz zakazywało, a nawet potępiało wszelkie podszywanie się pod inne role, choćby celem było zdobycie arcyważnych informacji.   Nie było więc możliwe, żeby zatrudnić się np. w szpitalu na jakiś dłuższy czas w charakterze drugorzędnej pomocy służb pielęgniarek, po to, by opisać zjawisko poniżania niższej służby medycznej przez lekarzy. Bądź wykorzystywania przez lekarzy mężczyzn swojej pozycji w hierarchii służbowej do realizacji różnego typu własnych celów i potrzeb. Ten model myślenia demokracja amerykańska przeniosła również na przepisy prawa, tworząc artykuł mówiący o „owocach z zatrutego drzewa”. Tym obrazowym określeniem nazywając dowody, które nie mają ważności podczas procesu sądowego. Są przez sąd odrzucane. To, co jest zdobyte nielegalnie, a więc podstępnie, bez nakazu prokuratora bądź sądu, nie może być użyte do obciążenia oskarżonego. Dlaczego więc, mimo zastrzeżeń, z których zdawałem sobie sprawę, zdecydowałem się na złamanie opisanych standardów? Uznałem wtedy bowiem, że ograniczenia te nie mogą obowiązywać wobec gangsterów. Przestępców, szczególnego kalibru. Dla których przemoc, a często zbrodnia, stanowią środek do zdobywania fortun. Którzy są sprawcami ogromu nieszczęść i krzywd uczciwych i niewinnych ludzi. Miałem świadomość tego, że będę spotykał się z zarzutami o zniekształcenie ich słów, o manipulację, a nawet o kłamstwo. Że procesy o oczernianie „rzekomych gangsterów”, a w istocie „utalentowanych biznesmenów”, będą w ich imieniu wytaczali mi najlepsi adwokaci warszawscy, będący na usługach rosnącego w potęgę świata gangsterskiego. Wkrótce okazało się, że procesy wytaczają mi nie tylko gangsterzy, ale też ludzie dawnych służb oraz wysocy urzędnicy i biznesmeni, wyrośli na żyznym gruncie bliskich związków ze służbami PRL, a także politycy.  Często więc nagrania ratowały mi skórę, będąc mocnym dowodem rzetelności rozmów z bohaterami moich tekstów.",,
Biskup nominat zrezygnował z przyjęcia święceń,Biskup nominat Franciszek Ślusarczyk „po refleksji i modlitwie zdecydował o nieprzyjmowaniu święceń biskupich i złożył na ręce Ojca Świętego dymisję z tego urzędu” – poinformował metropolita krakowski abp Marek Jędraszewski. 60-letni ks. Ślusarczyk od 2014 r. jest rektorem Sanktuarium Bożego Miłosierdzia w Łagiewnikach.,"Informację o nominacji przez papieża Franciszka dwóch krakowskich biskupów pomocniczych podano 12 grudnia. Drugim obok ks. prałata Ślusarczyka duchownym mianowanym na ten urząd jest ks. Janusz Mastalski, rektor Wyższego Seminarium Duchownego w Krakowie. Ostatecznie więc tylko on przyjmie 5 stycznia 2019 r. święcenia biskupie. Informując o tym abp Marek Jędraszewski dodał, powołując się na rozmowę z nuncjuszem apostolskim w Polsce, że dymisja ks. Ślusarczyka z urzędu Biskupa pomocniczego Archidiecezji Krakowskiej została przyjęta przez papieża Franciszka. Po ogłoszeniu nominacji, 12 grudnia biskup nominat mówił dziennikarzom, że przeżywa wielką radość, bo posługa wobec ludu Bożego zawsze wiąże się z radością dzielenia Dobrą Nowiną, która człowiekowi współczesnemu jest bardzo potrzebna. Podkreślił, że każdy kapłan jest przede wszystkim sługą Bożego Miłosierdzia. – Ta tajemnica jest mi szczególnie bliska. Pełnię posługę jako misjonarz miłosierdzia. Brama Miłosierdzia ciągle jest w Łagiewnikach otwarta. Pielgrzymi przez nią przechodzą i mogą tego miłosierdzia doświadczyć poprzez sakrament spowiedzi, posługę Słowa i ufną modlitwę w kaplicy Wieczystej Adoracji – podsumował. Franciszek Ślusarczyk urodził się 26 lipca 1958 r. w Dobczycach. Święcenia kapłańskie przyjął 20 maja 1984 r. z rąk kard. Franciszka Macharskiego. Przez pierwsze lata kapłaństwa posługiwał jako wikariusz najpierw w Żywcu-Zabłociu (1984-88), a następnie w Wieliczce (1988-89). Rok później zamieszkał w parafii w Gaju. Od 1990 r. pełnił funkcję prefekta w krakowskim Seminarium Duchownym, a w latach 1997-2002 był jego wicerektorem. Był pracownikiem Uniwersytetu Papieskiego Jana Pawła II, wieloletnim adiunktem w Katedrze Homiletyki, jest doktorem teologii. Od 2002 r. ks. Ślusarczyk jest związany z Sanktuarium Bożego Miłosierdzia w Krakowie-Łagiewnikach, a od 2014 r. jest jego kustoszem. W 2005 r. papież Benedykt XVI mianował go kapelanem Ojca Świętego. Decyzją papieża Franciszka od 2016 r. jest misjonarzem miłosierdzia.",,
„Komora gazowa” na drzwiach pryszniców. „Faszystowska” plaża pod Wenecją,"Stowarzyszenie włoskich partyzantów domaga się natychmiastowego odebrania koncesji administratorowi riwiery w Chioggii, koło Wenecji. Na tamtejszej płatnej plaży, nazywanej „faszystowską”, umieszczono faszystowskie hasła i „gazetkę” poświęconą reżimowi Mussoliniego.","Zarządca plaży co pół godziny wygłasza przez głośniki przemówienia nawiązujące stylem do mów Duce. Atakuje w nich demokrację, migrantów, krytykuje papieża Franciszka, domagając się „odesłania” go do Argentyny. Przy wejściu umieścił napis: „Strefa antydemokratyczna i reżimowa”. W środku, koło kabin i pryszniców, ustawił tablice z portretami Benito Mussoliniego i fragmentami jego przemówień.  Na drzwiach kilku kabin widnieją napisy: „Komora gazowa, zakaz wstępu”. Są hasła: „Prawo rodzi się z lufy strzelby”. Od klientów, którzy słuchają jego przemówień, zarządca wymaga – co również napisał na tablicy ogłoszeń – bezwzględnego posłuszeństwa, dyscypliny i czystości.",,
Samochody kancelarii prezydenta obrzucone jajkami. Cztery osoby zatrzymane,"Policja ujęła cztery osoby, które obrzuciły jajkami samochody wyjeżdżające z terenu pałacu prezydenckiego. Do zdarzenia doszło ok. godz. 17 na Krakowskim Przedmieściu w Warszawie. Samochodami wyjeżdżali pracownicy prezydenckiej kancelarii.","Prezydent Andrzej Duda przyjął dzisiaj  dymisję Beaty Szydło i jednocześnie desygnował Mateusza Morawieckiego na premiera. Po uroczystości, dwa prezydenckie auta opuszczające teren pałacu zostały obrzucone jajkami. – Policjanci bardzo szybko ujęli cztery osoby, które rzucały jajkami w samochody wyjeżdżające z terenu pałacu – poinformował rzecznik prasowy KSP kom. Sylwester Marczak.Policja skieruje do sądu wnioski o ukaranie w związku z rzucaniem przedmiotem w pojazd. Samochodami wyjeżdżali pracownicy prezydenckiej kancelarii.",,
Prezydent Poznania na finale WOŚP: Mam kamizelkę kuloodporną,"Trzymam się zaleceń ekspertów od terroryzmu. Nawet teraz mam na sobie kamizelkę kuloodporną – powiedział prezydent Poznania Jacek Jaśkowiak, który zbierał pieniądze podczas 28. finału Wielkiej Orkiestry Świątecznej Pomocy w mieście.","W niedzielę w całym kraju trwał 28. finał WOŚP. W Poznaniu finał po raz pierwszy odbył się na terenie Międzynarodowych Targów Poznańskich. W zbieraniu pieniędzy uczestniczył prezydent miasta Jacek Jaśkowiak.  Jak mówił w rozmowie z dziennikarzem Polsatu, dla niego jest to „święto solidarności i dobroczynności, a od zeszłego roku także wspomnienie zamordowanego Pawła Adamowicza”.  Jaśkowiak przyznał też, że ma na sobie kamizelkę kuloodporną. – Trzymam się zaleceń ekspertów od terroryzmu. Nawet teraz mam na sobie kamizelkę kuloodporną. Trzeba pilnować tych zaleceń, ale ubolewam nad tym, że muszę to robić. Ta zeszłoroczna tragedia pokazała, że nagonka na poszczególne osoby może mieć takie skutki – powiedział.  Dodał też, że ubolewa nad tym, że nagonka jest prowadzone też wobec innych polityków PO. – Teraz najbardziej wobec pana marszałka Senatu Tomasza Grodzkiego – ocenił.",,
Korea Północna wystrzeliła dwa pociski,"Korea Północna wystrzeliła w czwartek rano czasu lokalnego dwie rakiety krótkiego zasięgu z poligonu w pobliżu miasta Wonsan na wschodnim wybrzeżu. Przeleciały one 430 km, nim wpadły do morza - poinformowało Kolegium Połączonych Szefów Sztabów Korei Południowej w komunikacie.","Przeprowadzenie próby balistycznej przez KRL-D potwierdziły amerykańskie źródła wojskowe, które w rozmowie z agencją AFP zaznaczyły, że z poligonu w Korei Płn. wystrzelono „rakiety krótkiego zasięgu”.Południowokoreańska agencja Yonhap cytuje w całości komunikat Kolegium Połączonych Szefów Sztabów Korei Płd., w którym, oprócz odnotowania samej próby, napisano też, że „Korea Południowa na bieżąco monitoruje sytuację na wypadek kolejnych prób balistycznych i zachowuje pełną gotowość bojową swej armii”.Źródła południowokoreańskie wskazują na Wonsan na wschodnim wybrzeżu, skąd dokonano wystrzelenia pocisków, przypominając, że poprzednia próba, która miała miejsce 9 maja, również była przeprowadzona z tego miejsca.Korea Płn. wystrzeliła wtedy kilka rakiet krótkiego zasięgu, które przeleciały odległość od 70 m do 200 km, zanim wpadły do morza, a także szereg drobniejszych, ale niezwykle szybkich pocisków – „łatwiejszych do ukrycia, do wyprodukowania i lepiej sterowalnych” niż to miało miejsce w wypadku poprzednich rakiet testowanych przez KRL-D nim doszło do rozmów na linii Waszyngton - Pjongjang.Czwartkowy test nie powinien być zaskoczeniem – zauważa Reuters. Byłaby to pierwsza próba balistyczna przeprowadzona od czasu spotkania pod koniec czerwca przywódcy KRL-D Kim Dzong Una z prezydentem USA Donaldem Trumpem w strefie zdemilitaryzowanej, oddzielającej obie Koree. Agencja przypomina, że według doniesień państwowej Koreańskiej Centralnej Agencji Prasowa (KCNA) we wtorek Kim Dzon Un wizytował świeżo oddany do użytku okręt podwodny. Program SLBMTowarzyszyli mu wojskowi odpowiedzialni za rozwój potencjału nuklearnego KRLD. Można w tym upatrywać sygnału, że państwo to będzie rozwijać program SLBM polegający na używaniu okrętów podwodnych do wystrzeliwania pocisków – ocenia Reuters.Kolejny przypadek wystrzelenia rakiet przez Koreę Płn. byłby ponownym pogwałceniem rezolucji Rady Bezpieczeństwa ONZ, które stanowczo zakazują północnokoreańskiemu reżimowi stosowania pocisków balistycznych.Jednym z powodów wystrzelenia pocisków przez Koreę Płn. mogą być plany przeprowadzenia przez Stany Zjednoczone wspólnych ćwiczeń wojskowych z Koreą Płd. po 16 sierpnia. Byłoby to sprzeczne z obietnicami władz USA i zagrażałoby wznowieniu negocjacji nuklearnych pomiędzy Waszyngtonem a Pjongjangiem – oświadczył przed tygodniem rzecznik MSZ Korei Płn.",,
Wszystkich Świętych w Oświęcimiu. Mieszkańcy pamiętają o ofiarach Auschwitz,"Mieszkańcy Oświęcimia we Wszystkich Świętych pamiętali o ofiarach niemieckiego obozu Auschwitz. Znicze zapłonęły m.in. przy Ścianie Straceń, obozowej szubienicy i przed zbiorową mogiłą tuż przy byłym obozie Auschwitz I. To wyraz pamięci o wszystkich ofiarach.","Znicze zapłonęły przed Ścianą Straceń przy bloku 11, gdzie Niemcy rozstrzelali wiele tysięcy osób. Ofiarami w przytłaczającej większości byli Polacy. Tradycyjnie, od wielu lat, we Wszystkich Świętych miejsce to odwiedza Marek Księżarczyk, członek Towarzystwa Opieki nad Oświęcimiem. Towarzyszyła mu delegacja młodzieży z oświęcimskiego Zespołu Szkół Technicznych i Ogólnokształcących im. ppor. Stefana Jasieńskiego. Patron placówki był Cichociemnym. Zginął w Auschwitz.  – Oddajemy hołd wszystkim ofiarom KL Auschwitz. Ściana Straceń przy bloku 11, jest szczególnym miejscem. Tu ginęli Polacy, patrioci, wrogowie hitlerowskiej machiny zbrodni. Jak co roku, my, członkowie TOnO, oddajemy hołd pomordowanym przypominając młodemu pokoleniu o tym szczególnym Miejscu Pamięci – powiedział Marek Księżarczyk.  Znicze stanęły m.in. także przy obozowej szubienicy w dawnym Auschwitz I oraz przy ruinach krematoriów w byłym Auschwitz II-Birkenau.",,
Miller: spotkam się z Gowinem,"Szef SLD Leszek Miller powiedział, że na czwartek minister sprawiedliwości Jarosław Gowin zaprosił go na spotkanie. Rozmowa ma dotyczyć połączenia prokuratury wojskowej i cywilnej.","–  Osobiście oczekiwałbym, aby panprokurator generalny Andrzej Seremet starał się uspokoić sytuację, aby relacje pomiędzy prokuraturami – częścią cywilną iwojskową – były właściwe i żeby doprowadził do końca reformy prokuratury, jakrozumiem chodzi o to, aby ona się nie dzieliła na część wojskową i cywilną –  powiedział Miller na wtorkowej konferencji prasowej komentując sprawę samobójczej próby poznańskiego prokuratora Mikołaja Przybyła.– Zresztą mam nadzieję, że będę mógł o tym pomówić z ministremsprawiedliwości. Pan minister Gowin zaprosił mnie na taką wymianę poglądów,która się odbędzie w czwartek. Odnoszę wrażenie, że pan minister Gowin chcespotkać się z szefami wszystkich klubów parlamentarnych –  powiedział Miller.Lider SLD poinformował również, że w środę odbędzie się posiedzenie sejmowej Komisji Sprawiedliwości i Praw Człowieka. –  Będzie tam pan minister Gowin. Przypuszczam również, że powinna być komisja z udziałem pana Seremeta. Komisja jest dobrym miejscem, żeby na płaszczyźnie parlamentarnej całą rzecz wyjaśnić –  mówił. Zastrzegł jednak, że komisja nie będzie podejmowała żadnych decyzji za prokuratora generalnego.",,
Wicepremier Włoch: Nigdy wcześniej nie słuchano nas tak w UE,"Wicepremier Włoch, szef MSW Matteo Salvini oświadczył w niedzielę, że nigdy wcześniej jego kraj nie był tak „słuchany” w Unii Europejskiej, jak obecnie. Zapowiedział, że nowy rząd będzie na forum UE bronił narodowych interesów.","Na wiecu przed drugą turą wyborów samorządowych koło Monzy na północy Włoch Salvini, lider prawicowej Ligi powiedział swym zwolennikom: „Nigdy nie odgrywaliśmy tak centralnej roli i nie byliśmy tak słuchani”. – Nareszcie Niemcy, Francuzi, Belgowie, Holendrzy i Hiszpanie słuchają nas – dodał. – Na najbliższej Radzie Europejskiej odegramy pierwszoplanową rolę przy podejmowaniu decyzji na przyszłość; i nie będziemy statystami, lecz będziemy bronić narodowych interesów – stwierdził Salvini. Odnosząc się do kryzysu migracyjnego i zaostrzenia polityki przez włoski rząd Salvini powiedział: „Teraz, jeśli jest Unia, oczekujemy, że przejdzie od słów do czynów”. Słowa te są nawiązaniem do stanowiska włoskiego rządu, który powtarza, że nie pozwoli na to, by Włochy były dłużej pozostawione same sobie w obliczu napływu migrantów. – Wszyscy nas atakują – stwierdził. – Czytam rano gazety , oglądam programy informacyjne, a one są śmieszne. Ale nikt nas nie powstrzyma, nikogo się nie boimy – zapewnił Szef MSW ogłosił również, że rząd Giuseppe Contego „będzie promował działania na rzecz rozwoju w Afryce, by ograniczyć imigrację do Europy”. – Chcemy bez broni, z uśmiechem i na mocy prawa budować drogi i szkoły w Afryce, by umożliwić tamtejszym dzieciom dorastać w duchu ich cywilizacji, a naszym rosnąć w spokoju – dodał. – Opracowujemy plan, jak najlepiej wydać w Afryce pieniądze, które do tej pory nie docierały do Afrykanów, ale do rządów – wyjaśnił włoski wicepremier. Przed tygodniem Salvini podjął decyzję o zamknięciu włoskich portów przed statkiem organizacji pozarządowej „Aquarius”, który uratował na Morzu Śródziemnym ponad 600 migrantów. Szef MSW poprosił Maltę, u której brzegów stała jednostka, by wpuściła ją do swego portu. Gdy kraj ten odmówił, Hiszpania zgodziła się przyjąć „Aquariusa”. Wraz z eskortującymi go statkami dopłynął on w niedzielę do Walencji. Salvini zapowiedział w sobotę, że Włochy nie przyjmą także następnych statków organizacji pozarządowych z migrantami i że muszą one znaleźć inne porty, do których będą mogły wpłynąć.",,
PKO BP sponsorem tytularnym piłkarskiej Ekstraklasy,Od 1 lipca PKO Bank Polski będzie sponsorem tytularnym najwyższej klasy rozgrywek piłki nożnej w Polsce. Oprócz zmienionej nazwy – liga będzie funkcjonować jako PKO BP Ekstraklasa – zaprezentowano również nowe logo. Jedną z nowości ma być także sposób wręczania pucharu zwycięskiej drużynie. Od sezonu 2016/17 sponsorem tytularnym rozgrywek był Totalizator Sportowy z marką Lotto.,"PKO BP wspiera Ekstraklasę już od poprzedniego sezonu – dotychczas jako partner główny oraz oficjalny bank rozgrywek. Wprowadził m.in. oficjalną kartę Ekstraklasy, na której można umieścić jeden z herbów klubów grających w lidze. W ramach podpisanej z początkiem sezonu 2018/19 umowy logo banku było dotąd obecne na koszulkach 16 drużyn ligi, na wszystkich stadionach oraz w transmisjach z meczów. Bank podpisał umowę sponsorską obejmującą okres do końca sezonu 2020/21. Celem projektu jest promocja polskiego sportu, budowa silnej ligi, kształcenie przez kluby młodych talentów oraz popularyzacja piłki nożnej wśród najmłodszych.Jak powiedział prezes PKO BP Zbigniew Jagiełło, cytowany przez portal „Sportowe Fakty”, na razie współpraca jest związana z piłką męską, ale „w przyszłości może nas również zainteresować piłka nożna w wydaniu żeńskim”.– Od kilku lat przyglądaliśmy się polskiej Ekstraklasie i jesteśmy teraz gotowi na to, by zostać jej sponsorem tytularnym. Nasza działalność nie będzie tylko wprost wizerunkowa. Chodzi o to, byśmy wykorzystali ten tytuł i ten wizerunek, by mieć więcej lojalnych klientów. Poza tym piłka nożna to nie tylko sport i biznes. (…) Chcemy więc być dzięki temu bankiem lepiej postrzeganym przez klientów. Współpraca z Ekstraklasą to również misja. Liczymy na to, że nasze doświadczenia związane z transformacją cyfrową pomogą nam podnieść poziom organizacyjny polskich klubów piłkarskich – podkreślił Jagiełło.",,
Kolejna sobota protestów we Francji. Mobilizacja policji i wojska na ulicach,"Około 40,5 tys. osób uczestniczyło w sobotę w demonstracjach, zorganizowanych po raz 19. z rzędu przez ruch „żółtych kamizelek”, w tym w Paryżu ok. 5 tysięcy – poinformowało MSW Francji. W stolicy protest przebiegł w przeważającej części bez incydentów.","W Paryżu kilkugodzinny marsz ruszył z placu Denfert-Rochereau na południu miasta i zakończył się przed kościołem Sacre Coeur na popularnym wśród turystów wzgórzu Montmartre. Sama demonstracja przebiegła spokojnie, ale po jej zakończeniu strzegąca porządku policja użyła gazu łzawiącego przeciwko zamaskowanym protestującym, którzy krzyczeli i rzucali różne przedmioty na pobliskiej ulicy Boulevard de Strasbourg, w pobliżu dworców kolejowych Gare du Nord i Gare de L'Est. Paryska policja poinformowała, że do wczesnych godzin popołudniowych zatrzymała 51 osób, nałożyła 29 grzywien i przeprowadziła blisko 4,7 tys. „kontroli prewencyjnych” wobec demonstrantów. Podczas przemarszu policjanci nie pozwalali jego uczestnikom schodzić ze zgłoszonej władzom miasta trasy. Zakaz demonstracji obowiązywał też w pobliżu Łuku Triumfalnego i Pól Elizejskich, gdzie tydzień wcześniej podczas demonstracji doszło do podpaleń i plądrowania luksusowych butików. Po raz pierwszy do pilnowania porządku oprócz licznie reprezentowanej policji skierowano także żołnierzy z jednostek antyterrorystycznych uczestniczących w misji Sentinelle, którzy mieli za zadanie ochronę budynków rządowych i placów oraz odciążenie policjantów. Szef policji Didier Lallement zapewnił, że żołnierze „nie mieli kontaktu z demonstrantami”.",,
Amerykański niszczyciel rakietowy płynie do portu w Odessie,Do Odessy na południu Ukrainy zmierza USS Donald Cook. Amerykański niszczyciel rakietowy wpłynął na Morze Czarne i jest kolejną jednostką NATO w tym regionie po zaostrzeniu się rosyjsko-ukraińskiego konfliktu o żeglugę w Cieśninie Kerczeńskiej.,"Sztab marynarki wojennej Ukrainy potwierdził, że USS Donald Cook zawinie do Odessy 25 lutego. Po informacji, że Amerykanie wpłynęli na Morze Czarne, rosyjska agencja TASS przekazała, że do ich obserwacji Rosja wysłała mały okręt rakietowy Oriechowo-Zujewo i okręt zwiadowczy Iwan Churs. USS Donald Cook uzbrojony jest m.in. w pociski manewrujące Tomahawk. Dowództwo amerykańskiej marynarki wojennej oświadczyło, że niszczyciel uczestniczy „w operacji na rzecz zapewnienia bezpieczeństwa i stabilizacji w regionie oraz wzmocnienia gotowości bojowej i potencjału marynarki wojennej wraz z sojusznikami z NATO i partnerami w regionie”. Pod koniec listopada 2018 r. siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez łączącą je i kontrolowaną przez Rosję Cieśninę Kerczeńską. Jednostki zostały przejęte, a 24 członków ich załóg aresztowano; ostatnio ich areszt przedłużono do 24 kwietnia. Incydent wywołał oburzenie międzynarodowej opinii publicznej. O uwolnienie ukraińskich marynarzy zabiega Unia Europejska.",,
Strajk pracowników poczty w Finlandii. „Nawet tygodniowe opóźnienia”,"Od poniedziałku przez najbliższe dwa tygodnie ma trwać strajk listonoszy oraz pracowników działu logistyki i sortowni przesyłek fińskiej poczty. Opóźnienia w doręczaniu korespondencji mogą być liczone w tygodniach, bo związkowcy już zagrozili kolejnym strajkiem.","Na terenie całego kraju protest obejmuje około 10 tys. pracowników należącego do skarbu państwa przedsiębiorstwa pocztowego Posti – sortowaczy, przewoźników oraz listonoszy. Powodem zorganizowanego przez związek zawodowy pracowników poczty oraz branży logistycznej (PAU) strajku jest próba objęcia części pracowników poczty zatrudnionych przy rozdzielaniu przesyłek innym zbiorowym układem pracy, odpowiadającym np. branży wydawniczej i medialnej, w wyniku czego pogorszyłyby się ich warunki zatrudnienia, w tym zarobki.Jak podało Posti w komunikacie, strajk jest „odczuwalny w całym kraju” i wpłynie na część oferowanych usług pocztowych. Przesyłki takie jak listy, czasopisma, reklamy, a także formularze dotyczące np. zmiany adresu mogą docierać „nawet z tygodniowymi” opóźnieniami.Największe trudności dla nadawców i odbiorców mogą powodować opóźnienia w dostarczaniu papierowych rachunków czy faktur. Opóźnienia dotyczyć mają także przesyłek zagranicznych, w tym przede wszystkim tych, które docierają do Finlandii drogą lotniczą. Ich dostarczenie do odbiorców prawdopodobnie opóźni się o kilka dni.Terminowo powinny być zaś dostarczane przesyłki, które docierają drogą lądową, w tym głównie ze Szwecji oraz krajów bałtyckich (Litwy, Łotwy, Estonii). Z kolei przesyłki lotnicze spoza Unii Europejskiej (np. z Chin, Japonii, USA) mają zostać dostarczone dopiero po zakończeniu strajku.– Robimy wszystko, by skutki strajku były możliwie najmniej odczuwalne. Część personelu jest w pracy, więc część przesyłek powinna być transportowana – mówił dyrektor Posti ds. zarządzania kryzysowego Jarmo Ainasoja.",,
Oglądali mecz. Masakra podczas towarzyskiego spotkania,"Cztery osoby zginęły, a sześć zostało rannych w strzelaninie, do której doszło w niedzielę tuż przed godz. 20 (w poniedziałek rano czasu polskiego) podczas przyjęcia w mieście Fresno w Kalifornii – poinformowała policja.","Porucznik Bill Dooley z lokalnej policji powiedział, że trwają poszukiwania podejrzanych, którzy zakradli się na podwórko i otworzyli ogień do ludzi, którzy zebrali się tam, by obejrzeć wspólnie mecz futbolu amerykańskiego. Na przyjęciu było co najmniej 35 osób, gdy doszło do strzelaniny. Trzy osoby zmarły na miejscu, a jedna w szpitalu; stan rannych jest stabilny. Ofiary to mężczyźni w wieku od 25 do 35 lat – poinformowała lokalna prasa. Śledczy odmówili odpowiedzi na pytania, jaką bronią posłużyli się napastnicy oraz jakie mogły być ich motywy – podają lokalne media. Wcześniej tego samego dnia we Fresno został zastrzelony młody mężczyzna. Policja nie poinformowała, czy te dwa ataki mogą być ze sobą powiązane.",,
Główna stopa procentowa w dół. Fed reaguje na spowolnienie gospodarki,"Fed po raz pierwszy od dekady obniżył główną stopę procentową. Bank centralny USA poprzednio zrobił to, by ratować gospodarkę po załamaniu finansowym, którego symbolicznym początkiem był upadek banku Lehman Brothers.","Bank uzasadnił swą obecną decyzję stanem globalnej gospodarki i zbyt słabą inflacją w USA. Odnosząc się do sytuacji na rynku pracy w USA, Fed ocenił w komunikacie, że „nadal się umacniał”, ale „tempo wzrostu aktywności gospodarczej nadal było umiarkowane”.Fed obniżył główną stopę procentową, która wpływa na koszty wielu kredytów dla klientów indywidualnych i firm, o jedną czwartą punktu do poziomu 2-2,25 proc. Bank zasygnalizował też, że w razie konieczności gotów będzie nadal obniżać koszty kredytów i „zadziała odpowiednio, aby podtrzymać” rekordowo długą ekspansję gospodarczą w Stanach Zjednoczonych.Decyzja o stopach procentowych była zgodna z oczekiwaniami rynku. Sygnały wyraźnego spowolnienia gospodarczego w Europie i Chinach pozwalały przypuszczać, że Europejski Bank Centralny (EBC) i Ludowy Bank Chin obniżą stopy procentowe, i spodziewano się, że Fed podejmie podobną decyzję.Wojna handlowaJak komentuje Reuters, decyzja banku to próba ochronienia amerykańskiej gospodarki przed zagrożeniami, do których należy wojna handlowa, jaką administracja wypowiedziała partnerom USA, a przede wszystkim Chinom. Głównym źródłem niepokoju Fed jest reakcja amerykańskich firm na tę wojnę, ponieważ w klimacie niepewności część z nich zawiesza inwestycje i plany rozwoju.Na obniżenie stóp procentowych przez bank centralny nalegał prezydent Donald Trump, który od kilku miesięcy atakował Fed i jego szefa, Jeremy'ego Powella, mimo że on sam powołał go na to stanowisko.Tweety Trumpa budziły niepokój inwestorów, stawiały bowiem pod znakiem zapytania niezależność banku centralnego. Jak ocenia Fed, nieustanne ataki prezydenta „podważają wiarę, że Fed pozostanie politycznie niezależny i nie będzie próbował ożywić gospodarki przed przyszłorocznymi wyborami prezydenckimi”.",,
"„Musimy dbać o to, by nieprawda nie kładła się cieniem na relacje Polski i Ukrainy”","Musimy dbać o to, żeby za wszelką cenę dążono do prawdy i by nieprawda i pomówienia nie kładły się cieniem na relacje Polski i Ukrainy – powiedział prezydent Andrzej Duda, który przebywa z wizytą na Ukrainie.","Andrzej Duda przyznał na konferencji prasowej, że między Polską i Ukrainą jest „wiele kwestii trudnych”. Wyraził też nadzieję, że uda się je rozwiązać „w duchu dobrosąsiedzkiej współpracy między oboma krajami i społeczeństwami”.– Chcielibyśmy, żeby historia nie determinowała tego, co dzieje się dzisiaj i tego, co będzie w przyszłości, ale bardzo często to, co działo się przed laty, wpływa na naszą dzisiejszą rzeczywistość przez ludzką wrażliwość, ból, który pozostaje – mówił prezydent. Podkreślił, że politycy powinni rozumieć i szanować tę wrażliwość. – Przede wszystkim w tym kontekście historii musimy dbać o to, żeby za wszelką ceną dążono do prawdy i aby pomiędzy naszymi krajami, narodami, nieprawda i pomówienie nie kładły się cieniem – oświadczył. – Doszliśmy do wniosku, że historia nie powinna wpływać na strategiczny charakter naszych relacji; należy iść do przodu – powiedział w Charkowie prezydent Ukrainy Petro Poroszenko.Opowiedział się za podniesieniem statusu wzajemnej współpracy w sprawach historycznych. Jednym z tematów polityka historycznaNa wspólnej konferencji prasowej z prezydentem Andrzejem Dudą w Charkowie Poroszenko relacjonował, że jednym z tematów ich rozmów były „zagadnienia polityki historycznej”.– Doszliśmy do wniosku, że historia nie powinna wpływać na strategiczny charakter naszych relacji – podkreślił ukraiński prezydent. – Należy pamiętać bohaterów, czcić pamięć niewinnych ofiar, ale należy iść do przodu, ponieważ historii nie zmienimy, lecz możemy zmienić dzień dzisiejszy i stworzyć lepsze warunki dla przyszłości; żeby nigdy nikt nie mógł zasiać ani w sercu Polaków, ani Ukraińców nienawiści i wrogości – dodał.Poroszenko oświadczył też, że prezydenci umówili się, by w najbliższym czasie podwyższony został status polsko-ukraińskiej komisji ds. historycznych; jego zdaniem powinna ona być umocowana na szczeblu wicepremierów. Po stronie ukraińskiej – zaznaczył – rolę tę powinien odegrać wicepremier Pawło Rozenko.– Jestem przekonany, że będziemy w stanie zademonstrować szybki i znaczący postęp w tym zakresie – powiedział Poroszenko. Jak dodał, spodziewa się, że dzięki pracom komisji będzie możliwe danie zielonego światła „procesowi ekshumacji i naukowych badań” oraz powstrzymywanie aktów wandalizmu wobec miejsc pamięci w Polsce i na Ukrainie.",,
Czy woda w warszawskich kranach jest bezpieczna?,"Otrzymaliśmy kolejne zdjęcia wody o ciemniejszym zabarwieniu z warszawskiej dzielnicy Śródmieście. Wczoraj o jej „dziwnej” barwie poinformowała nas czytelniczka dzięki platformie Twoje Info. Woda w dalszym ciągu straszy mieszkańców. Jeśli w waszych domach zaobserwowaliście państwo niepokojącą jej jakość, prosimy o poinformowanie nas.","„Nie wiem, czy jest to problem związany z Wisłą, ale woda, która jest zazwyczaj transparentna, dziś wygląda jak poniżej. Woda została nalana do kąpieli, zdjęcie zrobione o 14:20. »Na żywo« woda jest ciemniejsza niż na zdjęciu” – napisała na platformę Twoje Info czytelniczka. Mieszkanka warszawskiej dzielnicy Śródmieście dodała, że pije  zazwyczaj wodę z kranu. Podkreśliła, że nie dostała żadnej informacji o niemożności używania tej wody. „Wręcz przeciwnie, jesteśmy zachęcani do picia warszawskiej »kranówy«” – napisała.  – Za jakość wody w kranach odpowiadają wodociągi, także stan instalacji jaka jest założona wewnątrz budynku. Takie zgłoszenia otrzymujemy codziennie z terenów całej Polski – powiedziała Joanna Narożniak, rzeczniczka prasowa Państwowego Wojewódzkiego Inspektora Sanitarnego w Warszawie, starszy specjalista ds. kontaktów z mediami w Wojewódzkiej Stacji Sanitarno-Epidemiologicznej w Warszawie. Według MPWiK spływ nieoczyszczonych ścieków do rzeki nie stanowi zagrożenia dla wody w Wiśle, w tym warszawskiej kranówki. Jak tłumaczy, przeprowadzany z dawnego kanału ściekowego przy moście im. Marii Skłodowskiej Curie zrzut znajduje się poniżej ujęć wody, które umieszczone są pomiędzy mostami Łazienkowskim i  Siekierkowskim.  Przypomnijmy, że w warszawskiej oczyszczalni ścieków „Czajka” doszło do awarii. Nieczystości cały czas spływają do Wisły. Jeśli zauważycie państwo niepokojącą barwę wody, zachęcamy do wysyłania zdjęć na adres: twoje@tvp.info.",,
Rosja i Chiny blokują wniosek USA o poparcie RB ONZ dla nowych władz Wenezueli,"Rosja, Chiny, a także RPA i Gwinea Równikowa zablokowały wniosek Stanów Zjednoczonych o uznanie przez Radę Bezpieczeństwa ONZ wenezuelskiego Zgromadzenia Narodowego za „jedyną demokratycznie wybraną instytucję” w kraju.","Moskwie nie udało się zablokować samego posiedzenia Rady Bezpieczeństwa ONZ na temat Wenezueli. Za rosyjskim wnioskiem zagłosowało tylko czterech członków Rady, przeciwnych było dziewięciu, a dwóch wstrzymało się od głosu. Do przyjęcia wniosku potrzebne było dziewięć głosów poparcia. Z inicjatywą uznania Zgromadzenia Narodowego Wenezueli wystąpił amerykański sekretarz stanu Mike Pompeo, który podczas posiedzenia Rady oświadczył, że wszystkie państwa muszą się opowiedzieć, po której stronie konfliktu stoją. – Teraz jest czas, by każde z pozostałych państw opowiedziało się po której ze stron. Dość zwłoki, dość gier. Albo jesteście z siłami wolności, albo jesteście w lidze z Maduro i jego chaosem – oświadczył Pompeo. Stany Zjednoczone były pierwszym państwem, które uznały środową deklarację przewodniczącego wenezuelskiego parlamentu Juana Guaido o tymczasowym objęciu urzędu prezydenta kraju. Wkrótce potem Guaido uznały także Kanada i kilkanaście innych państw, głównie Ameryki Łacińskiej.  Hiszpania zapowiedziała, że także ona uznają prezydenturę Guaido, jeśli Maduro nie rozpisze w ciągu ośmiu dni (od 26 stycznia) nowych, „uczciwych, wolnych i transparentnych” wyborów. Wkrótce potem podobne deklaracje, z tym samym terminem, złożyły , a po niej Francja, Niemcy i Wielka Brytania.",,
Kolejny socjalistyczny dyktator pod presją,"Boliwia może pójść w ślady Wenezueli, próbującej odwołać prezydenta Nicolasa Maduro. Liderzy boliwijskiej opozycji zapowiedzieli na czwartek demonstracje, które „pokażą skalę społecznego poparcia dla wyników referendum przeprowadzonego 21 lutego 2016 r.” Jego uczestnicy sprzeciwili się kandydowaniu socjalistycznego prezydenta Evo Moralesa na czwartą kadencję.","Manifestacje mają się odbyć w stolicy kraju – La Paz, ale także w Santa Cruz, gdzie opozycja wobec władzy prezydenta Moralesa jest najsilniejsza. Siły opozycyjne zrzeszone w Krajowym Komitecie Obrony Demokracji (Conade), który zajmuje się walką o przestrzeganie praw człowieka, zaapelowały, by „obywatele raz jeszcze potwierdzili wolę narodu jednoznacznie wyrażoną w referendum”, w którym 51,3 proc. Boliwijczyków sprzeciwiło się kandydowaniu obecnego prezydenta na czwartą kadencję (2020-2025). Za taką możliwością opowiedziało się wówczas 48,7 proc. głosujących.AFP przypomina, że wyniki referendum sprzed 3 lat zostały jednak uznane za niewiążące przez Trybunał Konstytucyjny, co otworzyło przed 59-letnim obecnie Moralesem możliwość kandydowania w wyborach przewidzianych na październik 2019 r.Morales, który początkowo uznał swą przegraną w referendum i zapowiadał, że „uszanuje demokratyczną decyzję narodu”, dzisiaj już myśli inaczej – zaznacza AFP. Wyniki styczniowych prawyborów (2019 r.) pokazały bowiem, że cieszy się on poparciem, co „upewniło go w przekonaniu, że niekorzystne referendum zostało, jak się wyraził, »pogrzebane na zawsze«, a on sam może znów ubiegać się o najwyższy urząd w państwie”.– Jeśli cokolwiek jest pogrzebane na zawsze, to nielegalna kandydatura Moralesa – ocenił w wypowiedzi dla mediów główny przeciwnik obecnego prezydenta – Carlos Mesa, który pełnił funkcję prezydenta w latach 2003-2005. Kruczek prawnyW 2013 roku Trybunał Konstytucyjny również zezwolił Moralesowi na ubieganie się o trzecią kadencję, mimo że konstytucja zabraniała głowie państwa zajmować to stanowisko trzy razy z rzędu. Trybunał orzekł, że pierwszy okres prezydentury Moralesa (2006-10) nie powinien być brany pod uwagę, ponieważ Boliwia została przekształcona w roku 2009 z „państwa jednego narodu” w „państwo wielonarodowe” i w tym samym roku uchwalono nową konstytucję, a zatem odliczanie rozpoczęło się od nowa.Morales jest pierwszym prezydentem Boliwii, jednego z najuboższych krajów Ameryki Południowej, który wywodzi się z rdzennej ludności indiańskiej. Pochodzi z ludu Ajmarów, który stanowi ok. 30 proc. ludności kraju. Wychował się w skrajnej biedzie. Miał sześcioro rodzeństwa, ale czworo zmarło w dzieciństwie z głodu.Lider partii MAS prowadził politykę zorientowaną na programy socjalne i poprawę bytu najuboższych warstw ludności, m.in. przeznaczał duże sumy z zysków pochodzących z eksportu gazu ziemnego na programy socjalne i inwestycje w infrastrukturę. Przeciwnicy zarzucają Moralesowi, który jest najdłużej urzędującym prezydentem w Ameryce Łacińskiej, oraz jego Ruchowi na rzecz Socjalizmu, partii MAS, korupcję, marnotrawstwo środków publicznych i zapędy autorytarne. Ujawnione w ostatnich latach afery spowodowały znaczny spadek popularności Moralesa.",,
„To wchodzi w drogę naprawdę ważnych spraw”. List ambasador USA do premiera Morawieckiego,"19 listopada ambasador USA w Polsce Georgette Mosbacher wysłała do premiera Mateusza Morawieckiego list z komentarzem odnoszącym się do materiału TVN o środowiskach neonazistowskich w Polsce i śledztwa, które toczy się w tej sprawie. Prezentujemy tłumaczenie listu ambasador USA.","Tłumaczenie zawiera błędy, które pojawiają się w angielskiej wersji listu ambasador Mosbacher do premiera Morawieckiego.„19 listopada 2018 r. Szanowny Panie Ministrze Moraweicki:Piszę, by wyrazić moje głębokie zaniepokojenie niedawnymi zarzutami, które zostały wysunięte przez członków rządu Polski przeciwko dziennikarzom i zarządowi TVN i Discovery, dotyczącymi materiału śledczego wyemitowanego w programie „Superwizjer” w styczniu 2018 roku o aktywności neonazistów w Polsce. Jak Pan zapewne widział, minister Joachim Brudziński i członek Prawa i Sprawiedliwości w Sejmie publicznie oskarżyli (przez Twittera) TVN o zainscenizowanie przyjęcia urodzinowego Hitlera pokazanego w programie. To zadziwiające, że te osoby publiczne zaatakowały dziennikarzy wypełniających funkcje niezależnych mediów w tętniącej życiem polskiej demokracji. Rozumiem, że w następstwie pierwszej emisji polskie organy ścigania uruchomiły działania przeciwko członkom ekstremistycznej grupy, która zorganizowała to wydarzenie. To zaskakujące, że członkowie rządu teraz wydają się bardziej zainteresowani rzucaniem wątpliwości co do motywów dziennikarzy i próbują powiązać TVN z ekstremizmem. Rząd Stanów Zjednoczonych stanowczo stoi po stronie Polski i świata przeciwko nienawiści i ekstremizmowi wyznawanemu przez osobników i grupy gloryfikujących Hitlera i nazistów. Doceniamy również wiele poświęceń dokonanych przez Polskę podczas II wojny światowej. Równie ważne jest to, że patrząc w przyszłość, Stany Zjednoczone i Polska jasno wskazują, że wspólnie popieramy wolność mediów i wolność słowa, fundamenty demokracji. Mam nadzieję, że członkowie waszego rządu powstrzymają się od atakowania, nie mówiąc już o ściganiu, niezależnych dziennikarzy, którzy wyrażają interes publiczny i wzmacniają nasze społeczeństwa. Z wyrazami szacunku,Georgette MosbacherCc:       Prezydent Andrzej Duda            Minister Brudzińksi, Minister spraw wewnętrznychJego EkscelencjaSz. P. Mateusz MorawieckiPremier Rzeczpospolitej PolskiejOdręczny dopisek: Musimy to rozwiązać, to wchodzi w drogę naprawdę ważnych spraw. „Arogancki ton”O liście ambasador USA w Polsce Georgette Mosbacher z komentarzem odnoszącym się do materiału TVN o środowiskach neonazistowskich w Polsce i śledztwa, które toczy się w tej sprawie, poinformował w poniedziałek tygodnik „Do Rzeczy”.   – Trudno uznać ten list za pismo mające charakter dyplomatyczny. Ton pisma jest niezwykle arogancki – komentowała w rozmowie z tygodnikiem jedna z osób z bliskiego otoczenia premiera. Szef kancelarii premiera Michał Dworczyk zaznaczył we wtorek, że „to, że poszczególni ambasadorzy zabiegają o sprawy swoich krajów, swoich stolic oraz firm krajów, które reprezentują – to jest sprawa dość naturalna”. Jednak – jak podkreślił szef KPRM – „rząd Polski oraz premier Morawiecki kierują się wyłącznie interesem państwa polskiego”. – Te działania i decyzje, które są podejmowane, wypływają wyłącznie z polskiej racji stanu – żadne listy, żadne wystąpienia nie mają wpływu na te decyzje – oświadczył Dworczyk. „Stawianie zarzutów przedwczesne” Sprawa dotyczy materiału „Superwizjera” TVN o spotkaniu ku czci Adolfa Hitlera.  Reportaż wyemitowany został 20 stycznia 2018 r. na antenie TVN24.  W materiale pokazano m.in. rozwieszone na drzewach czerwone flagi ze swastykami i „ołtarzyk” ku czci Hitlera z jego czarno-białą podobizną oraz wielką drewnianą swastyką nasączoną podpałką do grilla, która po zmroku została podpalona. Widać było też uczestników spotkania przebranych w mundury Wehrmachtu, wznoszenie toastów „za Adolfa Hitlera i naszą ojczyznę, ukochaną Polskę” oraz częstowanie tortem w kolorach flagi Trzeciej Rzeszy. Po publikacji materiału prokurator generalny Zbigniew Ziobro polecił prokuratorowi regionalnemu w Katowicach wszczęcie śledztwa tej sprawie. Wszczęła je Prokuratura Okręgowa w Gliwicach. Na początku listopada portal wPolityce.pl napisał o kulisach śledztwa. Z zeznań organizatora „urodzin” Mateusza S., do których dotarł portal, ma wynikać, że cała impreza została zamówiona przez tajemniczych mężczyzn i była maskaradą, za którą zapłacono jej organizatorowi 20 tys. zł.   Podobny materiał opublikował też tygodnik „Sieci”. Minister sprawiedliwości, prokurator generalny Zbigniew Ziobro potwierdził, że jednym z badanych wątków śledztwa ws. „urodzin Hitlera” jest sprokurowanie tego zdarzenia za pieniądze.  W charakterze podejrzanego miał zostać przesłuchany  operator TVN, który w trakcie „urodzin Hitlera” wykonywał gesty nazistowskiego pozdrowienia. W niedzielę Prokuratura Krajowa poinformowała jednak, że stawianie operatorowi zarzutów jest „przedwczesne”.",,
Chiński generał popełnił samobójstwo. Był podejrzewany o korupcję,"Wysoki rangą przedstawiciel armii Chin, wobec którego władze wszczęły śledztwo korupcyjne, popełnił samobójstwo - poinformowała we wtorek chińska agencja państwowa Xinhua.","66-letni generał Zhang Yang należał do wpływowej Centralnej Komisji Wojskowej, która jest najwyższym organem decyzyjnym rządzącej Komunistycznej Partii Chin (KPCh) w sprawach chińskich sił zbrojnych. Jak przekazała Xinhua, Zhang targnął się na swoje życie 23 listopada w swoim domu w Pekinie.  Wszczęte w jego sprawie śledztwo dotyczyło „poważnego naruszenia dyscypliny” i powiązań z sądzonymi za łapówkarstwo generałami Guo Boxiongiem i Xi Caihou - informowała wcześniej Centralna Komisja Wojskowa.",,
Izba Dyscyplinarna SN chce wstrzymania w sprawie „nowych sędziów”. Jest wniosek do TK,"Izba Dyscyplinarna Sądu Najwyższego skierowała do Trybunału Konstytucyjnego pytania prawne i jednocześnie zwróciła się do TK o zabezpieczenie polegające na wstrzymaniu spraw dotyczących statusu sędziów SN, w tym przewidzianego na 23 stycznia posiedzenia trzech Izb SN. Izby Cywilna, Karna i Pracy miały odpowiedzieć pytanie prawne Małgorzaty Gersdorf, która twierdzi, że obawia się, iż udział „nowych” sędziów grozi złamaniem konstytucji i konwencji o ochronie praw człowieka.","Jak przekazał rzecznik prasowy Izby Dyscyplinarnej SN Piotr Falkowski, „Sąd Najwyższy, rozpoznając w postępowaniu kasacyjnym sprawę dyscyplinarną radcy prawnego, postanowił zwrócić się do TK z dwoma pytaniami prawnymi”. Falkowski wyjaśnił, że dotyczą one rozstrzygnięcia konstytucyjności przepisów Kodeksu postępowania karnego rozumianych w ten sposób, że „badanie, czy w wydaniu orzeczenia brała udział osoba nieuprawniona lub czy sąd był nienależycie obsadzony, obejmuje badanie okoliczności prawidłowości powołania sędziego przez Prezydenta RP”. Jak poinformował, do Trybunału Konstytucyjnego zwrócono się również o udzielenie zabezpieczenia „poprzez wstrzymanie lub zawieszenie postępowań w sprawach podlegających rozpoznaniu przed SN i sądami powszechnymi dotyczących skuteczności czynności sędziów SN oraz statusu sędziego SN”, w szczególności w sprawie przewidzianego na 23 stycznia posiedzenia trzech Izb SN - Karnej, Cywilnej i Pracy.  Wystąpiono także o „wstrzymanie skuteczności uchwał, postanowień i zarządzeń wydanych w tego rodzaju sprawach” do czasu ostatecznego rozstrzygnięcia przez TK pytań prawnych z 21 stycznia.",,
„Zjednoczeni w nadziei”. Franciszek rozpoczął trudną pielgrzymkę,"Pod hasłem „Pokój mój daję wam” będącym cytatem Jezusa rozpoczęła się 22. podróż apostolska papieża Franciszka do Chile. Ze sporym wyprzedzeniem samolot linii Alitalia z Ojcem Świętym na pokładzie wylądował w poniedziałek o godz. 19.20 czasu lokalnego (23.20 czasu polskiego) na lotnisku w Santiago de Chile. Kolejnym krajem, który odwiedzi Franciszek będzie Peru.","Po wylądowaniu na pokład papieskiego samolotu wszedł nuncjusz apostolski, abp Ivo Scapolo wraz z szefem protokołu dyplomatycznego chilijskiego MSZ. Ojca Świętego powitała kończąca swoją kadencję prezydent Chile, pani Michelle Bachelet, a także arcybiskup stolicy kard. Ricardo Ezzati Andrello SDB i przewodniczący episkopatu, Santiago Jaime Silva Retamales. Ceremonia oficjalna nie przewidywała przemówień. Natomiast Franciszek kilkakrotnie odbiegł od protokołu, i witał się z obecnymi, w tym wolontariuszami. Z lotniska Ojciec Święty udał się samochodem zamkniętym do nuncjatury apostolskiej. Po drodze nawiedził grób zmarłego w 1982 roku bpa Enrique Alvear Urrutia.Mottem trzydniowej wizyty w Chile są słowa Jezusa „Pokój mój daję wam”. Franciszek spotka się między innymi z przedstawicielami rdzennych Indian Mapuczami, którzy domagają się odszkodowań za zagrabione im terytoria. Będzie także rozmawiał z ofiarami prześladowań w czasach dyktatury Augusto Pinocheta.W czwartek po południu papież przybędzie do Limy. Pielgrzymka do Peru odbywa się pod hasłem „Zjednoczeni w nadziei”. W czasie swojej piątej wizyty w Ameryce Południowej Franciszek odwiedzi sześć miast, wygłosi ponad 20 przemówień i homilii. Śladami św. Jana Pawła IIOstatnim papieżem, który odwiedził Chile i Peru był św. Jan Paweł II w 1987 i 1988 roku.Jednym z wyzwań pielgrzymki papieża Franciszka będzie spotkanie w Chile z problemami rdzennego ludu Mapucza, który jest od 200 lat prześladowany i dyskryminowany przez państwo. Część społeczności Mapucza, liczącej 600 tys. wiernych to chrześcijanie, ale jest też wielu przedstawicieli radykalnej grupy, oskarżającej Kościół katolicki o prześladowania w przeszłości. Z tego powodu, ekstremiści przez ostatni rok podpalili kilkanaście kościołów. Ważnym celem pielgrzymki do Chile jest odbudowa autorytetu Kościoła katolickiego, który przeżywa kryzys spowodowany doniesieniami o nadużyciach popełnianych przez hierarchów oraz podziałami ideologicznymi – część duchownych popiera skrajnie lewicowe idee Teologii Wyzwolenia.  Według sondaży, około 36 proc. mieszkańców Chile deklaruje przynależność do Kościoła katolickiego, formalnie jest tam około 60 proc. katolików, ale odsetek wiernych w tym kraju spada - 25 lat temu katolicyzm deklarowało ponad 76 proc. społeczeństwa. Przymiarki do synoduW Peru jednym z najważniejszych wydarzeń będzie spotkanie Franciszka z przedstawicielami Indian amazońskich. Ma ono być wstępem do ogłoszonego przez papieża na 2019 roku Synodu Panamazońskiego – spotkania zamieszkujących Amazonię ludów z Wenezueli, Kolumbii, Ekwadoru, Peru, Boliwii i Brazylii. Ważnym elementem duchowości Peruwiańczyków jest kult świętych i męczenników za wiarę. Wśród nich jest dwóch polskich misjonarzy – Michał Tomaszek i Zbigniew Strzałkowski, którzy w 1991 roku, wraz z włoskim księdzem Sandro Dordim zostali zabici przez partyzantów Świetlistego Szlaku. W Peru ponad 80 procent mieszkańców deklaruje katolicyzm, ale kraj boryka się z brakiem księży i misjonarzy – co także ma być jednym z wyzwań papieskiej pielgrzymki.Przed pielgrzymką papież Franciszek skierował do mieszkańców Chile i Peru przesłanie za pośrednictwem Radia Watykańskiego. – Pragnę się z wami spotkać, patrzeć wam w oczy, zobaczyć wasze oblicza i móc wraz z wami wszystkimi doświadczyć bliskości Boga, Jego czułości i miłosierdzia, które nas ogarnia i pociesza. Znam historię waszych krajów, utkaną z zaangażowania, i poświęceń. Wraz z wami pragnę podziękować Bogu za wiarę oraz miłość do Boga i najbardziej potrzebujących braci – powiedział Ojciec Święty.",,
Spróbuj eko-żywności w Łodzi,"Ponad 200 wystawców z Polski i zagranicy, m.in. Azerbejdżanu, Czech, Francji i Indii zapowiedziało swój udział w V Targach Naturalnej Żywności „Natura Food”, które odbędą się w połowie października w Łodzi.","Zdaniem organizatorów to największa i najważniejsza w Polsce impreza promująca ekologiczne i tradycyjne produkty żywnościowe.Zwrócili oni również uwagę, że termin targów zbiega się z terminem II Tygodnia Żywności Ekologicznej – akcji społecznościowej organizowanej przez Stowarzyszenie Polska Ekologia pod hasłem „Kup przynajmniej jeden polski produkt ekologiczny”.Bądź eko!Impreza realizowana jest wspólnie z I Targami Ekologicznego Stylu Życia beECO 2012, które – jak podkreślają organizatorzy – „są propozycją dla tych wszystkich, którzy chcą być ekologiczni na co dzień i dbać nie tylko o swoje zdrowie, ale także o otaczające nas środowisko”.W trakcie łódzkiej imprezy zaprezentowane zostaną certyfikowane produkty ekologiczne, żywność tradycyjna z oznaczeniami unijnymi i z oznaczeniami krajowych systemów jakości, a także produkty naturalne, nieprzemysłowe i o niskim stopniu przetworzenia.Na stoiskach zobaczyć będzie można i kupić m.in. ekologiczne sery kozie czy produkty wegetariańskie. Można też będzie poznać właściwości tzw. wody strukturyzowanej, mineralnej z włoskich Dolomitów czy polskiej wody z Uzdrowiska Busko–Zdrój. Prezentowane będą oleje: tłoczone na zimno nieoczyszczone, lniane, konopne, z pestek moreli, z kiełków pszenicy, olejerydzowe, dyniowe czy te prosto z Krety.Ponadto na targach będzie można kupić olej arganowy, herbatę z łuską gryki, ręcznie produkowaną czekoladę i produkty z nasion amarantusa. Nie zabraknie także żywności, której spożywanie wskazane jest w wielu chorobach układu pokarmowego – m.in. soków kwaszonych i produktów bezglutenowych.Dziczyzna, pieczywo i rybyMiłośnicy żywności tradycyjnej znajdą też m.in. wyroby z dziczyzny, wędzone ryby, pieczywo z piekarni z 80–letnią tradycją, dżemy i konfitury. Nie zabraknie ponadto domowych nalewek, win i piw z regionalnych browarów.W ramach targów odbędzie się kilka konferencji, seminariów i warsztatów – m.in. „Rolnictwo ekologiczne – historia i przyszłość, Wspólna Polityka Rolna po 2013 r”. czy „Jakość i promocja produktów ekologicznych”. Zaplanowano także cykl spotkań dla właścicieli i pracowników sklepów z ekoproduktami. Przyznany też ma być złoty medal za najlepszy produkt prezentowany na targach.Rozstrzygnięty zostanie – już po raz piąty – Wojewódzki konkursu produktów tradycyjnych „Tygiel smaków”, którego celem jest promocja produktów wytwarzanych tradycyjnymi metodami na terenie województwa łódzkiego. Organizatorem konkursu jest Urząd Marszałkowski w Łodzi. Do konkursu zakwalifikowano 36 produktów z regionu łódzkiego, wśród nich m.in. pączkipiwne po wróblewsku i paprykę na miodzie wielkokwiatowym. Odbędą się także pokazy kulinarne.Coś dla dzieciOrganizatorzy targów przygotowali także atrakcje dla dzieci. Będą one mogły m.in. wykonać jesienne kompozycje florystyczne, ekologiczne stemple, naturalną biżuterię, makietę eko miasta. Dzieciaki przekonają się, że nawet stara puszka czy jednorazowe butelki PET mogą być materiałem, z którego można stworzyć coś ładnego. Dowiedzą się również m.in., skąd się bierze jedzenie i czy może być ono smaczne oraz co to jest smak i skąd się bierze.Targi „Natura Food”, których organizatorem są Międzynarodowe Targi Łódzkie Spółka Targowa, odbędą się w dniach 12–14 października br. Honorowy Patronat nad imprezą objęli: minister rolnictwa i rozwoju wsi, Związek Województw RP, marszałek województwa łódzkiego i prezydent miasta Łodzi.",,
SLD naradza się z Kwaśniewskim,"Były prezydent Aleksander Kwaśniewski spotkał się z szefem klubu SLD Leszkiem Millerem i wiceszefem Ryszardem Kaliszem. – Rozmawialiśmy, co możemy wspólnie zrobić dla SLD – powiedział Miller. Jak podkreślił, Sojusz będzie korzystał z opinii Kwaśniewskiego.","– Byliśmy wcześniej umówieni, że po wyborze na szefa klubu spotkamy się i omówimy sytuację – dodał.  – Kwaśniewski to wielka postać polskiejpolityki. Jego opinie, poglądy, oceny są istotne i ważne. Będziemy z tychocen korzystać – zapowiedział.Pytany czy radził się Kwaśniewskiego w sprawie ewentualnego kandydowania naszefa partii, Miller przypomniał, że „już powiedział, że nie będzie startował”.  – Aleksander Kwaśniewski powiedział, że też nie będzie – zażartował.  – Już tyle razy powiedziałem, że nie będę kandydował, że to byłoby niepoważne – dodał szef klubu Sojuszu.Swoja decyzję o niekandydowaniu na przewodniczącego SLD podtrzymuje teżRyszard Kalisz.  – Jestem konsekwentny, moja decyzja jest kategoryczna - podkreślił. Kalisz swoją decyzję ogłosił po tym,gdy w środę przegrał z Millerem w głosowaniu nad wyborem przewodniczącegoklubu.Dopytywany, dlaczego nikt nie chce być szefem Sojuszu, Kalisz powiedział, że to „trudna funkcja, bo to jest funkcja, gdzie trzeba by było zrobić wiele zmian”.  – A zawsze powstają siły przeciwne zmianom – zauważył.Według niektórych działaczy SLD, po pewnym czasie Miller może zachcieć zostać szefem partii. Nie wykluczają tego zarówno jego zwolennicy, jak i ci politycy Sojuszu, którzy popierali kandydaturę Kalisza na szefa klubu i namawiali go, by startował w wyborach na przewodniczącego ugrupowania; oceniają, że przez trzy miesiące Miller może umocnić się w partii jako szef klubu (na przełomie grudnia i stycznia mógłby się odbyć kongres partii).Jaka przyszłość SLD?Na 29 października zaplanowana jest Rada Krajowa Sojuszu, która zdecyduje oprzyszłości partii, prawdopodobnie zwoła kongres, który wybierze nowe władze ugrupowania.Wśród polityków SLD są też opinie, że Miller dotrzyma słowa i nie będziekandydował, ale namówi do tego kogoś młodszego. Pojawiają się w tymkontekście m.in. nazwiska wiceszefowej partii Katarzyny Piekarskiej orazszefa łódzkich struktur partii Dariusza Jońskiego, który po raz pierwszydostał się do Sejmu.Należący do SLD szef Stowarzyszenia Ordynacka Włodzimierz Czarzasty uważanatomiast, że najważniejsze jest, by to członkowie partii wybrali swojegolidera.  – A nie żadna Rada Krajowa. Uważam, że po prostu lider powinien być wybrany i wskazany i zasugerowany przez proces prawyborów – podkreślił.Pytany kto według niego może zostać szefem partii oraz o to, że Miller iKalisz zapowiedzieli, że nie będą ubiegali się o to stanowisko, odparł:  – Nie wiem, ale proszę pamiętać, że byłem osobą, która jako pierwsza w ramach SLD zgłosiła pomysł prawyborów.Jak podkreślił Czarzasty, jeżeli Rada Krajowa SLD zdecyduje, że będąprawybory, „to będą się ludzie zgłaszali”. Pytany czy zamierza ubiegać się o jakieś funkcje we władzach partii, odparł:  – Na nic nie będę kandydował i do niczego nie będę aspirował. Będę SLD pomagał, bo wierzę w ten projekt i uważam, że SLD jest partią rozwojową – dodał.Działacze Sojuszu zwracają też uwagę, że koncepcja prawyborów mogłabyprzedłużyć funkcjonowanie dotychczasowego lidera Sojuszu GrzegorzaNapieralskiego jako szefa partii, ponieważ trwałyby one mniej więcej dopołowy przyszłego roku. Trwa też dyskusja czy na podstawie statutu SLD można przeprowadzić prawybory.",,
"Kidawa-Błońska o SokuzBuraka: Nie jest to najgorsza rzecz, jaką widziałam w internecie","– Nie znam tego pana, znam tylko to, co czasami robi SokzBuraka i nie jest to najgorsza rzecz, jaką widziałam w internecie. Nie rozumiem, dlaczego akurat takie zainteresowanie akurat tą jedną witryną – tak Małgorzata Kidawa-Błońska, kandydatka PO na premiera skomentowała doniesienia medialne na temat SokuzBuraka, strony, która masowo tworzyła fake newsy oraz oczerniała m.in. polityków Prawa i Sprawiedliwości.","Hejterska strona SokzBuraka, której celem jest uderzanie w polityków Prawa i Sprawiedliwości, była finansowana przez Platformę Obywatelską; stworzył ją człowiek, którego zatrudniła Platforma Obywatelska oraz warszawski ratusz – to ustalenia dziennikarzy „Sieci”. Według dziennikarzy za „maszyną politycznego hejtu stanęła Platforma Obywatelska i jej pieniądze”. Stronę stworzył – jak donosi gazeta – „człowiek zatrudniony nie tylko w PO, ale też w warszawskim ratuszu”. Do sprawy odniosła się Małgorzata Kidawa Błońska, kandydatka koalicji Obywatelskiej do Sejmu. – Jeżeli ktoś codziennie śledzi, co się dzieje w internecie, to codziennie są rzeczy naprawdę dużo gorsze i straszniejsze. I nawet  to, co ja czasami czytam jako wpisy pod moimi postami, naprawdę to są rzeczy obrzydliwe, więc ja nie wiem, skąd takie zainteresowanie akurat tym – dodała Błońska. –  Nadal będę powtarzała, chcę, żeby ludzie rozmawiali innym językiem, chcę żeby się szanowali, żeby traktowali się poważnie – podsumowała.",,
Koszmarne relacje uratowanych imigrantów: na morzu mogło zginąć 300 osób,Podczas próby przedostania się do Włoch drogą morską u wybrzeży Libii zginęło ok. 200 imigrantów – taką relację przekazało włoskiej straży przybrzeżnej uratowani rozbitkowie. Według nich dwie łodzie zatonęły w poniedziałek przy 8-metrowych falach. Dwóch z nich powiedziało także o zaginięciu jeszcze jednej łodzi z około 100 osobami na pokładzie.,"Informację o zatonięciu dwóch łodzi pełnych imigrantów przekazali uratowani uciekinierzy z Mali i Senegalu, którzy dotarli na włoską wyspę Lampedusa na pokładzie jednostki straży przybrzeżnej. Liczba ofiar może być jeszcze większa, bowiem dwóch z nich powiedziało także o zaginięciu jeszcze jednej łodzi z około 100 osobami na pokładzie. To by oznaczało, że liczba zaginionych może wynosić nawet 300.Ludzie umierali z wychłodzeniaW poniedziałek strona włoska przyszła na pomoc dryfującej łodzi ze 105 imigrantami, z których 29 zmarło z wyziębienia, wielu już w trakcie akcji ratunkowej prowadzonej w skrajnie trudnych warunkach na wzburzonym morzu.Z relacji rozbitków wynika jednak, że z Libii wypłynęły w sobotę do Włoch łącznie nawet cztery łodzie, na których były także dzieci.Ocaleni imigranci, cytowani przez agencję Ansa, opowiedzieli, że przez kilka tygodni czekali w obozie koło Trypolisu na to, by wyruszyć w drogę.– Było nas 460, rozlokowanych na czterech łodziach – dodali. Za rejs zapłacili przemytnikom ludzi około tysiąca dolarów od osoby. Mówią, że weszli na pokład mimo burzy na morzu, bo grożono im bronią. Ograniczone patroleW rejon, w którym miało dojść do katastrofy, udał się włoski samolotpatrolowy. Oględziny terenu nie przyniosły jednak żadnego rezultatu. Media zwracają uwagę, sytuacja w Cieśninie Sycylijskiej, przez którą tysiące imigrantów przedostają się do Europy, zmieniła się, odkąd strona włoska zakończyła operację jej patrolowania. Prowadzi ją od 1 listopada unijna agencja ds. granic Frontex.W przeciwieństwie do sił włoskich, które patrolowały duży obszar Cieśniny i ratowały masowo imigrantów, nowa operacja ograniczona jest do strefy do 30 mil morskich od wybrzeży UE.",,
Trump: Wiarygodność Vindmana może być wkrótce podważona,"Wiarygodność pracownika Rady Bezpieczeństwa Narodowego Alexandra Vindmana, który słyszał rozmowę telefoniczną Trumpa z prezydentem Ukrainy Wołodymyrem Zełenskim i zeznawał we wtorek w Izbie Reprezentantów, może być wkrótce podważona – zasugerował prezydent USA.","Zeznania złożone przez 44-letniego podporucznika Alexandra Vindmana, weterana wojny w Iraku, a następnie pracownika Rady Bezpieczeństwa Narodowego, były, jak dotąd, najbardziej obciążające spośród wszystkich złożonych w Izbie Reprezentantów w tej sprawie – pisze Reuters.Vindman zeznawał 29 października. Jeszcze tego samego dnia, został w ostrych słowach zaatakowany przez Donalda Trumpa na Twitterze, który napisał: „Podobno, według skorumpowanych mediów, ukraińska rozmowa telefoniczna »zaniepokoiła« dzisiejszego świadka, który nigdy nie był zbyt Trumpowskim świadkiem (Never Trumper). Czy on był podczas tej samej rozmowy co ja? Nie może być!”. Zapytany w sobotę przez dziennikarzy przed swym wyjazdem do Nowego Jorku, czy żałuje, że zaatakował cieszącego się powszechnym szacunkiem weterana wojny w Iranie, nazywając go świadkiem „nie-Trumpowskim”, co sugerowałoby stronniczość, amerykański prezydent nie udzielił odpowiedzi na to pytanie. Zasugerował natomiast, że wiarygodność Vindmana może zostać podważona. „Cóż, już wkrótce powychodzą na jaw rzeczy, które sprawią, że będziecie musieli postawić to pytanie w inny sposób” – powiedział. W otwierającym wtorkowe zeznania w Izbie Reprezentantów oświadczeniu, do którego dostęp uzyskały amerykańskie media, Vindman napisał, że „nie uważał za właściwe żądania Donalda Trumpa, by zagraniczny rząd prowadził dochodzenie w sprawie amerykańskiego obywatela”. Prezydent USA miał bowiem zwrócić się do prezydenta Ukrainy z sugestią, by ten nakazał wszczęcie ponownego śledztwa mogącego dotyczyć syna Joego Bidena, Huntera. Vindman, ekspert do spraw ukraińskich, dwukrotnie miał informować przełożonych o swoich obiekcjach wywołanych przebiegiem rozmów telefonicznych Trumpa z Zełenskim. Podobnie jak zeznający w ubiegłym tygodniu w Kongresie charge d'affaires USA w Kijowie William Taylor Vindman przyznał, że początkowe kontakty Trumpa z Zełenskim odbierał jako pozytywne i obiecujące. Na wiosnę 2019 roku zorientował się jednak, że osoby nienależące do amerykańskiej administracji, które „kształtują opinię (publiczną), promują fałszywą narrację na temat Ukrainy”, która „podważa starania USA o rozwój współpracy z Ukrainą”. Według Vindmana ambasador USA przy Unii Europejskiej Gordon Sondland w lipcu miał powiedzieć, że Ukraińcy powinni „ogłosić śledztwa w sprawie wyborów w 2016 roku, Bidenów oraz Burismy”, by zagwarantować sobie spotkanie z Trumpem. Vindman miał przekazać Sondlandowi, że takie uwagi są niestosowne, a żądania tego typu „nie mają nic wspólnego z bezpieczeństwem narodowym”. Vindman podkreślił w Kongresie wagę dobrych relacji z Kijowem dla bezpieczeństwa USA. „Silna i niepodległa Ukraina jest kluczowa dla amerykańskiego bezpieczeństwa, ponieważ Ukraina jest krajem na pierwszej linii i zaporą przeciwko rosyjskiej agresji” – czytamy w jego oświadczeniu. Politycy Partii Demokratycznej zarzucają Trumpowi, że nadużywał swojego urzędu nalegając na władze Ukrainy, by wszczęły śledztwo w sprawie syna Joe Bidena, Huntera, w związku z jego zatrudnieniem w ukraińskiej firmie gazowej Burisma Holdings; w ten sposób chciał ich zdaniem zaszkodzić Joe Bidenowi, który może być jego najpoważniejszym rywalem w wyborach prezydenckich w 2020 roku. Ubieganie się o zagraniczną pomoc w kampanii wyborczej, w jakiejkolwiek formie, jest złamaniem amerykańskiego prawa wyborczego. Trump zarzuca Bidenowi, że jako wiceprezydent USA (w latach 2009-2017) apelował o dymisję ukraińskiego prokuratora prowadzącego dochodzenie wobec Burismy. Zarzuty pod swoim adresem Biden odpiera jako bezzasadne i politycznie motywowane. Pod koniec września Ukraińskie Narodowe Biuro Antykorupcyjne (NABU) poinformowało, że śledztwo w sprawie Burismy dotyczyło okresu, gdy nie pracował tam jeszcze Hunter Biden. W sobotę Donald Trump poinformował dziennikarzy, że chętnie zaprosiłby prezydenta Ukrainy Wołodymra Zełenskiego do złożenia wizyty w Białym Domu i spodziewa się, że jego zaproszenie byłoby przyjęte z radością.",,
Zakończone obrady komisji ws. projektu o SN. Opozycja odśpiewała hymn,"Po burzliwych obradach sejmowa komisja sprawiedliwości negatywnie zaopiniowała – w głosowaniach blokowych – wszystkie poprawki opozycji do projektu o SN. Pozytywnie zaś – poprawki PiS. Opozycja próbowała zablokować obrady. Pod koniec posiedzenia przewodniczącemu komisji wyrwano mikrofon. Projekt przechodzi do trzeciego czytania podczas posiedzenia Sejmu, które odbędzie się w środę w bloku głosowań.","Wyjątkowo burzliwy przebieg miały w nocy z środy na czwartek obrady komisji w celu zaopiniowania na czwartkowe głosowania ponad 1000 poprawek zgłoszonych w II czytaniu do projektu nowej ustawy o Sądzie Najwyższym autorstwa posłów PiS. Zdecydowaną większość z nich złożyła Nowoczesna; blisko 300 – PO, a kilkanaście – PiS. Komisja mogła zacząć prace dopiero późnym wieczorem w związku z koniecznością przygotowania materiałów dotyczących poprawek. Najpierw krótko przed północą komisja przyjęła w jednym głosowaniu wszystkie poprawki PiS. Wniósł o to Waldemar Buda (PiS). – To skandal niezgodny z Regulaminem Sejmu – protestowała opozycja. Jej wniosek, aby tak nie głosować, odrzucono. Wcześniej o opinię poproszono przedstawiciela Biura Legislacyjnego Sejmu. – W tej kwestii decyzja należy do wysokiej komisji – odparł. Poprawki opozycji do kosza  Szef komisji Stanisław Piotrowicz (PiS) informował, że większość poprawek PiS ma charakter legislacyjny i doprecyzowujący, a tylko kilka „jest istotnych”. Jedna z poprawek PiS zakłada wydłużenie vacatio legis projektu z 14 do 30 dni. Kolejna przewiduje, że regulamin SN będzie określał prezydent w drodze rozporządzenia, a nie minister sprawiedliwości.Inna poprawka – uwzględniająca wniosek prezydenta Andrzeja Dudy – zakłada, iż o tym, kto spośród obecnych sędziów pozostanie w SN po uchwaleniu nowej ustawy ostatecznie zdecyduje prezydent, a nie - jak pierwotnie proponowano - minister sprawiedliwości. Przedłożono też jako poprawkę PiS wniosek prezydenta, by sędziów-członków KRS Sejm wybierał większością 3/5 głosów.Krótko potem komisja negatywnie zaopiniowała – w kilku głosowaniach blokowych - wszystkie poprawki kolejnych klubów opozycyjnych: PO, Nowoczesna, PSL i Kukiz'15. Opozycja, która protestowała przeciw głosowaniom blokowym, próbowała blokować obrady. Głosowanie przyjęto okrzykami: „ORMO, ZOMO, cenzura”, „Nie ma zgody na takie metody”, „Wprowadzacie dyktaturę pana Kaczyńskiego”. Śpiewano także hymn państwowy. Awantura przy stole prezydialnym  Część przedstawicieli opozycji otoczyła stół prezydialny. Zapowiedzieli, że będą tam stać, aż przewodniczący zarządzi reasumpcję głosowań. ""Pan zachowuje się jak poseł czasów stalinowskich"" - mówił Borys Budka (PO) do Piotrowicza. Wnosił by przestał on prowadzić obrady i zastąpił go Tomasz Rzymkowski (Kukiz'15); mówił, że obrady są nielegalne.„To wy naruszacie porządek. Łamiecie konstytucję” – ripostował Marek Suski (PiS). Piotrowicz wiele razy prosił bezskutecznie o powrót posłów na miejsca i wyciszenie emocji.Jeden mikrofon szefa komisji zabrała opozycja; trzymał go Ryszard Petru (N); drugi przytrzymywał przed politykami opozycji Suski. Taka sytuacja trwała wiele minut. Słychać było okrzyki: „Suski, oddaj mikrofon!” oraz ripostę: „Petru, oddaj mikrofon!”. Pogięte kartki z poprawkami rzucano na stół prezydialny. Około godz. 0.30 w nocy Piotrowicz ogłosił zamknięcie obrad. „Wam chodzi tylko o kadry” Według opozycji blokowe głosowanie poprawek ze względu na przynależność klubową wnioskodawców, a nie ich meritum, „było absurdem”. Barbara Dolniak (N) stwierdziła, że zgodnie z Regulaminem Sejmu można głosować łącznie tylko takie poprawki, których przyjęcie lub odrzucenie rozstrzyga o innych poprawkach. Budka mówił, że nie można łącznie głosować poprawek, które dotyczą także wyboru członków KRS - których nie było w pierwotnym przedłożeniu posłów PiS o SN. – „Idąc tym tropem, jutro do Kodeksu postępowania cywilnego wrzucicie opłatę paliwową” – oświadczył. Wcześniej komisja odrzuciła wnioski PO, PSL i Nowoczesnej o odrzucenie projektu ustawy o SN w całości. Kamila Gasiuk-Pihowicz (N) przekonywała, że projekt jest niekonstytucyjny, a wątpliwości budzi już sam tryb procedowania projektu. „Wam chodzi tylko o kadry i położenie łapy na wymiarze sprawiedliwości” – dodała.  Budka pytany po posiedzeniu komisji, jakie działania zamierza podjąć teraz opozycja powiedział, że „jednym z możliwych jej zachowań podczas czwartkowego głosowania w Sejmie będzie próba zerwania kworum”. Dodał, że „to jeden z możliwych elementów demokracji ale nie jedyny”. – Wszystko okaże się rano - dodał.",,
Transport medyczny dronami. Na Śląsku ruszają testy,"Testy transportu medycznego wykonywanego dronem odbędą się w środę w ramach programu DroneLAB Transport, zainicjowanego w Górnośląsko-Zagłębiowskiej Metropolii. Celem będzie sprawdzenie bezpieczeństwa misji realizowanej przez testowanego drona. Wydarzenie będzie zamknięte dla osób postronnych.","DroneLAB Transport jest elementem Centralnoeuropejskiego Demonstratora Dronów (CEDD). Metropolia uczestniczy w nim od zeszłego roku wraz z Urzędem Lotnictwa Cywilnego i Polską Agencją Żeglugi Powietrznej, przy zaangażowaniu Ministerstwa Infrastruktury. Założeniem CEDD jest m.in. testowanie i rozwój rozwiązań związanych z technologiami dronowymi, służących poprawie jakości życia w mieście. Jednym z celów CEDD ma być też umożliwienie w przyszłości poruszania się bezzałogowych statków powietrznych nad miastami w trybie automatycznym lub autonomicznym. Celem prac w ramach DroneLAB Transport jest m.in. wypracowanie procedur lotu zapewniających najwyższe bezpieczeństwo misji, a także wsparcia dla pilotażowych zastosowań bezzałogowych statków powietrznych. W tej chwili w warunkach poligonu trwają prace z pierwszą firmą, która przygotowuje się do pilotażowego lotu w mieście. – W środę będziemy poprawiać pewne niedociągnięcia, które pojawiły się przy pierwszym teście – zaznaczył Dziekański, odnosząc się do pierwszych lotów, sprzed kilku tygodni. Jak uściślił, testy wykonywane są według ustalonego scenariusza. Loty odbywają się automatycznie, jednak przy ciągłej obserwacji i możliwości przejęcia kontroli. Testowane są m.in. utrzymywanie toru lotu, automatyczne starty i lądowania czy też tryby awaryjne, w tym np. rozpoznawanie sytuacji, w której dron musi przerwać lot i znaleźć miejsce do lądowania. – To elementy, które są nam potrzebne do przetestowania systemu już w mieście - dla pełnego bezpieczeństwa – podkreślił Dziekański. Przedstawiciele CEDD wyjaśniają, że transport ładunków dronami, testowany pod kątem potencjalnego wykorzystania w transporcie medycznym w miastach, ma uzasadnienie ze względu m.in. na niewielkie rozmiary przesyłek i potrzebę szybkości. Jak zaznaczyła pełnomocniczka ministra infrastruktury ds. Bezzałogowych Statków Powietrznych i Programu CEDD Małgorzata Darowska, transport dronowy, wykonywany przez drony autonomiczne, choć obecnie wciąż we wczesnym etapie, jest przyszłością w niektórych obszarach. – Jak wskazują prowadzone przez MI badania, transport autonomiczny będzie przynosił konkretne korzyści gospodarcze, a także miał pozytywny wpływ na bezpieczeństwo oraz środowisko. To także nowe zawody jak i wdrożenia nowych, najbardziej innowacyjnych technologii, tworzonych w Polsce. DroneLAB Transport ma istotne znaczenie w pracach nad strategią dla sektora dronowego – dodała Darowska. W ramach CEDD jest realizowany już także DroneLAB Środowisko, a planowane są kolejne DroneLAB-y. Każdy ma odnosić się do konkretnego zagadnienia, uwzględniającego potrzeby i doświadczenia różnych interesariuszy. Przedstawiciele GZM sygnalizują, że może to być np. koordynacja i wsparcie akcji ratunkowych, monitorowanie ruchu drogowego czy infrastruktury. W zeszłym tygodniu w ramach DroneLAB Środowisko wykonywano w Katowicach loty testowe pod kątem pomiaru kubatury składowisk, analizy ryzyka pożaru, a także analizy nasłonecznienia w kontekście potencjału technologii źródeł odnawialnych. Wcześniej w ramach tego projektu wypracowano standardy dla prowadzenia przy użyciu dronów badań zanieczyszczeń powietrza. Ustanowienie na terenie Górnośląsko-Zagłębiowskiej Metropolii Centralnoeuropejskiego Demonstratora Dronów (czyli jednego z europejskich obszarów rozwoju i testowania technologii dronowych), zapoczątkowało zawarte we wrześniu 2018 r. porozumienie GZM z Urzędem Lotnictwa Cywilnego i Polską Agencją Żeglugi Powietrznej. Następnie GZM porozumiała się nt. prowadzenia konkretnych projektów pilotażowych w obszarze demonstratora z Polskim Funduszem Rozwoju.",,
„Histeryczny śmiech” Tomasza Lisa z hołdu prezydenta Dudy,"Redaktor naczelny „Newsweeka” Tomasz Lis udostępnił na Twitterze wpis, w którym internauta zakpił z prezydenta Andrzeja Dudy i ze sposobu, w jaki składa on wieńce. „Wpisy o przygodach pana Dudy z wieńcami doprowadzają mnie niezmiennie do histerycznego śmiechu” – napisał Lis. Ten sam użytkownik wyśmiewał hołd Dudy oddany Polakom masowo mordowanym przez bandy UPA.","To nie pierwszy raz, kiedy Lis zaatakował Andrzeja Dudę. Jeszcze przed wyborami prezydenckimi w 2015 r. Tomasz Lis zacytował rzekome słowa córki prezydenta, Kingi, które pochodziły z fałszywego konta na Twitterze. We wpisie tym osoba podszywająca się pod Kingę Dudę napisała, że jeśli jej ojciec zostanie prezydentem, odda Amerykanom Oscara za film „Ida”.Tomasz Lis przeprosił za cytowanie słów z fałszywego konta. Teraz naczelny „Newsweeka” udostępnił wpis użytkownika Twittera: „Andrzej. Piękny, wręcz idealny przykład wyjścia na pozycję wieńcową do składania podwójnego” – napisał internauta. ",,
Ukradł karetkę i potrącił kilka osób. Policja otworzyła ogień,Kilka osób potrącił we wtorek w Oslo kierowca jadący skradzioną karetką pogotowia – poinformowała norweska policja. Funkcjonariusze otworzyli ogień do sprawcy i schwytali mężczyznę; był uzbrojony. Na razie motywy jego działania nie są znane.,"„Przejęliśmy kontrolę nad karetkę skradzioną przez uzbrojonego mężczyznę. W celu zatrzymania podejrzanego oddano strzały, nie odniósł on poważnych obrażeń” – napisała na Twitterze policja z Oslo.Jak powiedział agencji Reutera przedstawiciel norweskiej policji, mężczyzna potrącił karetką kilka osób i jechał dalej. W wyniku zdarzenia do szpitala trafiło przynajmniej jedno dziecko.Napastnik był uzbrojony, miał założoną kamizelkę kuloodporną.Norweskie media informują, że zdaniem policji w kradzież karetki zamieszane były dwie osoby, z których jedna została schwytana.",,
Nacjonaliści starli się z antyfaszystami,W Wielkiej Brytanii doszło do serii starć nacjonalistów i lewicowych bojówkarzy. W Londynie demonstrowali członkowie Brytyjskiej Partii Narodowej (BNP) protestując przeciwko śmierci żołnierza zamordowanego 11 dni temu przez islamskich ekstremistów. Przeciw nim wystąpili sympatycy organizacji Zjednoczenie Przeciw Faszyzmowi.,"Skrajna prawica wykorzystuje zamordowanie 24-letniego żołnierza, Lee Rigby'ego w celach propagandowych. Wczorajsza demonstracja narodowców w Londynie miała przejść pod pomnik poległych na Whitehallu, opodal Downing Street i parlamentu, ale drogę zablokowali im na wiele godzin członkowie Zjednoczenia Przeciw Faszyzmowi. Policja aresztowała 58 z nich za zakłócanie porządku. Podobne podwójne demonstracje odbyły się w Leeds i Sheffield na północy Anglii. Wzięły w nich udział Angielska Liga Obrony i antyfaszyści. Zatrzymano pięć osób. Rodzina zabitego Lee Rigby'ego apelowała o zachowanie spokoju i o zaniechanie wszelkich antyislamskich wystąpień. Ale od czasu zamachu odnotowano już ponad 200 przypadków znieważania muzułmanów i napaści – w tym próbę podpalenia meczetu. Tymczasem policja w Londynie postawiła w stan oskarżenia drugiego z zabójców żołnierza. Zarzuca mu nie tylko dokonanie tej zbrodni, ale też usiłowanie zabójstwa dwojga policjantów i nielegalne posiadanie broni. 28-letni Michael Adebolajo stanie przed sądem 3 czerwca. Sprawa drugiego zabójcy, Michael Adebowale, rozpoczęła się już 30 maja.",,
Kidawa-Błońska kandydatką PO na prezydenta,"Wicemarszałek Sejmu Małgorzata Kidawa-Błońska została kandydatką PO na prezydenta. Podczas sobotniej konwencji krajowej partii w Warszawie Grzegorz Schetyna wyraził nadzieję, że zbliżające się wybory będą początkiem zmiany politycznej w Polsce.","Na Kidawę-Błońską głosowało 340 uczestników konwencji, na Jacka Jaśkowiaka – 125 delegatów – poinformował szef Komisji Wyborczej Rafał Grupiński. – Wygramy te wybory, nie będą się już Polacy musieli wstydzić prezydenta, będę prezydentem wszystkich Polaków. Od dzisiaj pracujemy na zwycięstwo, zapraszam do tego wszystkie Polki i Polaków, możemy wygrać i wygramy w maju, zapraszam was do zwycięstwa – powiedziała Kidawa-Błońska po ogłoszeniu decyzji o kandydacie PO na prezydenta. Sobotnia Konwencja Krajowa Platformy Obywatelskiej, odbywająca się w hali Global Expo na stołecznej Pradze Północ, była ostatnim etapem ogłoszonych ponad miesiąc temu prawyborów, które miały wskazać kandydata partii w wyborach. – Nadchodzą wybory prezydenckie, ważne wybory, które głęboko wierzymy, będą początkiem zmiany politycznej w Polsce. Bo wszyscy widzimy, jak Andrzej Duda osłabił pozycję prezydenta, bo tęsknimy za poważnym podejściem do tego urzędu – mówił podczas konwencji lider PO Grzegorz Schetyna.  Jak stwierdził, wybory sprzed dwóch miesięcy przyniosły „niejednoznaczny werdykt wyborców”. – PiS wygrał w Sejmie, choć pamiętajmy, opozycja zdobyła blisko milion głosów więcej. Z drugiej strony, to my wygraliśmy Senat. Mamy tam większość, która byłaby solidniejsza gdyby nie to, że w kilku okręgach wystawiono, wbrew ustaleniom, kolejnych kandydatów opozycyjnych lub pod opozycją się podszywających – powiedział Schetyna. Wskazał, że teraz czas na kolejne kroki. – Najpierw wybory prezydenckie. Po nich sfinalizujemy prace nad całościowym wspólnym programem Koalicji Obywatelskiej, a wszystko to skończy się w przyszłym roku wielkim kongresem programowym i wtedy – jestem przekonany – będzie już istniał szeroki obóz zmiany, którego siłą będzie wspólny cel, a tym celem jest budowa Polski przyszłości – mówił Schetyna.  Wchodzącą na konwencję Kidawę-Błońską powitały okrzyki i wiwaty jej zwolenników. Wejście Jaśkowiaka było mniej spektakularne.              W przerwie obrad sobotniej konwencji (około godz. 11.30) ma się zebrać Rada Krajowa Platformy, by przyjąć uchwałę o rozpisaniu wyborów przewodniczącego partii. Ewentualny następca Grzegorza Schetyny zostanie wybrany (podobnie jak obecny lider w 2016 r. i Donald Tusk w 2013 r.) w drodze wyborów bezpośrednich, w których prawo udziału będą mieli wszyscy członkowie ugrupowania.              Chęć ubiegania się o przywództwo w PO zgłosili już: szef klubu Koalicji Obywatelskiej (obecnie wiceprzewodniczący partii) Borys Budka, senator Bogdan Zdrojewski oraz posłanka Joanna Mucha. Wciąż nie wiadomo czy o reelekcję zdecyduje się walczyć Schetyna. Jego kadencja upływa z końcem stycznia 2020.",,
„Żadna z tych osób nie zasługuje na Biały Dom”,"– Trump nie wie, gdzie jest Polska. Pani Clinton wie, ale jej to nie obchodzi – tak o znaczeniu wyborów w USA dla Polski mówił w programie „Cztery strony” prof. Zbigniew Lewicki, politolog i amerykanista UW i UKSW.","– Będziemy na peryferiach zainteresowania Waszyngtonu bez względu na to, kto będzie prezydentem – mówił prof. Lewicki pytany o wyniki wyborów w USA. Jego zdaniem musimy nauczyć się wyraźniej walczyć o siebie, być silniejsi. – Pokazywać, że nie damy się zjeść w kaszy, to nie będzie łatwe – powiedział. Pytany o to, kto będzie większym orędownikiem m.in. Polski w stosunkach z Rosją, powiedział, że nie wydaje mu się, aby Trump interesował się „małymi państwami”. – Zniesienie wiz to nie jest zagadnienie geopolityczne, to nie zapewnia bezpieczeństwa Polski. To, że skupiamy się na wizach, to jest niestety dramatycznie niepoważne. Co z tego, że nam zniosą wizy, jeśli Putin odetnie nas od gazu – powiedział.  Zapytany, na kogo by głosował, profesor odpowiedział, że oddałby nieważny głos. – Żadna z tych osób nie zasługuje na Biały Dom – powiedział. „Putin jest starym lisem”W programie poruszony został także temat relacji Rosji z USA w kontekście wyborów. – Ekipa pani Clinton mówi, że Trump to jest wymarzony kandydat dla Putina. Putin jest starym lisem i jest „otrzaskany” w polityce, mając Trumpa będzie miał przewagę – powiedział. Ocenił, że będzie to dla Putina znacznie wygodniejszy przeciwnik. – Nie można Rosji drażnić, ale nie można jej też ustępować. Nie można z Rosją wchodzić w ostry konflikt, bo to grozi wybuchem wojny, ale też nie można uznawać jej prawa do podboju terytorialnego – mówił.",,
PO grozi posłom. „Pięć lat więzienia dla głosujących za ustawą o SN”,"– Składamy wniosek o nowelizację Kodeksu karnego, w którym wszyscy, którzy będą wspierać Jarosława Kaczyńskiego i tych, którzy będą głosować za odebraniem polskim sądom niezawisłości, zapłacą prawnie wolnej Polsce – oświadczył w czwartek na konferencji prasowej w Sejmie lider PO Grzegorz Schetyna.","– Jarosław Kaczyński, jako prezes ugrupowania, które w systemowy sposób łamie prawo i niszczy polską niezależność i polską wolność, zostanie oskarżony przez nas o sprawstwo kierownicze tej zbrodni – powiedział Schetyna. Z kolei szef klubu PO Sławomir Neumann poinformował, że propozycje PO zakładają m.in. odpowiedzialność karną dla osób, które będą głosowały lub kierowały projektami niszczącymi „polską wolność, demokrację i łamiących proces legislacyjny” oraz dla tych, którzy skorzystają na takich przepisach. – Kto, mając na celu zmianę konstytucyjnego ustroju RP w sposób sprzeczny lub niezgodny z konstytucją RP, podejmuje samodzielnie lub w porozumieniu z innymi osobami działalność zmierzającą bezpośrednio lub pośrednio do urzeczywistnienia tego celu, podlega karze pozbawienia wolności na czas nie krótszy od lat pięciu – cytował zapis projektu Neumann. Według niego zapis ten „obejmuje wszystkich, którzy głosowali wczoraj, łamiąc zasady regulaminowe”. – Mamy wydruk z tego głosowania – podkreślił. Szef klubu PO zaznaczył, że kolejni posłowie, którzy będą głosowali na sali sejmowej za ustawą dot. Sądu Najwyższego, „także dopiszą się do tego punktu”. – Kto wyraża zgodę na wybór, powołanie albo mianowanie na stanowisko w centralnym konstytucyjnym organie państwa opróżnione w sposób niezgodny z konstytucją RP podlega grzywnie, karze ograniczenia wolności albo pozbawienia wolności od roku do lat 3 – zacytował proponowany w przedstawionym projekcie przepis. Analogiczne sankcje mają - według projektu Platformy - grozić osobom, które wyrażają zgodę na „wybór, powołanie albo mianowanie na stanowisko sędziego opróżnione w sposób niezgodny z konstytucją RP”. – Nikt, kto będzie chciał w sposób karierowiczowski podejść do sprawy i zająć opróżnione stanowiska, nie może liczyć na bezkarność – podkreślił szef klubu PO. „Zamach stanu na polską praworządność”   Jak mówił wcześniej Schetyna, na środowym posiedzeniu komisji „były prokurator stanu wojennego, fałszując i łamiąc regulamin, zakłamywał rzeczywistość i tak naprawdę potwierdzał zamach stanu, który dokonuje się w tej izbie”. Odniósł się w ten sposób do przewodniczącego komisji, posła PiS - Stanisława Piotrowicza.  – Dzisiaj, kilkadziesiąt minut przed głosowaniami, chcę bardzo wyraźnie powiedzieć: jesteśmy tutaj po to, jako Platforma Obywatelska, żeby przypomnieć tym wszystkim, którzy łamią prawo, dokonują zbrodni zamachu stanu - zamachu stanu na polską praworządność, na polską suwerenność, na polską wolność, dokonują zamachu stanu, którego celem ma być możliwość fałszowania wyborów, wolnych dotychczas wyborów – że tego wszystkiego nie pozostawimy bez konsekwencji – mówił.  „Sprawdzian odnośnie waszych sumień”   Zwracając się do posłów PiS, Schetyna dodał: – Dzisiaj będzie sprawdzian odnośnie waszych sumień, przyzwoitości i polskości.    Szef Platformy przypomniał również, że w czwartek o godzinie 20 w sprawie zmian w sądownictwie odbędzie się manifestacja przed Pałacem Prezydenckim. – Po raz kolejny, razem z Polakami, razem z mieszkańcami Warszawy, będziemy mówić, będziemy apelować do prezydenta Dudy, żeby podpisał weto, żeby złożył weto w stosunku do trzech ustaw – zapowiedział.",,
Miesięcznica katastrofy smoleńskiej. Prezes PiS złożył kwiaty przed pomnikiem na pl. Piłsudskiego,"Politycy PiS, w tym prezes partii Jarosław Kaczyński i premier Mateusz Morawiecki, wzięli udział w mszy w intencji ofiar katastrofy smoleńskiej odprawionej w kościele seminaryjnym w Warszawie. Po mszy złożono kwiaty pod pomnikami prezydenta Lecha Kaczyńskiego i ofiar katastrofy smoleńskiej przy placu Józefa Piłsudskiego.","We mszy uczestniczyli także m.in. wicepremier Piotr Gliński, minister spraw zagranicznych Joachim Brudziński, minister obrony Mariusz Błaszczak, szef Gabinetu Politycznego Prezesa Rady Ministrów Marek Suski i były szef MON Antoni Macierewicz. Po mszy złożono kwiaty pod pomnikami prezydenta Lecha Kaczyńskiego i ofiar katastrofy smoleńskiej przy placu Józefa Piłsudskiego. Gdy uczestnicy obchodów dochodzili do Pomnika Ofiar Tragedii Smoleńskiej 2010 r., na monument wszedł mężczyzn i zawołał do prezesa partii rządzącej: „Kiedy wreszcie skończysz tę szopkę? Dziewięć lat, kiedy przestaniesz oszukiwać ludzi; gdzie jest wrak?”. Został odprowadzony do policyjnego wozu. 10 kwietnia zeszłego roku, w ósmą rocznicę katastrofy smoleńskiej, odbył się 96. ostatni marsz z warszawskiej archikatedry przed Pałac Prezydencki – ostatni z marszy organizowanych w miesięcznice smoleńskie. Prezes PiS powiedział wtedy, że odbyło się 96 marszów – tyle, ile ofiar katastrofy smoleńskiej – i że choć nie będą odbywały się już takie pochody, to miesięcznice będą obchodzone.",,
"Nuncjusz apostolski: O nadziei nie tylko trzeba mówić, ale trzeba ją dawać","O nadziei nie tylko trzeba mówić, ale trzeba ją dawać – powiedział  w czasie homilii w katedrze gnieźnieńskiej nuncjusz apostolski w Polsce abp Salvatore Pennacchio. Dodał, że trzej królowie uczą wiernych odpowiedzialności za głoszenie ewangelii.","Nuncjusz apostolski w Polsce Salvatore Pennacchio przewodniczył w poniedziałek w katedrze w Gnieźnie (woj. wielkopolskie) mszy św. z okazji uroczystości Objawienia Pańskiego. W homilii przypomniał, że był nuncjuszem apostolskim w Rwandzie kilka lat po masakrze tamtejszej ludności.  – Ciężko było wówczas nieść nadzieję zbolałym mieszkańcom tego kraju. Wtedy zrozumiałem, że nie tylko trzeba o nadziei mówić, ale trzeba ją dawać. W tamtym trudnym czasie przyszła myśl, aby powołać stowarzyszenie wspierające wioskę dziecięcą dla osieroconych dzieci Rwandy, które błąkały się bez ojca, bez matki i bez pomocy – powiedział. Dodał, że wioska powstała pod patronatem papieża Jana Pawła II.  – Działa ona po dziś dzień i niesie nadzieję tym, którzy prawie ją utracili – zaznaczył.  Zwrócił uwagę, że biblijni trzej królowie uczą wiernych odpowiedzialności za głoszenie ewangelii.  – Każdy z nas powinien nieść Dobrą Nowinę wszystkim, których napotyka na swojej drodze, z radością dając świadectwo swojego spotkania z Jezusem i doświadczania jego miłosierdzia – powiedział.  Dodał, że przybywający do Jezusa Mędrcy ze Wschodu niosąc ze sobą dary - złoto, kadzidło i mirrę - ukazali potrzebę człowieka, aby pokazać bogu swe oddanie, cześć i szacunek. – To jest zewnętrzny symbol. Bo przecież jeśli się tak dobrze zastanowić, to człowiek dochodzi do wniosku – a cóż ja mam, czego bym nie otrzymał? Dzielimy się tym co sami otrzymaliśmy – zaznaczył. Podkreślił, że uroczystość Objawienia Pańskiego jest „naznaczona światłem i radością”. Odwołał się również do czytania z księgi proroka Izajasza.  – Nie stójcie, ruszajcie, idźcie, bo jest gdzie iść. Jest do kogo iść. Ale żeby iść i nie błądzić trzeba mieć światło i mieć jasny punkt odniesienia, aby dojść do celu, tak jak królowie szli do Jezusa kierowani blaskiem gwiazdy, którą widzieli na wschodzie. Gdy zagubili to światło wpadli w ręce Heroda. Byli zdani na jego łaskę i przebiegłość. Ostatecznie jednak znowu odnaleźli światło, bo spotkali nowonarodzonego Boga – powiedział nuncjusz.  Dodał, że dzisiejsza uroczystość jest świętem wszystkich ludzi. – Bo dziś zbawienie przyszło nie tylko do synów Izraela, ale do licznych ludów, do pogan, którzy nie należeli do narodu wybranego – wskazał.  Koncelebrujący mszę św. prymas Polski abp Wojciech Polak zwrócił uwagę, że „Bóg jest naprawdę dla wszystkich”. – Poprzez orszak trzech króli (...) jeszcze raz o tym właśnie chcemy sobie przypomnieć, rozgłaszając w tym roku cuda. Cuda ogłaszają. Każda i każdy z nas może powtórzyć - ujrzeliśmy Jego gwiazdę i przyszliśmy dziś oddać mu pokłon. Każdy i każda może dziś przyjść do Jezusa oddać pokłon Panu – powiedział prymas.  Nuncjusz apostolski w Polsce abp Salvatore Pennacchio obchodził w poniedziałek 6 stycznia 21. rocznicę przyjęcia sakry biskupiej od papieża Jana Pawła II. Z tej okazji przewodniczył mszy św. w dniu uroczystości Objawienia Pańskiego w katedrze gnieźnieńskiej. Po mszy na placu przy świątyni odbyło się powitanie gnieźnieńskiego Orszaku Trzech Króli.  Abp Salvatore Pennacchio jest nuncjuszem apostolskim w Polsce od 2016 r. Wcześniej pełnił tę funkcję w m.in. Rwandzie, Tajlandii, Singapurze, Kambodży, Indiach i Nepalu. Był Delegatem apostolskim w Mjanmie, Laosie, Malezji i Brunei. Pracował w placówkach dyplomatycznych Watykanu w Panamie, Etiopii, Australii, Turcji, Egipcie, Jugosławii i Irlandii.",,
Dąbrowski  prezesem Sądu Najwyższego,Stanisław  Dąbrowski – były przewodniczący Krajowej Rady Sądownictwa został powołany na stanowisko prezesa Sądu Najwyższego. Prezydent Bronisław Komorowski wybrał jego kandydaturę spośród dwójki kandydatów zgłoszonych przez Zgromadzenie Ogólne SN.,"Podczas uroczystości w Pałacu Prezydenckim  Bronisław Komorowski uhonorował odznaczeniem państwowym obecnego Pierwszego Prezesa Sądu Najwyższego, prof. Lecha Gardockiego. Jego kadencja upływa 18 października. Dwa razy powoływał go prezydent Aleksander Kwaśniewski.Kandydatami przedstawionymi prezydentowi na początku września przez  Zgromadzenie Ogólne Sędziów SN byli  sędziowie: Stanisław Dąbrowski (dostał 47 głosów)  i Lech Paprzycki  (34 głosy). Mianowany na stanowisko Pierwszego Prezesa Sądu Najwyższego 63-letni Dąbrowski jest  pierwszym  prezesem SN w III RP wywodzącym się ze środowiska sędziów cywilistów. Orzeka w SN od 1990 r. W latach 1989-91 z ramienia Komitetu Obywatelskiego był posłem na Sejm kontraktowy. Od 2006 r. do marca 2010 r. był przewodniczącym KRS. Ukończył w 1970 studia prawnicze na Uniwersytecie Warszawskim. Od 1974 r. był sędzią kolejnych szczebli.Drugim kandydatem był dr Lech Paprzycki.  Od 1999 r. jest prezesem Izby Karnej SN. Uczestniczył w obradach Okrągłego Stołu w podzespole ds. reformy prawa i sądów. Był posłem w Sejmie kontraktowym jako niezrzeszony, wybrany z list ZSL. W latach 1993-97 z rekomendacji PSL był wiceprezesem Trybunału Stanu. Jest absolwentem UW. Orzeka od 1972 r.Sąd Najwyższy sprawuje nadzór nad działalnością sądów powszechnych w zakresie orzekania, m.in. udziela odpowiedzi na pytania prawne sądów rozpatrujących daną sprawę i rozpoznaje kasacje od prawomocnych wyroków sądów. Ponadto SN rozpatruje skargi na przewlekłość postępowań oraz wnioski o ich wznowienie, bada wnioski o przekazanie procesu innemu sądowi, o ułaskawienie oraz protesty wyborcze; jest też wyższym sądem dyscyplinarnym dla sędziów.",,
Broń i paralizatory na moskiewskich ulicach,"Ponad 1200 osób zatrzymano w różnych miejscach Moskwy; u wielu z nich zarekwirowano broń na kule gumowe, broń gazową, białą i paralizatory. Według milicji zatrzymani wzięli lub zamierzali wziąć udział w nielegalnych akcjach w centrum stolicy. Radio Echo Moskwy podaje, jakoby na jednej ze stacji metra doszło do strzelaniny między pseudokibicami i nacjonalistami a imigrantami z Kaukazu – jedna osoba zginęła. Milicja na razie nie potwierdza tych doniesień.","Rzecznik Głównego Urzędu Spraw Wewnętrznych (GUSW) w Moskwie Wiktor Biriukow przekazał wieczorem, że wśród zatrzymanych jest wielu nieletnich. Oświadczył również, że siły porządkowe kontrolują sytuację w stolicy. Natomiast jej mer Siergiej Sobianin nie odniósł się do środowych wydarzeń na ulicach miasta. Według radia Echo Moskwy, uczestniczył on w spotkaniu z szefami zagranicznych misji dyplomatycznych w Rosji, podczas którego zachęcał do inwestowania w stolicy i promował ją jako miasto-gospodarza finałów piłkarskich mistrzostw świata w 2018 roku. Najwięcej osób zatrzymano w okolicach Dworca Kijowskiego, nieopodal Białego Domu (siedziby rządu), gdzie miejsce spotkań w środowy wieczór wyznaczyli sobie piłkarscy pseudokibice i nacjonaliści, a także imigranci z Kaukazu. Władze obawiały się, że może tam dojść do takich samych zamieszek, jak w sobotę na Placu Maneżowym, przed murami Kremla. Doszło wówczas do starć tysięcy pseudokibiców i nacjonalistów z siłami specjalnymi milicji OMON. Stadionowi chuligani i nacjonaliści atakowali też osoby o niesłowiańskich rysach. Milicja użyła pałek. Kilkadziesiąt osób zostało rannych. Pamięci SwiridowaPseudokibice i nacjonaliści zebrali się tam, aby uczcić pamięć swojego kolegi, 28-letniego Jegora Swiridowa, fana Spartaka Moskwa, zastrzelonego w nocy z 6 na 7 grudnia na przystanku autobusowym w północnej części Moskwy podczas sprzeczki z sześcioma przybyszami z Kaukazu. Biriukow poinformował, że większość zatrzymanych w środę, to imigranci z republik kaukaskich i że wielu z nich z premedytacją miało przy sobie broń na kule gumowe, gazową, białą i paralizatory. GUSW ostrzegło, że wszyscy udający się do Moskwy w celu wzięcia udziału w nielegalnych akcjach zostaną zatrzymani i z całą surowością prawa pociągnięci do odpowiedzialności. Wieczorem z kilku miejsc Moskwy napłynęły informacje o starciach pseudokibiców i nacjonalistów z przyjezdnymi z Kaukazu. Do jednej z takich potyczek doszło na Bulwarze Smoleńskim. Uczestnicy byli uzbrojeni w żelazne pręty i kije bejsbolowe. Kilka osób zostało rannych. Inna bójka miała miejsce w rejonie stacji metra Aeroport, przy Prospekcie Leningradzkim. Do incydentów dochodziło też w metrze. Na stacji Trietjakowskaja kaukascy imigranci starli się z OMON-em. Wcześniej przed pobliskim meczetem OMON zmusił do rozejścia się około 200-300 przybyszów z Kaukazu. Ofiara strzelaniny w metrzeWedług radia Echo Moskwy na stacji Uniwersytet doszło do strzelaniny między pseudokibicami i nacjonalistami a imigrantami z Kaukazu. Użyto broni na kule gumowe. Jedna osoba zginęła, a kilka zostało rannych – twierdzi Echo Moskwy. Milicja na razie nie potwierdza tych doniesień. Napływały również informacje o próbach blokowania ulic w centrum stolicy. Radykałom udało się na kilkanaście minut wstrzymać ruch na ulicy Bolszaja Dorogomiłowskaja, w pobliżu Dworca Kijowskiego. Interweniował OMON. Około godz. 18 czasu moskiewskiego (16 czasu polskiego) milicja zamknęła Plac Czerwony. Jednocześnie OMON i oddziały sił specjalnych MSW „Zubr” otoczyły pobliski Plac Maneżowy. Wokół Kremla pojawili się żołnierze wojsk wewnętrznych MSW z psami. Milicja kontroluje pasażerów przy wszystkich stacjach metra w centrum stolicy. Wystąpienia te spowodowały paraliż komunikacyjny w Moskwie. W korkach stanęło całe miasto.                                                    PAP/EPA                                            Patrole milicji pojawiły się przy wszystkich stacjach metra rosyjskiej stolicy (PAP/EPA)",,
Premier: papież postrzega Polskę jako „filar budowy wartości Europy XXI”,"– Polska wizja zjednoczonej Europy wpisuje się w idealny sposób w wizję Europy papieża Franciszka, myślimy bardzo podobnie w większości tematów - powiedział w poniedziałek premier Mateusz Morawiecki na konferencji w Watykanie po audiencji u papieża. Papież przyjął szefa rządu wraz z rodziną na ponad półgodzinnej audiencji.","Premier Mateusz Morawiecki przybył w poniedziałek rano z wizytą do Watykanu, gdzie został przyjęty na audiencji przez papieża Franciszka. – Jestem po bardzo ciepłej rozmowie z Ojcem Świętym papieżem Franciszkiem – powiedział premier Mateusz Morawiecki podczas briefingu w Watykanie. – Rozmawialiśmy na bardzo wiele tematów, w tym na tematy społeczne – dodał. – Opowiedziałem papieżowi Franciszkowi o naszej drodze wychodzenia z komunizmu, wychodzenia z postkomunizmu. Mówiłem o naszych programach społecznych połączonych z walką z przestępczością podatkową – poinformował premier. Jak dodał, rozmawiał z papieżem także o sytuacji w Rosji i na Ukrainie. Papież był zainteresowany tym, jak Polska stara się rozładować napięcia w Europie Wschodniej i Europie Centralnej. – Tak jak nasz wielki Polak papież Jan Paweł II mówił, że Europa potrzebuje dwóch płuc, to papież Franciszek chyba idzie jeszcze dalej, jeśli mogę tak powiedzieć, bo chce zjednoczonej Europy, ale Europy bardzo różnorodnej. Ta wizja Europy jest bardzo bliska wizji Europy, którą my reprezentujemy – dodał.Morawiecki relacjonował, że w trakcie spotkania papież użył porównania, że jedność europejska nie może być „jak doskonała kula”, tylko jak „spójny wielościan”.– My tak chcemy budować Europę ojczyzn, ale jednocześnie tę tożsamość naszych państw, narodów chcemy utrzymywać, podtrzymywać i pielęgnować i muszę powiedzieć, że nawet byłem trochę zaskoczony, jak bardzo mocno papież Franciszek potwierdził, że ta nasza polska wizja zjednoczonej Europy, ale Europy ojczyzn w idealny sposób wpisuje się w jego wizję Europy – podkreślił szef rządu.„Jednym głosem” o stosuneku do UE i BrukseliMorawiecki ocenił, że z papieżem Franciszkiem mówili „jednym głosem”, jeśli chodzi o stosunek do UE i Brukseli. Według premiera papież z dużym uznaniem wypowiadał się na temat polityki solidarności oraz polityki prorodzinnej polskiego rządu. Prezenty dla Papieża Franciszka Po audiencji premier wręczył papieżowi prezenty, w tym ikonę, koszulkę piłkarskiej reprezentacji Polski z podpisami zawodników z numerem 100 i napisem „Franciszek”, obraz z kardynałem Stefanem Wyszyńskim oraz zdjęcie z papieżem Piusem XI; był on –  jak mówił premier – jednym z dwóch oficjalnych przedstawicieli, którzy nie opuścili Warszawy w trakcie wojny polsko-bolszewickiej w 1920 r.Szef rządu spotkał się także z sekretarzem stanu Watykanu kardynałem Pietro Parolinem.Premier złożył kwiaty przy grobie św. Jana Pawła II Premier Mateusz Morawiecki wraz z rodziną złożył w poniedziałek kwiaty i odmówił modlitwę przy grobie św. Jana Pawła II w Bazylice św. Piotra w Watykanie.Na szarfie wiązanki złożonej przez szefa rządu napisano: „Wielkiemu synowi polskiej ziemi św. JP II z darem serca premier RP Mateusz Morawiecki AD 04.06.2018 r.”2 kwietnia minęło 13 lat od śmierci kanonizowanego w 2014 roku św. Jana Pawła II. Obecnie grobowiec papieża znajduje się w Kaplicy św. Sebastiana w Bazylice św. Piotra. Trumna ze szczątkami została tam przeniesiona po beatyfikacji papieża w 2011 roku.Wizyta przy grobie papieża w Bazylice św. Piotra była ostatnim punktem pobytu szefa polskiego rządu w Watykanie. Wcześniej premier Morawiecki został przyjęty na audiencji u papieża Franciszka. Była to pierwsza wizyta Morawieckiego u papieża w roli szefa rządu.",,
Biografia rtm. Pileckiego książką roku w prestiżowym konkursie literackim w Wielkiej Brytanii,Biografia rotmistrza Witolda Pileckiego „Ochotnik” autorstwa brytyjskiego pisarza i dziennikarza Jacka Fairweathera zdobyła tytuł książki roku 2019 w jednym z najbardziej prestiżowych konkursów literackich w Wielkiej Brytanii – Costa Book Awards.,"Pochodzący z Walii 40-letni Fairweather jest pisarzem i dziennikarzem; był m.in. szefem biura brytyjskiego dziennika „Daily Telegraph” w Bagdadzie i fotoreporterem amerykańskiego „Washington Post” w Afganistanie. Napisał również dwie inne książkiL: „The Good War” i „The War of Choice”, o wojnach w Afganistanie i w Iraku. Jest laureatem prestiżowych nagród dziennikarskich.– Natknąłem się na tę historyczną postać Pileckiego i chciałem wiedzieć więcej. Kiedy przybył do obozu w 1940 roku, było to brutalne miejsce dla więźniów politycznych, a on był świadkiem kroków podejmowanych przez nazistów zmierzających do „ostatecznego rozwiązania”. Przemycał wiadomości do Londynu, a w tej książce jest mowa o tym, dlaczego nic nie zrobiliśmy – powiedział o swojej książce Fairweather.– Witold Pilecki to jeden z wielkich bohaterów drugiej wojny światowej. Czuję, że nadszedł czas, by go uhonorować – powiedział autor BBC wkrótce po ogłoszeniu zwycięzcy.– Ta książka ma tempo i napięcie thrillera. Czyta się to jak fikcję, ale wszystko to jest prawdą – dodała szefowa jury Sian Williams. – Słyszeliśmy już wiele o Auschwitz, ale tej historii jeszcze nie – przyznała.",,
Lubnauer po spotkaniu ze Schetyną: Przyjęcie Gasiuk-Pihowicz do klubu to błąd taktyczny,– Grzegorz Schetyna popełnił taktyczny błąd – tak w TVN24 Katarzyna Lubnauer określiła przyjęcie przez przewodniczącego Platformy Obywatelskiej Kamili Gasiuk-Pihowicz z Nowoczesnej do swojego klubu. Według niej Koalicja Obywatelska „zderzyła się z drzewem”.,"Lubanuer oceniła decyzję o powołaniu klubu PO-Koalicji Obywatelskiej jako błędną. Jak podkreśliła, powstanie tego klubu nie wzmocniło, ale osłabiło dotychczasową koalicję. Według niej to już tak naprawdę nie jest Koalicja Obywatelska, bo – jak mówiła – musi być w niej przynajmniej drugie ugrupowanie. Przewodnicząca Nowoczesnej uważa, że KO do tej pory była wspólnym dziełem PO, Nowoczesnej i Inicjatywy Polskiej.Lubnauer na uwagę, że była bardzo zżyta z szefem PO Grzegorzem Schetyną i dobrze razem współpracowali, tymczasem wbił on jej nóż w plecy i przyjął do klubu Gasiuk-Pihowicz, odparła: „Uważam, że to był błąd polityczny”. Jej zdaniem decyzja posłów Nowoczesnej o przejściu do klubu PO-KO „najbardziej ucieszyła PiS”.",,
Wybory w Turcji. Opozycja przejmuje stolicę,Po niedzielnych wyborach samorządowych rządząca w Turcji Partia Sprawiedliwości i Rozwoju (AKP) kontroluje 16 z 30 najważniejszych miast – powiedział prezydent Recep Tayyip Erdogan. Najpewniej jednak opozycja zwyciężyła w stolicy kraju Ankarze.,"W wyborach samorządowych w 2014 roku AKP zdobyła władzę w 18 dużych miastach. Erdogan nie sprecyzował, które dwa ośrodki AKP mogła stracić po niedzielnych wyborach. – Musimy zaakceptować fakt, że nie wygraliśmy i straciliśmy pewne miasta, tak to już musi być w demokracjach – powiedział szef państwa. Podkreślił, że rząd skupi się teraz na gospodarce, polityce, obronności, przemyśle i inwestycjach oraz wdroży poważny program reform. Dodał, że nie zrezygnuje przy tym z zasad gospodarki wolnorynkowej. Koniec epoki?Dwa najważniejsze miasta – stołeczna Ankara i Stambuł – były do tej pory rządzone przez burmistrzów z AKP. Po przeliczeniu większości głosów w Ankarze w wyborach na burmistrza tego miasta prowadzi kandydat głównej opozycyjnej Partii Ludowo-Republikańskiej (CHP) Mansur Yavas (51 proc. głosów). Kandydat AKP, były minister środowiska Mehmet Ozhaseki, otrzymał około 47 proc. Ewentualne zwycięstwo Yavasa oznaczałoby koniec 25 lat rządów AKP w tureckiej stolicy.W Stambule kandydat AKP na burmistrza tego miasta, były premier Binali Yildirim, zdobył 48,71 proc. głosów. Jego rywal, Ekrem Imamoglu z CHP – 48,65 proc. Obaj ogłosili już swoje zwycięstwo. – Wygraliśmy wybory w Stambule – oświadczył w niedzielę późnym wieczorem Yildirim. – Chciałbym ogłosić mieszkańcom Stambułu i całej Turcji, że według naszych danych jasne jest, że wygraliśmy w Stambule – powiedział po północy w poniedziałek Imamoglu. Dotychczasowa dobra kondycja gospodarcza kraju zapewniała wyborcze zwycięstwa Erdoganowi i AKP, jednak w niedzielę ugrupowanie to może stracić swych przedstawicieli na wielu kluczowych stanowiskach we władzach lokalnych, zwłaszcza w dużych miastach, ponieważ kraj od pewnego czasu zmaga się z osłabioną lirą, dwucyfrową inflacją i rosnącymi cenami żywności.",,
Wiceminister kultury: Rekonstrukcja Starego Miasta w Warszawie ustanowiła światowy precedens,Rekonstrukcja Starego Miasta w Warszawie ustanowiła światowy precedens. Polskie doświadczenie i osiągnięcia miały wielki wpływ na kształtowanie poglądów na temat ochrony światowego dziedzictwa – powiedziała w poniedziałek w Warszawie wiceminister kultury Magdalena Gawin.,"Na Zamku Królewskim w Warszawie trwa międzynarodowa konferencja poświęcona wyzwaniom stojącym przed rekonstrukcją światowego dziedzictwa („The challenges of World Heritage recovery. International conference on re construction”). W dwudniowej debacie biorą udział przedstawiciele wszystkich regionów UNESCO. – Spotykamy się dzisiaj w Warszawie – mieście, które zapisało się w wyjątkowy sposób na kartach historii. Chciałabym przypomnieć, że Warszawa jest miastem dwóch powstań – żydowskiego w 1943 r. i polskiego w 1944 r. Niemcy w odwecie za Powstanie Warszawskie 1944 r. całkowicie zniszczyli Warszawę. To wydarzenie nie zniszczyło jednak ducha narodu polskiego – podkreśliła Gawin. Zwróciła uwagę, że „rekonstrukcja Starego Miasta w Warszawie ustanowiła światowy precedens – polskie doświadczenie i osiągnięcia w tej dziedzinie na przestrzeni lat miały wieli wpływ na kształtowanie poglądów na temat ochrony światowego dziedzictwa, na równi z koncepcją autentyczności i rekonstrukcji”. Dyrektor Zamku Królewskiego w Warszawie prof. Wojciech Fałkowski przypomniał, że Polska po II wojnie światowej była całkowicie zniszczona, a „każda decyzja – co odnosiło się też do kwestii restauracji i odbudowy zabytków – była akceptowana przez Moskwę”. – Pejzaż był straszliwy, (warszawska) starówka (...) - pełna kawiarenek, restauracji - została zniszczona w 90 procentach; ulice, place i budynki leżały w ruinach. Wydawało się, że sytuacja jest beznadziejna – pokreślił Fałkowski. Jak dodał, „celem nazistów było wykasowanie pamięci w przyszłych pokoleniach”, a „po Powstaniu Warszawskim cała populacja została wyrzucona ze swoich domów”. Przypomniał również, że bezpośrednio po wojnie komunistyczny rząd chciał przenieść stolicę do innego, mniej zniszczonego miasta, jednak spotkało się to z oporem społecznym. Dyrektor Zamku Królewskiego zwrócił uwagę, że „Warszawa miała reputację miasta dumnego, niezwyciężonego i zbuntowanego”. – Ta opinia została szybko potwierdzona po wojnie - ludzie „głosowali nogami”, żeby stolica pozostała w dotychczasowym miejscu. Tysiące zaczęły wracać do swoich miejsc (...), rząd zdecydował o pozostawieniu stolicy w Warszawie – dodał Fałkowski. Dyrektor Departamentu Dziedzictwa i Dyrektor Centrum Światowego Dziedzictwa UNESCO dr Mechtild Roessler powiedziała, że w ostatnich latach mogliśmy zaobserwować konsekwencje czystek kulturowych, prowadzonych przez brutalnych ekstremistów dążących do zniszczenia światowego dziedzictwa. – Nasza odpowiedź musi wykraczać poza ochronę czy fizyczną rekonstrukcję budynków i miast. Tu chodzi o ochronę tego, kim jesteśmy i w co wierzymy - edukację i wiedzę, badania naukowe i wolność wypowiedzi – podkreśliła. W poniedziałek w Sali Wielkiej Zamku Królewskiego w Warszawie uczestnicy konferencji będą omawiać m.in. temat rekonstrukcji historycznego centrum Warszawy, współczesne uwarunkowania rekonstrukcji w świetle teorii konserwatorskiej, rolę dziedzictwa dokumentalnego w rekonstrukcji, zmianę doktryny rekonstrukcji w obiektach światowego dziedzictwa oraz temat rekonstrukcji i odbudowy kultury i miast z punktu widzenia Banku Światowego. W programie wtorkowego spotkania znalazły się zagadnienia dotyczące społeczności i praw kulturowych oraz wyzwań związanych z odbudową dziedzictwa miejskiego. Po zakończeniu paneli uczestnicy spotkania będą mogli zwiedzić Zamek Królewski, Muzeum Powstania Warszawskiego oraz Historyczne Centrum Warszawy – miejsce wpisane na listę światowego dziedzictwa UNESCO. Konferencję zakończy przyjęcie Rekomendacji warszawskiej.",,
Prezydent weźmie udział w obchodach 100. rocznicy Biskupstwa Polowego,Prezydent Andrzej Duda weźmie we wtorek udział w obchodach 100. rocznicy powołania Biskupstwa Polowego w polskim wojsku – poinformowało w piątek Biuro Bezpieczeństwa Narodowego.,"Prezydent będzie uczestniczył w uroczystej mszy św. dziękczynnej pod przewodnictwem nuncjusza apostolskiego w Polsce abpa Salvatore Pennacchio, która odbędzie się w Katedrze Polowej Wojska Polskiego. Podczas uroczystości planowane jest wystąpienie prezydenta.Utworzenie przez papieża Benedykta XV Biskupstwa Polowego w Polsce ogłosił 5 lutego 1919 r. wizytator apostolski ks. Achille Ratti. Pierwszym biskupem wojsk polskich został Stanisław Gall, który nominację otrzymał 8 lutego z rąk tymczasowego naczelnika państwa Józefa Piłsudskiego.W latach 1945-89 w polskim wojsku działał Generalny Dziekanat Wojska Polskiego. W styczniu 1991 r. został przywrócony Ordynariat Polowy WP, biskupem polowym został mianowany ks. prałat Sławoj Leszek Głódź. Obecnie biskupem polowym jest gen. bryg. dr Józef Guzdek, mianowany na to stanowisko 4 grudnia 2010 r. przez papieża Benedykta XVI.Zadaniem Ordynariatu Polowego jest posługa duszpasterska żołnierzom i och rodzinom, pracownikom wojska i innym osobom związanym z WP. Poza Ordynariatem Polowym w WP działają Prawosławny Ordynariat WP i Ewangelickie Duszpasterstwo Wojskowe.",,
Bomby domowej produkcji orężem zamachowców z Petersburga,"Funkcjonariusze z Petersburga na stacji metra plac Rewolucji znaleźli domowej produkcji bombę, wypełnioną ostrymi przedmiotami. Ładunek na szczęście nie eksplodował. Wcześniej w poniedziałek wybuch podobnej bomby między stacjami metra plac Sienny i Instytut Technologii zabił 10 osób i ranił kilkadziesiąt.","Prosta bomba domowej roboty została ukryta w gaśnicy  na stacji plac Rewolucji. Siłę ładunku obliczono na kilogram trotylu. Bomba była wypełniona ostrymi przedmiotami, by raniła więcej ludzi. Ładunek został rozbrojony.  Wcześniej  inna bomba podobnej konstrukcji eksplodował w wagonie podziemnej kolejki między  stacjami plac Sienny i Instytut Technologiczny. Miała siłę rażenia odpowiadającą 300 gramom trotylu.  Niewykluczone, że użyto w nim elementów zwiększających siłę rażenia.",,
"Nie Lecha Kaczyńskiego, a Trasa Łazienkowska. Radni PO przegłosowali zmianę","Rada Warszawy głosami PO zdecydowała w czwartek o zmianie nazwy ul. Lecha Kaczyńskiego, czyli dawnej Armii Ludowej, na Trasę Łazienkowską. Nowela tzw. ustawy dekomunizacyjnej przewiduje, że zgodę na ponowną zmianę „zdekomunizowanych” ulic musi wyrazić IPN i wojewoda.","Za uchwałą w sprawie zmiany nazwy ulicy było 31 radnych, przeciw 24, a od głosu wstrzymała się jedna osoba. Odejście od nazwy ulicy Lecha Kaczyńskiego było inicjatywą PO. Przeciw byli radni PiS, którzy twierdzą, że żadnej zmiany nie dokonano, ponieważ wnioskodawcy nie uzyskali wymaganych opinii wojewody i IPN. Nazwa al. Armii Ludowej została zmieniona na ul. Lecha Kaczyńskiego na podstawie decyzji wojewody mazowieckiego. Zgodnie z tzw. ustawą dekomunizacyjną, samorządy miały czas do 2 września 2017 r. na zmianę nazw propagujących komunizm. Pod koniec sierpnia ub. roku rada miasta z inicjatywy PO zdecydowała, że nowych patronów będzie miało sześć ulic. Zmieniono jednak same imiona, nazwiska pozostały bez zmian. I tak np. Józefa Ciszewskiego zastąpił komentator sportowy Jan Ciszewski, a Juliana Bruna – filozof Giordano Bruno. Platforma przekonywała, że większym zmianom sprzeciwiali się mieszkańcy. Następnie wojewoda mazowiecki Zdzisław Sipiera (PiS) na drodze zarządzenia zastępczego zdecydował o zmianie nazw kilkudziesięciu ulic, w tym al. Armii Ludowej. Radna PO Aleksandra Gajewska powiedziała w czwartek, że wojewoda zmienił nazwy ulic bez żadnych konsultacji społecznych, a „wykonanie tego zadania zapowiedział na jednej z miesięcznic smoleńskich”. – Kierunek oraz tryb zmian wskazują na ich polityczny i ideologiczny charakter – stwierdziła. Gajewska przekonywała, że Trasa Łazienkowska to nazwa zwyczajowa, niekontrowersyjna. Przeciwny takiej zmianie był m.in. radny PiS Dariusz Figura, który zauważył, że PO przez ponad rok mogła zmienić nazwę Armii Ludowej na dowolną, ale tego nie zrobiła i dlatego musiał zareagować wojewoda. Radni PiS wyrażali wątpliwości, czy po wejściu w życie noweli tzw. ustawy dekomunizacyjnej Rada Warszawy w ogóle może dokonać zmiany nazwy. Domagali się też opinii prawnej. Radni PO argumentowali, że dokonując zmiany nazwy ulicy Lecha Kaczyńskiego, opierają się na ustawie o samorządzie gminnym, a nie na tzw. ustawie dekomunizacyjnej. Ich zdaniem nowela tzw. ustawy dekomunizacyjnej jest niekonstytucyjna, ponieważ ingeruje w kompetencje samorządów.",,
Historyk o wystąpieniach w Jerozolimie: Groteska. Francja kolaborowała z III Rzeszą,"Francja nie tylko nie przyszła Polsce z pomocą, tak jak była zobowiązana do tego w roku 1939, ale po kapitulacji, dość sprawnej kapitulacji w czerwcu 1940 roku, była państwem kolaborującym z Trzecią Rzeszą – powiedział w TVP Info dr Robert Derewenda.  Historyk z KUL odniósł się do wypowiedzi prowadzącej konferencję w Jerozolimie, która podkreślała waleczność francuskiego ruchu oporu.","Zdaniem Derewendy wystąpienia w Jerozolimie zakrawały na groteskę. – Gdybyśmy mogli usłyszeć obywateli Polski, którzy byli męczeni przez Niemców w czasie II wojny światowej, oni nie mogliby uwierzyć, że taka sytuacja kiedykolwiek będzie miała miejsce. Trzeba przypomnieć chociażby sytuację Związku Radzieckiego. Rosja jest dzisiaj kontynuatorem tej tradycji – powiedział historyk. Dodał, że wybuch globalnego konfliktu był możliwy dzięki sojuszowi ZSRR z Trzecią Rzeszą. Jak ocenił, gdyby nie porozumienie tych dwóch państw, to być może do wojny by nie doszło. Historyk przypomniał również o kolaboracji Francji z Niemcami. Chodzi o tzw. rząd Vichy, powołany po klęsce Francji w czerwcu 1940 r. Władze nowego państwa prowadziły politykę antyżydowską, współpracowały także z gestapo w walce z francuskim ruchem oporu. W Jad Waszem w Jerozolimie odbywa się w czwartek Światowe Forum Holokaustu z okazji 75. rocznicy wyzwolenia niemieckiego nazistowskiego obozu koncentracyjnego Auschwitz-Birkenau i Międzynarodowego Dnia Pamięci o Ofiarach Holokaustu.",,
"Erdogan: Macron powinien sprawdzić, czy nie jest w stanie śmierci mózgowej","Słowa prezydenta Francji Emmanuela Macrona o „śmierci mózgu” NATO świadczą o „chorym i powierzchownym” rozumieniu przez niego Sojuszu – powiedział w piątek w Stambule prezydent Turcji. Recep Tayyip Erdogan dodał, że Macron „powinien sprawdzić, czy sam nie jest w stanie śmierci mózgowej”.","Macron w wywiadzie dla tygodnika „The Economist” z 7 listopada mówił o „śmierci mózgu” NATO z powodu braku koordynacji między Stanami Zjednoczonymi i Europą oraz jednostronnego zachowania Turcji. Po czwartkowym spotkaniu z sekretarzem generalnym NATO Jensem Stoltenbergiem przekonywał, że jego wypowiedź była „potrzebnym sygnałem alarmowym”. Słowa te wywołały kontrowersje w Europie, a Macron był za nie krytykowany. W czwartek szef MSZ Turcji Mevlut Cavusoglu oświadczył, że Macron „popiera organizację terrorystyczną”. Wcześniej Macron powiedział, że Ankara nie może oczekiwać solidarności od sojuszników w NATO, bo jej operacja w Syrii była „faktem dokonanym”. Chodzi o ofensywę rozpoczętą przez Turcję w październiku w północno-wschodniej Syrii, której deklarowanym celem jest wyparcie kurdyjskich bojowników z YPG z przygranicznego pasa na środkowym odcinku granicy turecko-syryjskiej i utworzenie tam „strefy bezpieczeństwa”, do której Ankara zamierza przesiedlić syryjskich uchodźców przebywających w Turcji. Kurdowie nazywają tę operacją czystką etniczną, oskarżają też Turcję o zbrodnie wojenne podczas ofensywy.",,
„Nacechowana nienawiścią do Kościoła”. Poseł PiS zawiadamia prokuraturę ws. Jażdżewskiego,"Poseł PiS Jan Mosiński poinformował, że w poniedziałek zawiadomi prokuraturę o możliwości popełnienia przestępstwa przez redaktora „Liberte” Leszka Jażdżewskiego. Jego zdaniem wypowiedź Jażdżewskiego „jest nacechowana nienawiścią do Kościoła katolickiego”.","Jażdżewski występując w piątek na Uniwersytecie Warszawskim przed szefem Rady Europejskiej Donaldem Tuskiem, mówił m.in., że „Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, aby sprawować funkcję sumienia narodu”. – Polski Kościół zaparł się Ewangelii, zaparł się Chrystusa i gdyby dzisiaj Chrystus był ponownie ukrzyżowany, to prawdopodobnie przez tych, którzy używają krzyża jako pałki do tego, aby zaganiać pokorne owieczki do zagrody – mówił.Wyraził też pogląd, że „dziś agendę tematów dnia układają nam czarnoksiężnicy, którzy liczą, że przy pomocy zaklęć i manipulacji złymi emocjami będą w stanie zdobyć władzę nad duszami Polaków”. – Ale rywalizacja na inwektywy i negatywne emocje z nimi nie ma sensu, dlatego że po kilku godzinach zapasów ze świnią w błocie orientujesz się w końcu, że świnia to lubi. Trzeba zmienić zasady gry – powiedział Jażdżewski.Jak poinformował Mosiński, zawiadomienie do Prokuratury Rejonowej Warszawa-Śródmieście-Północ złoży drogą pocztową. Zawiadomienie będzie dotyczyło art. 257 Kodeksu karnego, który brzmi: „Kto publicznie znieważa grupę ludności albo poszczególną osobę z powodu jej przynależności narodowej, etnicznej, rasowej, wyznaniowej albo z powodu jej bezwyznaniowości lub z takich powodów narusza nietykalność cielesną innej osoby, podlega karze pozbawienia wolności do lat 3”.Mosiński zaznaczył, że zawiadomienie z art. 257 daje upoważnienie prokuratorowi do podjęcia działań z oskarżenia publicznego. – Jeżeli prokurator dojdzie do wniosku, że postawa pana Jażdżewskiego, jego słowa wyczerpują znamiona czynu zabronionego, to wtedy z urzędu prokuratura będzie wszczynać śledztwo w tej sprawie – powiedział poseł PiS.",,
Ujawniono datę beatyfikacji kardynała Stefana Wyszyńskiego,"Kardynał Stefan Wyszyński zostanie beatyfikowany 7 czerwca 2020 r. w Warszawie na pl. Piłsudskiego. Jego beatyfikacji dokona papieski wysłannik, prefekt Kongregacji ds. Kanonizacyjnych kard. Giovanni Angelo Becciu – poinformował kardynał Kazimierz Nycz.","3 października papież Franciszek zatwierdził dekret otwierający drogę do beatyfikacji Prymasa Tysiąclecia. Wcześniej też informowano, że niewytłumaczalne z medycznego punktu widzenia uzdrowienie dotyczy 19-latki ze Szczecina, która w 1988 r. zachorowała na nowotwór tarczycy i nie dawano jej szans na przeżycie. Wtedy grupa sióstr zakonnych i innych osób rozpoczęła modlitwy o uzdrowienie za wstawiennictwem prymasa Stefana Wyszyńskiego. Uzdrowienie nastąpiło nagle i zostało uznane za trwałe.  Proces beatyfikacyjny Prymasa Tysiąclecia trwał 30 lat. Rozpoczął się w 1989 r., czyli osiem lat po jego śmierci. W styczniu br. komisja lekarzy w watykańskiej kongregacji zatwierdziła dokumentację dotyczącą cudu. Następnie dekret zaakceptowała komisja teologów. Ostatnim etapem była niedawna aprobata komisji kardynałów i biskupów.  W Kongregacji Spraw Kanonizacyjnych toczyło się też osobne postępowanie kanoniczne, zakończone w grudniu 2017 r. wydaniem dekretu o heroiczności cnót Prymasa Tysiąclecia, podpisanego przez papieża. Dekret rozpoczyna się od słów z listu św. Jana Pawła II do kard. Wyszyńskiego z 30 października 1979 r.  „Zawsze byłem przekonany o tym, że Duch Święty powołał Waszą Eminencję w wyjątkowym momencie dziejów ojczyzny i Kościoła - i to nie tylko Kościoła w Polsce, ale także i w całym świecie. Patrzyłem na to trudne, ale jakże błogosławione wezwanie od czasów mojej młodości - i dziękowałem za nie Bogu, jako za łaskę szczególną dla Kościoła i Polski” – napisał polski papież.  Stefan Wyszyński urodził się 3 sierpnia 1901 r. w Zuzeli nad Bugiem. W 1920 r. wstąpił do seminarium duchownego we Włocławku. Święcenia kapłańskie otrzymał w 1924 r. Objął wówczas wikariat przy katedrze włocławskiej, był też redaktorem naczelnym dziennika diecezjalnego. Następnie zaczął studiować prawo kanoniczne na Katolickim Uniwersytecie Lubelskim. W 1929 r. uzyskał dyplom doktora prawa kanonicznego. Osiem lat później został członkiem Rady Społecznej przy Prymasie Polski – Auguście Hlondzie.  W latach niemieckiej okupacji na polecenie władz diecezji ukrywał się. Prowadził konspiracyjną akcję oświatową, pełnił obowiązki kapelana Armii Krajowej.  Po wojnie powrócił do Włocławka. W 1946 r. został mianowany biskupem lubelskim, a dwa lata później – arcybiskupem gnieźnieńsko-warszawskim i prymasem Polski.  Gdy papież Pius XII mianował go kardynałem w 1953 r., prymas Wyszyński nie mógł pojechać do Watykanu na konsystorz z powodu nasilających się prześladowań Kościoła w Polsce. Aresztowany został we wrześniu 1953 r.; więziony był w kilku miejscach, m.in. w Rywałdzie, Stoczku Warmińskim i w Komańczy. Wolność odzyskał w październiku 1956 r. i wrócił do Warszawy.  Kard. Wyszyński był inicjatorem Wielkiej Nowenny, czyli dziewięcioletniego programu odnowy moralnej narodu polskiego od 1957 do 1966 r., czyli tysiąclecia chrztu Polski. Prymas brał udział w przygotowaniach i obradach Soboru Watykańskiego II. Zainaugurował zarazem czuwania soborowe w Polsce w intencji obrad.  W jego biografii podkreśla się, że w obliczu konfliktów społecznych stawał w obronie praw człowieka i narodu. We wrześniu 1978 r. pojechał z delegacją polskich biskupów do Niemiec, co było realizacją idei polsko-niemieckiego pojednania i przebaczenia.",,
Robert Kubica walczy o kontrakt z BMW DTM,"Od kilku dni na torze w hiszpańskim Jerez trwają przedsezonowe testy teamu BMW DTM. Wśród kierowców, którzy starają się o kontrakt, jest Robert Kubica. Czy szefowie niemieckiego zespołu zatrudnią Polaka?","Na razie nie ma jednoznacznych deklaracji, zarówno od Niemców, jak i samego Kubicy. Polak nie miał w Jerez oszłamiających wyników. Pokonał 128 okrążeń. Najlepszy czas Roberta 1.33,044 to wynik o 353 tysięczne gorszy od rezultatu Marca Wittmanna, lidera ekipy BMW w minionym sezonie.Najlepsze czasy uzyskiwali kierowcy Audi. Jednak Kubica jest dobrej myśli i nie kryje zadowolenia ze swojej dyspozycji oraz... możliwości auta. ­– Jak każdy samochód, model M4 DTM ma swoją charakterystykę. Wydaje się inny, ale od razu poczułem się dość dobrze i pewnie. Miałem sporo frajdy z jazdy – przyznał Kubica po zakończeniu pierwszych jazd próbnych.Inżynierowie BMW uważnie słuchają zdania Polaka. Opublikowali nawet w swoim serwisie prasowym kilka fotografii, które pokazują, jak analizują uwagi krakowianina. BMW ma za sobą słaby sezon w DTM. Cykl imprez zdominowała stajnia Audi. Jednym ze sposobów odzyskania pozycji jest znalezienie dobrego kierowcy. Kubica rywalizuje z Brytyjczykiem Nickiem Yelloly'em (dla BMW jeździł w GT Series). Ich przydatność ocenią doświadczeni kierowcy zespołu: Marco Wittmann i Philipp Eng.– Miałem dobre wyczucie samochodu od pierwszych okrążeń, a to zawsze coś dobrego. Zawsze tak jest, że nie możesz się doczekać tego, jakie będą pierwsze wrażenia, jak wyczujesz pojazd, jakie będą jego reakcje. Oczywiście, jest to zupełnie coś innego niż to, do czego jestem przyzwyczajony. Jednak sądzę, że to był produktywny dzień. Dobra okazja, by zrozumieć kluczowe elementy całkowicie nowej dla mnie serii wyścigowej – podsumował pierwsze jazdy testowe Robert Kubica.",,
Spotkania z Trumpem i zniesienie wiz. Udany rok w kontaktach z USA,"Rok 2019 był bardzo udany, jeśli chodzi o relacje polsko-amerykańskie – ocenił szef gabinetu prezydenta RP Krzysztof Szczerski. Za najważniejsze wydarzenie dyplomatyczne 2019 roku w Polsce uznał obchody 80. rocznicy wybuchu II wojny światowej.","Odnosząc się do aktywności międzynarodowej prezydenta Andrzeja Dudy w mijającym roku Krzysztof Szczerski podkreślił, że był to rok bardzo udany jeśli chodzi o relacje polsko-amerykańskie. Zwrócił uwagę, że prezydenci Andrzej Duda i Donald Trump spotkali się dwukrotnie w Stanach Zjednoczonych, najpierw w czerwcu Waszyngtonie, potem we wrześniu w Nowym Jorku. – Te spotkania zaowocowały rozszerzeniem wojskowej obecności USA w Polsce i bardzo dobrymi perspektywami dla współpracy gospodarczej: energetycznej i w zakresie nowych technologii – powiedział Szczerski. Podkreślił, że koniec roku przyniósł też „przełomową decyzję” o zniesieniu wiz do USA dla Polaków. Prezydencki minister zwrócił też uwagę na udział prezydenta w obchodach rocznic ważnych batalii z okresu drugiej wojny światowej na Zachodzie Europy, w których walczyli Polacy. Wskazał m.in. na obchody 75. rocznicy bitwy o Monte Cassino, a także batalii w Holandii, Belgii i Luksemburgu. – W tym roku po raz pierwszy na taką skalę uczczono wysiłek zbrojny Polaków w walkach na froncie zachodnim w czasie drugiej wojny światowej. Po raz pierwszy na Monte Cassino obecny był prezydent Włoch – podkreślił szef gabinetu prezydenta RP. Światowi przywódcy na obchodach rocznicowych Według Szczerskiego najważniejszym wydarzeniem dyplomatycznym mijającego roku w Polsce z udziałem prezydenta były obchody 80. rocznicy wybuchu drugiej wojny światowej. – Zarówno polsko-niemieckie w Wieluniu, jak i potem spotkanie przedstawicieli kilkudziesięciu państw Unii Europejskiej, NATO oraz Partnerstwa Wschodniego; wśród gości było 17 głów państw. To niezwykle wydarzenie o ogromnym znaczeniu zarówno, jeśli chodzi o budowanie prestiżu Polski na arenie międzynarodowej, ale także jeśli chodzi o pamięć historyczną – stwierdził. Zwrócił też uwagę, że 2019 był rokiem kończącym dwuletnie, niestałe członkostwo Polski w Radzie Bezpieczeństwa ONZ. – Od 1 stycznia rozpoczynamy misję w Radzie Praw Człowieka ONZ – powiedział prezydencki minister. Przypomniał, że Polska została też wybrana jako kraj przewodniczący OBWE w 2022. Szczerski podkreślił, że dla prezydenta bardzo ważnym aspektem międzynarodowej aktywności była współpraca regionalna, w tym Inicjatywa Trójmorza. Inicjatywa ta, powołana do życia przez prezydenta Dudę i prezydent Chorwacji Kolindę Grabar-Kitarović, zrzesza 12 państw usytuowanych pomiędzy Morzem Bałtyckim, Adriatyckim i Czarnym. Jak stwierdził Szczerski, bieżący rok zaowocował konkretnymi decyzjami, które przybliżają realizację podstawowego celu Inicjatywy – budowę połączeń infrastrukturalnych w regionie Europy Środkowo-Wschodniej. Najważniejszą z nich – ocenił prezydencki minister – było utworzenie w maju przez polski Bank Gospodarstwa Krajowego i rumuński EximBank Funduszu Inwestycyjnego Inicjatywy Trójmorza – komercyjnego narzędzia, które ma pozwolić na finansowanie ważnych inwestycji i przyciąganie do naszego regionu prywatnych inwestorów z całego świata. Według Szczerskiego inicjatywa ta spotyka się z coraz większym zainteresowaniem partnerów gospodarczych z regionu, o czym świadczy m.in. powołanie do życia na początku września wspólnego indeksu giełdowego zrzeszającego największe i najlepiej zarabiające spółki z siedmiu państw regionu (Chorwacji, Czech, Polski, Rumunii, Słowacji, Słowenii i Węgier) pod nazwą CEEplus.",,
Premier na Jasnej Górze: Jesteśmy na drodze ku lepszej Polsce,"W każdej chwili wybieramy lepszą drogę, drogę ku silnej, pięknej i wielkiej Rzeczypospolitej; jest też droga pusta, droga donikąd – chcemy wszystkich tych, którzy na niej są, przyłączyć do nas; Polska musi być jednością – mówił na Jasnej Górze premier Mateusz Morawiecki.","Szef rządu wziął udział w mszy świętej w ramach XXVIII Pielgrzymki Rodziny Radia Maryja na Jasną Górę, która odbyła się w Sanktuarium Matki Bożej Częstochowskiej.Premier w swoim wystąpieniu podziękował wszystkim pielgrzymom za przybycie na Jasną Górę. – To jest miejsce niezwykłe, miejsce żywej wiary i żywego patriotyzmu, miejsce, gdzie przez wieki obrona polskości zrosła się z obroną chrześcijaństwa, obroną naszej kultury, naszej tradycji. Ta obrona nas ukształtowała. Owoców tej walki nie wolno nam dzisiaj porzucić – oświadczył Morawiecki.– Jesteśmy dumni z tych naszych wielkich zmagań, one zawsze potwierdzały, że Polska i Polacy nie poddają się w walce o solidarność, o wolność, o wiarę i o chrześcijaństwo – podkreślił premier. Podziękował wszystkim zebranym, że „mają odwagę walczyć o Polskę, stawiać się za naszymi chrześcijańskimi wartościami, bo taki dzisiaj jest czas, że to wymaga odwagi”.– My także, w każdej chwili, w każdym dniu wybieramy tę lepszą drogę, drogę ku silnej, pięknej, wielkiej Rzeczypospolitej. Ten wybór jest zawsze przed nami – nie możemy z niego zejść na manowce – zaznaczył szef rządu.Jak wskazał, jest też „droga pusta, ponura, droga donikąd”. – Chcemy wszystkich tych, którzy są na takiej drodze, przyłączyć do nas. Polska musi być jednością. Chcemy zjednoczenia naszego całego narodu pod biało-czerwonym sztandarem – oświadczył Morawiecki.– Przekonujemy się o tym, jak ciężko jest rozpoznawać ścieżki sprawiedliwe w dzisiejszym skomplikowanym świecie, jak ważne jest żeby wiedzieć, w jaki sposób, jak łączyć piękną polską tradycję wiary, wartości, wolności i solidarności z tym poszukiwaniem lepszych dróg ku przyszłości – powiedział premier.– Wierzę głęboko, że starając się o lepsze życie tu na ziemi, zwłaszcza tu w Polsce jesteśmy bliżej nieba. Jesteśmy na drodze ku lepszej, sprawiedliwej wielkiej Polsce. Niech ona będzie naszą latarnią i naszym zwycięstwem – dodał.",,
Ponad 64 proc. członków Lewicy Razem zaakceptowało start pod szyldem SLD,"Członkowie Lewicy Razem zaakceptowali w nieformalnym referendum możliwość startu w październikowych wyborach komitetu pod szyldem SLD, a nie KW Lewica, jak wcześniej planowano. W sprawie startu w ramach komitetu Sojuszu ma wypowiedzieć się jeszcze Rada Krajowa partii.","Według informacji ze źródeł w Razem akceptację dla startu z list KW Sojuszu Lewicy Demokratycznej wyraziło w referendum ponad 64 proc. biorących udział w głosowaniu członków tego ugrupowania, 28 proc. było przeciw, a 8 proc. wstrzymało się od głosu. MWewnętrzne głosowanie w Razem trwało od wtorku; zostało ogłoszone na wypadek braku decyzji Sądu Okręgowego w Warszawie ws. zmiany skrótu oficjalnej nazwy Sojuszu Lewicy Demokratycznej na „Lewica”, która pozwoliłaby na rejestrację komitetu pod tą nazwą.  Formalnie stanowisko w sprawie nowych warunków startu w wyborach musi zająć jeszcze Rada Krajowa ugrupowania, która ma zebrać się wkrótce po zakończeniu głosowania.  W środę PKW zarejestrowała Komitet Wyborczy Sojusz Lewicy Demokratycznej. Pierwotnie komitet ten, z którego list oprócz polityków SLD wystartować mają m.in. politycy Wiosny oraz Lewicy Razem, miał startować pod nazwą KW Lewica. Jego bazę stanowić miały struktury SLD. Zgodnie z kodeksem wyborczym, nazwa komitetu wyborczego partii politycznej musi zawierać nazwę tej partii lub jej skrót, przy czym muszą one odzwierciedlać zapis w ewidencji partii politycznych. Aby umożliwić rejestrację komitetu pod nazwą Lewica, w zeszłym tygodniu Konwencja Krajowa SLD przyjęła zmianę w statucie partii, zgodnie z którą słowo „Lewica” miało stać się oficjalnym skrótem nazwy ugrupowania. Zmiana dokonana w statucie została zgłoszona do Sądu Okręgowego w Warszawie, który prowadzi ewidencję partii politycznych. O odrzucenie przez sąd zgłoszonej przez SLD zmiany wniósł jednak lider ugrupowania Polska Lewica Jacek Zdrojewski. Argumentował, że nowy skrót nazwy ugrupowania niewystarczająco odróżnia się od nazw partii już istniejących. Polityk zgłosił też sądowi, że decyzja SLD o zmianie skrótu swojej nazwy mogła zostać podjęta z naruszeniem statutu tego ugrupowania.  Jednocześnie w poniedziałek w PKW złożone zostały dokumenty rejestrujące KW Lewica. Po południu tego dnia Komisja podała, że lewicowy komitet został wezwany do usunięcia wady swojego zawiadomienia dotyczącej nazwy skrótu komitetu. Jak wskazała PKW, skrót nazwy Sojuszu Lewicy Demokratycznej zapisany w ewidencji partii to w dalszym ciągu „SLD”.",,
"Trump o polskiej parze prezydenckiej: Pracowici, inteligentni i bardzo przedsiębiorczy ludzie","Na konferencji prezydentów Polski i Stanów Zjednoczonych amerykański przywódca nie szczędził ciepłych słów prezydentowi Andrzejowi Dudzie i pierwszej damie Agacie Kornhauser-Dudzie. – To niebywali ludzie, ciężko pracujący, inteligentni i bardzo przedsiębiorczy. To co działo się dzięki nim w kraju przez ostatnie pięć lat – temu świat powinien przyglądać się z zachwytem – mówił Donald Trump. Przyznał, że z Polską łączą go od dłuższego czasu bardzo ciepłe uczucia, m.in. „dzięki relacjom, które nawiązał z polską parą prezydencką”.",,,
Oddano hołd ofiarom największej zbrodni hitlerowskiej na Białostocczyźnie,"Przy pomniku ofiar w Grabówce k. Białegostoku odbyły się uroczystości upamiętniające ofiary zbrodni hitlerowskiej dokonanej w tej wsi w latach 1941-44. Zdaniem historyków, to największa na tych ziemiach zbrodnia niemiecka.","W obchodach wzięli udział m.in. przedstawiciele władz Białegostoku i Supraśla (na terenie tej gminy znajduje się Grabówka), kombatanci i mieszkańcy. Doroczne uroczystości rozpoczęły się przed południem mszą św. przy pomniku ofiar. Na zakończenie uczestnicy przeszli na pobliskie cmentarze, gdzie złożono kwiaty i zapalono znicze na grobach pomordowanych. Historycy uważają Grabówkę za miejsce największej na Ziemi Białostockiej zbrodni hitlerowskiej. Przyjmuje się, że niemieccy żandarmi i esesmani rozstrzelali tam ok. 16 tys. ludzi: Polaków, Białorusinów, Żydów i jeńców sowieckich. Ostatnie egzekucje odbyły się w czerwcu 1944 roku. Rocznicowe uroczystości odbywają się zawsze w połowie tego miesiąca. Wiosną 1944 roku Niemcy zaczęli zacierać ślady zbrodni w Grabówce. W związku z ofensywą wojsk sowieckich nie dokończyli tego, ale specjalne Komando 1005 zdążyło wydobyć i spalić zwłoki z trzech zbiorowych mogił. – Do tego dodana była adnotacja: tak jak ustaliła to komisja radziecka wojskowo-prasowa w sierpniu 1944 roku – mówił Usakiewicz. Dodał, że obecnie nie są prowadzone badania, które miałyby zweryfikować tę liczbę. Usakiewicz podkreślił, że najważniejsze jest dziś przywrócenie imion i nazwisk ofiar oraz tego gdzie i kiedy zginęły. Wyjaśnił, że dwie imienne listy ofiar egzekucji masowych znane są z raportów Armii Krajowej, z 8 grudnia 1943 roku oraz z 11 stycznia 1944 roku.  – To wszystko. Natomiast wiemy, że tam było dużo więcej egzekucji – dodał. W lutym 2018 roku władze samorządowe Supraśla i Białegostoku podpisały list intencyjny, dotyczący wspólnych działań na rzecz utworzenia miejsca pamięci narodowej ofiar hitlerowskich zbrodni popełnionych na mieszkańcach Białegostoku i regionu, oraz renowacji masowych mogił w Grabówce. Głównym elementem nowego pomysłu na upamiętnienie miejsca ma być ściana podzielona na dwie części. Jej gładka część, podświetlona na biało, będzie symbolizowała ludzkie życie. Druga część, podświetlona na czerwono, będzie miała kilkanaście tysięcy otworów. To symbol kilkunastu tysięcy strzałów, od których zginęli ludzie w Grabówce. Znajdzie się tam też miejsce na ołtarz do uroczystości i ławki dla odwiedzających cmentarz. Zmiany mają być dokonane w ciągu kilku lat; prace mają zacząć się w tym roku. Jak wynika z informacji podanych przez Urząd Miejski w Supraślu, trwa etap uzgodnień poprzedzających uzyskanie pozwolenia na budowę, a władze gminy czekają na decyzję Białegostoku dotyczącą współfinansowania prac, których wartość szacowana jest na ok. 2 mln zł. Magistrat szuka też dofinansowania tego przedsięwzięcia ze źródeł państwowych. Z kolei Urząd Miasta w Białymstoku poinformował, że partycypacja miasta w realizacji inwestycji utworzenia miejsca pamięci w Grabówce, jak również renowacji znajdujących się tam masowych mogił, dotyczyła jedynie opracowania dokumentacji projektowej. W maju 2018 r. roku miasto przekazało na ten cel 50 tys. zł dotacji celowej; dokumentacja została wykonana. – W roku 2019 gmina Supraśl nie informowała nas o dalszych planach i nie zwracała się też do miasta Białystok o udzielenie kolejnej pomocy finansowej związanej z utworzeniem tego miejsca pamięci w Grabówce – podał białostocki samorząd.",,
„Co Tusk i Bieńkowska zrobili dla Polski?”. „Unijne cięcia to skutek działalności rządu PiS”,"– Oprócz polskiego rządu mamy europarlamentarzystów, mamy Donalda Tuska na ważnym stanowisku oraz Elżbietę Bieńkowską. Co ci ludzie zrobili, aby podział unijnych środków w ramach funduszy spójności był dla Polski korzystny? – pytała w poniedziałek w programie „Minęła 8” w TVP Info Anna Maria Siarkowska (Partia Republikańska). Zdaniem posła PO Czesława Mroczka cięcia w unijnych funduszach to skutek działalności rządu Prawa i Sprawiedliwości. Zarzuty te odpierał poseł PiS Paweł Lisiecki. Według niego europosłowie PO  „mieli działać na rzecz lepszego budżetu, lepszych rozwiązań dla Polski. Niestety, nic z tego nie ma”.","Zgodnie z propozycją przedstawioną przez KE Polska ma otrzymać w nowym wieloletnim budżecie 64 mld euro z funduszy spójności - o 19,5 mld euro mniej niż obecnie. Zaproponowane przez Komisję nowe zasady przydziału środków w ramach polityki spójności zakładają, że wielkość funduszy będzie nadal powiązana z bogactwem regionów, ale są też kryteria dodatkowe, takie jak bezrobocie wśród ludzi młodych, niski poziom szkolnictwa, zmiany klimatyczne oraz przyjmowanie i integracja migrantów. Parlament Europejski skrytykował cięcia, które zaproponowała Komisja Europejska w projekcie unijnego budżetu na lata 2021-2027. Zdaniem europosłów, finansowanie wspólnej polityki rolnej i polityki spójności musi zostać utrzymane przynajmniej na obecnym poziomie. – Dzisiaj Unia Europejska stoi przed bardzo dużym problemem. Tą grupą społeczną, która w przyszłości może stanowić zagrożenie dla europejskich elit, są młodzi bezrobotni ludzie, bez perspektyw, bez wykształcenia, bez doświadczenia. Ci ludzie stanowią konkretny problem dla Unii Europejskiej, bo w przyszłości mogą „rozwalić” ten socjalistyczny projekt. Dla każdej władzy duża sfrustrowana grupa stanowi zagrożenie. Dlatego na najwyższym szczeblu unijnych elit zadecydowano o tym, żeby skierować strumień unijnych pieniędzy właśnie do tej grupy – powiedziała Anna Maria Siarkowska (Partia Republikańska).Jak dodała, aż 16 proc. młodych ludzi w Unii Europejskiej  to ludzie bezrobotni. W niektórych regionach to nawet 34 proc. – Ta grupa dla unijnych elit stanowi duże zagrożenie. Strumień unijnych pieniędzy zostanie skierowany właśnie do tej grupy. W Polsce młodzi ludzie są poszukiwani do pracy. Nie mamy problemów z wysokim bezrobociem w tej grupie – podkreśliła.  Jak zaznaczyła Siarkowska, Polacy wystąpili przeciwko przyjmowaniu migrantów, a to młodzi przybysze stanowią dla Europy tak duże wyzwanie. – Dlatego właśnie unijni biurokraci zadecydowali o tym, ażeby środki w ramach funduszu spójności inaczej podzielić. Jest to ze szkodą dla państw Europy Wschodniej – powiedziała. Jej zdaniem Polska ma zupełnie  inne problemy, które też powinny być dostrzeżone na unijnym forum. – Dlatego nie ma zgody na taki podział środków – dodała. Mroczek: Polska w nowym budżecie straci do 20 mld zł, a będą jeszcze cięcia funduszy rolniczych  – Szkody są olbrzymie z punktu  widzenia Polski, jeśli chodzi o nowy budżet Unii Europejskiej – powiedział Czesław Mroczek (PO). Jak zaznaczył, fundusz spójności i fundusz rolny, główne przychody Polski, zostały zmniejszone. – Teraz słyszymy, że są istotne przesunięcia środków w ramach tych funduszy między poszczególnymi państwami. Polska w funduszu spójności straci do 20 mld zł. Za chwilę będziemy mieli nową informację o obcięciu pieniędzy dla rolników – powiedział poseł Platformy Obywatelskiej. – W funduszu rolnym będą takie zmiany jak w funduszu spójności, niekorzystne dla Polski. Będą duże cięcia w funduszach na rozwój obszarów wiejskich, co jest informacją bardzo niedobrą. To jest skutek działalności polskiej władzy, rządu PiS, który prowadził taką politykę – podkreślił.– Polska, w szczególności Węgry i szereg państw regionu, prowadziły taką politykę: „nie obchodzą nas wasze problemy, wcześniej czy później Unia Europejska się rozpadnie”. Skutek jest taki, że Unia w tej chwili rozwiązuje problemy, przed którymi stoi – powiedział poseł Mroczek.  – Jeśli ta polityka uderzyła rykoszetem w Niemcy, to my mówimy o polskim rządzie. Mówimy, że w tym budżecie, który jest, 107 mld jest dla Polski, a ile wynegocjuje rząd, 80 czy 70? – pytał poseł.  Na sugestie, że budżet musi zostać przyjęty jednogłośnie, ale 11 państwom jest on nie na rękę, Mroczek odpowiedział: „przekonamy się”. Jego zdaniem budżet będzie podobny. – Unia Europejska musi rozwiązywać problemy, które przed nią stoją. Polityka części państw, uciekania od problemów, cwaniactwa na zasadzie: pieniądze bierzemy, problemy są wasze, skończyła się dramatycznie – zaznaczył.– Mamy od blisko trzech lat rząd Prawa i Sprawiedliwości i jeżeli jest jakiś problem, to rząd ucieka od odpowiedzialności. Najgorzej mieć do czynienia z ludźmi, którzy są nieodpowiedzialni, którzy wszystko obiecają i nigdy nie wykonają – dodał. Lisiecki: Biurokracja brukselska więcej problemów tworzy, niż rozwiązuje   – Od dłuższego czasu było wiadomo, że Unia Europejska będzie dawała mniej pieniędzy. Słusznie przywołano listę 11 państw, które mają otrzymać mniej. Pytanie, o ile mniej dostaną takie kraje jak Polska czy Węgry. To kwestia negocjacji – powiedział Paweł Lisiecki (PiS).– Kolejna rzecz. Europarlamentarzyści Platformy Obywatelskiej mieli działać na rzecz lepszego budżetu, lepszych rozwiązań dla Polski. Niestety. Nic z tego nie ma. Wydaje się, że biurokracja brukselska więcej problemów tworzy, niż  ich rozwiązuje – dodał poseł PiS. Jak podkreślił, w Unii Europejskiej działa zasada, że kto sobie więcej wywalczy, ten będzie więcej miał. – W związku z tym, jeżeli polski rząd wywalczy więcej, ten rząd będzie więcej miał – zaznaczył. – Oprócz polskiego rządu mamy europarlamentarzystów, mamy Donalda Tuska na ważnym stanowisku oraz Elżbietę Bieńkowską. Jest pytanie, co ci ludzie zrobili dla Polski. Co ci ludzie zrobili, aby ten podział środków unijnych w ramach funduszy spójności był dla Polski korzystny? Nie uzyskaliśmy na to pytanie odpowiedzi. W tym momencie Unia rozwiązuje problemy, które sama stworzyła – podsumowała dyskusję Anna Maria Siarkowska.",,
Warszawiacy chcą tęczy,"Warszawiacy oburzeni spaleniem „Tęczy” na placu Zbawiciela dają temu wyraz, organizując rożnego rodzaju akcje na rzecz odbudowy instalacji. Np. w piątek chcą się spotkać pod resztkami „Tęczy”, żeby się całować. Zachęcają też do dekorowania metalowej konstrukcji kwiatami. Odzew jest ogromny.","W poniedziałek, podczas zorganizowanego przez środowiska narodowe „Marszu Niepodległości”, doszło do burd w pobliżu budynku ambasady rosyjskiej, przed skłotami przy ulicach ks. Skorupki i Wilczej. Zniszczono kilka samochodów, powybijano szyby, wyrwano znaki drogowe, na placu Zbawicielapodpalono instalację artystyczną „Tęcza”, która została naprawiona zaledwiekilka dni wcześniej. Dobro wygra ze złem?Warszawiacy postanowili przeciwstawić się agresji. Na jednym z portali społecznościowych już kilka godzin po spaleniu instalacji powstał fanpage „Odbudujmy tęczę”. „Pokażmy ignorantom, że zawsze dobro wygraze złem. Zbierzmy się razem i odbudujmy tęczę! Za każdym razem, gdy ktoś jązniszczy, róbmy to ponownie!” – apelują założyciele strony, która w środę miała ponad już 9 tys. fanów.Na piątkowe popołudnie - o godz. 16 - zaplanowana została akcja„Niewzruszeni! Całujmy się pod tęczą!”. „Niszczenie przedmiotów nie zmieniaznaczenia symboli i nie jest w stanie zniszczyć idei. Paląc tęczę, wandalezniszczyli jedynie fizyczny obiekt! Pokażmy im, czego zniszczyć nie mogą!Pokażmy, że miłość i wolność są w nas żywe, że nie wzruszą ich żadneagresywne gesty. (...) Poprzez okazanie sobie uczuć pokażmy, że jesteśmyodporni na podpalenia” – w ten sposób do udziału w akcji zachęcają jejorganizatorki. Dość terroruRównież w piątek, o godz. 17.30, ma odbyć się demonstracja pod hasłem „Wolności nie spalicie!” przed bramą Uniwersytetu Warszawskiego. Organizująją założyciele strony „Dość terroru Marszu Niepodległości - o ulice wolne ibezpieczne”.„Mamy dość - sytuacja wymaga zdecydowanej reakcji społecznej. Stanowczosprzeciwiamy się działalności faszyzujących bojówek na ulicach polskich miast- zarówno 11 listopada, jak i każdego innego dnia. Chcemy, aby w otaczającejnas przestrzeni wszyscy mogli czuć się bezpiecznie. (...) Wspólniezademonstrujmy przeciwko przemocy, wykluczeniu i dyskryminacji” - apelująorganizatorzy akcji. W proteście udział zapowiedziało także OPZZ. „Razemzatrzymajmy brunatną falę! Wspólnie brońmy praw pracowniczych iobywatelskich!” - zachęca związek do udziału w demonstracji. Ludzie wpinają kwiatyCoraz większą popularność zyskuje inicjatywa „Wetknij kwiatek w tęczę”. Fanpage akcji ma już prawie 5 tys. fanów. Zdjęcia pod resztkami tęczyudekorowanej kwiatami zamieszczają zarówno działacze społeczni, jak icelebryci. Wpięła je m.in. Edyta Górniak.– Jeślisądy skażą osoby odpowiedzialne za zniszczenia podczas „MarszuNiepodległości”, ratusz będzie dochodził od nich odszkodowań – powiedział rzecznik stołecznego ratusza Bartosz Milczarczyk. Instalacja „Tęcza” pierwotnie złożona z 16 tys. sztucznych kwiatównawleczonych na ogromną stalową konstrukcję, autorstwa gdańskiej rzeźbiarki iperformerki Julity Wójcik, stanęła na placu Zbawiciela w czerwcu 2012 r.Wcześniej, podczas polskiej prezydencji, zdobiła plac przed ParlamentemEuropejskim; powstała na zlecenie Instytutu Adama Mickiewicza. Przez niektóreosoby kojarzona jest ze środowiskiem LGBT (lesbijek, gejów, osóbbiseksualnych i transseksualnych), którego symbolem jest tęczowa flaga.Instalacja była już kilkakrotnie podpalana.Wartość zniszczonej „Tęczy” na pl. Zbawiciela Zarząd Oczyszczania Miastaoszacował na 70 tys. zł. Prezydent Warszawy Hanna Gronkiewicz-Waltzzapowiedziała, że instalacja stanie tam ponownie.",,
Wyruszyła 307. Warszawska Piesza Pielgrzymka na Jasną Górę,Sprzed kościoła Paulinów pod wezwaniem św. Ducha na warszawskim Nowym Mieście wyruszyła 307. Warszawska Piesza Pielgrzymka na Jasną Górę. Wcześniej pątnicy uczestniczyli we mszy świętej pod przewodnictwem kardynała Kazimierza Nycza.,"Metropolita warszawski wezwał pielgrzymów, by bronili wolności. Podkreślił znaczenie tegorocznego hasła pielgrzymki „Z Maryją wolni”. Wyjaśnił, że człowiek powinien bronić wolności nie tylko, kiedy jest mu zabierana z zewnątrz, ale też kiedy sobie ją sam zabiera przez słabość, grzech i tchórzostwo.Nawiązując do obchodzonego dziś przez Kościół katolicki święta Przemienienia Pańskiego kardynał Nycz zaznaczył, że pielgrzymka jest właśnie czasem przemiany w człowieka wiary. Pątnicy powiedzieli IAR, że chcą dziękować za dobro w swoim życiu. Będą się modlić między innymi w intencjach swoich rodzin. Podkreślają, że mimo trudów wędrówki doświadczają siły religijnych przeżyć. Wielu z nich traktuje pielgrzymkę też jako czas odpoczynku od codziennych zajęć i możliwość pracy nad swoją duchową stroną. Pielgrzymi podkreślali, że modlitewna atmosfera wędrówki sprawia, że wracają na pielgrzymi szlak po raz kolejny.",,
Akt wandalizmu na murach kościoła. Policja szuka sprawców,"Nieznani sprawcy napisali czarną farbą na murze prowokacyjne napisy na terenie kościoła Najświętszej Maryi Pannie Królowej Polski w Olecku (woj. warmińsko-mazurskie). – Prowadzimy czynności, aby jak najszybciej ustalić i zatrzymać sprawców – powiedziała portalowi tvp. info asp. Justyna Sznel, oficer prasowa Komendy Powiatowej Policji w Olecku.","Wandale na murze kościelnym czarną farbą napisali „Katolicyzm zwodzi”, na drzwiach świątyni „Nie wódź”. Namalowali też cztery serca na elewacji budynku. Napis umieszczono również obok drzwi bocznych kościoła. – Zgłoszenie w tej sprawie złożył ksiądz z parafii. Policjanci, którzy pracowali na miejscu przy udziale technika kryminalistyki, przeprowadzili oględziny i zabezpieczyli ślady. Został także zabezpieczony monitoring – powiedziała oficer.",,
Samochód wjechał w Trump Plaza [WIDEO],Samochód wjechał do holu głównego hotelu Trump Plaza w New Rochelle na przedmieściach Nowego Jorku. Trzy osoby zostały lekko ranne – podają media.,"Do zdarzenia doszło we wtorek wieczorem czasu miejscowego w New Rochelle, pod Nowym Jorkiem. Lekkie obrażenia odniosło dwóch przechodniów i sam kierowca. Jak donosi lokalny oddział ABC, kierowca wysiadł potem z mercedesa i usiadł na znajdującej się w holu sofie. Mężczyzna został przesłuchany przez policję. Prawdopodobnie do wypadku nie doprowadził celowo.",,
"Zabiła sąsiada, bo pomyliła mieszkania. Sąd skazał policjantkę","Amerykańska policjantka śmiertelnie postrzeliła swojego czarnoskórego sąsiada w jego mieszkaniu. Tłumaczyła się, że pomyliła mieszkania i była przekonana, że strzela do włamywacza. Sąd skazał ją na 10 lat więzienia.","Do tragedii doszło we wrześniu 2018 roku. 31-letnia Amber Guyger weszła do mieszkania 26-letniego księgowego Bothama Jeana, który właśnie jadł lody, i mysląc, że jest włamywaczem śmiertelnie go postrzeliła.Po tym incydencie w Dallas doszło do zamieszek. Protestujący wskazywali, że w kraju białym funkcjonariuszom często uchodzi na sucho zabijanie czarnoskórych osób.Obrońcy kobiety przekonywali przed sądem, że była ona przemęczona po 14-godzinnej zmianie w pracy, co było przyczyną tragicznej pomyłki. Taką wersję przedstawiła również sama oskarżona. – Chciałabym, żeby miał broń i mnie zabił. Nienawidzę tego, że muszę z tym żyć każdego dnia mojego życia. Proszę Boga o przebaczenie – łkała przed sądem.Ława przysięgłych złożona z 12 członków orzekła o winie Guyger. Kobiecie groziło od 5 do 99 lat pozbawienia wolności, sąd skazał ją na 10 lat więzienia. Prokuratura wnosiła o wyższy wyrok, wskazując dowody na jej rasistowskie wpisy w mediach społecznościowych oraz fakt, że nie udzieliła ofierze pierwszej pomocy.Po ogłoszeniu wyroku młodszy brat zabitego księgowego Brandt Jean oświadczył, że wybacza zabójczyni.",,
Müller: Premier poprosił wiceministra Piebiaka o wyjaśnienia,"Pan premier poprosił o wyjaśnienia pana ministra, czekamy na nie – powiedział w „Kwadransie politycznym” rzecznik rządu Piotr Müller, odnosząc się do artykułu Onetu o kontaktach, jakie wiceminister sprawiedliwości Łukasz Piebiak miał utrzymywać z kobietą prowadzącą akcje dyskredytujące niektórych sędziów.","Onet opisał w poniedziałek kontakt, jaki w mediach społecznościowych wiceszef MS Łukasz Piebiak zawarł z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Iustitii prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, kompromitujących materiałów. Miało to się odbywać za wiedzą wiceministra.– Pan premier poprosił o wyjaśnienia pana ministra, czekamy na nie. Dzisiaj muszą one być złożone – powiedział Müller w TVP1. Wyjaśnił, że premier nie rozmawiał osobiście z wiceministrem Piebiakiem.  Müller został też zapytany, czy możliwa jest dymisja wiceministra. – Dymisja to jest zawsze narzędzie, które może dotykać każdego ministra, bez względu na to, czy pojawiają się takie artykuły, z różnych przyczyn. Ale na tym etapie jest za wcześnie, aby takie twierdzenie głosić, bo pan minister musi się odnieść do tego, co wczoraj Onet napisał – powiedział rzecznik rządu.",,
Poseł PiS: Przez Rafała Trzaskowskiego Wisła zamiast chlubą stała się największym ściekiem Polski,"Politycy obozu rządzącego nie zostawiają suchej nitki na prezydencie Warszawy Rafale Trzaskowskim, który jeszcze w czwartek mówił, że zablokowanie wycieku ścieków do Wisły potrwa dłużej niż kilka dni. – Mam wrażenie, że absolutnie nie panuje nad tym, co się dzieje w Warszawie. Warszawa go w ogóle nie interesuje. Ekscytuje się tym, jak robić karierę, a nie rozwiązywać problemy mieszkańców Warszawy. To jego lekceważenie doprowadziło do sytuacji, że Wisła zamiast chlubą Polski stała się największym ściekiem Polski – powiedział portalowi tvp.info poseł PiS Jacek Żalek.","Po posiedzeniu sztabu kryzysowego przedstawiciele rządu poinformowali, że powstanie most pontonowy i rurociąg, które będą zapobiegać dalszemu zanieczyszczaniu Wisły przez ścieki. Dzięki wysiłkom wojska być może już za tydzień do rzeki nie będą dostawać się nieczystości. W piątek przy brzegu Wisły pojawił się rekonesans wojskowy.  Politycy Zjednoczonej Prawicy dostrzegają tutaj ekspresowe działania rządu i bierność władz stolicy. – Administracja Warszawy nie zaproponowała żadnych konstruktywnych działań, tylko bezradnie rozłożyła ręce. Stwierdziła, że nawet nie jest w stanie określić, czy ten zrzut ścieków będzie trwał kilkanaście dni czy wiele tygodni. Komunikaty ratusza wskazywały na pewnego rodzaju bezradność. Administracja Warszawy nie była w stanie zaproponować technicznego rozwiązania problemu. Rząd natychmiast podjął wyzwanie i okazuje się, że można ten problem rozwiązać – stwierdził w rozmowie z portalem tvp.info senator PiS Jan Maria Jackowski. Opozycja nie zgadza się z tezą polityków PiS, którzy sugerują, że przedstawiciele rządu udzielili prezydentowi Trzaskowskiemu korepetycji z zarządzania kryzysowego. – Zdarzyła się klęska, poważna awaria. Bardzo dobrze, że obie strony ze sobą współpracują, żeby usunąć ją jak najszybciej. To, kto komu dał lekcje, czy kto kogo zapędził do kąta, kompletnie mnie nie interesuje. To jest dla małych dzieci – powiedział portalowi tvp.info poseł PO Grzegorz Furgo.  Poseł Mirosław Suchoń z Nowoczesnej sugeruje, że pomoc rządu dla władz Warszawy jest zrozumiała i nie powinna być wykorzystywana w kampanii wyborczej. – Oczywiście politycy PiS, nie zważając na to, co się dzieje i to, że powinni pomagać prezydentowi Warszawy, będą próbowali wykorzystać politycznie tę awarię. Każdy rozsądny człowiek wie, że urządzenia techniczne psują się nie dlatego, że akurat ten czy inny człowiek jest prezydentem, tylko dlatego, że taka jest ich właściwość. Próba robienia z tego polityki jest taką populistyczną, bezczelną zagrywką propagandową na użytek wyborczy – powiedział portalowi tvp.info  poseł Nowoczesnej.",,
Unia Europejska dofinansuje prace projektowe Baltic Pipe,"Operatorzy polskiego i duńskiego systemu przesyłu gazu podpisali w Kopenhadze umowę z unijną Agencją Wykonawczą ds. Innowacyjności i Sieci na dofinansowanie prac projektowych gazociągu Baltic Pipe. Maksymalne wsparcie wyniesie 33,1 mln euro – poinformował Gaz-System.","To realizacja podjętej pod koniec stycznia decyzji państw członkowskich UE o przyznaniu pomocy finansowej dla projektu Baltic Pipe z unijnego instrumentu „Łącząc Europę” (Connecting Europe Facility – CEF). Wsparcie finansowe zostało przyznane w oparciu o przeprowadzony w 2017 r. konkurs grantowy CEF Energy na zadanie pn. „Prace przygotowawcze do Projektu Baltic Pipe aż do uzyskania niezbędnych pozwoleń na budowę w Polsce oraz w Danii”, które realizowane będzie przez polskiego i duńskiego operatora systemu przesyłowego, czyli Gaz-System i Energinet.",,
"Abp Głódź: polskich spraw nie rozstrzygnie ani ulica, ani zagranica","– Polskich spraw nie rozstrzygnie ani ulica, ani zagranica, ani ręka podniesiona w Brukseli  – powiedział w poniedziałek podczas Pasterki w Katedrze Oliwskiej w Gdańsku, metropolita gdański abp Sławoj Leszek Głódź.","– Ani ręka podniesiona w Brukseli i wymierzona przeciw rozporządzeniom w Polsce. Ani poklask dla decyzji, które negują suwerenność naszego ustawodawstwa – podkreślił w kazaniu hierarcha.Jak podkreślił, „nie wolno na kilka dni przed Bożym Narodzeniem mylić święta Bożego Narodzenia z Halloween i straszyć królem Herodem”.– Święta Bożego Narodzenia dla nas to święta wielkie, to cenna tradycja. Kardynał Stefan Wyszyński ilekroć udawał się za granicę w czasach PRL-u, konfliktu, za Gomułki, Gierka i Jaruzelskiego nigdy nawet o I sekretarzach źle nie mówił, nie mówiąc też o problemach w ojczyźnie – mówił arcybiskup.Metropolita gdański o uchodźcach– Mówi się o tym, ale więcej jest w tym propagandy niż czynów, o potrzebie przyjęcia uchodźców. My wiemy co to jest emigracja i co to jest uchodźstwo, szukanie obcej ojczyzny. Z samej naszej archidiecezji skierowaliśmy konkretnych 843 adresów do rodzin w Syrii, które mamy na utrzymaniu. To jest też dzieło. Niech tam żyją, pracują, cieszą się własnym niebem i niech się modlą przy naszej pomocy – zaznaczył.",,
Mularczyk: opozycja straciła kontakt z rzeczywistością,– Parlamentarna większość ma prawo do podejmowania decyzji w formie ustaw – powiedział w programie TVP Info „Gość poranka” Arkadiusz Mularczyk z PiS. Poseł odniósł się do uchwalonej w czwartek ustawy o Sądzie Najwyższym. Prace nad nią utrudniały działania opozycji. Posłowie m.in. wyrywali mikrofon parlamentarzystom. Doszło również do przepychanek. – Opozycja straciła kontakt z rzeczywistością – stwierdził Mularczyk.,,,
"Partner Biedronia: Każdy homofob zostanie ukarany, z więzieniem włącznie","– Wprowadzimy takie przepisy, że każdy homofob, który żeruje na najniższych instynktach i zagraża bezpieczeństwu osób LGBT, zostanie ukarany, z więzieniem włącznie. Niezależny sąd i niezależna prokuratura będą mogły wszczynać postępowania karne przeciwko homofobom – powiedział Krzysztof Śmiszek, prywatnie partner Roberta Biedronia i „jedynka” z list Wiosny  w okręgu  dolnośląsko-opolskim.","Krzysztof Śmiszek, partner Biedronia, prawnik i aktywista będzie liderem listy Wiosny do Parlamentu Europejskiego w okręgu  dolnośląsko-opolskim.W wywiadzie z „Gazetą Wyborczą” Śmiszek opowiada o tym, jakie kierunki – związane głównie z prawami osób LGBT (lesbijki, geje, biseksualiści i osoby transgenderyczne” – wyznacza jego partia.– W Sejmie mamy gejów i lesbijki. Byłbym przeszczęśliwy, gdyby wzorem Parlamentu Europejskiego powołać u nas koło posłów LGBT i ich przyjaciół – mówi.– Politycy PiS-u będą się z nami spotykać, będą musieli z nami rozmawiać, podawać nam rękę, pić z nami kawę czy herbatę. Będą musieli siedzieć w tym samym studiu, przy jednym stole i jednocześnie robić swoją obrzydliwą, nienawistną politykę. I w efekcie trudniej im będzie powiedzieć tak jak Korwin jeszcze parę lat temu, że jemu się słowo „gej” kojarzy tylko z innym słowem na „g” – stwierdza partner lidera Wiosny. Debiutujący polityk został także zapytany o to, czy Polska gotowa jest na prezydenta homoseksualistę.– Od lat toczy się ta debata nad tym, co już wolno gejowi, a czego jeszcze nie. Choć to nie jest tylko polska specyfika. Tak jest wszędzie, gdzie mniejszościowe grupy społeczne się emancypują. I wszędzie jest tak, że postęp budzi opór – mówił.Oświadczył też, że „związki partnerskie oraz równość małżeńska zostaną w Polsce wprowadzone nie później niż za pięć lat”. – Dla mnie standardem w 2019 r. jest równość małżeńska, a jeśli mówimy o równości małżeńskiej, to mówimy także o wszystkich prawach i wszystkich obowiązkach, które przysługują małżonkom – dodał.",,
„Ani słowa o Schetynie”. Politycy PO boją się rozmawiać o wyborach w partii,"Przewodniczący Platformy Obywatelskiej Grzegorz Schetyna zdradził, że jest namawiany i proszony, aby kandydować w wyborach na szefa partii. Posłowie PO, z którymi rozmawialiśmy na sejmowych korytarzach, nie chcą jednak komentować tych słów. – W innych tematach chętnie się wypowiem. O wyborach i frakcji Grzegorza wolę nie mówić, żeby się z nim nie kojarzyć i nie mieć problemów, jeśli uda mu się wygrać wybory – powiedział nam poza kamerą jeden z parlamentarzystów. Szef największej partii opozycyjnej jest w jej szeregach od lat nazywany Grzegorzem „Zniszczę cię” Schetyną.","Kto może namawiać Schetynę do dalszego kierowania PO? – Chyba sam siebie. Siedzi przed lustrem i zapewne smakuje na 5 piętrze te drogie wina lub drogie cygara i rozmyśla:  »Grzegorz startować? Nie startować?«. Taka rozmowa do obrazu. Nie sądzę, żeby ktokolwiek poważny po tylu porażkach PO w różnych wyborach chciał, żeby w dalszym ciągu Grzegorz Schetyna był liderem tej formacji  – powiedział portalowi tvp.info poseł Prawa i Sprawiedliwości Jan Mosiński.  Szef PO nie zamierza się jednak poddać. – W styczniu będę komunikował, czy wystartuję w wyborach na przewodniczącego Platformy Obywatelskiej. Jestem namawiany i proszony o to, by kandydować – mówił Schetyna w Polsat News. – Wiem, co udało się zrobić przez cztery lata. Wiem, w jakim stanie otrzymywałem partię 26 stycznia 2016 r. Wtedy mieliśmy między 9, a 11 proc. poparcia i ile nam zajęło ustawienie jej na poziomie 27 proc. Wiem, że to jest proces i nie życzę nikomu przechodzić przez te trudne cztery lata – dodał Schetyna. Większość posłów PO, z którymi rozmawialiśmy, nie chce w ogóle rozmawiać o Schetynie, aby nie być z nim kojarzonym. W sondażach pokazujących nieufność do polityków lider PO wypada równie źle, co Janusz Korwin-Mikke. Poseł Waldy Dzikowski, który na rozmowę się zgodził, szybko uciekł od tematu Schetyny. Czy jest pan w grupie namawiającej obecnego szefa PO do startu w partyjnych wyborach? – Nie jestem w żadnej grupie. Przyglądam się tej całej sytuacji, aczkolwiek emocjonalnie, bo jestem w tej partii – odpowiedział. Poseł Tadeusz Cymański z PiS-u zasugerował, że niepopularny Schetyna jest na korzyść Zjednoczonej Prawicy. – Czy ktoś wyrwie poduszkę spod głowy, jak to bywa w niektórych organizacjach, Grzegorzowi, czy nie? Wiadomo, że mierzy się i szykuje Borys Budka. To zapowiedź batalii wewnątrz rodzinki platformerskiej. Trzymam kciuki, żeby nie zmieniali Grzegorza, bo uważam, że lepszego nie będzie – stwierdził. – Platforma, która ma prawybory i demokrację kwitnącą, nie powinna mieć problemu, żeby przeprowadzić ten bolesny proces, a później powiedzieć »Wiwat!«. Jeżeli zmienią, to powiedzą »Umarł król, niech żyje król. Borys I Wspaniały« – dodał Cymański. Chętnych na władzę w PO jest jednak więcej. Do rywalizacji szykuje się była minister sportu Joanna Mucha. – Chciałabym, żebyśmy pokazali zupełnie nowe oblicze PO, żebyśmy spróbowali napełnić ją treścią, bo Platforma dzisiaj tego potrzebuje – oceniła Mucha w rozmowie z PAP. Poprosiliśmy posłankę KO o skonkretyzowanie, jaką treścią zamierza „napełnić” PO. – Dzięki – usłyszeliśmy tylko. Dopytywaliśmy, czy poznamy treść, o której mówiła w wywiadzie. – Oczywiście, że tak – odpowiedziała. Nie można jej zdradzić wcześniej? – Dziękuję uprzejmie – w ten sposób kilkukrotnie zareagowała na kolejne pytania. Równie tajemniczy, co do programu Muchy był poseł Dzikowski. – Rozmawialiśmy kilkakrotnie, ale te rozmowy były w cztery oczy, więc zostawię je dla siebie – stwierdził poseł KO. Złośliwi żartują, że może chodzić o treści artystyczne. Mucha zasłynęła z występów wokalnych podczas okupacji sejmowej mównicy na przełomie 2016 i 2017 roku. Media społecznościowe podbijały śpiewane przez byłą minister piosenki „Nie pucz, kiedy odjadę” i „Znowu z puczem mi nie wyszło”. Posłanka nie rozstawała się wtedy ze smartfonem i robiła relacje wideo z różnych zakątków Sejmu. – Mieliśmy przyjemność poznać talenty Joanny Muchy podczas słynnego puczu w roku 2016. Myślę, że ze śpiewu miałaby dwóję, chyba na poziomie ogniska muzycznego. Nie mówiąc już ewentualnie o szkole czy konserwatorium muzycznym – powiedział poseł  Mosiński. Poseł Lewicy Maciej Gdula domyśla się, jaki może być program Joanny Muchy. – Od jakiegoś czasu prezentuje taki socjalliberalny program. Program wrażliwego liberalizmu. Na pewno jest to coś nowego na tle takiej ortodoksji platformerskiej. Takiej ortodoksji wolnorynkowej związanej z ograniczaniem działań państwa i podatków, dowartościowywaniem aktywności oddolnej. Joanna Mucha prezentuje inną wrażliwość i młodą PO, bardziej otwartą na kwestie ekologiczne – mówił Gdula.",,
Rzecznik prezydenta Rosji: Kreml nie planuje ewakuacji Maduro,"– Kreml nie prowadzi żadnych działań mających na celu ewentualne wywiezienie prezydenta Nicolasa Maduro z Wenezueli – oświadczył w czwartek rzecznik prezydenta Rosji Dmitrij Pieskow, cytowany przez agencję TASS.","– Ten temat w żaden sposób nie jest obecny, nie jest podejmowany – powiedział Pieskow. Jak przypomina TASS, w związku z kryzysem politycznym w Wenezueli pojawiły się apele, by pomóc Maduro w ewakuacji i zagwarantować nietykalność. Pieskow oznajmił, że Kreml podtrzymuje dotychczasowe stanowisko w sprawie poparcia Maduro. – To stanowisko w żaden sposób się nie zmieniło – zapewnił. Dodał również, że Moskwa nie prowadzi rozmów z Waszyngtonem na temat możliwych dróg uregulowania kryzysu w Wenezueli. – W tej sprawie nie ma kontaktów (…) Nie ma wymiany zdań z USA w tej sprawie – wskazał. Jak dodał, nie toczą się na ten temat także rozmowy z innymi państwami, w tym z Urugwajem. Przewodniczący parlamentu, lider opozycji w Wenezueli Juan Guaido w styczniu ogłosił się tymczasowym prezydentem kraju. Jako pierwsze uznały go USA, a w ślad za nimi już ponad 40 państw, w tym większość krajów UE, także Polska. Maduro – który na początku stycznia został zaprzysiężony na drugą kadencję po wygraniu przez niego niespełniających standardów demokratycznych wyborów prezydenckich w zeszłym roku – oskarża Waszyngton o kierowanie puczem, mającym na celu odsunięcie go od władzy i przejęcie kontroli nad największymi zasobami ropy naftowej na świecie. Rosja od początku kryzysu deklaruje, że za prawowitego prezydenta uważa Maduro. Pod koniec stycznia organizacje pozarządowe podawały, że w czasie protestów antyrządowych, które przetoczyły się przez Wenezuelę, zginęło 35 osób, a 850 zostało aresztowanych.",,
Kobieta w Watykanie. Jak żyje się w najmniejszym państwie świata,"Watykan z punktu widzenia dziennikarki, która mieszkała tam kilkanaście lat. Magdalena Wolińska-Riedi odsłania nieznane dotąd oblicze Stolicy Apostolskiej. Ile cel jest w tamtejszym więzieniu? Dlaczego za Spiżową Bramą nie chodzi się do restauracji? Odpowiedzi na te pytania znajdziemy w książce ""Kobieta w Watykanie. Jak żyje się w najmniejszym państwie świata.""","- To jest pierwsza książka która Watykan ukazuje nie tylko jako siedzibę najwyższych władz Kościoła, ale też jako miejsce życia kilkudziesięciu osób świeckich, których jednym z najbliższych sąsiadów jest sam papież. Serdecznie zapraszam do lektury widzów Teleexpressu - mówi autorka.",,
Putin kontra Miedwiediew. Kto zarobił najwięcej w 2018 r. w Rosji?,"Kreml opublikował dane dotyczące ubiegłorocznych dochodów prezydenta Rosji Władimira Putina. Prezydent zarobił w ubiegłym roku 8 mln 648 tys. rubli, to jest w przeliczeniu około 114 tys. euro.","Rosyjscy i zagraniczni dziennikarze śledczy szacują majątek rosyjskiego przywódcy na kilkadziesiąt miliardów dolarów. Jednak w oficjalnych deklaracjach majątkowych Władimira Putina wpisane są dwa mieszkania jedno o powierzchni 154 m², a drugie o powierzchni 77 m² oraz dwa garaże o powierzchni 18 m². Prezydent Rosji dysponuje także zabytkowymi samochodami: Wołga GAZ M21 i Łada Niva. Międzynarodowe grupy dziennikarzy śledczych od kilkunastu lat tropią majątek Władimira Putina. Na liście dziennikarzy są luksusowe rezydencje i jachty. Zdaniem wielu rosyjskich i zagranicznych ekspertów, na majątek prezydenta Rosji składają się między innymi środki przekazywane przez spółki naftowe i gazowe oraz pieniądze pochodzące z kont zarejestrowanych w rajach podatkowych. Kreml od lat zaprzecza tym pogłoskom twierdząc, że Władimir Putin ma tylko tyle ile wskazał w deklaracji podatkowej.",,
Jarosław Kaczyński: Nasz rząd odrzucił tę politykę z całym zdecydowaniem,"Jarosław Kaczyński stwierdził podczas konwencji w Nowym Sączu, że rząd PiS stanowczo odrzucił pedagogikę wstydu za własny naród. – Ci, którzy rządzili wcześniej zgadzali się na nią, a nawet sami ją prowadzili – zauważył.","– Naród polski kształtowano w ten sposób, by uznawał swoją niższość i to niższość nie tylko w sensie rozwoju gospodarczego, ale także w sensie moralnym. Wmawiano nam, że ponosimy winy za wydarzenia, za które w najmniejszej mierze winy nie ponosimy. Co więcej, wmawiano nam, że byliśmy oprawcami, tam gdzie byliśmy ofiarami – powiedział prezes Prawa i Sprawiedliwości.Jak wskazał „także w oświacie budowano pedagogikę wstydu za własny naród”. – Chcę państwu jasno powiedzieć, nasz rząd, rząd Prawa i Sprawiedliwości i Zjednoczonej Prawicy odrzucił tę politykę z całym zdecydowaniem – podkreślił polityk.– Co więcej, odrzucił ją z sukcesami. Każdy kto przypomni sobie wydarzenia sprzed 22 dni, pierwszy września tego roku w Warszawie, a przedtem w Wieluniu, przemówienie prezydenta Republiki Federalnej Niemiec, to stanięcie na bosaka przed Polakami, przyznanie, że Niemcy dopuścili się ogromnych zbrodni wobec Polaków, nie tylko wobec innych i że były to zbrodnie gigantyczne, niewybaczalne, to jest sukces naszej polityki – ocenił Kaczyński.",,
"Nowoczesna dołącza do Koalicji Europejskiej. „Zdecydowaliśmy, że będziemy ją współtworzyć”","Na zebraniu zarządu zdecydowaliśmy, że Nowoczesna będzie współtworzyć Koalicję Europejską – poinformowała na konferencji prasowej szefowa Nowoczesnej Katarzyna Lubnauer.","– Ważne jest, żeby z Polski była silna reprezentacja tych sił, które są proeuropejskie i chcą budować silną UE, chcą zadbać o silną pozycję Polski w UE – mówiła Lubnauer.– Z tego powodu dzisiaj na spotkaniu na zebraniu zarządu Nowoczesnej zadecydowaliśmy, że Nowoczesna będzie współtworzyć projekt Koalicji Europejskiej, koalicji sił prodemokratycznych, które chcą wspólnie wystartować do wyborów do PE, po to, żeby głos Polski w UE był szczególnie mocno słyszalny – dodała szefowa Nowoczesnej.Lubnauer podkreśliła, że zarząd Nowoczesnej podjął w tej sprawie decyzję jednomyślnie. Poinformowała również, że nie ma jeszcze decyzji co do ewentualnych kandydatów Nowoczesnej w nadchodzących wyborach do PE, a decyzje będą podejmowane wspólnie z koalicjantami.Na początku grudnia ośmioro posłów Nowoczesnej z Kamilą Gasiuk-Pihowicz na czele opuściło partię, by dołączyć do współtworzonego z Platformą klubu poselskiego Platforma Obywatelska – Koalicja Obywatelska.",,
„FAZ”: Schroeder jako dyrektor w Rosniefcie byłby sługusem Putina,"Przyjmując proponowane mu przez Moskwę stanowisko we władzach rosyjskiego koncernu naftowego Rosnieft, były kanclerz Niemiec Gerhard Schroeder stałby się „sługusem autorytarnego systemu” Władimira Putina - pisze „Frankfurter Allgemeine Zeitung”.","„Schroeder nie robił tajemnicy ze swojej przyjaźni z byłym funkcjonariuszem KGB (tj. Putinem) nawet wtedy, gdy był jeszcze kanclerzem Niemiec.  «Demokrata bez skazy» Putin nie zapomniał mu tego” – pisze autor komentarza Berthold Kohler, przypominając, że gdy jesienią 2005 r. Schroeder stracił władzę, natychmiast dostał miejsce w zarządzie spółki Nord Stream. „Już wtedy ta decyzja uważana była za niestosowną, by nie powiedzieć – skandaliczną. Jako kanclerz Schroeder mocno wspierał projekt gazociągu forsowany przez Moskwę, a odrzucany przez Polskę i innych sojuszników Niemiec na Wschodzie” – czytamy w „FAZ”. Autor przypomina, że umowa o budowie gazociągu Nord Stream została podpisana na 10 dni przed wyborami do Bundestagu, a Schroeder przy tej okazji dziękował Putinowi za „okazaną mu przyjaźń”. Kohler wtrąca w tym miejscu, że w relacjach między obu politykami nie brakowało gestów przywiązania. Rok wcześniej Schroeder i jego ówczesna małżonka adoptowali rosyjską dziewczynkę, a później – chłopca z Rosji. „FAZ” zwraca uwagę, że Schroeder uzasadniał swoje zaangażowanie na rzecz Nord Stream „niemieckimi interesami”. „Kto zwiększa import gazu z Rosji, nie zmniejsza zależności od tego źródła, a wręcz przeciwnie, zwiększa je” – ocenia komentator. Dowód zaufania MoskwyJak dodaje, taką politykę należy uznać za problematyczną, ponieważ Moskwa traktuje ropę i gaz nie jako towary czysto handlowe, lecz jako broń polityczną, której zresztą kilkakrotnie użyła. Kohler zaznacza, że ze względu na politykę prowadzoną przez Rosję relacje niemiecko-rosyjskie znajdują się teraz w głębokim kryzysie. Natomiast pozycja Schroedera w putinowskim aparacie władzy, w którym kierowane przez byłych agentów służb koncerny paliwowe odgrywają rolę wiodącą, „zmierza do apogeum”, jakim byłoby powierzenie byłemu kanclerzowi stanowiska „niezależnego dyrektora” Rosnieftu. „Ten Lewiatan połyka na rozkaz Putina wszystko, co ma powrócić pod kontrolę Kremla, w tym resztki rozbitego koncernu Jukos. Rosnieft wypluwa równocześnie miliard, gdy trzeba ratować reżim prezydenta Wenezueli (Nicolasa) Maduro. Gazprom i Rosnieft są na służbie Putina” – czytamy w „FAZ”. Nominacja Schroedera na kandydata do władz Rosnieftu jest zdaniem „FAZ” dowodem zaufania Kremla. „Jeżeli Schroeder przyjmie stanowisko, stanie się ostatecznie sługusem autorytarnego reżimu odchodzącego od zachodnich wartości, o które przecież walczą także socjaldemokraci (Schroeder należy do Socjaldemokratycznej Partii Niemiec)” – pisze w konkluzji Kohler.",,
Respondenci wystawili ocenę PiS. Nowy sondaż partii politycznych,"Według sondażu przeprowadzonego przez Instytut Badań Pollster dla „Wiadomości” TVP1 – na Prawo i Sprawiedliwość swój głos oddałoby 43 procent badanych. Na drugim miejscu znajduje się Platforma Obywatelska, na którą głosowałoby 20 procent pytanych.",W Sejmie znalazłby się też Sojusz Lewicy Demokratycznej – na partię głosowałoby 9 procent respondentów. 8 procent oddałoby głos na ugrupowanie Kukiz'15. Do parlamentu dostałyby się też: Nowoczesna z 6-procentowym poparciem oraz Polskie Stronnictwo Ludowe i Partia Razem - z 5-procentowym poparciem każda. Poza Sejmem znalazłaby się partia Wolność z 4-procentowym poparciem.,,
"Doradca Trumpa: Zareagujemy „bardzo ostro”, jeśli Asad użyje broni chemicznej","– Rosja „utknęła” w Syrii i szuka chętnych do sfinansowania odbudowy tego kraju – powiedział w opublikowanym w środę wywiadzie dla Agencji Reutera John Bolton, doradca prezydenta USA ds. bezpieczeństwa narodowego. Dodał, że siły irańskie muszą opuścić Syrię. Zaznaczył, że USA „bardzo ostro” zareagują, jeśli reżim prezydenta Syrii Baszara el-Asada użyje broni chemicznej w prowincji Idlib na północnym zachodzie kraju.","Bolton, który udzielił wywiadu podczas swej wizyty w Izraelu, poinformował, że w kontaktach USA z Rosją nie było mowy o porozumieniu w sprawie skierowania syryjskich sił rządowych przeciwko rebeliantom w prowincji Idlib na północnym zachodzie Syrii. Ostrzegł przed użyciem tam broni chemicznej i biologicznej.Reuters pisze, że na początku prezydentury Donalda Trumpa Stany Zjednoczone próbowały wycofać się z Syrii, gdzie poprzednia administracja Baracka Obamy rozmieściła pewne siły i udzieliła ograniczonego wsparcia rebelianckim siłom kurdyjskim wbrew Turcji, sojusznikowi USA w NATO. Bolton uchylił się od odpowiedzi na pytanie, czy wsparcie będzie kontynuowane, określając obecność USA w Syrii jako „opartą na celach”. Wskazał, że celem USA w Syrii jest doprowadzenie do zniszczenia kalifatu Państwa Islamskiego (IS) „i poradzenie sobie z ciągłym zagrożeniem terrorystycznym ze strony IS”; USA martwią się też obecnością irańskich milicji i regularnych sił w Syrii. – To są kwestie, które nas tam trzymają – dodał.Doradca Trumpa wskazał, że prezydent Rosji Władimir Putin, który 16 lipca spotkał się z amerykańskim przywódcą w Helsinkach, powiedział, iż Moskwa nie może zmusić Irańczyków do opuszczenia Syrii. – Ale powiedział nam również, że jego interesy i interesy Iranu nie są dokładnie takie same. A więc oczywiście będziemy rozmawiać z nim o tym, jaką rolę Rosjanie mogą odgrywać – powiedział Bolton, który w czwartek w Genewie spotka się ze swoim rosyjskim odpowiednikiem Nikołajem Patruszewem. – Zobaczymy, co my i inni możemy uzgodnić w kwestii rozwiązania konfliktu w Syrii. Ale jedynym warunkiem wstępnym jest wycofanie się wszystkich sił irańskich z powrotem do Iranu – podkreślił Bolton. Prowincja Idlib, do której uciekli cywile i rebelianci z innych obszarów Syrii, a także potężne siły dżihadystyczne, była w tym miesiącu celem wielu nalotów i ostrzałów, co może być preludium do ofensywy syryjskich sił rządowych na pełną skalę – zwraca uwagę Agencja Reutera.Zapytany, czy istnieje jakiekolwiek porozumienie amerykańsko-rosyjskie na temat takiej operacji, Bolton powiedział: „Nie, ale jesteśmy bardzo zaniepokojeni, gdy patrzymy na sytuację militarną, i chcemy, żeby dla (prezydenta Syrii Baszara) el-Asada było całkowicie jasne, że oczekujemy, iż nie dojdzie do użycia broni chemicznej lub broni biologicznej, jeśli w Idlibie będą jakieś dodatkowe działania militarne”.„Nałożenie sankcji ma znaczący wpływ na gospodarkę Iranu”W kwietniu administracja USA utworzyła koalicję sił amerykańskich, francuskich i brytyjskich do ataku na syryjskie obiekty rządowe związane z produkcją broni chemicznej po tym, jak w ataku trującym gazem w Dumie, na południu Syrii, zginęło kilkadziesiąt osób. Damaszek zaprzeczył użyciu takiej broni.Zapytany, w jaki sposób Stany Zjednoczone mogą zareagować w przypadku ataku chemicznego lub biologicznego na Idlib, Bolton odparł: „Mocno”.W wywiadzie doradca Trumpa odniósł się również do amerykańskich sankcji ponownie nałożonych na Iran. Jak ocenił, są one bardziej efektywne, niż oczekiwano. – Chcę powiedzieć bardzo wyraźnie, że ponowne nałożenie sankcji, jak sądzimy, ma już znaczący wpływ na gospodarkę Iranu i faktycznie na opinię publiczną w tym kraju – zauważył Bolton. Irańska gospodarka nękana jest wysokim bezrobociem i inflacją. Ponadto wartość irańskiej waluty, riala, od kwietnia spadła o połowę, a ponowne nałożenie sankcji może pogorszyć sytuację. Tysiące Irańczyków protestowało w ostatnich tygodniach przeciwko gwałtownemu wzrostowi cen niektórych artykułów żywnościowych, bezrobociu i korupcji; protesty dotyczące wysokich kosztów utrzymania często przeradzały się w antyrządowe wiece – zwraca uwagę Reuters.„Aktywność Iranu jest wojownicza” – Myślę, że efekty, ekonomiczne efekty z pewnością są nawet silniejsze, niż się spodziewaliśmy – ocenił Bolton. – Jednak aktywność Iranu w regionie nadal jest wojownicza – podkreślił, wymieniając działania Iranu w Iraku i Syrii, wspieranie Hezbollahu w Libanie, a także grożenie zablokowaniem transportów ropy w cieśninie Ormuz, która jest strategiczną drogą wodną.Bolton przybył do Izraela w niedzielę z trzydniową wizytą, którą ma zdominować kwestia Iranu, jego działania nuklearne i kwestia obecności sił irańskich w Syrii. Iran jest wrogiem numer jeden Izraela, którego władze z entuzjazmem przyjęły podjętą w maju przez prezydenta Trumpa decyzję o wycofaniu się USA z porozumienia nuklearnego światowych mocarstw z Iranem z 2015 roku. Wraz z wycofaniem USA z umowy Trump zarządził wprowadzenie zaostrzonych sankcji wobec Teheranu. Na początku sierpnia weszła w życie pierwsza runda restrykcji; kolejna przewidziana jest na początek listopada.",,
Politolog: Wyeliminowanie Tuska to punkt dla Schetyny,"– Nie będzie to miało większych konsekwencji dla wyborów,  ale decyzja Tuska oczyściła nieco sytuację w PO. Sytuacja w partii wyraźnie nabrzmiewała, Tusk miał się zadeklarować na początku grudnia, ale zrobił to wcześniej. (…) Wyeliminowanie Tuska to punkt dla Schetyny – powiedział dr Bartłomiej Biskup (UW) w rozmowie z portalem tvp.info. Politolog skomentował decyzję Donalda Tuska o niekandydowaniu w nadchodzących wyborach prezydenckich.","Zdaniem politologa ruch Tuska może być korzystny dla samej PO. – Platforma może teraz wystawić swojego kandydata, nie oglądając się na byłego premiera. Można to oceniać również jako sytuację korzystną dla Schetyny. Lider PO mógł wymusić na Tusku taką decyzję. Jak zresztą wcześniej mówił, im szybciej nastąpi taka decyzja, tym lepiej. Wyeliminowanie Tuska to punkt dla Schetyny – powiedział Biskup. – Wydaje się, że Tusk po prostu chce się realizować w Europejskiej Partii Ludowej. Oczywiście będzie też uczestniczył w polskiej kampanii, co zapowiedział, ale nie ma to już większego znaczenia. Jego ewentualna kandydatura od jakiegoś czasu nie byłaby taką, której oczekiwali ludzie. Nie wskazywały na to sondaże, poparcie dla Tuska już nie było tak duże. Myślę, że jego udział w nadchodzącej kampanii prezydenckiej będzie przypominał ten z minionej kampanii – dodał. Jak mówi politolog, w wyborach prezydenckich PO najprawdopodobniej wystawi Małgorzatę Kidawę-Błońską. – Ona już zadeklarowała, że jest do tego gotowa. To chyba kwestia czasu – powiedział Biskup. Jak dodał, pozycja Kidawy-Błońskiej wzrosła po wyborach parlamentarnych, w których dostała wiele głosów.– To już nie jest taka wprost kandydatka Schetyny, wydaje się, że może budować własną pozycję polityczną, choć na tym etapie wszystko pewnie jest uzgodnione z liderem PO – dodał Biskup.",,
Thun ubolewa nad przekopem Mierzei Wiślanej. „Niby Rosjanie tutaj strasznie zagrażają”,"Europosłanka Platformy Obywatelskiej Róża Thun udała się w weekend na miejsce przekopu Mierzei Wiślanej. Przedstawiała tam swoje argumenty przeciwko tej inwestycji. – Dziś ciepły wiatr wieje sympatyczny, a płakać się chce, tu były takie drzewa. To sposób kompletnie bezduszny – tłumaczyła. Oznajmiła też, że „rząd zasłania się tym, że to niby dla bezpieczeństwa mieszkańców”. – Niby Rosjanie tutaj strasznie zagrażają – stwierdziła.","Thun na Facebooku prowadziła transmisję live z miejsca przekopu Mierzei Wiślanej. Udała się tam wraz z politykiem KO, który przekonywał, że „Rosja nie robi żadnych problemów z przepływem przez Cieśninę Pilawską”. – Niby Rosjanie tutaj strasznie zagrażają – mówiła europosłanka, twierdząc, że przy realizacji tej inwestycji rząd „zasłania się” bezpieczeństwem mieszkańców.  – Rosja nie robi żadnych problemów (…), nie ma kłopotów, nikt do nich (mieszkańców) nie strzela – powiedział Krzysztof Lisek. Thun tłumaczyła z kolei, jak wielkie szkody wyrządzono przez inwestycję. – Czy to nie jest okropne? Przerąbane, taki kawał – mówiła. Dalej zapewniła, że „tu jest wszystko wygolone do cna”. Podczas transmisji Thun opowiedziała, że jej kolega z KO na znak sprzeciwu zasadzi na „zniszczonej” ziemi tuję „jak na cmentarzu”. – Sadzi tu tuje; trzeba tu zrobić cmentarz dla drzew, wszystko zostało przetarte – opowiadała. Dorzuciła, że przetarg na inwestycję zrobiono „na niejasnych procedurach”. – Jak naturze zrekompensuje rząd te zniszczenia, które są tutaj? – zastanawiała się. Jak poinformował w poniedziałek minister gospodarki morskiej i żeglugi śródlądowej Marek Gróbarczyk, umowa z wykonawcą przekopu przez Mierzeję Wiślaną zostanie podpisana 4 października tego roku.Koszt całej inwestycji szacowany jest na 2 mld zł. Rozstrzygnięty już przetarg na wykonanie pierwszej części inwestycji nie obejmuje całości budowy drogi wodnej przez Mierzeję Wiślaną. Dotyczył budowy portu osłonowego od strony Zatoki Gdańskiej, kanału żeglugowego ze śluzą i konstrukcją zamknięć, wraz ze stanowiskami oczekiwania od strony Zatoki Gdańskiej i Zalewu Wiślanego, oraz sztucznej wyspy na Zalewie Wiślanym.Ogłoszenie drugiej części budowy kanału powinno nastąpić jesienią br. Postępowanie będzie dotyczyło prac na rzece Elbląg, czyli obudowy brzegów oraz robót czerpalnych. Ogłoszenie ostatniego, trzeciego postępowania – na roboty pogłębiarskie na Zalewie Wiślanym – wstępnie zaplanowano za 1,5 – 2 lata.Według resortu budowa nowej drogi wodnej ma poprawić dostęp do portu w Elblągu oraz zagwarantować Polsce swobodny dostęp z Zalewu Wiślanego do Bałtyku, z pominięciem kontrolowanej przez Rosję Cieśniny Piławskiej.",,
Sejm za wzrostem akcyzy na alkohol i wyroby tytoniowe,"Sejm uchwalił rządową nowelizację ustawy o podatku akcyzowym. Poparło ją 243 posłów, 201 było przeciw, a 7 wstrzymało się od głosu. Nowelizacja przewiduje 10-procentową podwyżkę akcyzy na alkohol i wyroby tytoniowe. Podatkiem objęty zostanie również płyn do e-papierosów. Sejm przyjął również nowelizację ustawy o Solidarnościowym Funduszu Wsparcia Osób Niepełnosprawnych.","Rząd szacuje, że wzrost akcyzy przyniesie dodatkowe miliard 700 milionów złotych wpływów do budżetu. Środki te mają zostać przekazane na wydatki realizowane w ramach polityki zdrowotnej. Sejm przyjął również nowelizację ustawy o Solidarnościowym Funduszu Wsparcia Osób Niepełnosprawnych. Za jej uchwaleniem opowiedziało się 233 posłów, a 215 było przeciw. Nikt nie wstrzymał się od głosu. Nowelizacja zmienia nazwę funduszu na „Fundusz Solidarnościowy” i wprowadza możliwość udzielania wsparcia finansowego kolejnym grupom społecznym. Ze środków funduszu mają zostać sfinansowane między innymi trzynasta emerytura i zasiłek pogrzebowy. Obie nowelizacje trafią teraz do Senatu, który może je przyjąć w niezmienionym kształcie, odrzucić w całości lub wprowadzić do nich poprawki.",,
Zginęła za wiarę. Obchody drugiej rocznicy śmierci Heleny Kmieć,W Warszawie i Dębicy odbędą się w piątek obchody drugiej rocznicy śmierci zamordowanej w Boliwii polskiej misjonarki Heleny Kmieć. Modlitwę i wieczór wspomnień organizuje Wolontariat Misyjny Salvator. O godz. 22.35 w TVP1 zostanie wyemitowany film dokumentalny „Helenka”.,"Dokument kręcony w Polsce i Boliwii opowiada historię dziewczyny, która inspirowała każdego, kogo spotkała. Przyjaciele wspominają, że trudno było za nią nadążyć. Dopiero po śmierci okazało się, jak wielu osobom pomagała, a ogrom jej zaangażowania zaskoczył nawet rodzinę i najbliższych.Jej niezwykle intensywne życie, pełne planów, choć zostało brutalnie zakończone, nadal przynosi owoce dobra. Jest wzorem życia pełnego pasji i radości. Jej postać fascynuje coraz większą rzeszę młodych ludzi. Wspólnoty katolickie, a nawet drużyny harcerskie, biorą ją sobie za patronkę.– Ona nie była showmanem, była zwykłą, pełną pokory i uśmiechu osobą. Mimo że nie zwracała na siebie uwagi, wszyscy o niej wiedzieli – opowiada bliska koleżanka Heleny Kmieć, Mariola Kaźmierska. Wolontariuszka przyznaje, że po śmierci Heleny  wiele osób wstąpiło do Wolontariatu Misyjnego Salvator. – Niesamowicie dużo osób przyszło ze względu na nią – zauważa.Helena Kmieć została zamordowana 24 stycznia 2017 roku w Boliwii. Zginęła od ciosów nożem podczas napadu na ochronkę dla dzieci w Cochabambie. Miała 25 lat.",,
Pomazano budynek biura PiS. „To obrzydliwy akt wandalizmu”,"Nieznani sprawcy pomazali elewację Biura Zarządu Okręgowego PiS w Warszawie przy ul. Koszykowej. Na oknach budynku różową farbą w sprayu namazano słowa – „Se możecie wypie…lać”. To kolejny akt wandalizmu wymierzony w stronę Prawa i Sprawiedliwości. Wcześniej na siedzibach posłów tej partii napisano m.in. „Czas na sąd ostateczny”, czy „PZPR”.","– Otrzymaliśmy już zgłoszenie. Na miejsce zostali skierowani policjanci. Teraz najważniejsze są oględziny miejsca, celem tego, aby wykazać z jaką sytuacją mamy do czynienia. Będą podejmowane kroki związane z pociągnięciem do odpowiedzialności sprawców tego czynu – mówił na antenie TVP Info Sylwester Marczak, rzecznik KSP. Zdaniem policjanta te sytuacje w ciągu ostatnich dni się nasiliły. – Nie możemy mówić wyłącznie o malowaniu, bowiem w tego typu sytuacjach policjanci nazywają te zachowania wandalizmem – stwierdził Marczak.Z kolei według polityka PiS Marka Suskiego, jest to postępująca brutalizacja życia publicznego i politycznego, wywołana odkąd do władzy doszła PO. – Brutalizacja postępuje odkąd Platforma Obywatelska przejęła władze. Przecież wtedy doszło do morderstwa przez członka Platformy na działaczu PiS z Łodzi Marku Rosiaku (…) Oni prą do rozstrzygnięć ulicznych; chcą tu wzniecić nowe powstanie, zapowiadają nowy Majdan – stwierdził szef gabinetu politycznego premiera Marek Suski.",,
Wyjątkowe święto. Pokażcie nam bukiety dla waszych mam,"Dziś wszystkie mamy obchodzą swoje święto. To czas, aby okazać im wdzięczność za trud włożony w nasze wychowanie i obdarowanie nas bezcenną miłością. Jednym z najpiękniejszych prezentów są kwiaty. Pokażcie nam bukiety, które przygotowaliście dla mam. Zdjęcia nadesłane na platformę TWOJE INFO zamieścimy w galerii.","Dzień Matki jest obchodzony w ponad 140 krajach świata, choć w różnych terminach. W Polsce przypada 26 maja. Święto liczy już 105 lat, pierwsze takie uroczystości odbyły się w 1914 roku w Krakowie. O przypadającym w niedzielę święcie pamiętała para prezydencja Andrzej Duda i Agata Kornhauser-Duda.  „Z okazji Dnia Matki, tego pięknego i wyjątkowego święta, prosimy wszystkie Mamy o przyjęcie najserdeczniejszych życzeń i gratulacji. Życzymy Paniom pogody ducha i uśmiechu. Oby jak najwięcej było chwil, w których szczęście, uśmiech i wdzięczność dzieci będą dla wszystkich Mam nagrodą za troskę i dopełnieniem radości macierzyństwa. Życzymy także, aby wśród codziennych starań o dom i rodzinę – starań, które łączą Panie niejednokrotnie z pracą zawodową – nigdy nie brakło potrzebnych sił, pomocnych dłoni oraz tak ważnych chwil odpoczynku” – napisali Andrzej Duda i Agata Kornhauser-Duda na stronie internetowej Kancelarii Prezydenta.",,
Radni PO zagłosowali przeciw uczczeniu polsko-żydowskich bohaterów,"Warszawscy radni Platformy Obywatelskiej zagłosowali przeciwko zmianie nazw niektórych ulic w stolicy. Miała ona nastąpić w ramach tzw. dekomunizacji nazw publicznych. – To są działania niekonsekwentne i w działaniach Platformy widać wiele hipokryzji i demagogii. Niech pierwsi zrobią rachunek sumienia, czy zawsze zachowywali się tak jak trzeba – skomentował sprawę Maciej Wąsik z Prawa i Sprawiedliwości.","W ramach dekomunizacji wojewoda mazowiecki zadecydował o zmianie niektórych nazw ulic w Warszawie. Wśród nich m.in. zmieniono nazwę ul. Józefa Lewartowskiego na Marka Edelmana, uczestnika powstania w getcie i współzałożyciela Żydowskiej Organizacji Bojowej. Przeciwko nowym nazwom postanowili zaprotestować warszawscy radni Platformy Obywatelskiej.– Platforma, która żąda od prezydenta zawetowania ustawy o Instytucie Pamięci Narodowej, sama zachowuje się dziwnie. Otóż, oprotestowała nadanie przez wojewodę w ramach dekomunizacji nowych nazw ulic, m.in. ul. Marka Edelmana, która miała się pojawić i się pojawiła na terenie dawnego warszawskiego getta – powiedział w rozmowie z portalem tvp.info zastępca ministra koordynatora służb specjalnych Maciej Wąsik.",,
„Zdobyliście nasze serca”. Premier gratuluje lekkoatletom,"Reprezentacja Polski z dorobkiem 12 medali, w tym siedmiu złotych, zakończyła start w lekkoatletycznych mistrzostwach Europy w Berlinie. W klasyfikacji medalowej zajęła drugie miejsce, przegrywając tylko z Wielką Brytanią. „Biało-czerwoni, zdobyliście nie tylko medale, ale też nasze serca” –  napisał na Twitterze premier Mateusz Morawiecki, gratulując sportowcom.","W niedzielę, w ostatnim dniu zawodów, Polacy sięgnęli po trzy medale – złoty zdobyła Anita Włodarczyk i brązowy Joanna Fiodorow w rzucie młotem oraz srebrny Sofia Ennaoui w biegu na 1500 metrów.Polska zajęła ostatecznie drugie miejsce w klasyfikacji medalowej lekkoatletycznych mistrzostw Europy w Berlinie. Nasi sportowcy zdobyli 12 krążków, w tym siedem złotych, cztery srebrne i brązowy. Mistrzami Starego Kontynentu zostali w stolicy Niemiec: Justyna Święty-Ersetic w biegu na 400 m, Adam Kszczot na 800 m, sztafeta 4x400m w składzie: Święty-Ersetic, Małgorzata Hołub-Kowalik, Iga Baumgart-Witan i Patrycja Wyciszkiewicz; Wojciech Nowicki i Anita Włodarczyk w rzucie młotem oraz Michał Haratyk i Paulina Guba w pchnięciu kulą.Po największą liczbę medali – 18 – sięgnęli lekkoatleci z Wielkiej Brytanii.„Przynieśliście Polsce dumę, a polskim kibicom wielką radość. Wszystkim reprezentantom gratuluję i przede wszystkim dziękuję. Jesteście fantastyczni!” – podsumował berliński występ polskiej ekipy premier Morawiecki.",,
George W. Bush wspominał ojca. „Szukał dobra w każdej osobie”,"Patriota, człowiek kochający życie i optymista – tak podczas państwowych uroczystości w Waszyngtonie wspominał zmarłego 41. prezydenta Stanów Zjednoczonych jego syn, George W. Bush. W Narodowej Katedrze Kościoła Episkopalnego zebrali się bliscy byłego prezydenta, jego poprzednicy i następcy oraz przywódcy z całego świata. W związku z uroczystościami w Stanach Zjednoczonych obowiązuje żałoba narodowa.","George W. Bush, który objął urząd prezydenta osiem lat po swoim ojcu, wspominał go jako patriotę, człowieka aktywnego do końca życia i prawdziwie optymistycznego. Podkreślał, że z wiekiem jego ojciec pokazywał, jak wzrastać z „godnością, humorem i uprzejmością”. Przypomniał też, że w młodości jego ojciec cudem ocalał podczas II wojny światowej.  – Obiecał sobie żyć każdego dnia na całego. Tata był zawsze zajęty, był człowiekiem w ciągłym ruchu, ale nigdy zbyt zajętym, by dzielić swoją miłość do życia z bliskimi – powiedział.  – Szukał dobra w każdej osobie i zazwyczaj je znajdował. Tata uczył nas, że służba publiczna jest szlachetna i potrzebna, że można służyć z uczciwością i pozostać prawdziwym wobec ważnych wartości, takich jak wiara i rodzina – powiedział Bush. – Prawie codziennie pytał – dlaczego ja? – wspominał słowa zmarłego prezydenta Jon Meacham: I ponieważ życie dało mu tak wiele, on odpłacał wielokrotnie. Podczas zimnej wojny postawił się totalitaryzmowi, w Waszyngtonie postawił się nieprzemyślanemu partyjniactwu, postawił się tyranii i dyskryminacji. Za jego kadencji upadł Mur Berliński, nie utrzymała się agresja dyktatorów. W uroczystości wziął udział prezydent USA Donald Trump i byli prezydenci Stanów Zjednoczonych: Jimmy Carter, Bill Clinton i Barack Obama. Do Waszyngtonu przybyli także prezydent Andrzej Duda i były prezydent Lech Wałęsa. Po ceremonii w waszyngtońskiej katedrze trumna z ciałem byłego amerykańskiego prezydenta została przewieziona do bazy Andrews. Stamtąd odleciała do Teksasu. George Bush senior zostanie pochowany na terenie biblioteki swojego imienia w College Station. Spocznie obok swojej żony Barbary i córki Robin. W związku z uroczystościami w Stanach Zjednoczonych obowiązuje dziś żałoba narodowa.",,
Sąd uchylił grzywnę nałożoną na Urbana za karykaturę Serca Jezusowego,Sąd Okręgowy w Warszawie uchylił karę 120 tys. zł grzywny orzeczoną przez sąd I instancji wobec Jerzego Urbana za obrazę uczuć religijnych w tygodniku „Nie” i skierował sprawę do ponownego rozpoznania. Chodzi o publikację karykatury obrazu Serca Jezusowego.,"Sąd uznał procedowanie w tej sprawie sądu I instancji za wadliwe w szczególności w zakresie opinii biegłych.  – Konstatacje sądu, jeśli chodzi o opinię biegłego z zakresu historii sztuki, są odmienne, własne; a opinia biegłego z zakresu religioznawstwa jest opinią niejasną – wskazał w uzasadnieniu sędzia Mariusz Jackowski. Sędzia zwrócił uwagę, że sąd w postępowaniu nie może czynić ustaleń własnych, odmiennych od opinii biegłego.  – A to właśnie nastąpiło w tej sprawie. Nie jest dopuszczalna taka sytuacja, że sąd rejonowy poczynił własne ustalenia, odmienne od opinii biegłego – uznał sędzia Jackowski. Po ogłoszeniu orzeczenia Urban powiedział dziennikarzom, że „kończy w tym roku 86 lat i nie jest zainteresowany końcem tej sprawy, która trwała sześć lat i zapewne drugie tyle będzie trwała”.",,
Imigranci w Niemczech coraz większym zagrożeniem. Rośnie przestępczość,"O ponad 50 procent wzrosła liczba przestępstw popełnianych przez przybyłych do Niemiec uchodźców. Takie dane zawiera raport statystyk kryminalnych, na który powołuje się „Welt Am Sonntag”. Raport zostanie oficjalnie zaprezentowany w poniedziałek.","Po raz pierwszy minister federalnego rządu ma poinformować, że w tym czasie, gdy statystyki pokazują w Niemczech w 2016 roku lekki spadek przestępczości, to wśród nowo przybyłych imigrantów w tym samym czasie nastąpił wzrost przestępstw kryminalnych i to o ponad połowę –  pisze „Welt am Sonntag”, który jest w posiadaniu najnowszego raportu o stanie bezpieczeństwa kraju.",,
Trump: Potencjał Korei Północnej jest niesamowity,"„Mój przyjaciel Kim Dzong Un” – tak nazwał prezydent USA Donald Trump Kim Dzong Una, z którym spotka się w stolicy Wietnamu, Hanoi. Rozmowy będą dotyczyć denuklearyzacji Półwyspu Koreańskiego.","„Wietnam kwitnie jak niewiele miejsc na świecie. Korea Północna może bardzo szybko znaleźć się w takim samym położeniu, jeżeli zdecyduje się na denuklearyzację. Jej potencjał jest niesamowity. To wielka szansa dla mojego przyjaciela Kim Dzong Una, jak chyba nigdy w historii” – napisał Trump na Twitterze.Prezydent odniósł się również do komentarzy polityków Partii Demokratycznej ws. szczytu w Hanoi. „Demokraci powinni przestać mówić o tym, co powinienem robić z Koreą Północną. Zamiast tego powinni zadać sobie pytanie, co z »tym« zrobili podczas ośmioletnich rządów Baracka Obamy”.",,
"„Płacić dziesiątkami tysięcy żyć naszych żołnierzy, czy zablokować raka?” Szef partii Poroszenki o referendum ws. Donbasu",Ukraińskie władze nie wykluczają przeprowadzenia jesienią referendum dotyczącego statusu Zagłębia Donieckiego. Poinformował o tym w rozmowie z agencją „Interfax Ukraina” szef klubu parlamentarnego rządzącego prezydenckiego Bloku Petra Poroszenki Jurij Łucenko.,"Polityk przypomniał, że jesienią mają się odbyć wybory lokalne. Przy okazji, można zorganizować wtedy referenda dotyczące ustroju państwa, polityki międzynarodowej i statusu tych części obwodów donieckiego i ługańskiego, które są obecnie kontrolowane przez separatystów. Według Jurija Łucenki, Ukraińców można zapytać, czy tym ostatnim powinny zostać nadane specjalne prawa. Jak podkreślał, w referendum można zapytać o zdanie Ukraińców ws. nadania specjalnego statusu „tymczasowo okupowanym terytoriom”. – Ludzie mają zdecydować, czy zapłacić dziesiątkami tysięcy żyć naszych żołnierzy za wyzwolenie Zagłębia Donieckiego, czy zablokować raka i leczyć go metodami ekonomicznymi – podkreślił szef klubu parlamentarnego Bloku Petra Poroszenki. Nadanie specjalnego statusu przewidują porozumienia mińskie z połowy lutego. Wcześniej jednak powinno tam być przestrzegane zawieszenie broni i wycofany ciężki sprzęt wojskowy. Tymczasem codziennie w Zagłębiu Donieckim giną ukraińscy żołnierze. Ostatniej doby zginął jeden, a pięciu zostało rannych.                                                    Mężczyzna na ulicy w Doniecku (fot. PAP/EPA/ALEXANDER ERMOCHENKO)",,
Sondaż dla „Wiadomości”: PiS z dużą przewagą nad Platformą. PSL poza Sejmem,"PiS - 35 proc. głosów, PO - 18 proc. Nowoczesna z 10 proc. poparciem i PSL poza Sejmem (4 proc.) – tak wyglądałaby sytuacja na scenie politycznej, gdyby wybory parlamentarne odbyły się teraz, wynika z sondażu Ipsos dla „Wiadomości” TVP1.","Wynik PiS to i tak niewielki spadek w porównaniu z PO, na którą głos chce oddać 18 proc. badanych.  10 proc. uzyskała w sondażu Nowoczesna.  Taki sam wynik jak partia Ryszarda Petru miało w badaniu ugrupowanie Pawła Kukiza – Kukiz'15. Miejsce w ławach poselskich znalazłaby również partia Janusza Korwin-Mikkego. Głosowanie na nią zadeklarowało 6 proc. respondentów.  Największym przegranym, według sondażu Ipsos,  byłby PSL, który z 4-proc. poparciem nie wszedłby do Sejmu. Na przychylność wyborców nadal nie mogą liczyć: Zjednoczona Lewica (4 proc. poparcia) oraz partia Razem (3 proc. głosów). 9 proc. ankietowanych nie wie, na kogo oddałaby swój głos.Badanie przeprowadzone metodą CATI na próbie ogólnopolskiej 1001 dorosłych Polaków w dniach 18-19 XI 2015 r. Sondaż przed wyboramiZgodnie z ostatnim sondażem przedwyborczym Ipsos dla „Wiadomości” TVP1 (17-22 października), Prawo i Sprawiedliwość mogło liczyć na 38,3 proc. poparcia. Platforma Obywatelska uzyskała 22,1 proc., Kukiz'15 – 12,5 proc., Zjednoczona Lewica – 8,1 proc. (obowiązywał ją 8-procentowy próg dla koalicji), Nowoczesna – 6,6 proc. oraz Polskie Stronnictwo Ludowe – 6,5 proc.",,
„Kobieta i utytułowany sportowiec”. Kto zostanie nowym ministrem?,– W tym tygodniu zostanie powołany nowy minister sportu; będzie to kobieta i utytułowany sportowiec – powiedział w Polskim Radiu szef KPRM Michał Dworczyk.,"Dworczyk był pytany w radiowej Jedynce, jak długo premier Mateusz Morawiecki pozostanie jednocześnie ministrem sportu. – Myślę, że ten czas dobiega końca – odpowiedział.  – Pan premier Morawiecki interesuje się sportem, jest zaangażowany w sport, ale w tym tygodniu zostanie powołana nowa minister sportu, która przejmie obowiązki – poinformował szef KPRM. Jak dodał, będzie to kobieta i utytułowany sportowiec.  Ministerstwo Sportu to jedyny resort, który w momencie powoływania nowego rządu Mateusza Morawieckiego, w dniu 15 listopada, nie został obsadzony nową osobą – dotychczasowy minister Witold Bańka został szefem Światowej Agencji Antydopingowej.  Formalnie na urząd ministra sportu powołany został premier Mateusz Morawiecki, ale przedstawiciele rządu podkreślali, że to tymczasowa sytuacja.",,
"„Lubię, bo polskie”. Wśród wyróżnionych Orlen, PLL LOT i PKP","Polskie Radio wręczyło po raz trzeci swoje doroczne nagrody dla najlepszych polskich produktów i usług w rankingu „Lubię, bo polskie”. Laureatami zostały firmy: PKN Orlen, Polskie Koleje Państwowe, Biotrem, Fabryka Cukierków „Pszczółka” i SatRevolution. Uroczysta gala odbyła się w Muzycznym Studiu Polskiego Radia imienia Agnieszki Osieckiej w Warszawie.","– Plebiscyt  wyróżnia te firmy, które gwarantują wysoką jakość i są ambasadorami naszego kraju za granicą – powiedział prezes Polskiego Radia Andrzej Rogoyski.   „Polską Marką 2019” (nagroda dla przedsiębiorców, którzy zbudowali silną rozpoznawalność swojej marki w Polsce lub za granicą) zostało uznane PKN ORLEN SA.  W imieniu koncernu nagrodę odebrał członek zarządu do spraw korporacyjnych Armen Konrad Artwich.  – Marka staje się coraz bardziej rozpoznawalna w krajach w których znajdują się stacje benzynowe należące do PKN Orlen, a więc w Czechach, na Słowacji oraz w Niemczech – podkreślił na gali  Artwich.  W kategorii „Polska Marka 2019”, na drugim miejscu znalazły się Polskie Linie Lotnicze LOT, trzecie miejsce zajęła firma LPP SA, właściciel marki Reserved. W kategorii „Najlepszy polski produkt ekologiczny 2019” (nagroda dla polskiego produktu o największych walorach ekologicznych) nagrodę przyznano firmie Biotrem Sp. z o.o. za naczynia jednorazowe z otrąb pszennych.  Polskie Koleje Państwowe SA za „Wspólny Bilet” nagrodzono w kategorii „Najlepsza polska usługa 2019” (nagroda dla przedsiębiorców, którzy są pomysłodawcami i jednocześnie realizatorami nowoczesnych usług). W kategorii „Najlepszy polski produkt eksportowy 2019” (nagroda dla przedsiębiorców, którzy mogą pochwalić się produktem eksportowym lub usługą o wyjątkowych walorach, lub wyróżniają się wysokimi wskaźnikami sprzedaży na obcych rynkach) nagrodę przyznano Fabryce Cukierków „Pszczółka” sp. z o.o. za „Moniuszkowskie Praliny”.  SatRevolution SA za satelitę Światowid nagrodzono w kategorii „Produkt innowacyjny 2019” (nagroda dla przedsiębiorców, którzy wprowadzili innowacyjne rozwiązanie - produkt lub usługę, która w przełomowy sposób wpłynęła na zwiększenie konkurencyjności polskich przedsiębiorców na rynku krajowym lub za granicą).  Wyboru zwycięzców rankingu dokonała skapituła, w której skład weszli: prezes zarządu Polskiego Radia Andrzej Rogoyski, prezydent Centrum im. Adama Smitha Andrzej Sadowski, prezes Instytutu Jagiellońskiego Marcin Roszkowski, adiunkt w Kolegium Ekonomiczno-Społecznym Szkoły Głównej Handlowej dr Artur Bartoszewicz, prezes Związku Przedsiębiorców i Pracodawców Cezary Kaźmierczak oraz doradca gospodarczy Sławomir Horbaczewski.  Obradom kapituły przewodniczył prezes Polskiej Agencji Prasowej Wojciech Surmacz.  Gala wręczenia nagród odbyła się w Muzycznym Studiu im. Agnieszki Osieckiej – w siedzibie radiowej Trójki, a poprowadzili ją: dziennikarz tej stacji Patrycjusz Wyżga oraz dziennikarka TVP Info Karolina Pajączkowska.",,
Polskie służby rozbiły gang wyłudzający VAT. Ziobro: Działamy i są efekty,"– Rozbita przez organy ścigania zorganizowana grupa przestępcza wystawiła fikcyjne faktury na 800 mln zł. Niewykluczone że kwota ta sięgnie miliarda złotych, a nawet go przekroczy – poinformował minister sprawiedliwości Zbigniew Ziobro.","– Dzięki miliardom złotych odzyskanych od grup przestępczych rząd może przekazywać je obywatelom, realizując programy społeczne – mówił Ziobro, który w Sosnowcu promował kandydata w wyborach do Sejmu Marcina Kozika.Centralne Biuro Antykorupcyjne zatrzymało dwie osoby w związku z wyłudzeniami podatków i wystawianiem fikcyjnych faktur na setki milionów złotych. Wśród zatrzymanych są warszawski adwokat i organizator całego procederu. – To kolejny wielki sukces polskiej prokuratury oraz organów ścigania –  oświadczył podczas minister Ziobro podczas konferencji prasowej. Jak zaznaczył, zatrzymano „mózg” grupy przestępczej zajmującej się wyłudzaniem podatku VAT na wielką skalę. – Łączne, potwierdzone na dzień dzisiejszy, tzw. lewe faktury wystawione przez tę grupę przestępczą dochodzą do kwoty blisko miliarda złotych. W tej chwili jest ponad 800 mln zł, ale postępowanie jeszcze trwa i okoliczności wskazują, że może być nawet przekroczona kwota miliarda złotych – powiedział Ziobro. Jak ocenił, gang działał w sposób bardzo profesjonalny, korzystając z pomocy prawników. Jednym z zatrzymanych ostatnio osób jest adwokat, który pomagał organizować proceder w Polsce i za granicą. Sprawę prowadzi białostocki wydział zamiejscowy Prokuratury Krajowej, współpracując z CBA i CBŚP. Dotychczas w ramach śledztwa zatrzymano łącznie 31 osób; realne straty Skarbu Państwa to 150 mln zł - mówił Ziobro. Jak mówił minister, działalność grupy polegała na wystawianiu fałszywych faktur pozorujących obrót granulatem srebra, a także obrót telefonami komórkowymi w setkach tysięcy egzemplarzy. – Oczywiście to wszystko była fikcja, były tylko fałszywe faktury, które miały potwierdzać obrót tymi urządzeniami w tym wypadku na kwotę blisko pół miliarda złotych – opisywał szef resortu sprawiedliwości. Dodał, że grupa pozorowała też utylizację telefonów jako nieprzydatnych. Według dotychczasowych ustaleń faktury dotyczące telefonów opiewały na łączną kwotę 500 mln zł, a te dotyczące granulatu srebra - ponad 300 mln zł. – My działamy i są efekty. Efektem są miliardy pozyskane od grup przestępczych, które „wyparowywały” w okresie rządów PO i PSL i zamiast trafić do Polaków, trafiały do kieszeni przestępców. Zmieniliśmy to, w efekcie możemy realizować program 500 Plus na każde dziecko, możemy realizować program trzynastej emerytury (...) i chcemy w przyszłości też realizować program podwójnej emerytury dla osób, które już zakończyły pracę i należy im się właściwa opieka i świadczenie ze strony państwa – oświadczył Ziobro. – Można to robić tylko dlatego, że uczciwie dzielimy ten dochód, który poprzednio wykradali, rozkradali przestępcy za przyzwoleniem, przymykaniem oczu polityków PO i PSL. Zresztą nie lepiej było, kiedy rządził SLD – pamiętajmy, tu, na Śląsku, afera ścigała aferę; mafia węglowa rujnowała Śląsk, pieniądze szły tylko do niektórych, a ludzie tracili pracę, zakłady były likwidowane – mówił minister. Ziobro przekonywał, że obecny rząd „wprowadza normalność”, jest wiarygodny i jego celem jest, aby Polacy lepiej zarabiali. Ocenił, że aby to zrealizować, trzeba podnieść płacę minimalną. – Krytykują nas za to, mówią, że jest to niemądre działanie. Jesteśmy przekonani, że jest to jedyna droga dla Polski, w przeciwnym razie będziemy tracić tysiące świetnie wykształconych, przygotowanych młodych ludzi, którzy będą wyjeżdżać na Zachód i tam pracować (...) – wskazał.",,
„Nie ma zgody na gloryfikację przestępców takich jak Bandera”,– Polityka historyczna Ukraińców jest dla Prawa i Sprawiedliwości nie do zaakceptowania – mówił w  programie „Gość poranka” poseł tego ugrupowania Michał Dworczyk.,"– W ramach wsparcia gospodarczego przekazaliśmy Ukraińcom kredyt, czyli pożyczkę zwrotną i oprocentowaną. Wspieramy Ukrainę w walce z Federacją Rosyjską, ale nie ma zgody na gloryfikacje przestępców jak Bandera i członkowie OUN czy UPA – powiedział.– Jeśli Ukraina chce dołączyć do grona krajów europejskich, to z Banderą na sztandarze będzie to niemalże niemożliwe – dodał.",,
"„Woronicza 17”: Korwin-Mikke jest konsekwentny, odbiera za to premię","– SLD ma żółty sweterek pana Czarzastego, my mamy żółtą koszulkę lidera – komentował pierwsze miejsce PiS w najnowszym eurosondażu dla „Wiadomości” TVP1 Ryszard Czarnecki. Goście programu „Woronicza 17” w TVP Info odnieśli się także do wysokiej,  czwartej pozycji Nowej Prawicy.  – Korwin-Mikke jest konsekwentny, odbiera za to swoją premię – stwierdził Włodzimierz Czarzasty (SLD).","– W sondażach jest sporo zamieszania. To są pierwsze wybory od dłuższego czasu i prawdziwym weryfikatorem będzie 25 maja – stwierdził Robert Kwiatkowski (Europa Plus Twój Ruch). – W mojej ocenia wysoka pozycja w sondażu Korwin-Mikkego jest sygnałem płynącym od eurosceptyków.  Tego typu partie znajdują poparcie w Europie właściwie egzotyczne, czasami wręcz antyeuropejskie, antysystemowe – komentował wyniki sondażu TNS Polska dla „Wiadomości” Adam Struzik. Przedstawiciel PSL uważa, że „skończy się na wejściu do PE czwórki tych ugrupowań tradycyjnych”. Struzik dodał, że na dzień dzisiejszy trudno sprecyzować, która partia dołączyłaby do PiS, PO, PSL i SLD.  „Korwin-Mikke jest konsekwentny, odbiera z to swoją premię”– Myślę, że pan Korwin-Mikke, niezależnie od tego, czy jego poglądy się komuś podobają, czy nie, jest konsekwentny w ich głoszeniu. Jest bardzo wyrazisty, robi to od wielu lat i teraz przyszedł czas, by odebrał za to swoją premię – mówił z kolei Włodzimierz Czarzasty. Polityk SLD skomentował także pozycję swojego ugrupowania. – Cieszę się z pozycji, którą zajęliśmy. Mam nadzieję, że żadne z moich koleżanek i kolegów nie będzie od teraz zbyt dumne, zbyt zadowolone, że pycha nie „walnie w głowę”. Cały czas trzeba jeździć i spotykać się z ludźmi, wykonywać swoją pracę z pokorą. Tego kolegom i sobie życzę – zakończył polityk.  „SLD ma żółty sweterek Czarzastego, my mamy żółtą koszulkę lidera”– Chciałem podziękować tym, którzy w sondażach wskazują Prawo i Sprawiedliwość – mówił Ryszard Czarnecki. – Przyjmuję te wyniki z pokorą (PiS znalazł się na czele sondażu z 27 proc. poparcia – red.). Pokora kroczy przed zwycięzcą, tak jak pycha kroczy przed porażką – kontynuował poseł PiS. – SLD ma żółty sweterek pana Czarzastego, my mamy żółtą koszulkę lidera, co kto lubi – skonkludował polityk. Od analizy wyników sondażowych wstrzymała się Marzena Wróbel.  – Ja nie będę komentowała cudzych wyników – powiedziała posłanka Solidarnej Polski, po czym oddała głos Michałowi Boniemu.  „Myślę, że w tej grze wygra lepszy i myślę, że będzie to PO” Polityk Platformy Obywatelskiej nie był specjalnie zaskoczony i poruszony wynikiem badania. – Jakiś czas temu było po równo, była też przewaga PiS i Platformy. (…) Z pewnego punktu widzenia można powiedzieć, że idziemy łeb w łeb – mówił Boni. – Ja myślę, że w tej grze wygra lepszy i myślę, że będzie to Platforma Obywatelska – zaznaczył polityk.CZYTAJ RÓWNIEŻ: Eurowybory: PiS wyprzedza PO o 3 pkt. procentowe w sondażu",,
Sędzia SN Ruth Ginsburg wypisana ze szpitala,"85-letnia Ruth Ginsburg, najstarsza sędzia Sądu Najwyższego, została w piątek wypisana ze szpitala. Ginsburg, uchodząca za najbardziej lewicową w zespole sędziów SN, została hospitalizowana po tym jak przewróciła się w swoim biurze i potłukła trzy żebra.","– Sędzia Ginsburg czuje się dobrze i zamierza pracować w domu - poinformowała w piątek rzeczniczka Sądu Najwyższego Kathleen L. Arberg.Stan zdrowia sędzi Ginsburg, którą nominował do Sądu Najwyższego, demokratyczny prezydent Bill Clinton w roku 1993, już od dłuższego czasu budził zaniepokojenie. Ginsburg w roku 2009 wygrała walkę z nowotworem trzustki a w roku 2014 miała poważną operację serca.Obawy amerykańskich sędziówLewica obawia się, że w przypadku gdyby Ginsburg z przyczyn zdrowotnych była zmuszona przejść na emeryturę, prezydent Trump nominuje na jej miejsce swojego trzeciego już konserwatywnego kandydata, tym samym na dekady utrwalając dominację konserwatystów w Sądzie Najwyższym.Sędziowie Sądu Najwyższego sprawują swoją funkcję dożywotnio i mogą być odwołani tylko przez Kongres w ramach procesu impeachmentu.",,
"Trump o rezolucji ws. Korei Płn.: Świat chce pokoju, nie śmierci","Prezydent USA Donald Trump skomentował w piątek na Twitterze rezolucję Rady Bezpieczeństwa ONZ, która nakłada kolejne restrykcje na Pjongjang. „RB ONZ zagłosowała 15 do 0 za nowymi sankcjami wobec Korei Płn. Świat chce pokoju, nie śmierci!” – napisał prezydent.","Piątkowa runda sankcji Rady jest odpowiedzią na test międzykontynentalnej rakiety balistycznej (ICBM), który Korea Północna przeprowadziła 28 listopada.AFP zwróciła uwagę, że RB ONZ podejmuje próbę zwiększenia presji na Pjongjang w nadziei na zniechęcenie go do kontynuowania prowokacyjnych zbrojeń w okresie, w którym ani tamtejszy reżim, ani USA nie wykazują woli do podjęcia jakichkolwiek negocjacji lub poczynienia ustępstw, które mogłyby położyć kres kryzysowi na Półwyspie Koreańskim.",,
Są zarzuty dla teściowej Adamowicza. Chodzi o składanie fałszywych zeznań,"Zarzuty składania fałszywych zeznań Prokuratura Krajowa postawiła Janinie A., teściowej prezydenta Gdańska Pawła Adamowicza. Zdaniem prokuratury miała składać nieprawdziwe zeznania w śledztwie dotyczącym nieprawidłowości w oświadczeniu majątkowym prezydenta Gdańska.","Rzeczniczka Prokuratury Krajowej prok. Ewa Bialik wyjaśniła, że zarzuty składania fałszywych zeznań postawili Janinie A. prokuratorzy z Dolnośląskiego Wydziału Zamiejscowego Departamentu do spraw Przestępczości Zorganizowanej i Korupcji Prokuratury Krajowej we Wrocławiu. Chodzi o śledztwo ws. nieprawidłowości w oświadczeniach majątkowych prezydenta Gdańska Pawła Adamowicza. – Zarzuty składana fałszywych zeznań postawiono w śledztwie dot. nie ujawnienia wszystkich składników majątkowych przez Pawła A. – powiedziała prok. Bialik. Prokuratura nie ujawnia, czego konkretnie dotyczą zarzuty postawione Janinie A. Za składanie fałszywych zeznań grozi do ośmiu lat więzienia.Prezydent Gdańska podejrzany jest o złożenie nieprawdziwego oświadczenia majątkowego za 2012 r. Zdaniem prokuratury Adamowicz zataił posiadanie pieniędzy w kwocie prawie 150 tys. zł. W oświadczeniu majątkowym za 2012 r., zdaniem śledczych miał podać, że jego zasoby pieniężne wynoszą ok. 120 tys. zł, podczas gdy ich faktyczna wartość wynosiła prawie 270 tys. zł. Prokuratura podała, że Adamowicz podejrzany jest również o zatajenia informacji o dochodach w zeznaniach podatkowych za 2011 i 2012 r., co w konsekwencji miało spowodowało uszczuplenie podatku dochodowego od osób fizycznych w łącznej kwocie prawie 131 tys. zł. To zdaniem śledczych miało skutkować uszczupleniem podatku dochodowego od osób fizycznych za 2011 r. w łącznej kwocie ponad 77 tys. zł. Z kolei według prokuratury nieprawidłowości w zeznaniu podatkowym Adamowicza za 2012 r. miały spowodować uszczuplenie podatku od osób fizycznych za 2012 r. w łącznej kwocie prawie 54 tys. zł.Od września 2017 r. przed gdańskim Sądem Rejonowym toczy się proces przeciwko Pawłowi Adamowiczowi, w którym prezydent Gdańska oskarżony jest o podanie nieprawdziwych danych w oświadczeniach majątkowych w latach 2010-12. To już drugie sądowe postępowanie w tej sprawie. Po raz pierwszy trafiła ona do sądu w grudniu 2015 r. Wówczas wniosek o warunkowe umorzenie postępowania, na okres dwóch lat próby, oraz zasądzenie od prezydenta Gdańska świadczenia w wysokości 40 tys. zł, złożyła prowadząca śledztwo Prokuratura Apelacyjna w Poznaniu. Sąd wniosek prokuratury w marcu 2016 r. uwzględnił. Wydając takie postanowienie, gdański sąd rejonowy uznał wtedy, że wina i społeczna szkodliwość zarzucanych prezydentowi czynów nie są znaczne, a także nie ma podstaw do uznania, że działał on z zamiarem bezpośrednim popełnienia przestępstwa.Sąd wyjaśnił też m.in., że posiadając już pięć mieszkań i dwie działki, Adamowicz kupił wraz z żoną w styczniu 2009 r. i lutym 2010 r. dwa kolejne mieszkania w Gdańsku, nie umieszczając ich w oświadczeniu majątkowym; nie zgadzały się również dane dotyczące zgromadzonych oszczędności, wszystkie były zaniżone - najmniej o kwotę ponad 51 tys. zł, a najwięcej o ok. 320 tys. zł. Po tym orzeczeniu, polecenie złożenia apelacji na niekorzyść Adamowicza wydał poznańskim prokuratorom dyrektor Departamentu ds. Przestępczości Zorganizowanej i Korupcji Prokuratury Krajowej - prokurator tym samym zaskarżył postanowienie, o jakie sam wcześniej wnosił.Rozpatrując to odwołanie, Sąd Okręgowy w Gdańsku w grudniu 2016 r. uwzględnił wniosek prokuratury i uznał, że sprawa podawania przez prezydenta miasta Pawła Adamowicza nieprawdziwych danych w oświadczeniach majątkowych w latach 2010-12 musi być ponownie rozpatrzona przez sąd niższej instancji. Zdaniem sądu okręgowego, sąd niższej instancji powinien m.in. wnikliwie zbadać motywy i pobudki postawy Adamowicza.",,
Samoregulacja producentów suplementów nie dotyczy internetu,Kolejna samoregulacja producentów suplementów uzgodniona z nadawcami telewizyjnymi zdaniem ekspertów nie rozwiąże większości kłopotów. Nowe zasady nie dotyczą internetu.,"Z badań prezentowanych przez „Dziennik Gazetę Prawną” wynika, że 72 proc. Polaków deklaruje spożywanie suplementów diety. 51 proc. robi to codziennie. 86 proc. pytanych stwierdziło, że zażywanie ich jest korzystne. Polacy najczęściej sięgają po magnez, probiotyki oraz suplementy na wzmocnienie kości, mięśni i stawów.  Najczęściej informacje na temat suplementów czerpiemy od farmaceutów (30 proc.) i z reklam (28 proc.). W zeszłym roku branża farmaceutyczna na reklamy wszystkich produktów wydała 4,2 mld zł.  25 listopada podpisano porozumienie. Wypracowali je wspólnie nadawcy telewizyjni (TVP, Polsat i TVN) oraz organizacje zrzeszające producentów suplementów diety (Polski Związek Producentów Leków Bez Recepty, Polska Izba Przemysłu Farmaceutycznego i Wyrobów medycznych, Krajowa Rada Suplementów i Odżywek, Polski Związek Pracodawców Przemysłu Farmaceutycznego). Zgodnie z nowymi zasadami spoty nie mogą wprowadzać w błąd wskazując na właściwości lecznicze produktów, odnosić się do nazw chorób, które nie istnieją, sugerować możliwości zastąpienia leczenia suplementacją, przedstawiać wizerunku osób, sugerując, że są lekarzami. Reklamy nie mogą być emitowane bezpośrednio przed lub po programach dla dzieci. Nie mogą być kierowane do dzieci. Nie mogą prezentować badań, których źródło nie zostało podane.  Dodatkowo spot musi być oznaczony wyraźną informacją, że „suplement diety. Zawiera składniki, które wspomagają funkcje organizmu poprzez uzupełnienie normalnej diety. Nie ma właściwości leczniczych”.  Zgodnie z porozumieniem producenci zobowiązali się, ze nie będą przygotowywać spotów z nieetycznym przekazem natomiast nadawcy zadeklarowali, że nie będą przyjmować reklam nie spełniających wymogów określonych w porozumieniu. Jednak eksperci sceptycznie wskazują, ze umowa nie dotyczy najszybciej rozwijającego się rynku – Internetu.",,
Polska udzieliła azylu Silje Garmo. Norweżka uciekła z kraju przed Urzędem ds. Dzieci,Polska oficjalnie udzieliła azylu Silje Garmo i jej córce – poinformował na Twitterze mec. Jerzy Kwaśniewski z Ordo Iuris. W Norwegii Garmo groziło odebranie dziecka przez Urząd ds. Dzieci (Barnevernet).,"Kwaśniewski załączył do tweeta skany datowanego na 12 lutego postanowienia Urzędu ds. Cudzoziemców, w którego uzasadnieniu napisano, że organ „odstąpił od uzasadnienia decyzji, gdyż uwzględnia ona w całości żądanie Strony”. „Zasada ochrony rodziny, jako zasada konstytucyjna, jest istotnym elementem polityki państwa zarówno w sferze polityki wewnętrznej jak i zagranicznej” – napisał na Twitterze Szymon Szynkowski vel Sęk, wiceminister spraw zagranicznych.Garmo przyjechała z czteromiesięczną wówczas córką Eirą do Polski w maju 2017 r., po tym jak została ostrzeżona, że dziecko może zostać jej odebrane. Barnevernet zarzucał jej m.in. nadużywanie paracetamolu i przewlekłe zmęczenie. Już wcześnie odebrano Garmo starszą córkę, w związku z zarzutami, które przedstawiał ojciec dziewczynki. Pierwotnie wniosek o azyl został złożony we wrześniu 2017 r. Norweżka ponowiła go po tym, jak w lipcu 2018 r. MSZ odmówiło udzielenia Garmo azylu. Minister spraw zagranicznych stwierdził wtedy, że „sytuacja prawna wnioskodawczyni” uległa zmianie i odmówił udzielenia Silje Garmo azylu w Polsce. Prawnicy Garmo złożyli odwołanie od tej decyzji, które polskie MSZ uwzględniło.Sytuacja ma miejsce krótko po uznaniu polskiego konsula Sławomira Kowalskiego za persona non grata w Norwegii. Polski MSZ nie wiąże jednak tych dwóch spraw.",,
„Z nacjonalistami i Banderą na sztandarze Ukraina do UE nie wejdzie”,"– Jeżeli Ukraina chcę dołączyć do rodziny krajów europejskich, to musi stanąć w prawdzie, musi zmierzyć się ze swoją trudną historią. Na pewno z nacjonalistami i Banderą na sztandarze Ukraina do UE nie wejdzie. Gloryfikowanie osób odpowiedzialnych za ludobójstwo będzie budowało bardzo trudny mur do pokonania między Polską i Ukrainą – stwierdził w programie „Gość poranka”  wiceszef MON Michał Dworczyk.","Według szacunków polskich historyków ukraińscy nacjonaliści zamordowali ok. 100 tysięcy Polaków. 40-60 tysięcy zginęło na Wołyniu, 20-40 tys. w Galicji Wschodniej, co najmniej 4 tysiące na terenie dzisiejszej Polski. Terror UPA spowodował, że setki tysięcy Polaków opuściły swoje domy, uciekając do centralnej Polski. Zbrodnia Wołyńska spowodowała polski odwet, w wyniku którego zginęło ok 10-12 tys. Ukraińców, w tym 3-5 tys. na Wołyniu i w Galicji Wschodniej.Sejm ustanowił 11 lipca Narodowym Dniem Pamięci Ofiar Ludobójstwa dokonanego przez ukraińskich nacjonalistów na obywatelach II RP. Sejm – głosi uchwała – oddaje hołd „wszystkim obywatelom II Rzeczypospolitej bestialsko pomordowanym przez ukraińskich nacjonalistów”.",,
"Trump chce wyrzucać z NATO. „Jeśli to rozbije Sojusz, to trudno”","Starający się o nominację Partii Republikańskiej w wyborach prezydenckich w USA Donald Trump stwierdził, że kraje członkowskie NATO, które nie finansują działań Sojuszu, powinny być z niego usunięte.","Podczas sobotniego spotkania z biznesmenami w mieście Racine w stanie Wisconsin kontrowersyjny miliarder dowodził, że wyrzucanie państw z NATO jest potrzebne. Dodał, że nie przejmuje się, jeżeli konsekwencją miałby być rozpad Paktu.– Wiele krajów nie płaci należnych składek. W ten sposób wykorzystują Stany Zjednoczone, wykorzystują was. Nie podoba mi się to. Albo zapłacą, także za działania w przeszłości, albo muszą się wynieść. Jeśli to rozbije NATO, to trudno – dowodził Trump.To kolejna wzbudzająca ogromne kontrowersje wypowiedź biznesmena dotycząca polityki zagranicznej USA w ostatnich dniach. W piątek stwierdził, że amerykańskie wojska w Korei Południowej i Japonii należy zastąpić pociskami atomowymi. Mówił również, że nie należy wykluczyć użycia broni jądrowej w Europie.",,
Włosi pozwą agencję ratingową? „Działanie Moody's można uznać za nielegalne”,"Włoska organizacja obrony praw konsumentów postanowiła wystąpić do prokuratury przeciwko agencji ratingowej Moody's za obniżenie ratingu kraju. Stowarzyszenie twierdzi, że decyzja ta może mieć poważne konsekwencje dla obywateli.","W piątek agencja obniżyła rating Włoch z Baa2 do Baa3, co wytłumaczyła wyraźną zmianą strategii budżetowej nowego rządu w Rzymie i „znacząco podniesionym deficytem”, wyższym niż oczekiwano.Informując o przygotowaniu wniosku do prokuratury organizacja Codacons oświadczyła: „Działanie Moody's można uznać za nielegalne i będzie ono miało bezpośrednie ogromne reperkusje dla kieszeni obywateli włoskich i posiadaczy oszczędności”.Organizacja konsumencka zauważyła, że decyzja o obniżeniu ratingu została podjęta zanim Unia Europejska oficjalnie wypowiedziała się na temat budżetu przygotowanego przez rząd Giuseppe Contego i bez uwzględnienia odpowiedzi włoskich instytucji na uwagi ze strony UE. „Podejrzenia budzi wybór terminu przez agencję Moody's, która obniżyła rating na kilka dni przed decyzją UE oceniając zatem projekt niebędący formalnie ostatecznym” – podkreślono w komunikacie Codacons. Według stowarzyszenia ruch ten można uznać za „prywatny krok mający na celu wpłynięcie na rynek i na Komisję Europejską” oraz za „ingerencję w procedury administracyjne, które są precyzyjne, a nie zostały ukończone”. W piśmie do prokuratury zawarty jest wniosek o wszczęcie postępowania karnego w sprawie agencji ratingowej. Jeśli tak się stanie, Codacons chce też wystąpić z pozwem zbiorowym – jak wyjaśniono – „w obronie posiadaczy oszczędności i obywateli włoskich jawnie poszkodowanych przez arbitralny krok wykonany w niewłaściwym momencie i szkodliwy dla interesów kraju”.",,
"Trzaskowski twierdzi, że nie ma pieniędzy na 500 Plus. „To sianie zamętu”","Prezydent stolicy Rafał Trzaskowski oznajmił, że brakuje pieniędzy na wypłaty 500 Plus w stolicy; zaapelował też o zwiększenie środków rządowych na ten cel. Jednak jak twierdzi strona rządowa, wszystko jest winą Trzaskowskiego, bo pieniądze zostały wypłacone. To ratusz nie dostarcza ich rodzinom. – To intencjonalne tworzenie zamętu przez Trzaskowskiego – komentuje senator PiS Konstanty Radziwiłł.","„Część mieszkańców stolicy skarży się, że wciąż nie otrzymała wypłat środków w ramach programu Rodzina 500 Plus. Okazuje się, że problem może być dużo poważniejszy niż się wydaje” – pisze DGP w piątek na swej stronie internetowej.„Dziennik Gazeta Prawna” cytuje pismo prezydenta stolicy Rafała Trzaskowskiego z 13 września br., w którym informował premiera Mateusza Morawieckiego oraz ministra finansów, iż „aby zabezpieczyć wypłaty dla beneficjentów programu m. st. Warszawy do końca 2019 roku, należy zwiększyć plan [na okres sierpień - grudzień 2019] do wysokości 1,36 mld zł, tj. o kwotę 584 mln zł”.W piśmie Trzaskowskiego – jak podaje „DGP” – zaznaczono, że obecny plan wydatków w wysokości około 776,9 mln zł „nie zabezpiecza potrzeb mieszkańców Warszawy w zakresie realizacji programu Rodzina 500 Plus i już we wrześniu br. zabraknie środków na wypłatę świadczeń dla rodziców”. „Jak dodał Trzaskowski, w chwili sporządzania wspomnianego pisma do premiera Warszawa miała do dyspozycji 109,6 mln zł, przy zapotrzebowaniu na środki na wrzesień w wysokości ok. 198 mln zł” – pisze gazeta.Rzeczniczka wojewody mazowieckiego Ewa Filipowicz wskazuje, iż „pieniądze Warszawa dostała na cały sierpień i na cały wrzesień”. „Nie wiem, skąd informacje z ratusza o brakujących środkach. Na pewno pieniądze na wszystkie wypłaty są zabezpieczone, środki są wypłacane w transzach zgodnie z harmonogramem. Jeszcze w tym tygodniu miasto dysponowało wolnymi środkami na koncie, więc nie wiemy, z czego wynika cały problem” – skomentowała rzeczniczka wojewody.Ministerstwo Finansów poinformowało zaś, że „pieniądze na 500 Plus zostały przekazane do wojewodów zgodnie z planem”. „To wojewodowie kierują je szczebel niżej do samorządów, które wypłacają świadczenie wychowawcze. Ale zarówno z poziomu mazowieckiego urzędu wojewódzkiego, jak i nadzorującego go Ministerstwa Rodziny, Pracy i Polityki Społecznej słyszymy, że wszystko jest w porządku i wina leży stronie władz Warszawy” – pisze gazeta. „Zgodnie z informacją Mazowieckiego Urzędu Wojewódzkiego, wszystkie środki na realizację świadczeń we wrześniu zostały przekazane do 19 września tego roku we wnioskowanej przez Pana Prezydenta wysokości. Dotyczy to zapotrzebowania zgłoszonego przez m. st. Warszawa w wysokości ok. 67 mln zł (wniosek z 26 sierpnia), jak i kolejnego zwiększenia zapotrzebowania na wypłatę świadczeń 500+ w wysokości 35 mln zł (wniosek z 10 września)” – czytamy. – Tego problemu w ogóle nie ma. Mówienie o nim to tworzenie wirtualnej rzeczywistości. Taka narracja prezydenta Trzaskowskiego podważa zaufanie do państwa. Środki na 500 Plus dla wszystkich dzieci są; samorządy bardzo dobrze obsługują ten program – komentował działania ratusza senator Konstanty Radziwiłł z PiS. – To intencjonalne tworzenie zamętu – dodał i zapewnił, że „budżet ma się dobrze, a problem tworzy miasto”.",,
"Zmarł kolejny bohater konspiracji i Powstania Warszawskiego, Andrzej Wiczyński, ps. Antek","W czasie egzaminu konspiracyjnej podchorążówki musiał wydostać się z okrążenia – to nie były manewry, chodziło o autentycznych esesmanów. Jeszcze 31 lipca 1944 r. rozbrajał Niemców zdobywając broń, którą następnego dnia walczyli powstańcy. Sam też walczył w II Obwodzie AK „Żywiciel”. Od 17 sierpnia był dowódcą plutonu. W wieku 92 lat zmarł dr Andrzej Wiczyński ps. Antek, w 1944 r. plutonowy podchorąży.","18 listopada 2018 r. zmarł Andrzej Wilczyński, ps. Antek, który w czasie Powstania Warszawskiego walczył na Żoliborzu w plutonie osłony sztabu 227 zgrupowania „Żyrafa II” II Obwodu „Żywiciel” Warszawskiego Okręgu Armii Krajowej – poinformowało na Facebooku Muzeum Powstania Warszawskiego. Już od 1 września 1939 r. – dzień po powrocie z wakacji w Krasnem nad Uszą koło Mołodeczna – 13-letni wówczas gimnazjalista brał udział w obronie kraju, a później walce z okupantem. Podczas wojny obronnej i oblężenia Warszawy organizował kopanie rowów i rozwoził meldunki wojskowe, przez pierwsze lata okupacji działał w tajnym harcerstwie prowadząc akcje małego sabotażu.  W 1942 r. wstąpił do tajnej podchorążówki prowadzonej przez cichociemnych. Na zajęciach uczył się nie tylko ostrego strzelania czy jazdy samochodem ciężarowym i osobowym, ale nawet obsługi czołgu. Egzamin miał zdawać w Puszczy Bolimowskiej.",,
UE nie dla Albanii i Macedonii Płn.? Kraje członkowskie nie doszły do porozumienia,Unijnym ministrom ds. europejskich nie udało się wypracować porozumienia w sprawie otwarcia negocjacji akcesyjnych dla Albanii i Macedonii Północnej. Zdecydował o tym sprzeciw Francji. Sprawa ma być omawiana na czwartkowo-piątkowym szczycie UE.,"– Niestety Rada (UE) nie była w stanie podjąć jednomyślnej decyzji – powiedział na konferencji prasowej po rozmowach minister ds. europejskich sprawującej prezydencję Finlandii Tytti Tuppurainen, wyrażając ubolewanie z powodu wyniku spotkania.– To nie był chwalebny moment dla Europy, ale nie chcę nikogo za to winić – wtórował jej unijny komisarz ds. sąsiedztwa Johannes Hahn.Według nieoficjalnych źródeł brak zielone światła ze strony UE to efekt stanowiska Francji, które jako jedyne państwo członkowskie była przeciwna otwarciu rozmów akcesyjnych zarówno dla Macedonii Północnej, jak i Albanii. Zastrzeżenia do tego drugiego kraju miały też inne stolice, ale większość w UE chciała otworzyć drzwi do rozmów. Hahn zapowiadał, że jeśli będzie zgoda ze strony liderów, Komisja Europejska od razu przystąpi do pracy.Brak zgody na rozpoczęcie rozmów akcesyjnych wywołuje obawy, że w reakcji na tę decyzję wybuchnie kryzys polityczny w Albanii i Macedonii Północnej, gdzie elity rządzące zainwestowały sporo kapitału politycznego w spełnianie warunków postawionych przez państwa unijne. Polska należy do krajów UE, które opowiadają się za otwarciem procesu negocjacyjnego. – Albania i Macedonia Północna zrobiły bardzo wiele, aby być gotowym do otworzenia procesu negocjacji członkowskich, i powinny dziś otrzymać zielone światło – powiedział polskim dziennikarzom w Luksemburgu minister ds. europejskich Konrad Szymański.Przestrzegał, że dalsze odkładanie tej decyzji i opóźnianie całego procesu wysłałoby bardzo negatywny sygnał od UE do sił proeuropejskich w regionie. – To oznacza, że wpływ Europy, UE tam będzie słabł, to oznacza osłabienie interesów bezpieczeństwa europejskiego – zaznaczył Szymański. Prezydencja fińska sondowała państwa członkowskie w sprawie rozdzielenia sprawy Albanii, która uznawana jest za gorzej przygotowaną, od Macedonii Północnej, ale państwa członkowskie także na to nie wyraziły zgody. – Zrobiliśmy wszystko, co było dziś w naszej mocy – zaznaczyła Tuppurainen.Do rozpoczęcia rozmów akcesyjnych z Albanią i Macedonią Północną wezwali na początku miesiąca liderzy instytucji UE: szef Komisji Europejskiej Jean-Claude Juncker i jego następczyni Ursula von der Leyen, a także przewodniczący Parlamentu Europejskiego David Sassoli i szef Rady Europejskiej Donald Tusk. W połowie lutego była jugosłowiańska republika oficjalnie zmieniła nazwę z Macedonii na Macedonię Północną, co umożliwiło zakończenie trwającego od czasu ogłoszenia przez nią niepodległości w 1991 r. sporu z Grecją. Albania od 2009 r. jest członkiem NATO, a od 2014 r. ma status kandydata do UE.",,
„Berlusconi do domu” – którego? ma ich 20,"Premier Włoch Silvio Berlusconi, komentując na festynie swej partii sobotnią demonstrację jego przeciwników w Rzymie, którzy na transparentach mieli wypisane: „Berlusconi do domu”, żartował: – Mam ich 20, nie wiem, który wybrać.","– Lewica ciągle mówi, że muszę iść do domu i stawia mnie w kłopotliwej sytuacji, bo domów mam 20 i nie wiedziałbym który wybrać – oświadczył Berlusconi w przemówieniu podczas święta partii Lud Wolności w Mediolanie, odnosząc się do 10-tysięcznej manifestacji, zwołanej przez obywatelski ruch Popolo Viola (Fioletowi) i popartej przez część centrolewicowej opozycji.Po raz kolejny premier zaatakował włoskich sędziów: – Na demokracji leży głaz, siły, które używają wymiaru sprawiedliwości dla celów walki politycznej, by wyeliminować protagonistę, który im nie odpowiada, siły, które zawierają pakty z tymi, co są w polityce.– W sądownictwie jest moc, która trzyma nas pod miotłą – dodał Berlusconi. Premier powtórzył swój postulat powołania parlamentarnej komisji śledczej, by zajęła się ona sędziami, którzy jego zdaniem sprzyjają lewicy.Uczestnicy demonstracji pod hasłem „No Berlusconi Day”, zwołanej przez ruch Fioletowych, który zawiązał się w internecie, domagali się dymisji szefa rządu. Był to już drugi wiec, zorganizowany przez Fioletowych w proteście przeciwko rządom Silvio Berlusconiego. Pierwszy odbył się w grudniu zeszłego roku.",,
"Białoruscy uczniowie uczą się, że NKWD nie mordowało Polaków w Katyniu","Skandaliczny podręcznik do historii przygotowany dla białoruskich uczniów. Autor pozycji prof. Jauhien Nowik przekonuje, że nie ma potwierdzenia w dokumentach, że zbrodni w Katyniu dokonało NKWD.","Na karygodny błąd w „Historii Białorusi dla 11 klasy” natrafił białoruski historyk Zmicier Drozd. Na stronie 151. podręcznika jego uwagę przykuło zdanie: „Prowadzono wiele badań, jednak również obecnie z powodu braku  materiałów dokumentalnych oraz żywych świadków nie ustalono jaki kraj odpowiada na rozstrzelanie polskich oficerów.”.Sowiecka propagandaDalej pojawia się forsowana przez sowiecką propagandę wersja masakry. „W niektórych badaniach historycznych stwierdzono, że >>zbrodnia ta była dokonana przez organy NKWD na podstawie decyzji biura politycznego KC WKP(b)<– Wiadomo, że jeszcze w czasie procesu norymberskiego sowieci próbowali zepchnąć winę za Katyń na Niemców, jednak ich dokumenty nie zostały zaakceptowane i nic nie udało się zrobić. I dlatego w wyroku wydanym na niemieckich wojskowych nie było tego tematu. Od czasów Gorbaczowa, przy Jelcynie, Putinie i Miedwiediewie – nikt ze strony rosyjskich władz nie negował sowieckiej odpowiedzialności za tę zbrodnię – zwraca uwagę Drozd. Oczywiste kłamstwoHistoryk przyznaje, że twierdzenie o braku rosyjskich dokumentów w sprawie Katynia jest kłamstwem. – Rosja  przekazała Polsce około siedmiuset tomów akt spraw kryminalnych – co oznacza około miliona stron dokumentów – przypomina.Prof. Nowik pozwala sobie również na inne kontrowersyjne tezy. Pisze między innymi że o „zjednoczeniu Białorusi z Rosją po rozbiorach Rzeczypospolitej w XVIII wieku”, któremu towarzyszyło „ogólne marzenie i pamięć po wspólnym państwie”, choć jedynym wspólnym państwem, w którym przedtem żyli Białorusi i Rosjanie, mogła być jedynie Ruś Kijowska, która przestała istnienie pięć wieków wcześniej.– O 1939 roku napisano tragikomedię, że niby Niemcy wręcz przymuszały ZSRR do napaści na Polskę i odebrania jej terytorium aż po Warszawę. Jednak „ZSRR nie poddało się prowokacjom” i ograniczyło się do zabrania zachodniej Białorusi i Ukrainy – wytyka kłamstwa Drozd.",,
Miedwiediew: Rosyjskie organizacje powinny odwołać się od decyzji WADA,Według premiera Dmitrija Miedwiediewa organizacje rosyjskie powinny odwołać się od decyzji Światowej Agencji Antydopingowej. WADA w związku z aferą dopingową wykluczyła Rosję m.in. z letnich igrzysk olimpijskich w Tokio w 2020 i zimowych w Pekinie w 2022 r.,"– Organizacje, które za to odpowiadają – mam na myśli organizacje rosyjskie, do kompetencji których należą te kwestie – powinny przemyśleć kwestie dotyczące apelacji od tego rodzaju decyzji – powiedział Miedwiediew na spotkaniu z wicepremierami rządu Rosji.– Fakt, że te wszystkie decyzje powtarzają się, często w odniesieniu do sportowców, którzy tak czy inaczej już zostali ukarani (...), budzi myśl o tym, że to kontynuacja histerii antyrosyjskiej, która przybrała już formę chroniczną – oświadczył szef rządu. Jednocześnie przyznał, że „nie można zaprzeczać”, iż w sporcie rosyjskim „istnieją na razie znaczne problemy z dopingiem”.Szef Rosyjskiej Agencji Antydopingowej (RUSADA) Jurij Ganus powiedział, że rada nadzorcza tej organizacji 19 grudnia najprawdopodobniej podejmie decyzję o apelacji. Jednak jego zdaniem apelacja ta zapewne nie ma perspektyw.Światowa Agencja Antydopingowa (WADA) wykluczyła Rosję ze wszystkich wielkich imprez sportowych do 2023 r., w tym z igrzysk w Tokio i w Pekinie. Rosyjscy sportowcy nie będą mogli startować w swoich barwach, ale możliwy jest ich występ pod neutralną flagą, podobnie jak w zeszłym roku na zimowej olimpiadzie w Pjongczangu. Tak też się zdarzyło w 2016 r. w Rio de Janeiro, gdzie to zastrzeżenie dotyczyło części zawodników.",,
Jest wniosek do prokuratora generalnego o delegalizację PO i Nowoczesnej,"Młodzież Wszechpolska i Ruch Narodowy wnioskują do prokuratora generalnego Zbigniewa Ziobry o delegalizację Platformy Obywatelskiej i Nowoczesnej. Według MW i RN partie te próbują nie dopuszczać do głosu dużej części obywateli, jaką są działacze narodowi.","– Przygotowaliśmy jako stowarzyszenie wniosek do prokuratora generalnego Zbigniewa Ziobro o delegalizację partii politycznych: Platforma Obywatelska i Nowoczesna – oświadczył na konferencji prasowej w Sejmie rzecznik Młodzieży Wszechpolskiej Mateusz Marzoch.Według niego PO i Nowoczesna to partie polityczne, które „non stop naruszają przepisy istniejącej w Polsce konstytucji”. – Swoimi działaniami, ale też wystąpieniami, które licznie przeprowadzają, jak chociażby wystąpienie pana Grzegorza Schetyny, nawołują do nienawiści i nieakceptowania poglądów, które są żywe w polskim społeczeństwie i polskim narodzie – podkreślił Marzoch.Lider PO Grzegorz Schetyna podczas sobotniej konwencji „Kobieta, Polska, Europa” mówił: „Będziemy domagać się bezwzględnego ścigania każdego przypadku stosowania gróźb i mowy nienawiści. Do skutku będziemy żądać delegalizacji Młodzieży Wszechpolskiej i wszystkich organizacji nawołujących do agresji”. Dodał, że partie te wielokrotnie nie przestrzegały prawa. – Dobrze wiemy ile afer za czasów rządów PO w Polsce miało miejsce, dobrze znamy aferę m.in Amber Gold, dobrze znamy wtargnięcia do redakcji niektórych gazet, aferę taśmową – wyliczał Marzoch. – My jako Młodzież Wszechpolska jesteśmy stowarzyszeniem legalnie działającym w Polsce. Jesteśmy stowarzyszeniem, które w żaden sposób nie łamie konstytucji, nie łamie żadnej z obowiązujących ustaw. Nawoływanie do delegalizacji naszego stowarzyszenia, a także innych stowarzyszeń jest po prostu próbą ograniczenia wolności obywatelskich i swobód obywatelskich – ocenił rzecznik MW. – PO i Nowoczesna swoimi wnioskami o delegalizację Młodzieży Wszechpolskiej pokazuje tylko swoją hipokryzję i to, że chce zamknąć usta swoim przeciwnikom politycznym, którzy są po prostu dla nich niewygodni – dodał Marzoch.Obecny na konferencji prezes Ruchu Narodowego Robert Winnicki powiedział, że „ci, którzy tak chętnie krzyczą »konstytucja« i tak powołują się na prawa obywatelskie powinni zacząć po prostu ich przestrzegać”. – Dążenie do eliminowania niechętnych sobie głosów w przestrzeni publicznej nie mieści się w obecnym ładzie konstytucyjnym Polski, dlatego te wnioski powinny być przez prokuratora generalnego rozpatrzone i powinny się odpowiednie organy nad nimi po prostu pochylić – mówił Winnicki.",,
Premier Wielkiej Brytanii oficjalnie potwierdził zgodę na przedłużenie brexitu,"Brytyjski premier Boris Johnson potwierdził w liście do przewodniczącego Rady Europejskiej Donalda Tuska, że zgadza się na opóźnienie brexitu. Jednocześnie podkreślił, że nie będzie dalszego jego opóźniania poza 31 stycznia 2020 r. Wkrótce potem Izba Gmin odrzuciła wniosek rządu o przeprowadzenie przedterminowych wyborów parlamentarnych 12 grudnia.","„Na mocy brytyjskiej ustawy o wystąpieniu z Unii Europejskiej (nr 2) z 2019, która została nałożona na ten rząd wbrew jego woli, nie mam prawa do podejmowania jakichkolwiek innych działań niż potwierdzenie formalnej zgody Wielkiej Brytanii na to przedłużenie” – napisał Johnson. „To niechciane przedłużenie członkostwa Wielkiej Brytanii w UE jest szkodliwe dla naszej demokracji” – dodał brytyjski premier. Johnson w sobotę 19 października wysłał formalny wniosek - choć się pod nim nie podpisał - do UE o przesunięcie brexitu do 31 stycznia 2020 r. Został do tego zmuszony wspomnianą w liście tzw. ustawą Benna. Nakazywała mu ona wysłać taki wniosek, jeśli do 19 października parlament nie zaakceptuje porozumienia z UE o warunkach wyjścia albo nie zgodzi się na brexit bez umowy. Porozumienie z UE zostało uzgodnione w czwartek 17 października i posłowie w zeszłym tygodniu poparli powiązaną z nim ustawę, zgadzając się na skierowanie jej do pracy w komisjach, ale odrzucili wniosek rządu o szybką ścieżkę legislacyjną dla niej. To ostatecznie przesądziło, że powtarzana wielokrotnie obietnica Johnsona o wyjściu Wielkiej Brytanii z UE 31 października - z umową lub bez - nie zostanie dotrzymana. Izba Gmin odrzuciła wniosek rządu Borisa Johnsona o przeprowadzenie przedterminowych wyborów parlamentarnych 12 grudnia. Za wnioskiem głosowało 299 posłów, przeciwnych było 70. Do skrócenia kadencji parlamentu potrzebna była większość dwóch trzecich, czyli 434 głosy. Johnson, który stoi na czele rządu mniejszościowego, złożył wniosek o przedterminowe wybory już po raz trzeci, lecz podobnie jak w przypadku dwóch poprzednich - na początku września - opozycja nie poparła go. Tym razem Johnson obiecywał, że jeśli posłowie zgodzą się na nowe wybory, rząd da im więcej czasu na pracę nad projektem ustawy o porozumieniu ws. wycofaniu się z UE. Premier oświadczył po głosowaniu, że będzie ponownie zabiegał o rozpisanie wyborów w tym terminie.",,
Ujazdowski zrezygnował z kandydowania na prezydenta Wrocławia,"„Rezygnuję z kandydowania na prezydenta Wrocławia” – poinformował Kazimierz Ujazdowski w mediach społecznościowych. Zapowiedział też, że nie poprze żadnego innego kandydata. W lipcu lider PO Grzegorz Schetyna oświadczył, że jego partia nie będzie popierała Ujazdowskiego w zbliżających się wyborach samorządowych.","Były polityk PiS zadeklarował, że mimo to wesprze jednak organizacje pozarządowe, stowarzyszenia polityczne i obywatelskie „w batalii o bezstronność i przejrzystość władz miasta”.Kazimierza Ujazdowskiego, jako kandydata na prezydenta stolicy Dolnego Śląska, przedstawił w kwietniu przewodniczący Platformy Obywatelskiej Grzegorz Schetyna. W lipcu PO wycofała poparcie, tłumacząc, że wskaże wspólnego kandydata razem z Nowoczesną – w ramach Koalicji Obywatelskiej, czyli współpracy obu partii w wyborach samorządowych.",,
„Polska stabilna i konserwatywna”,"Wybory samorządowe w Polsce pokazały, że kraj ten jest konserwatywny oraz politycznie stabilny – ocenia niemiecki dziennik „Frankfurter Allgemeine Zeitung”. Większość głosujących nie jest gotowa do przekazania sterów rządów w swoich miastach w ręce opozycyjnej partii PiS – pisze „Rossijskaja Gazeta”.","„Polacy są konserwatywni, pod wieloma względami. W niedzielnych wyborachkomunalnych i regionalnych pierwsze i drugie miejsce przypadło dwóm partiomprawicy: liberalnym konserwatystom premiera Tuska i narodowemu obozowi jegopoprzednika Kaczyńskiego. Lewica, która przezwycięża swoją postkomunistyczną fazę i staje się całkiem normalną partią socjaldemokratyczną, uzyskała nieco ponad 10 proc.” – pisze „FAZ”.Jak dodaje dziennik, „nie tylko procentowe wyniki wyborów zdradzają skłonność Polaków do konserwatyzmu, ale też regionalny wzór: zachód i północ pozostają jak zawsze liberalne, podczas gdy na rolniczym, biedniejszym wschodzie dominuje nastrój ojczyźniano-klerykalny”.Według niemieckiej gazety straty obu dominujących partii prawicowych wporównaniu z wyborami prezydenckimi i parlamentarnymi mają mniej wspólnego ze zmianą nastrojów wyborców, niż z typową dla wyborów lokalnych konkurencją miejscowych ugrupowań i kandydatów. „Tak zmienna kiedyś Polska, której gospodarcza odporność zadziwiała w czasie kryzysu, ustabilizowała się również politycznie” – podsumowuje „Frankfurter Allgemeine Zeitung”.Z kolei „Rossijskaja Gazeta” wskazuje, że niedzielne wybory samorządowe były próbą generalną przed przyszłorocznymi wyborami parlamentarnymi. Zdaniem jej ekspertów, także podczas przyszłorocznych wyborów parlamentarnych szanse Jarosława Kaczyńskiego na odzyskanie władzy przez jego Prawo i Sprawiedliwość będą znikome”.Gazeta zauważa zarazem, że również PO jako partia rządząca otrzymała mniej głosów niż się spodziewała.W ocenie moskiewskiego dziennika, PiS przeżywa kryzys wewnętrzny, któregojedną z przyczyn jest „karta rosyjska”. „Wielu łączy względny sukcesJarosława Kaczyńskiego – przejście do II tury wyborów prezydenckich latemtego roku – także ze zmianą jego stosunku do Moskwy. W znanej odezwie doprzyjaciół-Rosjan faktycznie zakończył on osobistą wojnę »polsko-ruską«” –wyjaśnia „Rossijskaja Gazieta”.„Jednak przegrawszy wybory, Jarosław Kaczyński najwyraźniej uznał, że był to jego błąd i niezwłocznie wrócił do antyrosyjskiej retoryki. Obecne wybory samorządowe pokazały, że życzliwy Kaczyński bardziej podobał się wyborcom” – pisze dziennik.„Rossijskaja Gazeta” zauważa też, że „polityka premiera Donalda Tuska,zmierzająca do zbliżenia z Rosją, uzyskała poparcie polskich wyborców”.",,
"Dba o relacje z Kremlem, chwali Putina. Mosze Kantor – organizator izraelskich uroczystości",Dlaczego Władimir Putin i rosyjscy prominenci zakłamują historię? Z jakiego powodu arenę propagatorowi tych kłamstw i manipulacji dają organizatorzy Światowego Forum Holokaustu w Jerozolimie? Na te pytania stara się odpowiedzieć anglojęzyczny kanał Telewizji Polskiej Poland In. W krótkim filmie przedstawia sylwetkę współorganizatora izraelskich uroczystości – Wiaczesława Mosze Kantora. Oligarcha dzięki dobrym relacjom z Kremlem i Władimirem Putinem w ciągu niespełna dekady podwoił swój majątek. – On to zorganizował jak kantor; handel z historią – mówił o nim były ambasador Izraela w Polsce Szewach Weiss.,,,
Zdrojewski: Schetyna powinien podjąć osobistą decyzję. Lifting nie wystarczy,"– Nie była dla mnie niespodzianką sama porażka, lecz jej skala. Od kilkunastu miesięcy przestrzegałem przed takim scenariuszem, ale bez skutku. W tych wyborach, w porównaniu z 2015 rokiem, wszyscy zyskali (PiS, PSL, SLD, a także KORWiN) z wyjątkiem PO – mówi w rozmowie z wtorkową „Rzeczpospolitą” Bogdan Zdrojewski, senator RP z Koalicji Obywatelskiej.","Jego zdaniem „Grzegorz Schetyna wie, jaką osobistą decyzję powinien teraz podjąć”.  Polityk, pytany, czy jest zawiedziony wynikiem Koalicji Obywatelskiej, przyznał, że „tak i to bardzo”.Zdaniem Zdrojewskiego PO potrzebuje teraz „głębokich zmian”. – Lifting nie wystarczy. Błędy były już popełniane w wyborach samorządowych. I to liczne. Wybory do Parlamentu Europejskiego pokazały, że popełniano kolejne, przede wszystkim obsadowe, i nie myślę tu o sobie – ocenił.– Zabrakło klarowności i wiarygodności w przekazach. Odczuwalne były szarpnięcia, stanowiska i deklaracje od ściany do ściany, a także mało profesjonalne aktywności reaktywne. Zabrakło prawie wszystkiego: konsekwencji, logiki, wiarygodności, a przede wszystkim rozpoznawalnej, czytelnej oferty – dodał.Senator Koalicji Obywatelskie zaznaczył, że był zwolennikiem oparcia przekazów ugrupowania wyłącznie na trzech, ale „niezwykle ważnych” filarach: służbie zdrowia (elektorat 50+), oświacie (elektorat 25-45) i ekologii (przede wszystkim najmłodsze pokolenie, ale nie tylko).",,
75 lat temu na budynku PAST-y zawisła polska flaga. Do niewoli dostało się ponad 100 Niemców,"20 sierpnia 1944 r., biało-czerwona flaga zawisła na gmachu Polskiej Akcyjnej Spółki Telefonicznej (PAST-y) przy ul. Zielnej. Zdobycie tego budynku było jednym z największych sukcesów Powstania Warszawskiego.","Od początku zrywu żołnierze Armii Krajowej podejmowali próby zdobycia gmachu PAST-y, obsadzonego przez niemieckich snajperów. Budynek był przed wojną drugim po Prudentialu najwyższym w Warszawie. Aby pokonać niemiecką załogę, powstańcy podpalali gmach za pomocą miotaczy ognia zrobionych ze strażackich motopomp.  Ostatecznie 20 sierpnia 1944 r. żołnierze batalionu „Kiliński”, przy wsparciu innych oddziałów powstańczych, pokonali silnie uzbrojonych Niemców i zdobyli PAST-ę. Do polskiej niewoli dostało się ponad 110 niemieckich żołnierzy. Opanowanie przez powstańców tego budynku to jeden z symboli heroicznej walki o oswobodzenie stolicy. Dwa dni później, 22 sierpnia, polskie oddziały zdobyły też gmach tzw. Małej PAST-y (podstację telefonów) przy ul. Piusa XI.  Barbara Wilczyńska-Sekulska „Penelopa”, która służyła w batalionie „Kiliński”, wspominała w 2013 r., że PAST-a, gdzie do 20 sierpnia utrzymywali się Niemcy, była nieustannym zagrożeniem dla Polaków. – W czasie okupacji Niemcy stworzyli tutaj silny posterunek z załogą złożoną z ok. 150 żołnierzy Wehrmachtu i SS. Stanowił on wielkie zagrożenie dla powstańców i ludności cywilnej ostrzeliwanej z 11. piętra budynku. Dla Śródmieścia był on jak cierń w sercu Warszawy – mówiła. Polacy zdobywając PAST-ę odnieśli nie tylko zwycięstwo militarne, lecz także moralne – podkreślał w 2012 r. Janusz Jakubowski „Sokół”, były żołnierz batalionu „Kiliński”. – Niemal do końca powstania Niemcy nie uznawali nas za żołnierzy. Po dostaniu się do ich niewoli zabijali nie tylko nas, ale także kobiety i dzieci. Ale gdy niemieccy żołnierze poddali się i wychodzili z PAST-y, to nie daliśmy się ponieść zemście i potraktowaliśmy ich tak jak ludzi – wspominał Jakubowski.  Poza zdobyciem PAST-y batalion „Kiliński” wsławił się odbiciem Prudentialu i Poczty Głównej. W czasie Powstania Warszawskiego oddział ten po napływie ochotników osiągnął stan ok. 2 tys. żołnierzy (w godzinie „W” batalion liczył ok. 900 żołnierzy; uzbrojonych było ok. 10 proc. z nich). I był niepokonany; do końca powstania, do momentu kapitulacji, jego żołnierze utrzymali się na zdobytych pozycjach. – Wszystkie obiekty zajęte przez Niemców przed Powstaniem Warszawskim, zlokalizowane na terenie działania batalionu, zostały zdobyte i utrzymane do końca zrywu, nawet wtedy, gdy zostały obrócone w ruiny – pisał o batalionie prezes Światowego Związku Żołnierzy AK ppłk Czesław Cywiński (zginął w 2010 r. w katastrofie smoleńskiej).Batalion „Kiliński” walcząc podczas powstania w Śródmieściu, poniósł dotkliwe straty: ponad 500 poległych, ponad tysiąc rannych, z których niektórzy ranni byli dwu-, a nawet trzykrotnie.",,
"„Dali mu zadanie: obrażaj jego rodzinę, prowokuj go”. Jaki o ataku Zembaczyńskiego","– Wcale bym się nie zdziwił, gdyby to była zaplanowana akcja –  dali mu zadanie: obrażaj go, obrażaj jego rodzinę, prowokuj go – tak Patryk Jaki, kandydat Zjednoczonej Prawicy na prezydenta Warszawy skomentował w programie „Gość Wiadomości” atak ze strony posła Nowoczesnej Witolda Zembaczyńskiego. Za takim wyjaśnieniem zarzutu, że Jaki buduje karierę polityczną na swoim niepełnosprawnym dziecku przemawia wg kandydata PiS-u fakt, że Platforma Obywatelska i Nowoczesna dotąd się od wystąpienia Zembaczyńskiego nie odcięły.","– Patryk Jaki, który robi politykę na swoim chorym dziecku, też sobie poradzi. Gdzie on dzisiaj jest? – powiedział w piątek, podczas dyskusji o sejmowym proteście opiekunów i osób niepełnosprawnych w programie „W Centrum Uwagi” na antenie TVP 3 Opole poseł Witold Zembaczyński. – Twierdzi tak, dlatego że nie podoba mu się to, że pokazuję się razem z rodziną i jesteśmy szczęśliwi – komentował sprawę w sobotę w TVP Patryk Jaki. – Polityk, który używa tego typu argumentów – to jest już szorowanie po dnie – powiedział. Przegonił – tak gość programu mówił dalej o Zembaczyńskim – nawet Janusza Palikota.",,
Benedykt XVI przed jubileuszem 90-lecia. Czy byli starsi papieże?,"Choć już od ponad czterech lat nie jest głową Kościoła, wciąż zdarza mu się pojawiać na  uroczystościach i spotykać z watykańskimi dostojnikami, jak i z samym papieżem Franciszkiem. Mowa o Benedykcie XVI, który w niedzielę kończy 90 lat. Portal tvp.info sprawdził, jak pod względem wieku wypada na tle innych papieży.","Benedykt XVI, czyli Joseph Ratzinger, pochodzi z długowiecznej rodziny, bo sam w niezłym zdrowiu świętuje 90. urodziny, a jego starszy brat Georg w styczniu skończył 93 lata. Papieżem był od roku 2005. 28 lutego 2013 r. niespodziewanie ogłosił zamiar rezygnacji. Ojciec Święty miał wtedy jeszcze 85 lat i od tego czasu jest emerytowanym papieżem.Sędziwy wiek Gdyby dalej trwał jego pontyfikat, mógłby „gonić” najstarszego papieża w historii. Był nim Leon XIII, który zmarł w wieku 93 lat. Jego posługa papieska trwała w latach 1878-1903, a w chwili wyboru miał 68 lat. Niektóre źródła podają, że najbardziej wiekowym biskupem Rzymu był Agaton, który w chwili wyboru miał mieć... sto lat, a zmarł trzy lata później (w 681 r.), ale nie ma potwierdzonych danych na temat jego narodzin. W XVIII wieku niemal 88 lat żył Klemens XII (sprawował pontyfikat w latach 1730-40), a w XIX – Pius IX, który w chwili śmierci miał 85 lat (papież w latach 1846-78 – to najdłuższy pontyfikat w czasach nowożytnych). Wiekowy papież Najstarszym w chwili wyboru potwierdzonym papieżem był z kolei  Grzegorz VIII, który miał wtedy 87 lat. Zmarł niecałe dwa miesiące później. Natomiast Jan Paweł II umarł mając niecałe 85 lat (pontyfikat w latach 1978-2005). Najkrócej Ojcem Świętym był Urban VII, który w 1590 roku posługę pełnił przez 12 dni. Damazy II w 1048 roku był papieżem przez ledwie 24 dni, a przez 33 dni na Tronie Piotrowym zasiadał w 1978 roku papież Jan Paweł I. Watykan widział też dużo młodszych papieży. Kardynał Karol Wojtyła został Janem Pawłem II mając 58 lat. Tylko 18 wiosen miał najmłodszy Ojciec Święty, czyli Jan XII, którego pontyfikat trwał w latach 955-963, a potem przez miesiąc w 964. Młodzian zmarł mając ledwie 27 lat. Najstarszym obecnie księdzem na świecie jest najprawdopodobniej Belg Jacques Clemens, który w lipcu skończy 108 lat. Rok temu podczas swoich urodzin jak zwykle odprawił mszę świętą.",,
"Jedyne państwo, któremu Polska wypowiedziała wojnę w XX w. Konflikt trwał 15 lat","78 lat temu, 11 grudnia 1941 r., polski rząd wypowiedział wojnę Japonii. Kraj Kwitnącej Wiśni był – jak się później okazało – jedynym państwem, któremu Polska wypowiedziała wojnę w XX wieku.  – Tak naprawdę był to konflikt, którego nie było, gdyż nasze państwa nie miały jakichś punktów spornych. (...) Można mówić pół żartem, pół serio, że była to wojna 15-letnia. Mimo wszystko wiązały się z tym pewne skutki prawne – mówi portalowi tvp.info dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie.","Jakie cele stawiali sobie Japończycy atakując 7 grudnia 1941r. amerykańską bazę w Pearl Harbor ?        Dr Adam Buława:   Atak na bazę na Hawajach oznaczał de facto wciągniecie Stanów Zjednoczonych do wojny i rozciągnął ten konflikt na akwen Pacyfiku. Chodziło tutaj przede wszystkim o zadanie ciosu całej potędze militarnej Ameryki na Oceanie Spokojnym. Japończycy próbowali zablokować ewentualne kontruderzenie Amerykanów, gdyż zamierzali stworzyć w regionie swoją strefę wpływów. Chociaż siły Cesarstwa zadały ciężkie straty, nie zrealizowały najważniejszych celów. Nie zostały zniszczone amerykańskie lotniskowce, a dodatkowo wojskowym nie udało się założyć z góry takiej opcji, że Stany Zjednoczone zahamują ofensywę japońską na pół roku. Można powiedzieć, że nalot na Pearl Harbor był bardzo widowiskowy, natomiast ze strategicznego punktu widzenia nie było to definitywne zwycięstwo.   Istnieją opinie, że plany Japończyków były dobrze znane amerykańskim wojskowym. Czy teorie te mają jakieś uzasadnienie? Wydaje się, że były pewne sygnały o agresji japońskiej, stąd powstaje pytanie, dlaczego Amerykanie nie byli gotowi do odparcia ataku. Istnieje słynna teoria, która mówi wręcz o prowokacji administracji rządowej. Wiadomo było, że Kongres opowiada się za izolacjonizmem, a prowokacja – jak głosi wspomniana teoria – pozwalała wciągnąć Stany Zjednoczone do wojny.  Nie da się ukryć, że było dużo zbiegów okoliczności, w związku z czym takie założenie mogłoby mieć hipotetycznie jakieś pokrycie w rzeczywistości. Trudno jednak się spodziewać, aby prezydent Franklin Delano Roosevelt był na tyle zdeterminowany, aby poświęcić potencjał swojego państwa przez zastosowanie takiej terapii szokowej.      Dalsze wypadki potoczyły się bardzo szybko. Dzień później wojnę Japonii wypowiedziały USA i Wielka Brytania, a 11 grudnia zrobiła to również Polska.   Trzeba powiedzieć, że nie zrobiliśmy tego sami, gdyż rządy emigracyjne złożyły takie deklaracje w ślad za Wielką Brytanią. Zrobili to również przedstawiciele Belgii, Holandii, Francuskiego Komitetu Wyzwolenia Narodowego. Dodatkowo nastąpiło zerwanie stosunków z Japonią przez kraje latynoamerykańskie, takie jak chociażby Meksyk czy Kolumbia. Tak samo uczyniły Egipt i Grecja. Jak Tokio zareagowało na polską deklarację?  Warto zacytować tutaj premiera Japonii Hidekiego Tojo, który stwierdził wtedy wprost: „Wyzwania Polaków nie przyjmujemy. Polacy wypowiedzieli nam wojnę pod presją Wielkiej Brytanii, a biją się o swoją wolność”. Tak naprawdę był to konflikt, którego nie było, gdyż nasze państwa nie miały jakichś punktów spornych. Japonia jako ostatnie z dużych państw uznała suwerenność Polski, a w marcu 1919 r. nawiązała stosunki dyplomatyczne z naszym krajem.  Tokio wspierało też Warszawę w jej staraniach o przyjęcie do Ligi Narodów.     Mimo stanu wojny w dalszym ciągu trwała współpraca wywiadowcza między Polską i Japonią.  Sytuacja była nieco skomplikowana. Japończycy byli sojusznikami naszego nieprzyjaciela, czyli Niemców, ale po pakcie Ribbentrop-Mołotow, którym byli zaskoczeni, mieli wobec Berlina nadwątlone zaufanie. Stąd Tokio utrzymywało nieoficjalne stosunki z Polakami. Japończycy przekazywali nam m. in. informacje dotyczące wschodnich obszarów Rosji. Warto wspomnieć także, że nasz słynny major Jan Kowalewski pomógł zorganizować japońską służbę radiowywiadowczą. Wojskowy ten znany był z łamania szyfrów w czasie wojny polsko-bolszewickiej. Polacy otrzymali także od Japończyków informację o orientacyjnej dacie niemieckiego araku na ZSRR. Wiadomość ta została potem przekazana Brytyjczykom. Co ciekawe, agenci polskiego wywiadu poruszali się wyposażeni w paszporty Cesarstwa lub Mandżukuo (marionetkowego państwa utworzonego przez  Japonię w 1932 r. – red.). Popularne określenie „dziwna wojna” wydaje się więc bardziej adekwatne w odniesieniu do konfliktu pomiędzy Polską i Cesarstwem Japonii niż między zachodnimi aliantami i Niemcami.       Z polskim wywiadem współpracował również japoński konsul na Litwie, Chiune Sugihara, nazywany „japońskim Schindlerem”. Jak wyglądały te kontakty?  Żydowscy uciekinierzy z Polski w momencie podjęcia okupacji przez Sowietów w czerwcu 1940 r. chcieli dostać wizy wyjazdowe. Zgłaszali się w tej sprawie m.in. do japońskiego konsulatu i tenże dyplomata Chiune Sugihara zaczął wystawiać te dokumenty z własnej inicjatywy. Japońskie ministerstwo zgodziło się bowiem na wizy tranzytowe z prawem przejazdu przez Cesarstwo. Działalność Sugihary trwała bardzo długo. Czasem wypisywał te dokumenty ręcznie wraz z małżonką nawet po 18 godzin dziennie . Faktem jest, że współpracował z Polską.  W listopadzie 1939 r. nawiązał kontakt z oficerem polskiego wywiadu Leszkiem Daszkiewiczem. Warto wspomnieć, że polski wywiad także współdziałał przy wystawianiu tych fałszywych wiz.  Uciekinierzy, którzy skorzystali z wystawionych dokumentów mieli ponadto wsparcie polskiego ambasadora Tadeusza Romera. Mimo że nasze państwa nie toczyły ze sobą krwawych bitew, dochodziło do sporadycznych starć pomiędzy polskimi i japońskimi żołnierzami.  Były rozważane różne warianty użycia polskich okrętów na Pacyfiku i niektóre polskie transportowce znalazły się na Oceanie Indyjskim. Stan wojny między Japonią i Polską stanowił jednak pewne kuriozum; była to taka papierowa wojna. Epizod z Japończykami odnotował as naszego lotnictwa Witold Urbanowicz, który w 1943 r.  został przeniesiony do dywizjonu 75., zwanego „Latającymi Tygrysami”.  11 grudnia 1943 r. walczył on samodzielnie z 6 samolotami wroga, z których zestrzelił dwa.  Można także wspomnieć, że w Birmie, gdzie stacjonowały dywizje brytyjskie,  walczyli polscy oficerowie kontraktowi. Byli też polscy lekarze, którzy służyli w korpusie medycznym.       Układ kończący konflikt pomiędzy Polską i Japonią zawarto dopiero 8 lutego 1957 r. Dlaczego zdecydowano się na to tak późno?  Można mówić o tym konflikcie pół żartem, pół serio, że była to wojna 15-letnia. Mimo wszystko wiązały się z tym pewne skutki prawne. Przy kapitulacji Japonii kwestia stosunków z Polską nie została uregulowana. Ostatecznie nastąpiło to w Nowym Jorku po 12 latach od zakończenia II wojny światowej. W jakiś sposób sprawa była zawieszona i uznano w końcu, że trzeba ją jakoś uregulować. Było to kilkanaście bezkrwawych lat i chodziło nie tyle o zakończenie stanu wrogości między naszymi państwami, ile o legalizację i normalizację stosunków.",,
Debata w Sejmie nad exposé szefa MSZ ws. polityki zagranicznej,W Sejmie trwa debata po informacji ministra spraw zagranicznych Jacka Czaputowicza o zadaniach polskiej polityki zagranicznej w 2018 roku. W debacie klub PiS podzielił przedstawioną „wizję podmiotowej polityki zagranicznej”. Opozycja była za odrzuceniem informacji szefa MSZ.,"– Podzielamy także stanowisko, że celem polityki zagranicznej Polski powinno być dążenie do zajęcia jak najlepszego miejsca naszego państwa wśród innych państw narodowych, które wciąż są i pozostaną podstawowymi uczestniczkami współczesnych stosunków międzynarodowych – mówiła posłanka PiS Małgorzata Gosiewska. – To demokratyczne państwa narodowe uczestniczą w procesie integracji europejskiej i transatlantyckiej, zawierają sojusze i współdziałają na rzecz rozwiązywania wyzwań globalnych” – dodała.Gosiewska, nawiązując do przypadającego w tym roku 100-lecia odzyskania przez Polskę niepodległości mówiła, że w przeszłości istniały dwa podejścia do miejsca Polski w świecie i polityki zagranicznej. Pierwsze wynikało – według niej – „z naszych polskich kompleksów”. – Tak długo nie mieliśmy własnego państwa, tak długo obce mocarstwa rządził się w naszym kraju, decydowały o polskich sprawach bez pytania nas o zdanie, że niestety znaleźli się i tacy Polacy, którym taki stan rzeczy wszedł w krew i zaczęli uznawać ten stan rzeczy za naturalny – stwierdziła. – Postawę tę Radosław Sikorski, wybitny ambasador wszystkich polskich kompleksów określił mianem polskiej „murzyńskości”, a mówił wówczas o własnym środowisku politycznym – powiedziała Gosiewska.Posłanka PiS stwierdziła, że Czaputowicz słusznie zauważył, że Polska swoje działania w świecie i politykę w świecie musi wywodzić z faktu, iż „w Europie Środkowej jesteśmy państwem o największym potencjale”.Według Gosiewskiej drugie podejście do polityki zagranicznej opierało się na przekonaniu, „że rezygnacja z przypominania o Polsce, o polskiej tożsamości, kulturze, języku, oznacza współpracę z zaborcami i okupantami w dziele likwidacji Polski”.– PiS opowiada się za odrzuceniem kompleksów i walką o polskie interesy, nieuleganiem obcej przemocy, niepoddawaniem się trudnościom. Tylko w ten sposób Polska będzie w stanie wzmocnić swoje położenie na arenie międzynarodowej – stwierdziła.Oceniła, że rząd premiera Mateusza Morawieckiego z „kompleksem wobec silniejszych walczy”. – Po ośmiu latach rządów zwolenników „murzyńskości” sytuacja była naprawdę trudna. Wszyscy na świecie, w Europie przyzwyczaili się już do tego, że Polska ulega, nie broni własnych interesów, importuje politykę i decyzje podejmowane w innych stolicach, a jedyną sprawą, którą naprawdę się interesuje to stołki dla swoich polityków w instytu8cjach europejskich – oceniła. Schetyna:  Czaputowicz „notariuszem złej polityki zagranicznej”W debacie nad wystąpieniem szefa MSZ Grzegorz Schetyna (PO) oświadczył, że jego ugrupowanie wnioskuje, by nie przyjmować informacji ministra spraw zagranicznych.Lider PO ocenił, że to, co obóz rządzący robi z polityką zagraniczną jest „wstydem”. – To jest kompromitacja (...), a główny autor tego realizowanego scenariusza (prezes PiS Jarosław Kaczyński – PAP) dzisiaj jest nieobecny. Widocznie za wcześnie się spotykaliśmy na tę debatę – stwierdził Schetyna.Według niego, polityka zagraniczna rządu jest „zła”, bo jest „polityką konfliktu (...), braku szacunku w Unii Europejskiej, złych relacje z Zachodem i ze Wschodem”, które „teraz są fatalne”.– To, co serwujecie w polityce zagranicznej – chaos – uwielbiacie ten stan, jesteście mistrzami w doprowadzaniu do takich chaotycznych, emocjonalnych reakcji – powiedział. Jak przekonywał, dyplomacja to spokój, konsekwencja, dystans i skuteczność. – To wszystko, czego nie rozumiecie, i czego po prostu nie robicie – dodał szef Platformy.Jak mówił, najważniejszymi filarami polityki na arenie międzynarodowej powinny być: reputacja i wiarygodność. – Niestety nie mamy ani jednego, ani drugiego – ocenił lider PO. Poza tym – jak wskazał Schetyna – polityka polega na budowaniu zaufania i relacji przez lata, a jak stwierdził – rząd zniszczył to na przełomie tygodni.Przewodniczący Platformy zarzucił też obozowi rządzącemu, że ciągle wraca do historii, a – jak przekonywał – polityka to budowanie przyszłości.Schetyna zwrócił też uwagę na wątki poruszone w wystąpieniu szefa MSZ, m.in. na potrzebę zbudowania silnej pozycji Polski w Europie, jej atrakcyjności i wpływu na procesy decyzyjne. – Rozumiem, że to jest pańskie oczekiwanie, ale akurat jest zupełnie przeciwnie niż pan dzisiaj nam mówił tutaj. Przecież każde dziecko wie, że zniszczyliście pozycję Polski, polską atrakcyjność. Nie mamy też wpływu na decyzje – przecież to też wszyscy wiedzą – zwrócił się do szefa MSZ lider PO. Schetyna wskazał też na – wymieniony przez Czaputowicza – fundament polskiego bezpieczeństwa, czyli więzi transatlantyckie. – 100 proc. zgody, tylko dlaczego te więzi niszczycie? – pytał obóz rządzący szef Platformy. Zarzucił mu, że „niszczy więzi” z „kluczowym, strategicznym sojusznikiem” – Stanami Zjednoczonymi.Lider PO dodał, że jego partia zgadza się z tezą przedstawioną przez szefa MSZ, że zagrożeniem jest polityka Rosji. – To nie jest jakieś szczególnie wielkie odkrycie, ale szanuję, że pan to dostrzegł i wymienia jako filar naszej polityki. Tylko proszę mi powiedzieć, dlaczego w związku z tym przez dwa lata utrzymywaliście (Antoniego) Macierewicza na stanowisku ministra obrony narodowej, który jest symbolem tego zagrożenia, który doprowadził do tych wszystkich kłopotów – mówił Schetyna.Szef Platformy zarzucił też ministrowi Czaputowiczowi, że jest „notariuszem tej złej polityki zagranicznej” obozu rządzącego. „Pana nazwisko będzie wpisane w scenariusz tych złych czasów polskiej polityki zagranicznej i musi pan o tym wiedzieć” – dodał Schetyna. Kukiz'15: nie obrażajmy się, tylko dbajmy o nasze interesy – Przede wszystkim nie obrażajmy siebie i innych, tylko dbajmy o nasze interesy. Zajmujmy się nie słowami, a dbaniem o interesy, które mamy do załatwienia z innymi krajami. To jest kluczowe w realizacji polityki zagranicznej – powiedział Piotr Apel (Kukiz'15).Ocenił, że szczególnie ważne są „dobre kontakty” Polski w sprawach bezpieczeństwa. – Potrzebny jest bardzo dobry kontakt z Waszyngtonem, z Londynem, być może nawet z Budapesztem, ale także z Paryżem, Berlinem i Brukselą – wymieniał.Zwrócił też uwagę na rolę Instytutów Polskich w kształtowaniu wizerunku Polski za granicą. – Moralnym obowiązkiem ministra (spraw zagranicznych) jest dbanie o to, żeby te instytuty działały na naszą korzyść (...), na rzecz naszego wizerunku, naszych wpływów – podkreślił.W jego ocenie, Polska powinna odgrywać też większą rolę przy negocjowaniu umów podpisywanych przez Komisję Europejską „z krajami trzecimi”. – Jaki jest udział Polski w tych negocjacjach? – pytał.– Jeżeli cały rząd nie będzie współpracował z ministrem (spraw zagranicznych) i dawał mu skutecznych narzędzi do uprawiania polityki zagranicznej, to nie ma mowy o skuteczności – oświadczył Apel. Lubnauer: rząd uprawia dramatycznie groźną dla Polski „nowogrodzką politykę zagraniczną”W ocenie szefowej Nowoczesnej Katarzyny Lubnauer, Polska miała szansę być „rozgrywającym” i jednym z najważniejszych graczy w Unii Europejskiej. – Zamiast tego, jesteśmy największym problemem UE, krajem w stosunku do którego pierwszy raz w historii stosuje się art. 7 traktatów europejskich. To wstyd i hańba – oceniła.Lubnauer powiedziała, że patrząc na politykę międzynarodową przez ostatnie 2,5 roku, można odnieść wrażenie, że rząd dąży do Polexitu. – Powiem więcej, mentalnie PiS już dawno jest poza UE – dodała. Szefowa Nowoczesnej wskazywała, że „mimo szczucia, zohydzania Unii Europejskiej” przez polski rząd, poparcie dla Wspólnoty w społeczeństwie jest wyjątkowo wysokie i wynosi 87 proc. – Polacy nie dadzą się odepchnąć od Unii Europejskiej i Europy – podkreśliła.– Działając na rzecz dezintegracji europejskiej działacie jak pożyteczny idiota Putina. Może w nagrodę Rosja odda wam wrak? Rozumiem, że taki jest cel – podkreśliła.W ocenie Lubnauer polski rząd nie ma dziś żadnego pomysłu na politykę wschodnią. Jak wskazywała, stosunki z Ukrainą są zdominowane przez bardzo złą politykę historyczną. – Przez politykę historyczną niszczycie stosunki z kolejnymi krajami. Ukraina jest jednym z przykładów – dodała. Szefowa Nowoczesnej podkreśliła, że mamy dziś największy kryzys od kilkudziesięciu lat w relacjach z Izraelem.Lubnauer wskazywała, że rząd „straszy” reparacjami wojennymi od Niemiec, choć temat ten nie był poruszany podczas poniedziałkowego spotkania premiera z kanclerz Niemiec Angelą Merkel. – To typowy przykład, jak uprawiacie politykę zagraniczną – na rynek wewnętrzny. Nie uprawiacie polityki zagranicznej po to, żeby budować bezpieczeństwo i sojusze dla Polski, tylko po to, żeby rozgrywać sprawy wewnętrzne – oceniła.– Stany Zjednoczone. Ciekawe, z kim podczas najbliższej podróży spotka się prezydent Andrzej Duda? Na pewno nie z prezydentem, ani wiceprezydentem USA. Mówicie, że stosunki transatlantyckie to podstawa naszego bezpieczeństwa, to dlaczego tak skutecznie je psujecie? – pytała.– Nowogrodzka polityka zagraniczna właśnie taka jest – nieudolna, nieuświadomiona, bez celu i kierunku. Bez sensu. Tylko dramatycznie groźna dla Polek, Polaków i dla Polski – oświadczyła. Lider PSL: Polacy oczekują, że rząd będzie szukał przyjaciół, a nie wrogówLider PSL podczas ocenił, że rząd „nie potrafi tworzyć trwałych sojuszy, bo wszędzie widzi wroga”. – Polacy nie oczekują tego, że będziecie wskazywać wrogów, tylko szukać przyjaciół – oświadczył.Według niego taka polityka osłabia relacje z sojusznikami Polski. Wskazał w tym kontekście na stosunki ze Stanami Zjednoczonymi. Jak mówił, „takiego chłodu” między Polską a USA nie było „od czasów zimnej wojny”. – Zamrożone kontakty na wysokim szczeblu, zagrożona współpraca wojskowa – wymieniał. Dodał też, że Stany Zjednoczone są dla Polski „gwarantem bezpieczeństwa”.Zdaniem Kosiniaka-Kamysza rządowi PiS nie udało się m.in. zablokować budowy gazociągu Nord Stream II, wywalczyć większych praw dla mniejszości polskiej w Niemczech, „poskromić” ukraińskich nacjonalistów, wynegocjować lepszych warunków dla pracowników delegowanych czy wpłynąć na podniesienie dopłat UE dla polskich rolników. – Nawet nie zabezpieczyliście interesu polskich obywateli mieszkających w Wielkiej Brytanii. O to za was musiał się bić Tusk – ocenił.Lider ludowców nawiązał też do noweli ustawy o IPN, która jego zdaniem była nieprzygotowana i nie miała „osłony dyplomatycznej”. – Gdzie się premier nie odezwie to „wtopa za wtopą” (...) Non stop pleciecie co wam ślina na język przyniesie bez zastanowienia; to nie jest działanie w interesie Polski – ocenił.Jak mówił, Polska „mieni się być adwokatem Europy Środkowej – jednak - według niego - kraje tego regionu „nie zabiegają o takiego rzecznika”.– Za wasze dyplomatyczne wojenki zapłacą nasi rodacy; my na to nie pozwolimy (...), wnosimy o odrzucenie informacji szefa MSZ - oświadczył Kosiniak-Kamysz.",,
O krok od tragedii. Szaleńcza jazda na rolkach po ulicach Londynu [WIDEO],"Rolkarz Jack Tierney opublikował w mediach społecznościowych swoje popisy, których dokonuje podczas bardzo szybkiej jazdy na rolkach na ulicach Londynu. Film jest kręcony przez jego kolegę nowoczesną kamerą, która nagrywa film w 360 stopniach. Niebezpieczna jazda mogła skończyć tragedią, ponieważ pod jej koniec rolkarz zostaje nagle uderzony drzwiami samochodu i wywraca się na ulicy. Mało brakowało i z całym impetem uderzyłby w kobietę, która siedziała przy chodniku.",,,
Zdecydowana reakcja szefa MSWiA: Nigdy nie będzie mojej zgody na akcje afirmujące nazizm i antysemityzm,"Nigdy nie będzie zgody z mojej strony na żadne akcje afirmujące nazizm i antysemityzm – podkreślił szef MSWiA Joachim Brudziński. W niedzielę pojawiły się doniesienia w mediach o antysemickich hasłach, które miały paść na marszu narodowców, w 74. rocznicę wyzwolenia obozu Auschwitz.","W uroczystościach w Oświęcimiu i Brzezince wziął udział premier Mateusz Morawiecki, grono ok. 50 byłych więźniów niemieckich obozów koncentracyjnych, duchowni różnych religii, a także dyplomaci m.in. z Rosji i Izraela. Uroczystościom patronował prezydent Andrzej Duda. 27 stycznia na świecie obchodzony jest jako Międzynarodowy Dzień Pamięci o Ofiarach Holokaustu.Przed oficjalnymi uroczystościami około dwustu narodowców przemaszerowało od oświęcimskiego dworca kolejowego do byłego obozu Auschwitz I. Przeciw nim protestowały cztery osoby z transparentem „Faszyzm stop!” i flagą Izraela. Przedstawiciel jednego ze środowisk narodowych Piotr Rybak, będący inicjatorem marszu, mówił, że „patrioci polscy, narodowcy, nacjonaliści” upomnieli się o najwyższe wartości: Boga, Honor, Ojczyznę. – W latach okupacji nasi rodacy ginęli tu za wolność ojczyzny. Dziś okazuje się, że przez ostatnie 30 lat zapomniano o tym, że tu ginęły wszystkie nacje świata, m.in. Polacy – mówił.Według krakowskiej „Gazety Wyborczej” Rybak miał pytać uczestników marszu: „Czy my jesteśmy krajem niepodległym?”; „Czas walczyć z żydostwem i uwolnić od niego Polskę! Gdzie są rządzący tym krajem? Przy korycie! I to trzeba zmienić” – miał wykrzykiwać Rybak. W internecie informacje „GW” wywołały komentarze m.in. wiceprezydenta Warszawy Pawła Rabieja, który zamieścił zdjęcie Rybaka i pytał: „Jak długo, i czego jeszcze trzeba, żeby zareagować? Jak długo będą bezkarni, bo rząd nie potrafi przyznać, że problem jest realny?”.Szef MSWiA reagujeRabiejowi odpowiedział minister spraw wewnętrznych i administracji Joachim Brudziński. „Zareagować na co? Na to, że ktoś ma nie po kolei w głowie i za całe zło tego świata i swoje frustracje wini taki czy inny naród? Jeżeli próbuje Pan obarczać ten rząd za antysemityzm w głowach szurniętych zdrowo (moim zdaniem) głupków to jest to (...) nieprzyzwoite i niemądre” – napisał na Twitterze Brudziński. Następnie zaznaczył, że za spalenie kukły Żyda Rybak został skazany już za rządów PiS. Głos w sprawie marszu narodowców zabrał również lider PO Grzegorz Schetyna. „Faszyści i antysemici w Auschwitz to obraza wszystkich ofiar obozu, Holocaustu i II wojny. Tolerowanie takich zachowań przez obecny rząd jest moralnie ohydne i szkodzi Polsce. Nowy rząd wybrany po wyborach skończy z takimi ekscesami natychmiast” – napisał na Twitterze Schetyna.Policja: wystarczy złożyć zawiadomienie Polska policja podkreśliła w niedzielę, że podczas uroczystości 74. rocznicy wyzwolenia Auschwitz zadbała o bezpieczeństwo wszystkich osób. „Nie doszło do konfrontacji, przemocy czy poważniejszego zdarzenia. Osoby, które mogły być świadkami popełnienia przestępstwa przez zgromadzonych lub funkcjonariuszy powinny złożyć zawiadomienie” – napisali policjanci na Twitterze.„Zadbaliśmy o bezpieczeństwo. To jest najważniejsze. Pojawiają się nieodpowiedzialne wpisy osób, które nawet nie były na miejscu, a sugerują, że było niebezpiecznie. Złożenie zawiadomienia o przestępstwie przez te osoby zajmie niewiele więcej czasu niż pisanie na Twitterze” – dodała policja w kolejnym wpisie.",,
MSZ Holandii: Wstępne ustalenia śledczych ws. zestrzelenia MH17 wskazują na Rosję,"– Wstępne ustalenia, opublikowane w tym tygodniu przez prokuratorów badających zestrzelenie nad Ukrainą samolotu MH17, wskazują na udział Rosji – powiedział minister spraw zagranicznych Holandii Stef Blok. Strona rosyjska zaprzecza, jakoby miała cokolwiek wspólnego z zestrzeleniem tego samolotu.","Ustalenia „wskazują na bezpośredni udział Rosji” – powiedział Blok w drodze na posiedzenie holenderskiego rządu w tej sprawie. Są to jak dotąd najostrzejsze słowa łączące Rosję z incydentem, wypowiedziane przez holenderskiego polityka – zauważa Agencja Reutera.Międzynarodowa ekipa śledcza poinformowała w czwartek, że szczegółowa analiza materiałów wideo wykazała, iż pocisk rakietowy Buk, który w 2014 r. zestrzelił samolot linii Malaysia Airlines nad wschodnią Ukrainą, pochodził z rosyjskiej jednostki wojskowej. Wilbert Paulissen z policji holenderskiej powiedział, że pocisk pochodził z 53. Rakietowej Brygady Przeciwlotniczej stacjonującej w Kursku. Nie wskazano jednak, kto dokładnie wystrzelił rakietę - podaje Agencja Reutera.Boeing 777-200ER linii Malaysia Airlines, lecący 17 lipca 2014 r. z Amsterdamu do Kuala Lumpur, został zestrzelony nad wschodnią Ukrainą, na obszarze kontrolowanym przez prorosyjskich separatystów. Zginęło wówczas 298 osób, wszyscy pasażerowie i cała załoga; większość ofiar to obywatele Holandii.",,
KRS zajęła stanowisko ws. statusu Małgorzaty Gersdorf,"Szacunek dla państwa i autorytet prezydenta wymagają, aby wydany przez niego akt ws. przejścia sędziego SN w stan spoczynku był respektowany m.in. przez Małgorzatę Gersdorf. Dla KRS akt ten jest podstawą do tego, że Gersdorf jest byłą I prezes SN – podkreśliła Krajowa Rada Sądownictwa w przyjętym stanowisku.","KRS wskazała, że analiza całokształtu przepisów konstytucji i ustawy o SN prowadzi do wniosku, że I prezesem Sądu Najwyższego może być wyłącznie sędzia SN pozostający w służbie czynnej. Krajowa rada Sądownictwa oceniła, że „jak wskazuje się w doktrynie, nie budzi wątpliwości, że bierne prawo wyborcze” na stanowisko Pierwszego Prezesa SN „przysługiwać może tylko osobom uprawnionym do zasiadania i orzekania w Sądzie Najwyższym”. To zaś oznacza, że Pierwszym Prezesem Sądu Najwyższego nie może być sędzia SN w stanie spoczynku. Przejście lub przeniesienie w stan spoczynku następuje w przypadku choroby lub utraty sił uniemożliwiających sprawowanie urzędu przez sędziego, osiągnięcia granicy wieku określonej przez ustawodawcę (art. 180 ust. 4 Konstytucji) oraz może nastąpić w razie zmiany ustroju sądów lub zmiany granic okręgów sądowych” – czytamy w stanowisku Rady.KRS podkreśliła, że art. 180 ust. 4 konstytucji „precyzuje treść zasady podziału i równowagi władzy ustawodawczej i sądowniczej”. Jak wskazano, wynika z niego, że „wiek, w którym sędzia przechodzi w stan spoczynku, określa ustawa, a nie konstytucja”. „W razie powstania wątpliwości co do konstytucyjności ustawowej regulacji określającej granicę wieku przejścia w stan spoczynku, to zgodnie z art. 188 i art. 190 konstytucji do czasu ewentualnego rozstrzygnięcia tych wątpliwości przez Trybunał Konstytucyjny, przepisy ustawy podlegają stosowaniu” – zaznaczyła KRS. Rada podkreśliła, że datę przejścia prof. Gersdorf w stan spoczynku stwierdził prezydent Andrzej Duda, „stosownie do art. 39 ustawy o Sądzie Najwyższym”. „Dokument ten otrzymała zarówno jego adresatka, jak i Krajowa Rada Sądownictwa. Szacunek dla państwa i autorytet głowy państwa wymagają, aby wydany przez niego akt był respektowany przez wszystkich, w szczególności jego adresatkę. Inne zachowanie nie tylko narusza powagę Sądu Najwyższego - naczelnego organu wymiaru sprawiedliwości, ale również wywołuje dalsze wątpliwości prawne co do legalności czynności podejmowanych przez organy tego Sądu zarówno w zakresie orzeczniczym, jak i organizacyjnym” – napisano w stanowisku. Dla KRS „dokument wydany przez prezydenta pozostaje miarodajną podstawą do oceny aktualnego statusu prof. M. Gersdorf - także w kontekście jej członkostwa w Krajowej Radzie Sądownictwa - jako byłej Pierwszej Prezes Sądu Najwyższego”.KRS oświadczyła również, że „odpowiedzialność za państwo - spoczywająca na wszystkich osobach pełniących funkcje publiczne i innych obywatelach - wymaga poszanowania prawa i rozstrzygania ewentualnych sporów w trybie przewidzianym przez obowiązujące przepisy”. „Kontestowanie porządku prawnego oraz stanowiska prezydenta - w szczególności przez nadawanie tej debacie wymiaru szerszego niż krajowy - nie sprzyja zachowaniu autorytetu władzy sądowniczej” – zaznaczono.",,
"Niemieckie media komentują piosenkę o „babci, ekologicznej świni”","Potrzeba pewnej gotowości do zidiocenia, by uznać tę piosenkę za atak na rodzinę. Albo użytkownikom mediów społecznościowych odjęło ostatnie resztki zdolności do abstrakcyjnego myślenia, choć akurat w to ciężko uwierzyć – czytamy w komentarzu na niemieckim portalu zeit.de. Niemieckie media skomentowały aferę wokół piosenki dziecięcego chóru, który śpiewał o babci „starej ekologicznej świni”.","Niemiecka publiczna stacja  WDR opublikowała kilka dni temu piosenkę chóru dziecięcego. Dzieci śpiewały o babci, która nie prowadzi „ekologicznego” trybu życia. – Moja babcia to stara świnia ekologiczna – brzmiały wersy piosenki.   Gdy media społecznościowe zalała fala krytyki stacji, WDR zdecydowała o usunięciu materiału.  Niemieckie media komentując występ dziecięcego chóru pisały m.in., że piosenka to oczywista satyra. „Frankfurter Rundschau” tłumaczy, że właśnie z tego powodu wolno także dzieciom śpiewać o babci jako „ekologicznej świni”.  Zdaniem dziennika jednak większość babć jest tak czy inaczej mniej nastawiona na konsumpcję niż młodsze pokolenia, zaś podburzanie pokoleń przeciwko sobie nie prowadzi do niczego dobrego. „Tak samo, jak nieprawdą jest, że cudzoziemcy są winni wszystkiemu, nie jest prawdą, że starzy ponoszą odpowiedzialność za problemy ekologiczne. Rzeczywistość jest bardziej złożona. I satyra powinna to odzwierciedlać” – czytamy.  „Dobrze, że szef WDR Tom Buhrow wytłumaczył się z tej strasznej piosenki, która ośmieszała babcie. Zarzuty wobec starszego pokolenia to nic innego jak polemika w najgorszym stylu. Widać w tym nieznośną pyszałkowatość aktywistów, którym brakuje jakiegokolwiek poszanowania innych opinii. To prowadzi do zaostrzenia frontów” – pisze z kolei „Frankenpost"".  Według „Sueddeutsche Zeitung”, „oburzenia piosenką o babci nie byłoby, gdyby nie zahaczała o realny problem”. Z kolei według portalu zeit.de „potrzeba pewnej gotowości do zidiocenia, by uznać tę piosenkę za atak na rodzinę”.",,
Atak w centrum Londynu. Padły strzały,"Dwie przypadkowe osoby zginęły, a trzy zostały ranne w ataku terrorystycznym, do którego doszło w piątek wczesnym popołudniem na Moście Londyńskim (London Bridge). Sprawca, który uzbrojony był w nóż i miał atrapy ładunków wybuchowych, został zastrzelony przez policję.","Do zdarzenia doszło ok. godz. 14 czasu miejscowego po północnej stronie Mostu Londyńskiego, który łączy biznesową dzielnicę City z południowym brzegiem Tamizy. W dalszym ciągu nie wiadomo, w jakich okolicznościach zabite zostały te dwie osoby ani kim one są. Kilka minut przed wydarzeniami na moście sprawca prawdopodobnie dokonał ataku w jednym z pobliskich budynków, jednak szczegóły tego na razie nie zostały podane.O tym, co stało się na samym moście, wiadomo znacznie więcej, bo zostało to uchwycone na nagraniach wideo, zarejestrowanych przez przypadkowe osoby. Wygląda, że sprawca próbował zaatakować sporej wielkości nożem przypadkowych przechodniów, którzy jednak korzystając z przedmiotów, jakie akurat mieli pod ręką – parasola, kija czy gaśnicy samochodowej – powalili go na ziemię i wyrwali z ręki nóż. Chwilę później przybyli na miejsce funkcjonariusze – obawiając się, że może on zdetonować ładunki wybuchowe, zastrzelili sprawcę.Nie jest jasne, czy jego ofiary zmarły w trakcie pierwszej części ataku, czy też może zostały śmiertelnie ugodzone przez terrorystę podczas szamotaniny z nim na moście. Na razie nie wiadomo nic na temat sprawcy, poza faktem, że był mężczyzną. Nie jest jasne też na razie, czy ciężarówka, która na przekazywanych obrazach wideo stała w poprzek mostu i została otoczona przez uzbrojoną policję, miała jakikolwiek związek z atakiem. Most pozostaje zamknięty w związku ze zbieraniem przez policję dowodów, ale zapewniła ona, że nie ma już żadnego bezpośredniego zagrożenia. Na razie nie wiadomo, kiedy ruch na moście zostanie wznowiony. Wieczorem została natomiast otwarta znajdująca się na południowym brzegi Tamizy stacja metra London Bridge. Na tym samym moście doszło w czerwcu 2017 r. do ataku terrorystycznego – trzech zainspirowanych działaniami Państwa Islamskiego mężczyzn śmiertelnie potrąciło samochodem przypadkowych przechodniów, po czym na południowym brzegu rzeki zaczęło atakować nożami osoby siedzące w pubach i restauracjach. Dwie osoby zginęły wówczas wskutek potrącenia przez samochód, a sześć – w efekcie ran zadanych nożami.  Na początku listopada władze brytyjskie obniżyły poziom zagrożenia terrorystycznego z „poważnego” na „znaczący”, czyli do najniższego od sierpnia 2014 r. „Znaczący” poziom zagrożenia terrorystycznego jest trzecim w pięciostopniowej skali i oznacza, że atak może nastąpić bez ostrzeżenia.  W związku z atakiem politycy ograniczyli prowadzenie kampanii przed wyznaczonymi na 12 grudnia wyborami parlamentarnymi. Prowadzenie kampanii w Londynie wstrzymali na piątek konserwatyści, laburzyści i Liberalni Demokraci. Ponadto Boris Johnson ma zrezygnować z udziału w zaplanowanych na sobotę wiecach i spotkaniach wyborczych, a Liberalni Demokraci odwołali wiec wzywający do zatrzymania brexitu.",,
"„Język agresji, nienawiści, z trybun parlamentu udziela się także dziennikarzom”","– Wszyscy zauważamy, jak bardzo obniżył się poziom dialogu społecznego, jak zmienił się na gorsze dyskurs parlamentarny. Język agresji, a nawet nienawiści, z trybun parlamentu udziela się także dziennikarzom. W związku z tym trzeba przypomnieć, że język w mediach winien być językiem szacunku dla każdego człowieka, nawet najgorszego. Także zło należy nazywać kulturalnie – stwierdził w wywiadzie dla „Naszego Dziennika” ksiądz biskup Ignacy Dec, przewodniczący Rady ds. Apostolstwa Świeckich KEP.","Jak powiedział ksiądz biskup, „pracownicy mediów są ludźmi powołanymi do przekazu słowa, do przekazywania informacji”. – Trzeba tu przypomnieć, że w przekazie informacji o jakimś wydarzeniu, zawierają się zwykle dwa główne czynniki: informacja o faktach oraz ich interpretacja. Każdy dziennikarz ma obowiązek zapoznać się najpierw z faktami, powinien je uczciwie i obiektywnie ustalić i opisać – tłumaczył biskup.   – Doświadczenie nam mówi, że fakty można zakłamywać. Mówimy dzisiaj o zakłamywaniu historii, zakłamywaniu rzeczywistości  – wyliczał duchowny.",,
Ponowny pochówek. Przeniesiono szczątki generała Franco,"Trumna ze szczątkami generała Francisco Franco została w czwartek przetransportowana na madrycki cmentarz w Mingorrubio. Mimo protestów rodziny hiszpańskiego przywódcy, taką decyzję podjął socjalistyczny rząd Pedro Sancheza. Wcześniej w podziemnej bazylice Krzyża Świętego w Dolinie Poległych, położonej 50 kilometrów od Madrytu, odbyła się ceremonia ekshumacji szczątków generała.","Ponowny pochówek został przeprowadzony z inicjatywy socjalistycznego rządu Pedra Sancheza. Rodzina generała przez ponad rok próbowała uniemożliwić ekshumację Franco. Po zatwierdzeniu przez Sąd Najwyższy w Madrycie decyzji o przeniesieniu zwłok polityka poza Dolinę Poległych wnuki Francozaskarżyły ten werdykt do Trybunału Konstytucyjnego. Ten jednakprzychylił się do orzeczenia Sądu Najwyższego. Prochy zostały przewiezione na cmentarz Mingorrubio helikopterem  Przed nekropolią zgromadzili się przedstawiciele władzy oraz krewni generała. Jak podała hiszpańska telewizja RTVE, rodzina generała wydała komunikat, w którym oskarżyła rząd o „profanację grobu”.",,
Podatek dla gigantów cyfrowych do zmiany. „Jest niedoskonały”,"Francja i USA osiągnęły porozumienie w sprawie francuskiego podatku od działalności dużych firm internetowych (GAFA). Strona amerykańska nie zdeklarowała się jednak, czy zrezygnuje z podwyższenia ceł na francuskie wina, co było kartą przetargową w negocjacjach podczas szczytu G7.","Kompromis został zawarty między francuskim ministrem finansów Bruno Le Maire'em a szefem Departamentu Skarbu USA Stevenem Mnuchinem i doradcą ekonomicznym prezydenta USA Donalda Trumpa Larrym Kudlowem.Umowa przewiduje, że Francja zapłaci cyfrowym przedsiębiorstwom różnicę między francuskim podatkiem a planowanym mechanizmem, opracowanym przez Organizację Współpracy Gospodarczej i Rozwoju (OECD), który zakłada od 2020 r. nałożenie we wszystkich krajach G7 podatku od gigantów cyfrowych.Rozmowy na wsiJak pisze Reuters, Le Maire i przedstawiciele USA przez cały weekend pracowali nad znalezieniem rozwiązania problemu. Rozmowy odbywały się na marginesie szczytu G7 w Biarritz, najpierw w rodzinnym domu francuskiego ministra finansów w jednej z baskijskich wsi, a następnie podczas niedzielnej kolacji w restauracji w Biarritz.– Ten słynny francuski podatek wywołuje sporo nerwowości, ale zrobiliśmy dużo pracy... mamy umowę, aby przezwyciężyć trudności między nami – powiedział Emmanuel Macron podczas konferencji kończącej szczyt G7. Francuski prezydent przyznał, że podatek GAFA „jest niedoskonały” i zniknie w przyszłym roku, gdy w życie wejdzie międzynarodowy podatek od usług cyfrowych.Francuski rząd niedawno nałożył 3-proc. podatek GAFA, który ma mieć zastosowanie do firm świadczących usługi cyfrowe z globalnymi przychodami przekraczającymi 750 mln euro rocznie i przychodami we Francji powyżej 25 mln euro rocznie. Obejmie on około 30 podmiotów, w tym amerykańskie firmy Google, Amazon, Facebook czy Apple (stąd skrót GAFA – przyp. red.).",,
Ukraina: Rosjanie tworzą przeprawy rzeczne przez granicę. Stanęło już pięć mostów pontonowych,"Rosyjskie wojsko zbudowało mosty pontonowe przez rzekę na ukraińsko-rosyjskiej granicy – poinformował sekretarz ukraińskiej Rady Bezpieczeństwa Narodowego Ołeksandr Turczynow. Ukraińcy obawiają się, że posłużą one do przerzucania rosyjskiego sprzętu wojskowego na tereny zajęte przez separatystów.","Pięć mostów przez rzekę Siwersky Doneć powstało w ciągu ostatnich kilku dni. Łączą brzegi rosyjski i ukraiński w obwodzie ługańskim, na terytoriach kontrolowanych przez prorosyjskich bojówkarzy. Jak twierdzi Ukraińska Rada Bezpieczeństwa Narodowego, pontonowe mosty zbudowały rosyjskie wojska inżynieryjne. Jak zaznacza sekretarz rady Ołeksandr Turczynow, przeprawy zostały zbudowane po to, by umożliwić szybki przerzut i uzupełnienie sprzętu wojskowego, którym Rosja wspomaga separatystów.  – Federacja Rosyjska dostarcza separatystom broń, ale też żołnierzy - twierdzi prezydent Ukrainy Petro Poroszenko. Podczas poniedziałkowej defilady z okazji Święta Niepodległości mówił o 50 tys. uzbrojonych bojówkarzy. Wśród nich, jak podkreślał, są rosyjscy najemnicy i 9 tys. etatowych żołnierzy rosyjskich.",,
Łukaszenka boi się wstrzymania dostaw ropy z Rosji od 1 stycznia,"Alaksandr Łukaszenka w czasie wtorkowej narady z przedstawicielami sektora naftowego polecił, aby w ciągu kilku godzin zakończone zostały negocjacje z Rosją ws. dostaw ropy, nakazał też w najbliższych dniach uruchomiono dostawy surowca z alternatywnych źródeł.  W poniedziałek i wtorek prezydenci Białorusi i Rosji odbyli w tej sprawie dwie rozmowy telefoniczne. Nie zakończyły się one jednak żadnym rozstrzygnięciem.","Ostatniego dnia 2019 roku agencja Reutera poinformowała, powołując się na anonimowe źródła w sektorze naftowym Rosji, że Moskwa może wstrzymać dostawy ropy na Białoruś od 1 stycznia. Ryzyko wstrzymania dostaw surowca jest związana z przeciągającymi się negocjacjami między Mińskiem i Moskwą w sprawie warunków zakupu ropy w 2020 roku - napisał Reuters. Według Reutera „Moskwa i Mińsk nie mogą się porozumieć w sprawie ceny ropy, taryfy na tranzyt rosyjskiej ropy przez Białoruś, a także w sprawie rekompensat w związku ze stratami białoruskich rafinerii z powodu rosyjskiego manewru podatkowego”. Alaksandr Łukaszenka w czasie wtorkowej narady z przedstawicielami sektora naftowego polecił, aby w ciągu kilku godzin zakończone zostały negocjacje z Rosją ws. dostaw ropy, nakazał też w najbliższych dniach uruchomiono dostawy surowca z alternatywnych źródeł. Dyrektor państwowego koncernu Biełnaftachim, Andrej Rybakou, powiedział agencji BiełTA, że prezydent polecił swoim podwładnym, by doprowadzili do końca negocjacje z Rosją i podpisali kontrakty na dostawy ropy, aby zapewnić niezakłóconą pracę białoruskich rafinerii.Od dostaw surowca są uzależnione białoruskie rafinerie w Mozyrzu i Nowopołocku. Produkty naftowe są głównym towarem eksportowym Białorusi. Rybakou dodał, że prezydent wydał polecenie, by w najbliższych dniach zapewniono alternatywne dostawy ropy. Jak wyjaśnił, chodzi przede wszystkim o dostawy koleją z portów w krajach bałtyckich, a także - o wykorzystanie w tym celu rurociągu Przyjaźń (chodzi zapewne o rewers z kierunku zachodniego).",,
Eugeniusz Kłopotek nie wystartuje z PSL w wyborach. Kończy z polityką,"Poseł Eugeniusz Kłopotek nie wystartuje w wyborach parlamentarnych; potwierdził to w rozmowie z portalem tvp.info. Wieloletni polityk Polskiego Stronnictwa Ludowego miał znaleźć się na listach Koalicji Polskiej, ale postanowił zaprotestować z powodu przesunięcia na drugie miejsce na liście w okręgu toruńskim posła Zbigniewa Sosnowskiego, szefa regionalnych struktur PSL. Obiecaną Sosnowskiemu „jedynkę” dostał tam Paweł Szramka z Kukiz’15.","8 sierpnia liderzy Kukiz'15 Paweł Kukiz i PSL Władysław Kosiniak-Kamysz podpisali porozumienie programowe o współpracy w wyborach do Sejmu. Kandydaci Kukiz'15 wystartują z list komitetu PSL-Koalicja Polska.– Nie zgadzam się na takie traktowanie Zbigniewa Sosnowskiego, naszego regionalnego prezesa i posła czterech kadencji, który dowiedział się o zmianie „za pięć dwunasta” – zaznaczył w rozmowie z portalem tvp.info Eugeniusz Kłopotek.Na znak protestu on i jego żona zrezygnowali ze startu w wyborach do Sejmu. Kłopotek miał wystartować z drugiego miejsca na liście w okręgu Gdynia-Słupsk-Chojnice – skąd pochodzi – gdzie wspierać miał tamtejszą „jedynkę”, Marka Biernackiego. Z kolei żona posła, Agnieszka Kłopotek, radna sejmiku województwa kujawsko-pomorskiego, miała wystartować z drugiego miejsca w Bydgoszczy.W rozmowie z portalem tvp.info Eugeniusz Kłopotek przyznał, że nie miał nic przeciwko wspólnemu startowi PSL z ugrupowaniem Kukiz’15. Podkreślił jednak, że „nie może być tak, że na życzenie Pawła Kukiza w ostatniej chwili zabiera się regionalnemu prezesowi PSL pierwsze miejsce”, w dodatku – bez konsultacji z samym zainteresowanym.",,
Premier Beata Szydło: Mamy z kim przegrać. Sami ze sobą,W specjalnym wywiadzie dla „Polski The Times” premier Beata Szydło jednoznacznie przecina trwające od tygodnia spekulacje o zmianie na fotelu szefa rządu – czytamy na e-stronach „Polski The Times”.,"– Oczywiście to, kto stoi na czele rządu, zawsze jest wypadkową różnych okoliczności i wszystko może się zmienić. Podchodzę do tego z pokorą, ale na dziś nie widzę w Polsce sytuacji, która wymagałaby jakichś gwałtownych zmian w rządzie – stwierdza premier Beata Szydło w wywiadzie dla „Polski The Times”. Odpowiada w ten sposób na pytanie, czy pozostaje na swoim stanowisku.W ocenie szefowej rządu układ władzy, w którym to ona sprawuje urząd premiera w stałym porozumieniu z prezesem PiS Jarosławem Kaczyńskim, nadal sprawdza się „bardzo dobrze” – czytamy. – Mogę powiedzieć tylko tyle, że jeżeli ktoś traci tempo, musi usiąść na ławce rezerwowej – powiedziała Beata Szydło odpowiadając na pytania o rekonstrukcję.Jednocześnie przyznaje, że nie wszystkie zachowania polityków jej obozu budzą jej aprobatę, jak choćby ostatnie lekceważące wypowiedzi na temat strajkujących rezydentów. Potwierdza również, że bywało, iż zauważała, że niektórzy ministrowie próbują walczyć o wpływy w spółkach skarbu państwa i jako szefowa rządu musiała interweniować – czytamy na e-stronie „Polski The Times”.– Ja nie powiedziałabym dziś, że nie mamy z kim przegrać. Mamy. Możemy także przegrać z samym sobą. I choć oceniam, że na dziś opozycja jest bardzo słaba, to przestrzegałabym wszystkich moich kolegów przed zbytnim optymizmem – ostrzega szefowa rządu. „Nie czuję się zmęczona”Premier zapewnia, że nie czuje się zmęczona swoją rolą. – Czuję się dobrze w tym miejscu – mówi.Na pytanie, czy „czasem po ludzku trafia ją szlag”, kiedy słyszy po raz kolejny, że choć jest premierem, to nie ma nic do powiedzenia w praktyce, Beata Szydło odpowiada: – Oczywiście, że czasem trafia; jednak szybko o tym zapominam i robię swoje. – Nigdy nie jest tak, że jest się lubianym przez wszystkich. Czasem słyszę zarzuty, że nie jestem decyzyjna. A ja podejmuję wiele decyzji, tyle, że niekoniecznie muszą one być wszystkim na rękę. Również w mojej partii – tłumaczy.Premier Szydło przypomina również, że nigdy nie ukrywała, iż ważne decyzje konsultuje z Jarosławem Kaczyńskim. – Martwiłabym się raczej, gdyby przestał ze mną rozmawiać – mówi w wywiadzie dla „Polski The Times” Beata Szydło. Polityka i „zwykli ludzie”Jej zdaniem „zdrowe podejście do polityki” ma dzięki temu, że nie oderwała się od zwykłych ludzi. – Wciąż obracam się wśród nich: robię jak oni zakupy, chodzę wciąż do tej samej fryzjerki, pani Kasi, czy jak dawniej do kina w Bielsku-Białej, a niekoniecznie w blasku fleszy w Warszawie. Zdradzę, że ostatnio nikt nie zauważył, że pojechałam do domu pociągiem i to było świetne – dodała premier.W wywiadzie Beata Szydło odnosi się również do sporu na linii rząd - prezydent w sprawie reformy sądownictwa. Nie ukrywa, że miała żal do Andrzeja Dudy za weta dwóch ustaw, ale – jak deklaruje – już jej przeszło. – Na tyle na ile go znam, wiem, że się na nim w tej sprawie nie zawiodę – stwierdza szefowa rządu. Premier odrzuca sugestie płynące również z samego PiS, jakoby weta prezydenckie były podyktowane chęcią zaznaczenia swojej pozycji przez Andrzeja Dudę. – Sądzę, że tu nie chodziło o żadne ego, jak twierdzą niektórzy. (...) Myślę, że faktycznie miał te wątpliwości. Moim zdaniem nie docenił tylko kontekstu politycznego – zauważa Beata Szydło.",,
Ivanka Trump nie będzie kandydatem na prezesa Banku Światowego,"Córka i doradczyni prezydenta USA Donalda Trumpa, Ivanka, pomoże w wybraniu kandydata na prezesa Banku Światowego, ale sama nie obejmie tej funkcji – oświadczył Biały Dom. Media donosiły, że jest ona jedną z kandydatek na nowego prezesa BŚ.","Minister finansów USA Steven Mnuchin oraz p.o. szefa kancelarii Trumpa Mick Mulvaney „poprosili Ivankę Trump o pomoc w procesie nominacji (kandydata) Stanów Zjednoczonych, gdyż w ostatnich latach ściśle współpracowała ona z dyrekcją Banku Światowego; jednak informacje, zgodnie z którymi rozważana byłaby jej kandydatura, są nieprawdziwe” – brzmi komunikat Białego Domu.W sobotę w mediach pojawiły się informacje, że Ivanka Trump jest wśród kandydatek na nowego prezesa BŚ. Zwyczajowo szefem tej instytucji jest Amerykanin, podczas gdy na czele Międzynarodowego Funduszu Walutowego stoi Europejczyk.7 stycznia, na ponad trzy lata przed końcem kadencji, rezygnację złożył dotychczasowy prezes BŚ Jim Yong Kim. Od 1 lutego obowiązki prezesa będzie pełnić dotychczasowa dyrektor wykonawcza Banku Kristalina Georgiewa.Wśród potencjalnych kandydatów na następcę Kima wymieniani są m.in.: była ambasador USA przy ONZ Nikki Haley, wysoki rangą urzędnik resortu finansów USA David Malpass czy szef amerykańskiej agencji rozwoju międzynarodowego USAID Mark Green.Kandydatury mają być składane między 7 lutego a 14 marca, a decyzja podana do wiadomości przed 8 kwietnia.AFP pisała po nieoczekiwanej decyzji Kima, że da Trumpowi, który jest niechętnie nastawiony do instytucji ponadnarodowych, okazję do wskazania nowego prezesa BŚ. Trump wielokrotnie krytykował BŚ za udzielanie pożyczek pewnym krajom, a zwłaszcza Chinom.",,
Ambasador Iranu przy ONZ: „Prowokacyjne” i „niebezpieczne” działania USA,"Iran potępił w czwartek „prowokacyjne” i „niebezpieczne” działania USA wymierzone „przeciwko jego integralności terytorialnej” i wezwał społeczność międzynarodową, aby zażądała od Waszyngtonu położenia kresu jego „bezprawnym i destabilizującym” akcjom w Zatoce Perskiej.","Ambasador Iranu w ONZ Madżid Taht Ravanczi w liście skierowanym do sekretarza generalnego ONZ Antonio Guterresa podkreślił, że Iran nie dąży do wojny, ale będzie podejmował działania aby zapewnić bezpieczeństwo swojego terytorium.„Piszę do Pana, aby poinformować o nowej bardzo niebezpiecznej, prowokacyjnej i bezprawnej akcji amerykańskich sił zbrojnych przeciwko integralności terytorialnej Iranu” – napisał ambasador. Podkreślił, że siły irańskie zestrzeliły bezzałogowy statek powietrzny USA, kiedy, „pomimo wielokrotnych ostrzeżeń radiowych wleciał w irańską przestrzeń powietrzną”. W dalszej części listu ambasador podkreślił, że Iran „rezerwuje sobie prawo podejmowania wszelkich niezbędnych działań przeciwko naruszeniom swojego terytorium i jest zdeterminowany bronić go na ziemi, na morzu i w powietrzu”. W liście zawarte jest też twierdzenie, że amerykański dron wykonywał lot szpiegowski w cieśninie Ormuz i powracając naruszył irańską przestrzeń powietrzną, co wymagało reakcji irańskiej obrony przeciwlotniczej.  Podkreśla się, że Iran nie zażądał jednak zwołania w trybie pilnym posiedzenia Rady Bezpieczeństwa.",,
Adwokat Gawłowskiego: Znam Krzysztofa Bosaka i szanuję,"„Znam Krzysztofa (Bosaka – red.) i szanuję. Ten kandydat jest gwarantem, że będzie II tura wyborów prezydenckich, gdyż przynajmniej część wyborców Andrzeja Dudy zagłosuje na Krzysztofa Bosaka, a sam Bosak ma możliwość zdobywania głosów np. młodych Polaków do 30 roku życia” – napisał w mediach społecznościowych Rafał Wiechecki, adwokat Stanisława Gawłowskiego, senatora i byłego sekretarza generalnego PO oskarżonego w sprawie tzw. afery melioracyjnej.","Rafał Wiechecki to były polityk Ligi Polskich Rodzin, związany z Romanem Giertychem  – a równocześnie obrońcą Gawłowskiego. We wpisie opublikowanym na Facebooku prawnik opowiedział się za kandydaturą Krzysztofa Bosaka w zbliżających się wyborach prezydenckich. Wiechecki podkreślił, że zdaniem niektórych mediów i publicystów prawybory, które wyłoniły kandydata Konfederacji, to „były prawdziwe prawybory, gdzie wyborcy Konfederacji mieli całe spektrum kandydatów i poglądów, a głos wyborców był szanowany”. Jak pisze, to nie partia, ale jej wyborcy zdecydowali, że chcą, aby ich kandydatem był Krzysztof Bosak. „Kandydaci przekonywali, prezentowali program, jeździli po Polsce, 16 zjazdów wojewódzkich. Można się nie zgadzać z Konfederacją czy ich programem, ale pod względem organizacyjnym tak to powinno wyglądać w każdej partii” – przekonuje Wiechecki w poście z 19 stycznia.",,
Francuski dziennikarz z zarzutami. Tłumaczenie wystąpienia Zemmoura na portalu tvp.info,"Kim będą Indianie i niewolnicy dzisiejszych czasów?  To będziecie wy – powiedział Eric Zemmour do zebranych podczas „Konwencji Prawicy” w Paryżu. W ten sposób odniósł się do sytuacji demograficznej i migracyjnej w Europie i Francji. Wystąpienie publicysty wywołało burzę, a paryska prokuratura postawiła mu zarzuty. Specjalnie dla czytelników portalu tvp.info przetłumaczyliśmy najważniejsze fragmenty wykładu.","Działania śledczych ws. słów Erica Zemmoura, to już kolejne śledztwo w jego sprawie. Dotyczy „publicznego nawoływania do dyskryminacji i nienawiści religijnej”. Oskarżenia wiążą się ze słowami, które francuski dziennikarz powiedział podczas „Konwencji Prawicy”, wydarzenia zorganizowanego przez francuską prawicę. Publicysta w trakcie ponad 30-minutowego wystąpienia w stanowczy sposób wypowiedział się na temat imigrantów, określając ich „kolonizatorami”. Wskazał też, że muzułmańscy imigranci – szczególnie przybywający do terenów basenu Morza Śródziemnego – dążą do zastąpienia lokalnych mieszkańców i chrześcijan. Według niego, kiedyś to „biały człowiek” kolonizował świat, a teraz to islamiści dominują przejmując kolejne tereny.  Jak zauważył Zemmour, na sali zebrało się wiele młodych osób należących do różnych ugrupowań prawicowych. Chcąc zachęcić – przede wszystkim młodych Francuzów – do walki o własną kulturę i jedność narodu podał przykład Polaków, którzy nie pozwolili innym ludom narzucić obcej ideologii i zachowali swoją tożsamość, „ducha”, nawet wtedy, gdy Polska była pod zaborami. „Dwa uniwersalizmy”Eric Zemmour podczas konwencji mówił m.in. o „dwóch uniwersalizmach” – „handlowym” oraz „islamskim”. – Jesteśmy między młotem, a kowadłem dwóch uniwersalizmów – zaznaczył. W ramach tego pierwszego, wolny rynek – pokonujący granice i drobny handel – zmienił sytuację konsumenta indywidualnego, podporządkowując go reklamom i dużym przedsiębiorstwom. Z kolei „uniwersalizm islamski”, jak zaznacza, w bardzo sprytny sposób czerpie z naszej religii, aby bronić „swoich działań okupacyjnych i kolonizacji części francuskiego terytorium, które zmienia pomału w zagraniczną enklawę”. – Wiem, że zostanę oskarżony o „islamofobię”, jestem do tego przyzwyczajony – zaznaczył Zemmour. Zauważył, że kiedyś to liczba białych ludzi i dynamizm demograficzny powodował, że mogli oni kolonizować świat. Obecnie, jak podkreślił, „żyjemy w odwróceniu demograficznym”, „odwróceniu migracyjnym” i „odwróceniu kolonizacyjnym”. Dziennikarz odniósł się też do tematu spotkania „Konwencji Prawicy”: „jak znaleźć alternatywę na progresywizm”?  – Proponuję wam pewną definicję: progresywizm jako religia postępu; millenaryzm, który czyni jednostkę bogiem. I zamienia jego wolę, kaprys w prawo święte i boskie.  – Ludzie stali się obojętni, wymienni, bez płci ani korzeni; całkowicie zbudowani z klocków Lego, które można rozmontować – mówił. Dodał, że progresywizm jest „mesjanizmem zeświecczonym”.  – Jakobinizm, komunizm, faszyzm, nazizm, a także neoliberalizm, progresywizm to rewolucja – określił Zemmour. – Przypomnijcie sobie kampanię naszego drogiego prezydenta, która była nazwana „rewolucją”  – mówił na „Konwencji Prawicy”. Tłumaczył, że „rewolucja nie cierpi żadnej przeszkody, żadnego opóźnienia”. Podkreślił, że progresywizm jest zawsze taki sam niezależnie od epoki, aż do dzisiaj. – Nasza dyktatura nabrała niezwykłych barw; zdobyła zdolność zachowania form  demokracji, żeby ją lepiej opustoszyć od środka; aby służyć tyranicznej władzy – stwierdził. Francuski publicysta powiedział też, że progresywizm posługuje się „technologią, mocą, rozpowszechnianiem, ale nigdy historią”. Dodał, że to także „aparat represyjny, coraz bardziej wyszukany, aby kierować demokracją”.Jak podało France Info, jego wypowiedź wywołała liczne reakcje w świecie politycznym i w mediach. Redakcje rtl.fr oraz „Le Figaro”, z którymi Zemmour współpracował do tej pory, zaznaczyły, że nie zgadzają się z formą jego wypowiedzi, a także że nie mówił on w ich imieniu. Rtl zapowiedziało rozwiązanie umowy z dziennikarzem.  Zemmour na antenie stacji Paris Première poproszony o komentarz do wypowiedzi podczas konwencji, podtrzymał swoją krytyczną opinię względem islamu. Dodał też, że „nikogo nie znieważył”. Wcześniejsze zarzuty prokuratury wobec Erica Zemmoura dotyczyły jego wypowiedzi na antenie kanału France 5. Powiedział tam, że trzeba by dać muzułmanom „wybór między islamem, a Francją”. Został on skazany na karę grzywny trzy tys. euro za wzywanie do nienawiści religijnej. Według AFP, jego skarga kasacyjna została odrzucona.",,
Łukaszenka wziął się za arbuzy. Pomógł zebrać 20 ton [WIDEO],"Prezydent Białorusi Alaksandr Łukaszenka zorganizował zbiory arbuzów w swojej wiejskiej posiadłości. Służba prasowa prezydenta przekazała, że w tym roku obrodziły arbuzy i tylko z tego pola zebrano 20 ton owoców.","Telewizja Biełsat informuje, że Łukaszenka wyszedł w pole 29 sierpnia, po spotkaniu z Johnem Boltonem, doradcą prezydenta USA ds. bezpieczeństwa narodowego.  Bolton nazwał spotkanie „bezowocnym”, ale podkreślił, że sam fakt przywrócenia relacji jest ważnym krokiem dla obu państw.W zbiorach arbuzów towarzyszyły białoruskiemu prezydentowi dziewczęta ze służby protokolarnej, do której rekrutowane są m.in. byłe Miss Białorusi i sportsmenki. Niektóre z nich były podejrzewane o romans z przywódcą państwa.Łukaszenka jest znany ze swojego zamiłowania do pracy na roli, do której przywykł od dziecka. W młodości, po ukończeniu studiów historycznych i służbie wojskowej, pracował na stanowiskach kierowniczych w państwowych gospodarstwach rolnych.",,
"Kopacz: Kiedy były dinozaury, ludzie nie mieli strzelb, ale rzucali w nie kamieniami","– Przypomnę trochę strasznie dawne czasy. To wtedy, kiedy jeszcze dinozaury były, a ludzie nie mieli żadnych strzelb, nie mieli żadnej broni nowoczesnej, która pozwoliłaby je zabić. Wie Pani co robili? Rzucali kamieniami w tego dinozaura – mówiła w programie „Fakt Opinie” była premier polskiego rządu Ewa Kopacz. Posłanka Platformy Obywatelskiej użyła tej metafory, mówiąc o efekcie, jaki mogą dać publikowane przez „Gazetę Wyborczą” tzw. taśmy Kaczyńskiego.","„Gazeta Wyborcza” opublikowała stenogramy nagrań rozmów m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.Sprawa ta była komentowana przez wielu posłów PO; trzech z nich złożyło w tej sprawie zawiadomienie do prokuratury na prezesa PiS.Z kolei była premier Ewa Kopacz odnosząc się do sprawy ujawnionych taśm użyła zawoalowanej metafory.– Przypomnę trochę strasznie dawne czasy. To wtedy, kiedy jeszcze dinozaury były, a ludzie nie mieli żadnych strzelb, nie mieli żadnej broni nowoczesnej, która pozwoliłaby je zabić. Wie pani, co robili? Rzucali kamieniami w tego dinozaura – mówiła Kopacz.",,
KE przeciw sześciu państwom ze złą jakością powietrza. Nie ma wśród nich Polski,"Komisja Europejska poinformowała o skierowaniu do Trybunału Sprawiedliwości UE spraw przeciwko sześciu państwom członkowskim, m.in. Niemcom i Francji, za niedostateczne działania na rzecz poprawy jakości powietrza. KE szacuje, że co roku z powodu chorób wywołanych zanieczyszczeniem powietrza w Unii umiera ok. 400 tys. osób.","– Będę szczególnie czujny, jeśli chodzi o monitorowanie zanieczyszczenia powietrza w naszych krajach członkowskich. Sprawy o naruszenie prawa UE nie są końcem działań, bo celem jest ochrona europejskich obywateli – powiedział na konferencji prasowej w Brukseli unijny komisarz ds. środowiska Karmenu Vella.Poza Niemcami i Francją KE zdecydowała się na skierowanie spraw do unijnego Trybunału Sprawiedliwości przeciwko Wielkiej Brytanii, Węgrom, Włochom i Rumunii.Vella tłumaczył, że działania zaproponowane przez te państwa po styczniowym spotkaniu ostrzegawczym na poziomie ministrów środowiska są niewystarczające, aby zapewnić odpowiednie standardy jakości powietrza tak szybko jak to możliwe.W przypadku Francji, Niemiec i Wielkiej Brytanii skarga związana jest z nieprzestrzeganiem dopuszczalnych wartości dwutlenku azotu (NO2) oraz niepodjęciem działań, by maksymalnie skrócić okresy, w których te wartości są przekraczane.Z kolei sprawy skierowane przeciwko Węgrom, Włochom i Rumunii dotyczą utrzymujących się wysokich poziomów pyłu zawieszonego (PM10). KE od dłuższego czasu naciskała na te stolice, aby przedstawiły plany mające poprawić sytuację. W przypadku tych sześciu krajów przesłane do Brukseli dokumenty okazały się niewystarczające.– Sądzę, że czekaliśmy wystarczająco długo i nie możemy czekać dłużej. Nie możemy się zgodzić na plany, które przewidują, że dostosowanie się do wymogów nastąpi nawet po 2020, 2025 r. – tłumaczył komisarz.Na cenzurowanym były jeszcze trzy kraje - Słowacja, Hiszpania i Czechy - jednak KE uznała, że na tym etapie zaproponowane przez nie działania mogą wystarczyć do usunięcia stwierdzonych niedociągnięć, jeżeli zostaną właściwie wdrożone. – Komisja będzie z bliska obserwowała wdrażanie środków przez te trzy kraje – zapowiedział Vella.KE szacuje, że co roku z powodu chorób wywołanych zanieczyszczeniem powietrza w UE umiera ok. 400 tys. osób, a cele dotyczące ograniczenia szkodliwych substancji w powietrzu ustanowione na lata 2005 i 2010 są nadal przekraczane w 23 z 28 krajów członkowskich.",,
PiS wycofało z Sejmu projekt ustawy ws. zniesienia limitu 30-krotności składki na ZUS,"Prawo i Sprawiedliwość wycofało z Sejmu projekt ustawy w sprawie zniesienia 30-krotności składki na ZUS. Projekt ustawy likwidujący od 2020 r. górny limit przychodu, do którego płaci się składki na ubezpieczenia emerytalne i rentowe, złożyli parlamentarzyści PiS w zeszłym tygodniu.","Poseł PiS Marcin Horała w imieniu klubu PiS wycofał projekt ustawy. Oświadczenie o wycofaniu projektu ustawy skierowane do marszałek Sejmu Elżbiety Witek zostało po południu opublikowane w wykazie prac legislacyjnych.„Uprzejmie informuję panią marszałek, iż występując jako reprezentant wnioskodawców w pracach nad poselskim projektem ustawy o zmianie ustawy o systemie ubezpieczeń społecznych oraz niektórych innych ustaw wycofuję przedmiotowy projekt ustawy” – czytamy w oświadczeniu Horały datowanym na wtorek 19 listopada, który został opublikowany w wykazie prac legislacyjnych na stronie internetowej Sejmu.Jak wyjaśniła rzeczniczka Prawa i Sprawiedliwości Anita Czerwińska, partia uznała, że „sprawa wywołała potrzebę szerokiej dyskusji”",,
Rosjanie zbudowali nową bazę wojskową na Bałtyku,"Rosjanie zakończyli budowę nowej bazy dla wojskowych śmigłowców na wyspie Gogland w Zatoce Fińskiej. W bazie znajdować się ma pięć lądowisk dla śmigłowców, centrum dowodzenia, skład paliwa lotniczego.","Zdaniem ekspertów, przedsięwzięcie ma na celu przede wszystkim demonstrację siły.– Mając taką bazę, Rosjanie chcą pokazać, że łodzie podwodne, statki, lub samoloty NATO dotrą bezpiecznie do Sankt Petersburga – powiedział cytowany przez portal news.err.ee gen. Ants Laaneots, członek Narodowego Komitetu Obrony, działającego przy estońskim parlamencie.Mająca 21 km kwadratowych powierzchni wyspa Gogland jest oddalona o 55 km od wybrzeży Estonii i 40 km od wybrzeży Finlandii. Informację o nowej bazie rosyjskiej na Bałtyku podał portal janes.com, zajmujący się problematyką wojskową.",,
"Zatrzymano osobę, która sprofanowała wizerunek Matki Bożej","Dziś rano policja zatrzymała osobę podejrzewaną o dokonanie profanacji wizerunku Matki Boskiej Częstochowskiej w Płocku; osoba ta była wytypowana już od kilku dni, ale przebywała za granicą, zostaną jej postawione zarzuty dot. obrazy uczuć religijnych – poinformował minister spraw wewnętrznych Joachim Brudziński.",,,
"„Część sędziów podaje rozwiązania prawne, które nie występują w polskim systemie”","– Nie ma tego rodzaju sytuacji, jak zawieszenie stosowania ustawy. Z przykrością przyjmuję, że część sędziów próbuje hamować reformę wymiaru sprawiedliwości i podaje tego rodzaju rozwiązania prawne, które w polskim systemie nie występują – tak Paweł Mucha, wiceszef Kancelarii Prezydenta odpowiedział w programie 
„Gość Wiadomości” na pytanie, czy Andrzej Duda, zgodnie z sugestią części sędziów Sądu Najwyższego, zawiesi stosowanie niektórych przepisów ustawy o SN.","Sąd Najwyższy postanowił zwrócić się do Trybunału Sprawiedliwości UE z pięcioma prejudycjalnymi pytaniami dot. zasady niezależności sądów i niezawisłości sądów – jako zasad prawa unijnego oraz unijnego zakazu dyskryminacji ze względu na wiek. SN postanowił też zawiesić stosowanie przepisów trzech artykułów ustawy o SN dotyczących przechodzenia w stan spoczynku sędziów SN, którzy ukończyli 65. rok życia.  Według SN do czasu rozstrzygnięcia przez TSUE kwestii, których dotyczą pytania, prezydent i Krajowa Rada Sądownictwa powinni wstrzymać się z czynnościami w procedurze dot. sędziów SN, którzy ukończyli wymieniony wiek. KRS w napisała w komunikacie w poniedziałek, że nie jest adresatem tego oświadczenia. – Polska konstytucja nie zna takiej instytucji prawnej – ani nie da się jej wyprowadzić z Kodeksu postępowania cywilnego – jak „zawieszenie stosowania przepisów ustawy”. Sąd Najwyższy nie ma żadnych kompetencji władczych, żeby zobowiązywać czy to prezydenta, czy to KRS do niestosowania przepisów ustawy – mówił w programie „Gość Wiadomości” Paweł Mucha.",,
„GP”: wywiad zakazał informowania o katastrofie smoleńskiej,"Zawartość dokumentów Służby Wywiadu Wojskowego z pierwszych dni po katastrofie smoleńskiej jest szokująca: wywiad zakazał przekazywania informacji na temat przyczyn tragedii, gdyż zaszkodziłoby to Rosji i wzmocniło opozycję – pisze „Gazeta Polska”.","Kwiecień i maj 2010 r. były najważniejszymi miesiącami, jeśli chodzi o pozyskiwanie dowodów w sprawie katastrofy smoleńskiej. Wrak i jego elementy wciąż znajdowały się na miejscu tragedii, a do polskich służb i instytucji zgłaszali się informatorzy oraz świadkowie. Niestety – szansę tę zaprzepaszczono, i to świadomie – czytamy w tygodniku. Gazeta informuje, że w pierwszych dniach nasze służby pracowały normalnie i zbierały dowody, które mogły też obciążać Rosjan. Zwrot miał nastąpić 16 kwietnia 2010 roku, czyli zaledwie sześć dni po katastrofie, kiedy w jednym z raportów polskich służb poinformowano, że „według specjalnej rosyjskiej komisji rządowej kierowanej przez Władimira Putina wykluczono niesprawność samolotu i wybuch na jego pokładzie. Przyczyną katastrofy miał być błąd ludzki, czyli błąd pilotów”.",,
Politycy PO i dziennikarze zamieszczają fałszywe tweety o Jakim. „To z fake'ów się pośmiać nie wolno?”,"Kolejna granica obniżania standardów w polityce i mediach została przekroczona. W ciągu ostatnich dwóch dni fake newsy dotyczące Patryka Jakiego, Polskiej Fundacji Narodowej czy dziennikarza Stanisława Janeckiego rozpowszechniali politycy PO, dziennikarze czy nawet sama Platforma Obywatelska.","Posłowie Platformy Obywatelskiej Sławomir Neumann i Marcin Kierwiński zamieścili na swoich profilach na Twitterze fałszywą wiadomość dotyczącą kandydata na prezydenta Warszawy Patryka Jakiego. Obrazek udający zrzut ekranu sugerował, jakoby izraelskie służby są zamieszane w kampanię kandydata Zjednoczonej Prawicy. ",,
„Polscy dowódcy Wojska Polskiego po katastrofie smoleńskiej byli poniewierani”,"– Platforma Obywatelska nie dopełniła obowiązków państwa polskiego. Pochowanie w grobie generała Wojska Polskiego, owiniętego w czarny worek foliowy i skrępowanie jego ciała sznurem, to jest coś normalnego? Platforma Obywatelska ma wiele problemów z katastrofa smoleńska, dlatego kłamie – stwierdził w  „Woronicza 17” poseł PiS Wojciech Skurkiewicz. – Kwestia katastrofy smoleńskiej dla PiS była fundamentem założycielskim dla działań politycznych ostatnich lat. Nie było potrzeby otwierania trumien – oświadczył Czesław Mroczek, wiceszef MON za rządów PO-PSL.","Mariola Karweta, wdowa po zmarłym w katastrofie w Smoleńsku admirale Andrzeju Karwecie, w emocjonalnych słowach 8 sierpnia przedstawiła wyniki ekshumacji szczątków pochowanych w grobie jej męża. Opisała, że już badanie tomografem wykazało, że w trumnie znajduje się dodatkowa kończyna. Ze łzami w oczach mówiła, że w trumnie obok ciała znajdowały się worki ze szczątkami. – Obok dwa duże ciemne worki na śmieci i reklamówka, żółta, przejrzysta – mówiła. Mariola Karweta mówiła, że sprawa pochówku jej męża wciąż nie jest zamknięta.– Pod bielizną worki. Jeden, zwinięty i powiązany białym sznurem, nylonowym, takim, na jakim wieszano pranie. Obok dwa inne worki - duże, ciemne, na śmieci - i reklamówka - żółta, przejrzysta. Tak pochowano mojego męża – relacjonowała wdowa po admirale. „Tragedia smoleńska to problem nas wszystkich”W opinii doktor Barbary Fedyszak-Radziejowskiej z Kancelarii Prezydenta Andrzeja Dudy nadszedł „najwyższy czas, żebyśmy wyszli z traumy podziału po katastrofie smoleńskiej”. – Tragedia smoleńska to nie jest problem rodzin, tylko problem nas wszystkich. Nie ma wraku TU-154M, nie ma pełnego dostępu do dowodów. To jest gest dominacji Rosji przez upokorzenie, to jest problem całej wspólnoty narodowej – oświadczyła.Zdaniem posła PSL Pawła Bejdy „potrzebne jest działanie uczciwe, które przybliży nas do prawdy”. – Nie wierzę w zapewnienia Jarosława Kaczyńskiego, w katastrofie smoleńskiej zginął jego brat. Myślę, że Jarosław Kaczyński nie jest człowiekiem obiektywnym, jego działania będą przysłonięte osobistą tragedią. Ekshumacje, które w tej chwili są prowadzone, nie do końca służą wyjaśnieniu prawdy – oznajmił poseł PSL. Jego słowa spotkały się z ogromną dezaprobatą w studio wśród pozostałych gości.Błyskawiczna riposta SkurkiewiczaSzybko odpowiedział mu poseł PiS Wojciech Skurkiewicz: – Ewa Kopacz zapewniała, że polscy patomorfolodzy ręką w rękę stawali przy stołach laboratoryjnych i powadzili sekcje zwłok z Rosjanami, to było zwykłe kłamstwo. Polscy dowódcy Wojska Polskiego byli po śmierci poniewierani. Takie są fakty. Decyzję o ekshumacjach podejmuje prokuratura, a nie Jarosław Kaczyński. „10 kwietnia Donald Tusk stchórzył”Poseł Adam Andruszkiewicz, przedstawiciel Kukiz'15 zastanawiał się „jak to jest możliwe, że w momencie katastrofy smoleńskiej Donald Tusk stchórzył, schował głowę w piasek i nic nie zrobił. – Donald Tusk miał wszystkie narzędzia po swojej stronie. Powinniśmy jako Polska automatycznie, korzystając z zainteresowania mediów zagranicznych takich jak CNN czy BBC, zorganizować sami transporty logistyczne, ruszyć po wrak TU-154M i ogłosić, że w przeciągu 24 godzin godzin ruszamy w stronę granicy rosyjskiej po naszą własność – powiedział poseł Kukiz'15.",,
„Donald Trump z powodu ograniczeń nie jest w stanie poprawić stosunków z Rosją”,"Prezydent Rosji Władimir Putin poinformował podczas dorocznej konferencji prasowej w Moskwie, że w wyborach prezydenckich w marcu przyszłego roku weźmie udział jako kandydat niezależny. Odniósł się również do relacji rosyjsko-amerykańskich.","Putin poinformował, że w przyszłym roku wydatki Rosji na obronność wyniosą 2,8 bln rubli, czyli równowartość ok. 46 mld dolarów. Oświadczył także, że Rosja zapewni sobie bezpieczeństwo bez angażowania się w wyścig zbrojeń i rujnowania swego budżetu. Prezydent Rosji odniósł się również do kwestii relacji rosyjsko–amerykańskich. Ocenił, że nawet gdyby prezydent USA Donald Trump chciał poprawy stosunków z Rosją, to „z powodu pewnych ograniczeń” nie jest w stanie tego uczynić.Pytany o zarzuty pojawiające się w USA pod adresem Donalda Trumpa w sprawie kontaktów między jego otoczeniem i przedstawicielami Rosji w czasie kampanii wyborczej, Putin oświadczył, że chodzi o kwestie „wymyślone” przez oponentów prezydenta Stanów Zjednoczonych. – Starają się oni podważyć legalność pracy prezydenta USA – dodał.Prezydent Rosji zauważył, że ogólnoświatową praktyką są np. spotkania z ambasadorami innych państw i zadał pytanie, dlaczego kwestie te nabierają „charakteru szpiegomanii”.  Zastrzegł, że nie do niego należy ocena działalności Donalda Trumpa jako prezydenta USA, ale uznał, że obiektywnie widoczne są „dość poważne osiągnięcia”. Wskazał na zachowanie rynków, zauważając, że inwestorzy ufają działaniom podejmowanym przez Trumpa.",,
Kamila Gasiuk-Pihowicz straci immunitet? Sejmowa komisja za uchyleniem,Komisja regulaminowa i spraw poselskich rekomenduje Sejmowi uchylenie immunitetu posłance Nowoczesnej Kamili Gasiuk-Pihowicz i tym samym udzielenie zgody na pociągnięcie jej do odpowiedzialności cywilnej – taką uchwałę przyjęto podczas środowego posiedzenia komisji.," Występujący jako pełnomocnik Gasiuk-Pihowicz poseł PO Borys Budka podkreślał, że wypowiedź posłanki Nowoczesnej była rzetelna i nie naruszyła dóbr osobistych byłego ministra skarbu. Przypomniał, że w podobnych przypadkach dotyczących polityków PiS, m.in. wiceministra sprawiedliwości Patryka Jakiego, wiceszefa MON Bartosza Kownackiego, czy posła Dominika Tarczyńskiego, sejmowa większość była przeciwna uchyleniu im immunitetu. – Ile trzeba mieć w sobie hipokryzji, żeby udawać, że w tamtych przypadkach, to państwo nie widzicie problemu a tutaj nagle tak bardzo chcecie, żeby sądy badały sprawę – powiedział Budka.Posłowie PiS przekonywali z kolei, że Gasiuk-Pihowicz powinna stanąć przed sądem i tam bronić swoich racji. – Pani poseł, pani jest obrońcą wolnych sądów, przekonuje pani, że ma rację, więc powinna to udowodnić przed sądem – zwrócił się do posłanki Nowoczesnej Arkadiusz Mularczyk (PiS). W podobnym tonie wypowiadał się jego klubowy kolega Andrzej Matusiewicz. W jego ocenie, wypowiedzi Gasiuk-Pihowicz naruszyły dobra osobiste Jackiewicza.Posłanki broni PO, PSL i NowoczesnaPo zakończeniu obrad komisji w obronie Gasiuk-Pihowicz wystąpili wspólnie posłowie: Nowoczesnej, Platformy i PSL. Szefowa klubu Nowoczesnej Katarzyna Lubnauer oceniła, że uchwała komisji jest próbą „zastraszania opozycji”. – Mamy takie głębokie przekonanie, że PiS nie potrafiąc poradzić sobie z Kamilą w debacie parlamentarnej, posuwa się do środków, które są nie czym innym, jak próbą kneblowania i zastraszania opozycji – powiedziała Lubnauer.Sprawa dotyczy wydarzeń z 28 grudnia 2006 r. Jadącą tego dnia autobusem, wraz z synem, żonę Dawida Jackiewicza zaczepił pijany i agresywnie zachowujący się mężczyzna. Wykrzykiwał, że chłopiec jest jego dzieckiem i próbował go wyszarpnąć matce. Kobieta wysiadła z autobusu i wezwała męża przez telefon. Pijany, 50-letni mężczyzna wysiadł jednak za nimi, wyrwał chłopca i chciał się z nim oddalić. Jackiewicz, który przyjechał na miejsce zdarzenia, popchnął mężczyznę. 50-latek upadł, uderzając się w głowę. Po kilku dniach zmarł w szpitalu. W grudniu 2007 roku wrocławska prokuratura umorzyła postępowanie tej sprawie.",,
"Kto zyskał, kto stracił? Porównanie liczby mandatów",Prawo i Sprawiedliwość wygrało wybory do Parlamentu Europejskiego i zdobyło 24 mandaty – wynika z sondażu exit poll pracowni IPSOS. Dwa mandaty mniej uzyskała druga Koalicja Europejska. Trzeci wynik Wiosny Roberta Biedronia dał tej partii trzy mandaty. Tyle samo mandatów uzyskała Konfederacja.,"W porównaniu z 2014 r. PiS zdobył pięć mandatów więcej, z kolei sześć mandatów straciła Koalicja Europejska. Wówczas partie wchodzące w skład tego komitetu uzyskały: 19 mandatów – Platforma Obywatelska, pięć mandatów – Sojusz Lewicy Demokratycznej , cztery mandaty – Polskie Stronnictwo Ludowe.Wiosna jest nową siłą polityczną. Konfederacja, w której skład wchodzi partia Janusza Korwin-Mikkego, straciła jeden mandat.Przed pięcioma laty Nowa Prawica zdobyła cztery mandaty.",,
"Taśmy Kulczyka. „Opowiada, że grożą mu Rosjanie. Może chce odwrócić uwagę swojego mocodawcy”","– Opowieści Kulczyka o tym, że chcieli go zniszczyć agenci rosyjscy, bo on chciał stworzyć giganta paliwowego, to są raczej bzdury. Być może Kulczyk mówił tak, by odeprzeć podejrzenia, że reprezentuje on interesy partnerów ze wschodu, a zwłaszcza jednego – mówi w rozmowie z portalem tvp.info dr Artur Wróblewski, politolog z Uczelni Łazarskiego, który odniósł się do ujawnionej przez portal tvp.info rozmowy miliardera Jana Kulczyka z prezesem NIK Krzysztofem Kwiatkowskim.","Portal tvp.info dotarł do nagrania z 10 czerwca 2014 r., na którym biznesmen Jan Kulczyk i szef NIK Krzysztof Kwiatkowski rozmawiają o pogróżkach, które miał dostawać biznesmen. Kwiatkowski radził na nagraniach Kulczykowi, aby ten porozmawiał o tym z ówczesnym rzecznikiem rządu Pawłem Grasiem.Kwiatkowski i Kulczyk rozmawiali wówczas o planach inwestycyjnych na Ukrainie. Kulczyk przypomina aferę Orlenu, twierdząc, że za pogróżkami, które dostaje przy okazji swoich inwestycji na Ukrainie, stoi to samo środowisko, powiązane z naszym największym wschodnim sąsiadem.– Wysyłają mi anonimy, chodzą po różnych ludziach z wpływami typu Kwaśniewski, 24 takie osoby różne, o różnych wpływach (…) z pogróżkami (…) dziwnym zbiegiem okoliczności coraz większe kręgi zatacza i w momencie, jak się dzieje coś wielkiego – mówił Kulczyk podczas rozmowy z Kwiatkowskim.Z informacji Prokuratury Krajowej wynika, że „Prokuratura Okręgowa w Warszawie prowadziła postępowanie w sprawie stosowania w okresie od 18.08.2011 r. do 05.07.2014 r. gróźb bezprawnych wobec Jan Kulczyka w celu zmuszania go do określonego zachowania”. – Postępowanie to zakończyło się wydaniem postanowienia o umorzeniu – poinformowała portal tvp.info rzeczniczka Prokuratury Krajowej Ewa Bialik. Rozmowę miliardera z szefem NIK skomentował dla portalu tvp.info dr Artur Wróblewski, politolog z Uczelni Łazarskiego. W jego przekonaniu umorzenie postępowania w sprawie rzekomych gróźb wobec Kulczyka „zdaje się nie pasować do przedstawianej przez miliardera wersji wydarzeń”.– W moim przekonaniu to bardzo dobry materiał dydaktyczny, który pokazuje odziedziczone jeszcze z lat 50. XX w. powiązania polityczno-biznesowe i stanowi dowód na tezę, że „postokrągłowy stół” był układem. Że ta rewolucja była kontrolowana, reglamentowana – ocenia Wróblewski.Jak mówi, „stary aparat władzy uwłaszczył się i dzięki pozwoleniu nowych elit zaczął Polskę kształtować, i rząd PO był tego najlepszym przykładem i dowodem”. – Z tego układu narodziło się to, co było produktem układu polityczno-biznesowego, który miał finansować partie polityczne obozu lewicowego, liberalnego – zaznacza.Wróblewski stwierdza, że „Kulczyk był skarbnikiem tego układu”. – Te rozmowy świadczą o głębokim powiązaniu polityczno-biznesowym. Kwiatkowski był wówczas głównym aparatczykiem władzy – ocenia. – Zadać należy pytanie, czy Kulczyk reprezentuje tylko interesy własne i rządu polskiego, czy też interesy innego rządu, np. wschodniego – zastanawia się politolog.",,
Zaniedbania służb przed zamachem w Manchesterze? Wywiad przeprowadzi kontrolę,"Brytyjski wywiad MI5 zarządza drobiazgową kontrolę po tym, jak na jaw wyszło, że funkcjonariusze otrzymywali od mieszkańców ostrzeżenia na temat sprawcy zamachu w Manchesterze Salmana Abediego. Doniesień tych nie zweryfikowano odpowiednio, podobnie jak informacji płynących do FBI.","Media na Wyspach zwracają uwagę, że policja otrzymywała sygnały na temat Abediego od członków lokalnej muzułmańskiej społeczności oraz nauczycieli. Salman Abedi został wyrzucony z lokalnego meczetu, po tym, jak otwarcie sprzeciwił się wygłoszonemu tam antyekstremistycznemu kazaniu. – Narzędzia, których używają terroryści, w tym narzędzia komunikacyjne, cały czas się zmieniają – skomentowała te doniesienia szefowa brytyjskiego MSW Amber Rudd. – Musimy mieć gwarancje, że jesteśmy o krok przed terrorysytami. Dobrze, że nasz wywiad podejmuje działanie by upewnić się, że tak jest – podkreśliła.Ostrzeżenie od FBIW niedzielę dziennik „Daily Mail” poinformował, że już w styczniu FBI miało ostrzec Londyn przed Abedim. Amerykanie podejrzewali, iż mężczyzna przygotowuje zamach na ważnego polityka. Z ustaleń dziennikarzy wynika, że wszczęto dochodzenie, ale śledczy uznali, iż Brytyjczyk libijskiego pochodzenia nie stanowi zagrożeniaW poniedziałek rano policja dokonała kolejnego zatrzymania w związku z zamachem. Do aresztu trafił dwudziestotrzyletni mężczyzna z hrabstwa West Sussex. W sumie aresztowanych jest czternaście osób. Wcześniej dwie osoby wypuszczono bez postawienia zarzutu.Obecnie policja uważa, że większa część siatki, której częścią miał być zamachowiec z Manchesteru, została już rozbita. Policja przyznaje jednak, że w kraju jest około 3 tys. ludzi, których funkcjonariusze uważają za bezpośrednie zagrożenie.",,
"W Tarnowie znaleziono granaty, 16 osób ewakuowano","Trzy granaty, prawdopodobnie z czasów II wojny światowej, znaleziono w Tarnowie (Małopolskie) podczas prac budowlanych przy ulicy Orkana. Ewakuowano 16 mieszkańców siedmiu domów – poinformował w sobotę rzecznik prasowy tarnowskiej policji Paweł Klimek.","14 osób spędzi tę noc u najbliższej rodziny, a dwóm zapewniono miejsce w hotelu.„Są to granaty F1, odłamkowe, prawdopodobnie z czasów II wojny światowej. Zgodnie z relacjami mieszkańców, na tym terenie stacjonowali Niemcy” –  powiedział rzecznik prasowy tarnowskiej policji.W niedzielę saperzy z Wojska Polskiego w Rzeszowie zabezpieczą granaty i specjalnym pojazdem wywiozą na poligon.",,
Rosja wyśle robota humanoidalnego na stację kosmiczną,Rosyjska agencja kosmiczna Roskosmos wyśle w sierpniu br. na Międzynarodową Stację Kosmiczną (ISS) robota humanoidalnego FEDOR – ogłosił dyrektor ds. programów lotów załogowych Roskosmosu Siergiej Krikalow.,"FEDOR początkowo miał być wykorzystany do lotów nowego rosyjskiego statku Federacja (następcy Sojuza), ale okazało się, że może zostać wykorzystany już w tym roku – podała hiszpańska agencja EFE. Pierwszy załogowy lot Federacji na ISS planowany jest na 2023 r. Robot ma polecieć w kosmos „w ramach eksperymentu na pokładzie statku, którego lot jest  planowany” –  wyjaśnił Krikalow. Jak podkreślił Krikalow, robot ma zostać wykorzystywany „do bardzo ciekawej pracy technicznej, która pozwoli na zwiększenie możliwości istoty ludzkiej, ale w tym wypadku poleci w ramach eksperymentu”. Dyrektor zażartował, że FEDOR nie będzie wchodził w skład załogi statku, bo „nie spełnia wymagań”, ponieważ „nie przeszedł podstawowego kursu przygotowawczego”. Roskosmosowi FEDOR został przekazany w kwietniu w celu przestudiowania możliwości użycia go w lotach załogowych.",,
Wielka manifestacja katalońskich separatystów w Madrycie,"Ponad 30 tys. zwolenników niepodległości Katalonii wzięło udział w sobotniej manifestacji w Madrycie. Protestujący domagali się m.in. uwolnienia polityków z Katalonii sądzonych przed Sądem Najwyższym, a także zorganizowania referendum niepodległościowego.","Katalończycy, którzy do stolicy Hiszpanii dotarli tysiącami aut, ponad 400 autokarami i kilkunastoma pociągami, przeszli ulicami Madrytu pod hasłami „Samostanowienie nie jest przestępstwem” i „Demokracja znaczy decydowanie”. Na sobotni marsz przybyli też przedstawiciele separatystycznych partii i organizacji z Kraju Basków oraz Galicii. Uczestniczący w manifestacji przewodniczący katalońskiego parlamentu Roger Torrent podkreślił, że celem protestu jest pokazanie mieszkańcom Madrytu, że prowadzony od 12 lutego przed hiszpańskim Sądem Najwyższym proces dwunastu katalońskich polityków jest niesprawiedliwy. Inny uczestnik sobotniej manifestacji, premier Katalonii Quim Torra nazwał proces „farsą”, podkreślając, że mieszkańcy jego regionu „nie zaprzestaną solidaryzowania się z uwięzionymi”, a także „walki o niepodległość”. Dodał, że Hiszpania, uruchamiając proces przeciwko politykom z Katalonii, złamała prawa człowieka. Przed rozpoczęciem marszu katalońskich separatystów w centrum Madrytu zakończyła się inna manifestacja, zwolenników jedności terytorialnej Hiszpanii. Choć wydarzenie to miało spokojny przebieg, to w jego trakcie służby zatrzymały sekretarza generalnego największej separatystycznej katalońskiej organizacji ANC, Jordiego Alemany. Według policji Alemany został zatrzymany, kiedy próbował wyrwać jednemu ze zwolenników jedności Hiszpanii flagę oraz transparent. Innym powodem zatrzymania katalońskiego aktywisty było jego niestawienie się na jednej z marcowych sesji przed sądem w Geronie. W prowadzonym tam procesie jest on oskarżony m.in. o zakłócanie porządku publicznego. W związku z jego zatrzymaniem szefowa ANC, Elisenda Paluzie, skrytykowała policję i rząd Hiszpanii. Stwierdziła, że nieproporcjonalne środki użyte wobec sekretarza generalnego jej organizacji „są odwzorowaniem zbiorowych represji doświadczanych przez wielu Katalończyków” ze strony Madrytu. Przypomniała też o procesie przed Sądem Najwyższym separatystycznych polityków z tego regionu. Przed SN sądzonych jest dziewięciu aresztowanych pod koniec 2017 r. separatystów, wśród których jest była przewodnicząca katalońskiego parlamentu Carme Forcadell, szefowie katalońskich organizacji separatystycznych Jordi Sanchez i Jordi Cuixart, a także sześciu członków byłego rządu Katalonii: Oriol Junqueras, Raul Romeva, Jordi Turull, Josep Rull, Joaquin Forn i Dolors Bassa. W procesie oskarżonymi są również trzej inni byli członkowie rządu, pozostający dotychczas na wolności: Santi Vila, Meritxell Borras oraz Carles Mundo. Stawiane dwunastu politykom z Katalonii zarzuty dotyczą rebelii, buntu, nieposłuszeństwa oraz malwersacji środków publicznych w związku z organizacją plebiscytu niepodległościowego w 2017 r. Najwyższą karę może otrzymać były wicepremier regionu Oriol Junqueras, któremu grozi do 27 lat.",,
Napad na policjanta w centrum Warszawy. Trwa obława,"Policjanci z Warszawy i Mazowsza szukają czterech mężczyzn, którzy napadli na funkcjonariusza po cywilnemu, dotkliwie go pobili i ukradli teczkę z dokumentami. Policjanci mają pewność, że motywem napadu był rabunek – powiedział rzecznik KRP Warszawa Śródmieście.","Czterech mężczyzn we wtorek zaatakowało policjanta po cywilnemu. Uciekli czarnym audi z niemieckimi tablicami rejestracyjnymi B-PD1901 (wcześniej podano, że auto miało francuską rejestrację).Policjanci wciąż szukają sprawców napadu. Do mediów i jednostek policji w Warszawie i na Mazowszu rozesłano zdjęcia z monitoringu, na których widać twarze napastników. Policjanci patrolujący ulice, zarówno umundurowani, jak i po cywilnemu, mają zwracać uwagę na czarne audi. Nie zarządzono jednak blokad dróg. Napastników szukają także policjanci operacyjni.Do napadu doszło we wtorek kilka minut po południu na ul. Kruczej w Warszawie. Policjant, który wracał z prokuratury, wszedł do banku, by wypłacić pieniądze. Gdy opuścił placówkę, został zaatakowany od tyłu. Napastnicy przewrócili go i kopali po głowie i tułowiu. Gdy udało im się zabrać teczkę, uciekli do zaparkowanego nieopodal czarnego audi i odjechali.",,
Obama i Kerry pochylą się nad Polską demokracją. Są „zaniepokojeni”,Podczas wizyty w Warszawie na lipcowym szczycie NATO prezydent USA Barack Obama i sekretarz stanu John Kerry podejmą temat stanu demokracji w naszym kraju. Zapowiedział to zastępca rzecznika Departamentu Stanu Mark Toner.,"Podczas konferencji prasowej Toner oświadczył, że temat jakości demokracji amerykańscy politycy podejmą podczas rozmów dwustronnych z przedstawicielami polskich władz. – Mamy długotrwałe i bliskie związki z Polską. Jako państwo należące do tej samej rodziny demokracji oraz sojusznik, Stany Zjednoczone głęboko troszczą się o Polskę – przekonywał.– W tym kontekście sekretarz Kerry i prezydent Obama oczekują dyskusji z nowym przywództwem politycznym Polski na temat całej gamy spraw dwustronnych i wielostronnych. Wśród tych spraw jest także kwestia naszego zaniepokojenia jakością demokracji w Polsce – wyjaśnił Toner.Kurs NATOKomentując krytyczne stanowisko Rosji dotyczące planów zwiększenia obecności wojsk NATO we wschodniej Europie zastępca rzecznika Departamentu Stanu dowodził, że Pakt musi utrzymać zdolności do szybkiego reagowania i obrony swoich członków.",,
KO na konwencji o służbie zdrowia chowa Arłukowicza. Przyczyną nagranie o likwidacji szpitali?,"W Krakowie odbyła się konwencja Koalicji Obywatelskiej poświęcona „zapaści w polskiej służbie zdrowia”, na której Małgorzata Kidawa-Błońska obiecała „przeprowadzenie szerokiego programu naprawczego”. Wielkim nieobecnym był Bartosz Arłukowicz (europoseł PO), były minister zdrowia, który w wulgarnych słowach żądał od marszałka Małopolski zamykania szpitali – o czym opowiadał na taśmach ujawnionych przez portal tvp.info.","– Nasze marzenia, żeby Polacy w sferze zdrowia przenieśli się w XXI wiek zmieniły się w plan. Następny krok to realizacja tego planu – mówiła dzisiaj w Krakowie kandydatka Koalicji Obywatelskiej na premiera, Małgorzata Kidawa-Błońska.   – Jesteśmy do tego gotowi od zaraz – zapewniała. Skąd KO zamierza wziąć środki? Z Unii Europejskiej, bo żeby uzdrowić służbę zdrowia „wystarczy mądre zarządzanie i skutecznie pozyskiwanie pieniędzy unijnych”. W relacji z konwencji „Gazeta Wyborcza” cytuje anonimowego działacza partyjnego: „Polacy powinni zrozumieć, że gdy my dojdziemy do władzy, będą mieć nie tylko 500 plus, ale też normalną służbę zdrowia.”   Tymczasem największym nieobecnym konwencji KO był europoseł PO, Bartosz Arłukowicz – przez 3,5 roku minister zdrowia w rządzie PO-PSL. Na czele resortu stał najpierw za rządów Donalda Tuska, później Ewy Kopacz. Gdy zasiadał w gabinecie Donalda Tuska, proponował m.in. likwidację części szpitali.  – Chłopie, ku***a, masz tych szpitali co drugą ulicę. Zamknij cztery – miał powiedzieć marszałkowi województwa małopolskiego Markowi Sowie, co wynika z nagrań zarejestrowanych w restauracji Sowa i Przyjaciele, które portal tvp.info ujawnił pod koniec zeszłego roku. – Nie chcę przegadać całego wieczoru o szpitalach, bo też chcę odsapnąć. Ty pewnie też. Ale powiem ci tylko jedno: to, co wyprawiają te chłopaki, przekracza wszelkie granice rozsądku – tak prośby o dodatkowe fundusze na służbę zdrowia komentował, gdy kierował resortem. Bartosz Arłukowicz w ostatnich latach polityk Platformy Obywatelskiej, wcześniej związany był z Sojuszem Lewicy Demokratycznej. W 2002 roku uzyskał mandat radnego Szczecina, startując z listy koalicji Sojusz Lewicy Demokratycznej – Unia Pracy, z rekomendacją SLD. W wyborach 21 października 2007 r. zdobył z kolei mandat poselski kandydując z 3. miejsca listy LiD w okręgu szczecińskim.  Szybko stał się gwiazdą, głównie dzięki powstałej dwa lata później komisji hazardowej gdzie punktował i rozliczał kolejne wątki afery PO, jednak równie szybko, bo w maju 2011 r. – w atmosferze skandalu – zmienił polityczne barwy, przechodząc pod skrzydła wcześniej krytykowanego przez niego Donalda Tuska, u którego dostał ministerialną pensję.  W ten sposób Arłukowicz z posła opozycji stał się pełnomocnikiem rządu ds. przeciwdziałania wykluczeniu społecznemu. Jak zapewniał, „nie o stanowisko i zaszczyty mu chodzi, a o to, by zrobić wiele dobrego.” Ministrem ds. wykluczonych był niecałe cztery miesiące – do najbliższych wyborów.  Pomysł KO na szpitale? Prywatyzacja W gabinecie cieni Grzegorza Schetyny (grupa polityków wyznaczona przez przewodniczącego PO do tworzenia nowego rządu, w przypadku wygranej jego formacji) za służbę zdrowia odpowiada prof. Tomasz Grodzki, senator PO ze Szczecina. „W mojej ocenie, zakaz prywatyzacji szpitali i uniemożliwienie ich komercjalizacji poprzez przekształcenie w spółkę, nie są właściwe. Kiedy Platforma Obywatelska odzyska władzę, zrobimy wszystko, aby wspomniane zakazy przestały obowiązywać.” – zadeklarował Grodzki w listopadzie 2017 r. w rozmowie z „Menedżerem Zdrowia”.",,
Zakonnik wystawi brodę na aukcji. Cel budzi szacunek,"Salezjanin z Małopolski wpadł na pomysł, by wszystko, co ma - choć ma niewiele - przekazać na rejs Daru Młodzieży do Panamy. Polska młodzież wybiera się tam na Światowe Dni Młodzieży. Aby ich wesprzeć, zakonnik postanowił wystawić na aukcji... własną brodę.","Ks. Roman Sikoń z Gostwicy (woj. małopolskie) księdzem jest od czterech lat. Po święceniach kapłańskich został wysłany do Indii.  Pracował jako duszpasterz w Katmandu.  Podczas Światowych Dni Młodzieży w Krakowie  zasłynął jako rikszarz w sutannie, a jego pojazd, sprowadzony z Indii, popularnością ustępował tylko tramwajowi z papieżem Franciszkiem. – Teraz riksza już nie wystarczy, trzeba nam większego wehikułu, żeby dotrzeć do Panamy.  Tym wehikułem będzie nasz wspaniały żaglowiec Dar Młodzieży – mówi ks. Sikoń. Chce zgolić swoją brodę, którą zapuszczał od ŚDM, i wystawić ją na internetowej aukcji. – Trzeba poświęcić sprawy doczesne. Brody mają to do siebie, że odrastają – mówi. Na razie trudno ocenić, kto i za ile byłby skłonny kupić długą brodę zakonnika.",,
Premier podziękował uczestnikom uroczystości pogrzebowych ojca,– Stosunek Ojca do ludzi jest kluczem do zrozumienia jego wyborów i jego czynów – podkreślił premier Mateusz Morawiecki dziękując uczestnikom sobotnich uroczystości pogrzebowych jego ojca Kornela Morawieckiego.,"Kornel Morawiecki, działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, Kawaler Orderu Orła Białego zmarł w miniony poniedziałek. Miał 78 lat. W sobotę spoczął na Cmentarzu Wojskowym na Powązkach. W ostatniej drodze towarzyszyła mu rodzina, także premier, oraz prezydent Andrzej Duda, politycy i przyjaciele.W liście opublikowanym w poniedziałek w mediach społecznościowych premier podziękował wszystkim, którzy towarzyszyli jego ojcu w jego ostatniej drodze. „Dziękuję za wzruszające dla mnie - pełne mądrości i ciepła - wystąpienia w Katedrze i na Cmentarzu. Dziękuję wszystkim, którzy uczestniczyli we Mszy, w pożegnaniu na Cmentarzu i wszystkim Rodakom, którzy pamiętali w tym dniu o Ojcu. W modlitwie i refleksji. Moje wyrazy uznania i szacunku kieruję też do organizatorów pogrzebu Ojca, w tym służb mundurowych i osób wspierających nas spontanicznie, społecznie” - podkreślił Mateusz Morawiecki. „Mając chyba 21 lat, spytałem go: +Tato, czemu Ty po maturze zdawałeś najpierw na medycynę? Przecież nie mamy w rodzinie tradycji lekarskich+. Pamiętam dokładnie jego odpowiedź: +Wtedy, w 1958 roku, widziałem na ulicach jeszcze mnóstwo ludzi kalekich po wojnie, ludzi słabych i głodnych. Szukałem zawodu, w którym najbardziej będę mógł pomóc ludziom+. Cała działalność Ojca, jego aktywność i jego służba była napędzana umiłowaniem ludzi. Jako mały chłopiec niejednokrotnie czytałem książki siedząc pod stołem, bo w naszym wrocławskim mieszkaniu, przyjaciele domu i ludzie postronni, którym ojciec i mama pomagali, zajmowali każdy kawałek podłogi” - napisał premier.Podkreślił, że „autentyczność i oddanie Kornela Morawieckiego innym były jego siłą, a pochlebstwa go onieśmielały i ich nie lubił” - dodał Mateusz Morawiecki. Według premiera jego ojciec „patrząc na uroczystości cieszył się na pewno ludźmi”. „Reszta go onieśmielała” - dodał. „Wszystkim Rodakom dziękuję za słowa wsparcia, otuchy, pamięci. Solidarności. Umiłowane słowo Taty. Właśnie solidaryzm był wymarzonym przez niego ustrojem demokratycznej Polski. I w tym kierunku idziemy. Wszystkim Państwu, którzy skierowaliście w tych bardzo trudnych dniach, w jakiejkolwiek formie, dobre słowo - jestem bardzo wdzięczny. Dziękuję po stokroć” - zakończył wpis premier.",,
Terrorysta skazany za przygotowywanie ataków na WTC wyjdzie na wolność,"W połowie października, po piętnastu latach, niemieckie więzienie ma opuścić Marokańczyk Mounir el Motasadek – informuje „Bild Zeitung”. Marokańczyk został w 2007 roku uznany za winnego współudziału w zamordowaniu ponad 246 osób w zamachach terrorystycznych w Stanach Zjednoczonych 11 września 2001 roku.","Mounir el Motasadek był pierwszym islamskim terrorystą zamieszanym w zamachy z 11 września, który stanął przed sądem i został skazany. Sąd w Hamburgu wymierzył mu karę 15 lat bezwzględnego więzienia. W 2001 roku ówczesny student hamburskiej uczelni Mounir el Motasadek utrzymywał bliskie kontakty z grupą terrorystów, którzy przygotowali w Hamburgu i później przeprowadzili 11 września ataki na Stany Zjednoczone.W 2014 roku Federalny Trybunał Sprawiedliwości odrzucił prośbę terrorysty o przedterminowe zwolnienie, uznając go wtedy za wyjątkowo groźnego i niebezpiecznego. Jak twierdzi „Bild Zeitung”, faktyczny termin zwolnienia Marokańczyka przypada na 19 stycznia 2019 roku, ale hamburski sąd, aby uniknąć rozgłosu, postanowił go zwolnić wcześniej i sprawę utrzymać w tajemnicy. To się nie udało. Po zwolnieniu Mounir el Motasadek od razu ma zostać odesłany do Maroka.",,
Niemiecka minister: 8 maja nie tylko dla Niemców to dzień wyzwolenia,"Niemieckie ministerstwo sprawiedliwości zamieściło na Twitterze wypowiedź swojej szefowej Katariny Barley z SPD na temat zakończenia drugiej wojny światowej. Wypowiedź ta może sugerować, że 8 maja 1945 r. to przede wszystkim Niemcy zostali wyzwoleni. „Nie tylko dla nas, Niemców, jest to dzień wyzwolenia” – pisze Barley z okazji 74. rocznicy zakończenia drugiej wojny światowej.","Dziennik „Bild” zareagował oburzeniem na wypowiedź socjaldemokratycznej minister, która jest jednocześnie czołową kandydatką swojej partii w wyborach europejskich. – Barley się skompromitowała – napisał tabloid. Przypomniał, że 8 maja 1945 roku III Rzesza skapitulowała przed wojskami alianckimi, a rozpętana przez Niemcy i trwająca prawie sześć lat wojna kosztowała życie 60 mln osób.Niemiecka minister sprawiedliwości jest znana z niefortunnych wystąpień. W połowie kwietnia przyjęła zaproszenie do prokremlowskiej telewizji RT Deutsch i oświadczyła, że Rosja zawsze była dla Niemiec bliskim partnerem i nim pozostanie. Natomiast wrogami Europy są według Barley ci, „którzy chcą powrotu do państw narodowych i nie chcą współpracy, jaka dotychczas miała miejsce, stawiają narodowe egoizmy na pierwszym miejscu; także ci, którzy próbują Europę podzielić”.",,
Gasiuk-Pihowicz: Małgorzata Wassermann weszła do polityki na plecach ojca,"Małgorzata Wasserman weszła do polityki „na plecach ojca” – tak do posłanki PiS zwróciła się posłanka PO-KO Kamila Gasiuk-Pihowicz, podczas obrad sejmowej komisji sprawiedliwości i praw człowieka.","W czasie dyskusji na posiedzeniu komisji sprawiedliwości i praw człowieka, która rozpatrywała przygotowany przez PiS projekt nowelizacji ustawy o Sądzie Najwyższym wraz z autopoprawką, między posłanką Gasiuk-Pihowicz a wiceszefową komisji Małgorzatą Wassermann doszło do ostrej wymiany zdań.Po tym, jak Wassermann stwierdziła, że wypowiedzi Gasiuk-Pihowicz „nie da się słuchać”, posłanka PO-KO powiedziała: „Pani Wassermann, naprawdę, niech pani znajdzie swoje miejsce w szeregu (…), wybory krakowskie są dla pani bardzo ważnym wyznacznikiem”.– Życzę 120 tys. głosów w jakichkolwiek wyborach – odparła posłanka PiS.– Na plecach ojca – skwitowała z kolei jej słowa posłanka Gasiuk-Pihowicz.Poproszona potem o komentarz Gasiuk-Pihowicz poinformowała, że przeprosiła Wassermann „za te niepotrzebne słowa”. – To powinno skończyć sprawę – oceniła.Z kolei Wassermann powiedziała, że Gasiuk-Pihowicz „nieustannie” obraża personalnie członków komisji z PiS, m.in. jej przewodniczącego Stanisława Piotrowicza. – Dzisiaj pozwoliła sobie też na uwagi w stosunku do mnie. Ona reprezentuje taki poziom, z którym mi jest trudno dyskutować – powiedziała Wassermann, zaznaczając, że sama nie zamierza występować w związku z wypowiedzią posłanki PO-KO do komisji etyki. ",,
Bielan: już w lipcu były rozmowy o tece szefa MON dla Gowina,"– Prezes Beata Szydło rozmawiała z Jarosławem Gowinem na temat objęcia przez niego teki ministra obrony narodowej już na początku lipca. Miało to miejsce podczas naszej konwencji programowej w Katowicach. Ta informacja została dzisiaj ujawniona ze względu na pewne spekulacje medialne – tak Adam Bielan (Polska Razem–Zjednoczona Prawica) przekonywał w „INFOrozmowie” TVP Info, że decyzja o stanowisku szefa MON dla Gowina nie zapadła po kontrowersyjnych wypowiedziach Antoniego Macierewicza w USA.","Antoni Macierewicz wywołał burzę swoimi słowami podczas spotkania z Polonią w Chicago. Porównywał wówczas polski rząd do okupanta, insynuując, że Polska jest ograbiana. – To jest zejście na poziom Bieruta, to jest zejście na poziom Bermana, to jest zejście na poziom okupantów Polski z obozu komunistycznego z poprzednich lat. Nigdy więcej nic takiego nie może się powtórzyć i na pewno my do tego nie dopuścimy – przekonywał. Wiceszef PiS zapowiedział również, że po wyborach parlamentarnych opublikowany zostanie aneks do raportu z likwidacji WSI. Premier Kopacz uznała słowa Macierewicza za niedopuszczalne. – To są słowa niepokojące i groźne. Jestem przekonana, że Antoni Macierewicz jest groźnym fanatykiem – mówiła, ostrzegając przed „piekłem”, jakie może nieść ze sobą wygrana PiS w wyborach parlamentarnych. „To Gowin miał zostać szefem MON” W czwartek Beata Szydło, kandydatka na premiera PiS powiedziała, że kandydatem na szefa MON jest Jarosław Gowin. Politycy PO zareagowali na to twierdzeniami, że PiS po „wpadce” z Macierewiczem w USA, naprędce szukało kandydata, aby zamaskować swój błąd z wyborem byłego likwidatora WSI na ministra obrony narodowej, co spekulowały media. Adam Bielan zwrócił uwagę, że żaden lider czy polityk PiS nigdy nie mówił, że Macierewicz zostanie szefem MON w gabinecie Szydło. – Prezes Beata Szydło rozmawiała z Jarosławem Gowinem na temat objęcia przez niego teki ministra obrony narodowej już na początku lipca. Miało to miejsce podczas naszej konwencji programowej w Katowicach. Ta informacja została dzisiaj ujawniona, ze względu na pewne spekulacje medialne – przekonywał.",,
"Magazyn w kaplicy, a wkoło traktory. Kiedyś modlił się tu ostatni król Polski","Kaplica w Grodnie, w której modlił się Stanisław August Poniatowski, poszła pod młotek jako magazyn. Wraz z 4 hektarami terenu kupił ją miejscowy biznesmen. Wierni chcieliby, żeby udostępnił im budynek byłej świątyni – informuje w serwisie internetowym TV Biełsat.","12 marca, na trzeciej aukcji sprzedano kaplicę  wraz z przylegającym do niej terenem. Właścicielem obiektu został prywatny przedsiębiorca – Andrej Bujanouski – informuje portal.   Niewielki kościółek na Poniemuniu stoi w parku przy rezydencji Stanisława Augusta Poniatowskiego. Pałacyk myśliwski i przyległy teren na wysokiej skarpie nad Niemnem przechodziły z rąk do rąk. Pod koniec XIX wieku świątynię przebudowano w stylu neogotyckim.  Wierni modlili się w niej do 1939 roku. Potem kaplica podzieliła los wielu innych świątyń – została zamknięta przez komunistów. W byłym królewskim folwarku urządzono sowchoz, a na terenie wokół z kaplicy zbudowano garaże punktu obsługi maszyn rolniczych. Z samej świątyni zdjęto krzyż i zamieniono ją na magazyn, gdzie przechowywano sprzęt rolniczy i olej maszynowy. Na początku lat 90. budynek zbadali historycy. Odkryto wtedy płaskorzeźbę z królewskim herbem. Znalezisko przekazano do muzeum, ale na losy kaplicy to nie wpłynęło. Chociaż została uznana za obiekt zabytkowy, nadal figurowała jako magazyn należący do przedsiębiorstwa Hrodnapramtechnika. Ksiądz Jauhien Barysiuk wraz ze swoimi parafianami starał się o zwrot budynku wiernym od prawie 20 lat. W 2007 roku udało im się nawet zarejestrować parafię pw. Najświętszego Zbawiciela i Wszystkich Świętych. Jednak ani podpisy, ani petycje wysyłane do Ministerstwa Kultury w Mińsku, nie robiły na urzędnikach wrażenia.",,
"„To minimum, co możemy zrobić”. Szef RE chce walczyć z przemytnikami ludzi","Szef Rady Europejskiej Donald Tusk powiedział w Hamburgu, że zaproponuje liderom G20, aby ONZ nałożyła sankcje na tych, którzy nielegalnie przerzucają ludzi z Afryki i Bliskiego Wschodu do Europy. Chce, żeby G20 była bezwzględna w walce z przemytnikami. Jak wyjaśniał, ma na myśli zamrożenie aktywów i zakazy wjazdów dla objętych restrykcjami organizatorów przemytu ludzi.","– To minimum, co możemy zrobić na poziomie globalnym. Niestety, muszę powiedzieć, że dziś nie mamy nawet wsparcia dla takiego minimum – oświadczył szef Rady Europejskiej. Ostrzegł, że jeśli nie uda się osiągnąć porozumienia w tej sprawie, będzie to smutny dowód na hipokryzję niektórych członków G20. Tusk zapowiadał wcześniej, że przy okazji szczytu zapyta prezydenta USA Donalda Trumpa o stanowisko ws. przemytu do Europy nielegalnych imigrantów z terytorium Libii.",,
Poseł Niesiołowski gotów zrzec się immunitetu,"Stefan Niesiołowski poinformował, że jest gotowy zrzec się immunitetu – poinformowała w czwartek przewodnicząca Unii Europejskich Demokratów Elżbieta Bińczycka.","O uchylenie immunitetu posłowi PSL-UED wystąpiła Prokuratura Krajowa, która poinformowała o zamiarze postawienia Niesiołowskiemu zarzutów popełnienia przestępstwa o charakterze korupcyjnym.„Poseł Stefan Niesiołowski poinformował partię Unia Europejskich Demokratów, że jest gotów zrzec się immunitetu. Dajmy wymiarowi sprawiedliwości działać” – napisała Bińczycka. „Chcielibyśmy wierzyć, że sprawa nie będzie miała charakteru politycznego. Jesteśmy za jej pełnym wyjaśnieniem” – zapewniła przewodnicząca UED.Dodała, że „otwarte pozostaje pytanie, dlaczego akurat dzisiaj prokuratura ujawniła całą sprawę, skoro zarzucane czyny dotyczą lat 2013-15”.Według prokuratury materiał dowodowy „wskazuje na to, że Stefan Niesiołowski w związku ze sprawowaną funkcją posła w okresie od stycznia 2013 r. do końca 2015 r. wielokrotnie przyjmował korzyści osobiste w postaci usług seksualnych w zamian za działania na rzecz spółek należących do zaprzyjaźnionych z nim biznesmenów”.",,
PO miała przeprosić blogera za kłamstwa. Zrobiła to w nocy,"Sąd Okręgowy w Szczecinie orzekł, że zachodniopomorska Platforma Obywatelska ma przeprosić blogera Dariusza Mateckiego za umieszczenie na swoim facebookowym profilu informacji, że jest on damskim bokserem. „Opublikowali przeprosiny o 1 w nocy i zasypali postami, aby zasięg był jak najniższy” – poinformował bloger.","„Pierwszy raz Platforma Obywatelska została zmuszona do przyznania się do kłamstw i pomówień!” –  poinformował Matecki, po tym jak wygrał z PO sprawę w sądzie. Profil „Platforma Obywatelska Pomorze Zachodnie” na Facebooku rozpowszechniał informacje, że kandydujący z list PiS do Rady Miejskiej Szczecina bloger Dariusz Matecki jest damskim bokserem. Matecki podał sprawę do sądu, który przyznał mu rację i kazał PO przeprosić blogera. Partia opublikowała przeprosiny na swoim profilu, jednak zrobiła to o 1 w nocy. Matecki uważa, że następnie „zasypano” profil innymi postami, by zasięg tego z przeprosinami był jak najniższy. Na Twitterze bloger zwrócił się z prośbą do obserwujących, by pomogli mu upowszechnić informację o przeprosinach zachodniopomorskiej PO.",,
Mazurek o Nowoczesnej: Została już dawno skonsumowana przez PO,"„Uchwała prezydium Nowoczesnej nie jest żadnym zaskoczeniem; ta partia dawno została politycznie skonsumowana przez Platformę Obywatelską; dosyć okłamywania wyborców, że to alternatywa dla rządów PO” – napisała na Twitterze rzeczniczka PiS Beata Mazurek.","Prezydia klubów PO i Nowoczesnej podjęły w środę uchwały, w których opowiedziały się za utworzeniem wspólnego klubu Koalicji Obywatelskiej. Uchwała została jednak odrzucona przez posłów Nowoczesnej. „Uchwała prezydium Nowoczesnej nie jest żadnym zaskoczeniem. Ta partia dawno została politycznie skonsumowana przez PO. Dosyć już okłamywania wyborców N. że są alternatywą dla nieudolnych rządów PO. Tylko czy to nie jest korupcja polityczna?” – napisała Mazurek na Twitterze. „Nowy ew. klub to: Nowoczesna Koalicja Obłudy” – dodała.W środę rano zebrało się prezydium klubu Nowoczesnej. Podczas posiedzenia, jak poinformowała szefowa klubu Kamila Gasiuk-Pihowicz, przyjęto uchwałę popierającą utworzenie wspólnego koalicyjnego Klubu Parlamentarnego Platforma.Nowoczesna Koalicja Obywatelska. Pod dokumentem podpisały się trzy osoby: Gasiuk-Pihowicz oraz członkowie prezydium klubu, Marek Sowa i Paweł Kobyliński. Prezydium liczy siedem osób, w posiedzeniu prezydium klubu uczestniczyły cztery osoby.Podobną uchwałę przyjęło w środę prezydium klubu PO. „Prezydium klubu parlamentarnego PO zwraca się do koleżanek i kolegów z klubu poselskiego Nowoczesna z zaproszeniem do powołania wspólnego klubu parlamentarnego. Jesteśmy przekonani, że tylko działając razem stworzymy siłę zdolną zarówno odsunąć od władzy PiS, jak i zaproponować Polakom odważną i realistyczną wizję społeczeństwa i państwa, które wspólnie odbudujemy po czterech latach nieudolnych i aferalnych rządów partii Jarosława Kaczyńskiego” – głosi uchwała prezydium klubu Platformy.",,
"„Miejsce w piekle”, „uchodźcy”, „działanie w sprawach polskich” i „współcześni bolszewicy”","„Specjalne miejsce w piekle”, „sprawiedliwy podział uchodźców”, „pokonanie współczesnych bolszewików” i „współpraca w sprawach polskich” – to tylko niektóre z wypowiedzi byłego premiera Polski i obecnego przewodniczącego Rady Europejskiej Donalda Tuska, które przypomniano w „Strefie Starcia” w TVP Info, podczas dyskusji o roli Tuska w polskiej polityce.","W „Strefie Starcia” przypomniano m.in. kontrowersyjne wypowiedzi Donalda Tuska, wygłaszane podczas sprawowania przez polityka kadencji szefa Rady Europejskiej.– Unia Europejska ma prawo i obowiązek angażować się w otwarty i szczery dialog z władzami każdego z krajów członkowskich UE, jeżeli praworządność w danym kraju może być zagrożona.  Proszę nie oczekiwać, że będę tutaj z satysfakcją i entuzjazmem mówił o procedurze wszczętej wobec Polski. Jestem absolutnie przekonany, ale proszę o zrozumienie tej sytuacji w całej skali trudności dla mnie. Wiem, że komisja działa w dobrej wierze, nie mam co do tego żadnych wątpliwości – mówił Tusk w Parlamencie Europejskim, kiedy wszczynano procedury z art. 7 wobec Polski. Jak zaznaczał wtedy Tusk, „jestem absolutnie pewien, że będziemy naszą współpracę kontynuowali również w sprawach polskich”.   Kolejną z przypomnianych wypowiedzi jest ta, w której polityk poruszył kwestie związane z obowiązkową relokacją uchodźców. – Sprawiedliwy podział co najmniej 100 tys. uchodźców wśród państw członkowskich Unii Europejskiej jest tym, czego dzisiaj potrzebujemy. Jeśli liderzy nie pokażą dobrej woli, to solidarność stanie się pustym sloganem, a zastąpi ją szantaż polityczny, podziały i wzajemne obwinianie – mówił. – Jeśli rząd Polski będzie właściwie jako jeden z dwóch, trzech w Europie zdecydowany, aby nie uczestniczyć w solidarnym podziale obowiązków w sprawie uchodźców. Ma pewne argumenty, jestem w stanie ich zrozumieć ale to będzie wiązało się nieuchronnie z pewnymi konsekwencjami. Takie są zasady w UE – wskazywał polityk.Kolejną z wypowiedzi Tuska była ta, gdzie podczas spotkania z sympatykami przez wyborami do europarlamentu stwierdzał, że potrzeba „pokonać współczesnych bolszewików”.– Jeśli oni mogli pokonać bolszewików, to czemu wy nie mielibyście dać radę pokonać współczesnych bolszewików – mówiłZ kolei podczas marszu Koalicji Europejskiej w Warszawie były premier tak zwracał się do zgromadzonych ludzi: „Słyszę takich lokalnych wodzów, dla których idea – jeden naród, jedno państwo, jedna religia, jeden wódz – że to jest ta ich melodia, że oni też uczestniczą  w wyborach prezydenckich”.",,
Kim Dzong Un na białym koniu. „To sygnał do wielkiej operacji”,"Północnokoreańska agencja  informacyjna KCNA opublikowała zdjęcia Kim Dzong Una przemierzającego na białym koniu zbocza świętej góry Pektu. Do fotografii dodano obszerne opisy podkreślające wagę tego wydarzenia. Jak piszą państwowe media koreańskie, jest to sygnał, że „przywódca planuje wielką operację”.","Góra Pektu położona w paśmie Gór Wschodniomandżurskich zajmuje ważne miejsce w propagandzie dynastii Kimów. To tutaj  miał się urodzić w 1941 r. ojciec obecnego dyktatora Korei Północnej, Kim Dzong Il.  Równie ważna jest symbolika białego konia. Zgodnie z oficjalnym północnokoreańskim przekazem „Wieczny Prezydent” Kim Ir Sen jechał na białym koniu do walki z Japończykami. Zdjęciami  Kim Dzong Una przemierzającego górskie zbocza zilustrowano w państwowych mediach informację o tym, że przywódca przezwycięży amerykańskie sankcje. „Jego konny przejazd na górze Pektu jest wielkim wydarzeniem o doniosłym znaczeniu w historii rewolucji koreańskiej” – donosi  agencja KCNA. Nie jest jasne, co miałaby obejmować wspomniana operacja. Wiadomo natomiast, że  przywódca Korei Północnej często odbywał wycieczki na Pektu przed dokonaniem ważnych decyzji politycznych.  Zdaniem ekspertów  zdjęcia Kim Dzong Una na górskim szczycie mają symbolizować opór jego reżimu wobec sankcji międzynarodowych oraz nacisków zagranicznych przeciwko północnokoreańskim programom nuklearnym i produkcji rakiet balistycznych. –Jest to jego oświadczenie, symbol buntu – powiedział Joshua Pollack, ekspert ds. Korei Północnej z Middlebury Institute of International Studies w Kalifornii. W jego ocenie  Kim Dzong Un przestał już dążyć do złagodzenia sankcji.  – Nic nie jest tutaj jawne, ale widać, że zaczęło się już wyznaczanie kierunku polityki na 2020 r. – dodał. – Zdjęcia na białym koniu wydają się być zaprojektowane w celu wywołania maksymalnego efektu propagandowego, który, jak sądzę, będzie kreowany przez media w najbliższych dniach – oceniła Rachel Minyoung Lee, analityk z NK News, witryny monitorującej informacje z Korei Północnej.",,
Albania: Starcia opozycji z policją,"Sympatycy albańskiej opozycji starli się w sobotę z policją w Tiranie, usiłując wedrzeć się do gmachu parlamentu podczas protestu przeciwko rządowi, któremu zarzucają korupcję i powiązania z przestępczością zorganizowaną.","Tysiące zwolenników centroprawicowej Albańskiej Partii Demokratycznej (PDSh) zebrało się najpierw na głównym bulwarze Tirany, przed kancelarią socjalistycznego premiera Ediego Ramy, głośno domagając się jego ustąpienia. Następnie uczestnicy protestu, z przewodniczącym PDSh Lulzimem Bashą na czele, przemaszerowali do gmachu parlamentu i próbowali się przedrzeć przez blokadę, którą zorganizowała tam policja. Policjanci rozpędzili ich, używając gazu łzawiącego i armatek wodnych. Kilku demonstrantów odniosło obrażenia. Opozycja, której deputowani złożyli mandaty poselskie, odmawia dialogu z Ramą, domaga się powołania rządu tymczasowego bez obecnego premiera; taki rząd miałby przygotować przedterminowe wybory. Po ok. 40 minutach przed gmachem parlamentu Basha poprowadził demonstrantów do swojej siedziby, zapowiadając kontynuowanie codziennych protestów „w każdym mieście, dzielnicy, na każdej ulicy, w każdym domu i w każdej wsi”. Podkreślił, że masowe protesty są jedynym sposobem na przywrócenie demokracji. Zwracając się do społeczności międzynarodowej, Basha apelował, by słuchać „głosu ludu”, a nie „skorumpowanego autokraty Ediego Ramy”. Postkomunistyczna Albańska Partia Socjalistyczna (PSSh) Ediego Ramy jest głęboko zwaśniona z PDSh od czasu upadku komunizmu w Albanii przed prawie trzema dekadami. Od 2009 r. Albania jest członkiem NATO, a od 2014 r. ma status kandydata do członkostwa w UE. Negocjacje akcesyjne mają się jednak rozpocząć najwcześniej pod koniec bieżącego roku, z powodu opieszałości władz albańskich we wdrażaniu niezbędnych reform.",,
„Jest dobry jako kumpel do biesiady”,"– Nie jest to polityk wybitny. To taki nasz Bronek. Raz ma wąsy, raz nie ma, poluje… Jest dobry jako kumpel do biesiady, ale niekoniecznie nadaje się do stania na czele 40-milionowego państwa – tak o prezydencie RP Bronisławie Komorowskim mówi Kazik Staszewski w rozmowie portalem z tvp.info. Lider Kultu ujawnia też w wywiadzie, czyj cynizm go poraża, dlaczego Wałęsa „powinien siedzieć z tyłu” i dlaczego życie „podwójnego dziadka” jest piękne.","Kazik często komentuje bieżące wydarzenia, dlatego poproszony o ocenę Bronisława Komorowskiego, powiedział portalowi tvp.info: – Ostatnio był na premierze „Układu zamkniętego”. Ja też tam byłem. I potem słyszałem jego wypowiedzi o filmie. Dla mnie były kuriozalne. Mówił ogólnikowo, tak jakby to, co widzieliśmy w tym filmie odbywało się nie w kraju, którego jest głową, ale np. w Tunezji. Kazik dodał, że Komorowski nie jest politykiem „wybitnym” i jest traktowany przez media zdecydowanie łagodniej niż jego poprzednik, lepiej oceniany przez muzyka Lech Kaczyński. – Trzeba pamiętać, że Lech Kaczyński musiał przeciwstawiać się kolosalnej agresji mediów. Miał wyjątkowo zły PR i nic dziwnego, że czasem potrafił się zdenerwować i obrazić za coś, co nie było tego warte. Komorowski jest traktowany przez media znacznie, znacznie łagodniej.W rozmowie z portalem tvp.info artysta wypowiedział się także na temat ostatnich, dość kontrowersyjnych wypowiedzi Lecha Wałęsy. – Wałęsa niestety od jakiegoś czasu pogrąża się w swoich wypowiedziach i niejednokrotnie plecie androny. Kiedyś uważałem, że gdy przestał być prezydentem zbyt łatwo zrezygnowaliśmy z jego charyzmy i możliwości prezentacji racji polskich na arenie międzynarodowej. Ale już od jakiegoś czasu myślę, że słusznie iż tak się stało. Sam niech siada z tyłu!.Muzyk zwraca też uwagę na „gigantyczny podział” istniejący na scenie politycznej. – Zgadzam się z Rafałem Ziemkiewiczem, który swojego czasu celnie to ujął, że spór między PO a PiS, to spór między mafią a sektą i, że przed taką alternatywą stawia Polaków nasz system polityczny. Wymagają od ciebie deklaracji czy jesteś z sekty, czy jesteś z mafii, a ja nie chcę się tak deklarować – stwierdził Kazik Staszewski.Zapytany o to, co sądzi o lewej stronie sceny politycznej, powiedział: – Poraża mnie cynizm Palikota. Poraża mnie ślinienie się Leszka Millera do tego, aby być jeszcze premierem, podczas gdy rządy SLD były największą bodajże tragedią dla tego kraju. No i jeszcze do tego jest konglomerat Kwaśniewski, Palikot, Siwiec. Przecież to już wszystko było i nie rokuje – przyznał Kazik w rozmowie z portalem tvp.info.Cały wywiad w dziale Opinie portalu tvp.info.",,
Incydent na granicy. Estończycy nie wpuścili dziennikarzy z Rosji,"Władze Estonii nie zezwoliły korespondentom państwowej rosyjskiej telewizji na wjazd do kraju. Dziennikarze zamierzali  w estońskim porcie Võsu nakręcić materiał, poświęcony radzieckiej marynarce wojennej w czasach II wojny światowej.","Dziennikarze zostali zatrzymani na przejściu granicznym w Narwie. Jaka wiza? Strona estońska zakwestionowała turystyczny charakter wizy dziennikarzy. Ich zdaniem nie uprawnia ona do wykonywania czynności zawodowych na terytorium Estonii.W tym roku już kilkukrotnie rosyjscy dziennikarze otrzymywali odmowę wjazdu do kraju, z którego zamierzali nadawać korespondencje. Dziennikarzy państwowej rosyjskiej telewizji nie wpuściły do siebie również Ukraina, Litwa i Mołdawia.",,
Negatywne stereotypy o Polakach wciąż obecne w USA,O obecnym wciąż w mediach i w środowisku akademickim w USA stereotypie dotyczącym Polaków mówiła na międzynarodowej konferencji historycznej w Waszyngtonie Danusha V. Goska. Jest ona autorką książki o tej tematyce.,"Na konferencji „Poland First to Fight” Goska podkreśliła, że nie koncentruje się na historycznych faktach, ale na „soczewkach, przez które ludzie postrzegają fakty”.Amerykanka polskiego pochodzenia mówiła o swojej książce „Bieganski: stereotyp Polaka bydlaka w stosunkach polsko-żydowskich i amerykańskiej kulturze popularnej”. To książka o tym, „jak nawzajem ze sobą rozmawiamy” i „co ludzie rozumieją pod terminem »nienawiść«” – tłumaczyła Goska, która pisała o stereotypach dotyczących Polaków m.in. w izraelskim dzienniku „Haarec”.Według Goski stereotypowo Polacy są m.in. „bardziej zwierzętami niż ludźmi”, są przedstawiani jako „brutalni”, „głupi”, „brudni”, „prymitywni” i „pełni nienawiści"". Podawała przykłady z literatury, gdzie w taki sposób opisywani byli polscy chłopi. Taki wizerunek - oceniła - niektórzy uważają za adekwatny opis Polaków w ogóle. Jej zdaniem stereotyp ten jest „obecny wszędzie”, m.in. w mediach, środowisku naukowym i polityce. W jego przezwyciężeniu - zaznaczyła - nie pomaga często nawet osobisty kontakt z osobą pochodzenia polskiego.– Wiele osób mnie pyta o to, czy ten stereotypowy obraz poprawia się – przyznała Goska, ale oceniła, że walka z takim wizerunkiem to bardzo trudne zadanie, głównie z powodów historycznych i politycznych. Konferencja „Poland First to Fight” odbyła się w związku z przypadającą w tym roku 80. rocznicą wybuchu II wojny światowej. Jej celem było odkłamywanie mitów i stereotypów dotyczących Polski i informowanie o zapomnianych kartach polskiej historii.To oddolna polonijna inicjatywa obywatelska, przygotowana przy współpracy z polskimi historykami. Odbyła się w położonym w pobliżu Białego Domu prestiżowym Krajowym Klubie Prasy (National Press Club).",,
Minister sportu: Bojkot mistrzostw w piłce nożnej nie wchodzi w grę,"– Wydaje się, że bojkot sportowy piłkarskich mistrzostw świata w Rosji nie wchodzi w grę. To nie jest dobre rozwiązanie, zawsze na tym najwięcej tracą sami zawodnicy – powiedział minister sportu Witold Bańka w wywiadzie dla telewizji internetowej wPolsce.pl.","Szef resortu dodał, że o wiele większy efekt przyniosą sankcje gospodarcze. – Musimy być solidarni z naszymi partnerami, tylko wtedy ewentualne sankcje będą skuteczne – powiedział Bańka. Minister jest przekonany, że reprezentacja Polski jest drużyną z ogromnym potencjałem, choć dzisiaj trudno przewidzieć, jak wypadnie w Rosji. – Jedziemy tam po to, aby jak najlepiej grać w każdym meczu. Potencjał jest ogromny, ale można się też wywrócić. Jedno jest pewne, nasi zawodnicy to profesjonaliści, jestem przekonany, że będą doskonale przygotowani – dodał szef resortu. Na pytanie, czy wybiera się na mistrzostwa do Rosji, Witold Bańka odparł, że na razie trudno mu na to odpowiedzieć. A gdyby reprezentacja Polski awansowała do finału, w którym jej rywalem będzie Rosja? – To zobaczymy... – z uśmiechem stwierdził minister.4 marca w Salisbury w południowej Anglii doszło do próby otrucia byłego pułkownika rosyjskiego wywiadu GRU i brytyjskiego agenta Siergieja Skripala oraz jego córki Julii. Oboje przebywają w szpitalu w stanie krytycznym po kontakcie, jak ustalili brytyjscy śledczy, z produkowanym w Rosji środkiem paralityczno-drgawkowym typu nowiczok. Strona brytyjska oskarża Rosję o dokonanie tego ataku; Moskwa zaprzecza.",,
Już dziś premiera „Wiedźmina”,"„Wiedźmin” zachowuje to, co najważniejsze w literaturze Andrzeja Sapkowskiego: odcień powagi, ale też sarkazmu, dobrego, czarnego, polskiego humoru – powiedział producent wykonawczy serialu Tomasz Bagiński. Ośmioodcinkową opowieść o magii i przeznaczeniu można oglądać od piątku na Netfliksie.","Serial „Wiedźmin” na podstawie bestsellerowej sagi Sapkowskiego to opowieść o samotnym łowcy potworów Geralcie z Rivii, który szuka swojego miejsca w świecie pełnym zła i niebezpieczeństw. Pomagają mu w tym czarodziejka Yennefer i młoda księżniczka Ciri.  Jak powiedział Bagiński, serialowy „Wiedźmin” to rozrywka wielopoziomowa.  – Przeniesienie go na ekran pochłonęło tak dużo czasu właśnie dlatego, że jest to opowieść, której nie sposób zaszufladkować. Tam jest dramat i akcja, komedia i romans. Sądzę, że na tym polega wartość tej historii. Dla mnie najważniejsze jest, że to, co udało nam się zrobić, pozostało Wiedźminem, którego wymyślił 30 lat temu Andrzej Sapkowski – podkreślił.  Dodał, że produkcja Netfliksa „zachowuje wszystko to, co najważniejsze w literaturze Sapkowskiego”. Główna scenarzystka serialu Lauren Schmidt Hissrich przyznała, że gdy w przeszłości sięgnęła po ostatnią część „Wiedźmina”, zakochała się w przygodach Geralta i świecie wykreowanym przez Sapkowskiego.  – Wszystko było w nim tak pięknie zarysowane. To jedyna książka tego autora, którą znałam, zanim rozpoczęłam pracę nad serialem. Po nawiązaniu współpracy z Netfliksem przeczytałam „Miecz przeznaczenia” i „Krew elfów”. Najbardziej zafascynowało mnie w nich uniwersalne poczucie osamotnienia, niedopasowania do innych, braku przynależności do jakiegokolwiek miejsca. I to, że ludzie, którzy nie czują się wystarczająco dobrzy, w pewnym momencie odnajdują swoje miejsce na świecie. Uważam, że to bardzo ważne przesłanie i cieszę się, że mogłam je przekazać widzom – powiedziała.   Schmidt Hissrich, która w przeszłości kilkakrotnie współpracowała z Netfliksem, przyznała, że wsparcie, jakie oferuje twórcom serialowy gigant, jest niesamowite.  – Towarzyszyli mi na każdym kroku, doradzali. To ważne, bo wyzwań nie brakowało. Miałam przed sobą kilka tysięcy stron materiału i na początku kompletnie nie wiedziałam, jak sprawić, żeby fani literackiego pierwowzoru chcieli obejrzeć serial, żeby byli podekscytowani, zaskoczeni, a jednocześnie by to, co zobaczą, oddawało ducha książek. Zależało mi też na tym, by przyciągnąć przed ekrany nową widownię, która być może nigdy wcześniej nie słyszała o Wiedźminie – wyjaśniła. Dla odtwórcy roli głównej Henry'ego Cavilla praca na planie serialu to „spełnienie młodzieńczych marzeń”. Aktor od dawna jest fanem literatury fantasy i gry „Wiedźmin”.  – Być może dzięki temu z taką łatwością zagrałem tę postać i nie postrzegałem tego w kategoriach pracy. Podoba mi się nieoczywistość Geralta. To, że w głębi duszy jest rycerzem, a na zewnątrz sprawia wrażenie zmęczonego światem. Kiedy dowiedziałem się, że planowana jest produkcja tego serialu, zadzwoniłem do mojego agenta i poprosiłem, żeby skontaktował mnie z Netfliksem. Spotkałem się z Lauren, a kilka tygodni później dostałem rolę. Byłem bardzo podekscytowany – mówił.   W ocenie Cavilla, który zasłynął m.in. z roli Supermana, Geralt jest postacią, która daje aktorowi większe pole do popisu.  – Obaj są bohaterami, ale to Geralt jest zbudowany z wielu warstw, niejednoznaczny i nonkonformistyczny. Jest Supermanem w głębi duszy. Na zewnątrz wygląda inaczej. Dlatego praca na planie była dla mnie zupełnie innym, unikatowym i bardziej osobistym doświadczeniem – wyjaśnił. Grająca księżniczkę Cintry Ciri Freya Allan zwróciła uwagę, że istotne miejsce w świecie Geralta zajmują kobiety.  – Są silne, niezależne, inteligentne i pełne mocy. Ich historie są ukazywane właściwie na równi z Geraltem. Choćby pod tym względem serial jest inny niż część twórczości fanów, w której postacie kobiece bywają spłycane albo upraszczane – stwierdziła.   Opisując swoją bohaterkę podkreśliła, że jest ona z jednej strony niewinna i naiwna, a z drugiej – inteligentna, ciekawa, zdeterminowana i wytrwała.  – Nie boi się walczyć ze stereotypami i zawsze chroni ludzi, których kocha. Stworzenie tej postaci nie było trudne. Właściwie od razu poczułam związek z nią. Przeczytałam jedną z książek, a później skupiłam się na scenariuszu – wspomniała Allan.   W pozostałych rolach zobaczymy m.in. Anyę Chalotrę (Yennefer), Joeya Bateya (Jaskier), Eamona Farrena (Cahir), Wilsona Radjou -Pujalte (Dara), Adama Levy'ego (Myszowór), Jodhi May (Calanthe) i Macieja Musiała (Sir Lazlo). Reżyserami serialu są Alik Sakharov, Charlotte Brandstrom, Alex Garcia Lopez i Marc Jobst. Za zdjęcia odpowiadają Gavin Struthers i Jean-Philippe Gossart, a za muzykę – Sonya Belousova i Giona Ostinelli.   Pierwszy sezon serialu jest dostępny od godz. 9 na platformie Netflix. Zgodnie z zapowiedziami twórców zdjęcia do drugiego sezonu mają rozpocząć się w lutym 2020 r.",,
"Nie żyje syn Cafu, legendy brazylijskiego futbolu. Zmarł w trakcie meczu","W środę zmarł syn znanego piłkarza, byłego kapitana reprezentacji kraju Cafu. Danilo Feliciano de Moraes był najstarszym potomkiem dwukrotnego mistrza świata z 1994 i 2002 r. – poinformował brazylijski dziennik „Globo”.","Według „Globo” 30-latek grał ze znajomymi w piłkę nożną w Barueri (region Sao Paulo). W pewnym momencie, gdy zaczął narzekać na złe samopoczucie, wezwano karetkę pogotowia, która przewiozła go do miejskiego szpitala. Lekarzom nie udało się go uratować.W oficjalnym komunikacie potwierdzono, że powodem zgonu był zawał serca. Problemy kardiologiczne syn Cafu miał od dawna – jak ujawnił dziennik – był to już drugi jego zawał, poprzedni miał miejsce cztery lata temu.Śmierć syna jest kolejnym ciosem, jaki ostatnio spadł na Cafu. Dwa miesiące temu brazylijskie media poinformowały, że były piłkarz ma poważne problemy finansowe. Okazało się, że błędne inwestycje doprowadziły do zadłużenia; Brazylijczyk musiał sprzedać na pokrycie długów kilka swoich nieruchomości.",,
Przełożeni zakonów przepraszają ofiary wykorzystywania seksualnego,"Przełożeni generalni zakonów męskich i żeńskich przeprosili za akty wykorzystywania seksualnego, których dopuścili się zakonnicy i zakonnice. We czwartek rozpoczyna się w Watykanie czterodniowe spotkanie poświęcone walce z pedofilią i ochroną nieletnich w Kościele.","We wspólnym oświadczeniu przełożeni zakonni przyznali, że do nadużyć i wykorzystywania seksualnego nieletnich w podległych im zgromadzeniach dochodziło przez dziesięciolecia. Wyrazili ubolewanie i prosili o wybaczenie za brak właściwej reakcji władz zakonnych. W oświadczeniu czytamy: „Pochylamy nasze głowy ze wstydu”. W rozpoczynającym się pojutrze w Watykanie czterodniowym spotkaniu poświęconym walce z pedofilią w Kościele weźmie udział ponad stu przewodniczących episkopatów, zwierzchnicy katolickich Kościołów Wschodnich, przedstawiciele zgromadzeń zakonnych i Kurii rzymskiej. Papież Franciszek, inicjator pierwszego takiego spotkania w historii Kościoła, otworzy obrady i zamknie je w najbliższą niedzielę. Przewidziano również spotkania z ofiarami nadużyć.",,
"Mateusz Morawiecki: Ojciec wprowadzał nas do spraw, którymi żył","„Czy Ojciec poświęcał nam dużo czasu? Powiedziałbym raczej, że On swoje dzieci wprowadzał do spraw, którymi żył” – pisze na swoim profilu facebookowym premier Mateusz Morawiecki, wspominając swojego ojca Kornela, który zmarł 30 września br.","Szef rządu wspomina w swym wpisie, że w jego domu rodzinnym nie było podziału na tematy dla dzieci i dla dorosłych. „W czasie spotkań z krewnymi czy przyjaciółmi rodziców tematami rozmów najczęściej była sytuacja w Polsce i na świecie, historia i wspomnienia z lat wcześniejszych, z lat wojny i czasów powojennych” – dodaje premier. Podkreśla, że gdy miał kilka lat, nie kazano mu się kłaść spać po „dobranocce”, ale „późniejszym wieczorem”. „Ojciec nie zapominał, że jestem przy tych rozmowach. Co chwilę zwracał się do mnie jakby sprawdzając, »czy nadążam«, czy rozumiem o co chodzi, gdy była mowa np. o Armii Krajowej, o organizacji Wolność i Niezawisłość, albo gdzie leżą Kambodża czy kto napadł na Afganistan, jaka tam jest religia i co się tam dzieje” – pisze Morawiecki. Wspomina, że podczas takich rozmów zasadą było prawo do zadawania pytań „trochę jak w szkole”. „Podnosiłem w górę dwa palce, które zaraz ktoś zauważał i nawet bardzo ożywioną dyskusję przerywano, by usłyszeć pytanie takiego malca, jak ja” – dodaje premier. „Od kiedy pamiętam Ojca - On »włączał mnie do swojego życia«. Czasem towarzyszyłem mu w pracy, kiedy np. miał konsultacje ze studentami. Słynął z tego, że najtrudniejsze działy matematyki potrafił objaśniać w prosty sposób. Przede mną też, z wielkim entuzjazmem a zarazem nigdy niezmąconą cierpliwością, otwierał kolejne obszary ścisłych dziedzin nauki. Wiedziałem, że doktorat zrobił z fizyki teoretycznej, ale na co dzień dawał mi dowody myślenia bardzo praktycznego” – pisze premier. Według niego bywały sytuacje, kiedy Kornel Morawiecki zajmował się tylko nim. Ich wspólnym zajęciem miała być na przykład gra w szachy. „Był zadowolony z moich postępów w tej grze. Mniej był za to zadowolony z niektórych sporów, które też oczywiście ze sobą toczyliśmy oraz z niektórych moich wyborów, np. dotyczących szkoły. Choćby szkoły muzycznej, z której zrezygnowałem, słabo informując rodziców w tej kwestii” – dodaje premier. Pisze też, że Kornel Morawiecki uważał, że po maturze Mateusz Morawiecki powinien wybrać jakąś dziedzinę ścisłą lub techniczną. „Ale nie miał tu racji” – zaznacza premier. „Do trzynastego roku życia towarzyszyłem Ojcu w bardzo wielu Jego codziennych aktywnościach, także w druku i kolportażu »Biuletynu Dolnośląskiego«. Tym bardziej odczuwałem brak jego bezpośredniej obecności, kiedy od grudnia 1981 musiał się ukrywać. A potem przyszło jego uwięzienie i deportacja, co w sumie złożyło się na prawie osiem lat rozłąki. Był to dla mnie trudny czas, ale z biegiem lat coraz lepiej rozumiałem tę sytuację. Bo jedną z zasad, które wpoił mi od dziecka było, że nie żyjemy tylko dla siebie, że nasze życie musi służyć przede wszystkim czemuś większemu od nas samych” – kończy swój wpis premier Morawiecki. Kornel Morawiecki, działacz opozycji demokratycznej w PRL, przywódca „Solidarności Walczącej”, marszałek senior Sejmu VIII kadencji, zmarł 30 września br. Miał 78 lat.",,
„Siewca nienawiści” zwolniony z więzienia. „To najgroźniejszy ekstremista”,"Radykalny imam Anjem Choudary, skazany za wspieranie dżihadystycznej organizacji tzw. Państwa Islamskiego, został warunkowo zwolniony z więzienia. Mężczyzna jest uznawany za jednego z najbardziej niebezpiecznych ekstremistów w Wielkiej Brytanii.","51-letni Choudary został w 2016 r. skazany na karę 5,5 roku pozbawienia wolności i mógł ubiegać się o przedterminowe zwolnienie po odbyciu za kratkami połowy kary. Resztę wyroku odbędzie poza murami więzienia, pod ścisłym nadzorem brytyjskich służb bezpieczeństwa.Premier Wielkiej Brytanii Theresa May zapewniła dzień przed zwolnieniem skazanego, że władze mają „duże doświadczenie w radzeniu sobie z takimi przestępcami”. Według informacji BBC imam Choudary zostanie początkowo umieszczony na okres próbny w specjalnym hostelu. Wśród warunków jego zwolnienia jest m.in. zakaz nauczania lub odwiedzania wybranych meczetów oraz spotkań z osobami, które nie były wcześniej poddane procesowi weryfikacji przez służby. Mężczyzna będzie miał również zakaz korzystania z urządzeń podłączonych do internetu bez wcześniejszej zgody, a cała jego aktywność będzie ściśle monitorowana. Nie będzie mógł także opuścić Wielkiej Brytanii.",,
100 lat temu rozpoczęły się pierwsze w polskiej historii powszechne wybory parlamentarne,"100 lat temu, 26 stycznia 1919 r., o ósmej rano rozpoczęły się pierwsze w polskiej historii powszechne wybory parlamentarne. Ich stawką był nie tylko ustrój odrodzonej Polski, lecz i pozycja państwa na arenie międzynarodowej. Głosowanie poprzedziła zacięta kampania wyborcza.","Przeprowadzenie wyborów oraz stworzenie konstytuanty było jednym z głównych celów rządów tworzonych przez Radę Regencyjną. Podlegli jej urzędnicy przygotowywali pierwsze zarysy ordynacji wyborczej. Problemem w realizacji tych planów była trwająca okupacja. Wielką niewiadomą pozostawało również zagadnienie granic przyszłego państwa. Także program socjalistycznego rządu stworzonego w Lublinie 6 listopada 1918 r. zakładał jak najszybsze zorganizowanie wyborów. Postulat ten przedstawiono w manifeście ogłoszonym 7 listopada 1918 r.: „Sejm Ustawodawczy zwołany będzie przez nas jeszcze w roku bieżącym na podstawie powszechnego, bez różnicy płci, równego, bezpośredniego, tajnego i proporcjonalnego głosowania. Czynne i bierne prawo wyborcze będzie przysługiwało każdemu obywatelowi i obywatelce mającym 21 lat skończonych”.Ogłoszona 28 listopada 1918 r. ordynacja wyborcza była potwierdzeniem postulatów gabinetu Ignacego Daszyńskiego, a zarazem jej techniczne zapisy (granice okręgów, sposób przeliczania mandatów i zgłaszania list wyborczych) były efektem prac urzędników podległych rządom Rady Regencyjnej. Zgodnie z przyjętymi zasadami prawo do udziału w elekcji otrzymali wszyscy obywatele, bez względu na płeć, stan majątkowy, wyznanie czy narodowość.Wbrew założeniom Rady Regencyjnej ordynacja wyborcza przewidywała powołanie jednoizbowego parlamentu. Odrzucenie pomysłu powstania izby wyższej miało być jednym ze świadectw republikańskiego i egalitarnego charakteru odrodzonego państwa. Zapisy ordynacji były też dostosowane do zróżnicowanego charakteru polskiej sceny politycznej. Ustanowienie okręgów jednomandatowych oznaczałoby zdominowanie konstytuanty przez bardzo silną w Królestwie Polskim narodową demokrację, a tym samym pogłębienie i zaostrzenie sporów politycznych. W tym miejscu warto dodać, że jednoizbowy charakter tworzącego się parlamentu oraz powszechne prawo wyborcze stanowiły dla większości mieszkańców Republiki Polskiej przełom w porównaniu z ordynacjami obowiązującymi w państwach zaborczych. Pierwsze wybory powszechne Wybory 1919 r. były  pierwszym demokratycznym i równym głosowaniem w dziejach ziem polskich. Mimo republikańskiego i egalitarnego charakteru zapisów ordynacji oraz przedwojennych i widocznych pod niemiecką okupacją sympatii politycznych Polaków zamieszkujących wyzwoloną część kraju niemożliwe było przewidzenie rezultatów zbliżającego się głosowania. Niepokój wzbudzała możliwość wytworzenia się sytuacji, w której nie byłoby możliwe stworzenie większości zdolnej do zbudowania stabilnego gabinetu. – Rządu koalicyjnego, ze wszystkich partii utworzyć nie mogę, tych partii w Polsce jest kilkadziesiąt – stwierdzał sam Józef Piłsudski.Jednocześnie prawica i lewica były przekonane, że nastroje społeczne są po ich stronie. – Narodowcy wraz z narodowymi ludowcami są w Polsce w niewątpliwej większości, bo do narodowców zaliczyć należy nie tylko narodowych demokratów, ale także chłopów i ogromną masę obywateli, którzy polityką wcale się nie zajmują, nie są politycznie zorganizowani, ale są Polakami – argumentował jesienią 1918 r. Stanisław Głąbiński ze Stronnictwa Narodowo-Demokratycznego. Radykalne nastroje panowały też na lewicy, która obawiała się, że reformy socjalne przyjęte przez rząd Jędrzeja Moraczewskiego zostaną pogrzebane decyzjami endeckiej większości. Temperaturę kampanii wyborczej starał się ograniczyć Tymczasowy Naczelnik Państwa. – W Polsce wszyscy krzyczą, iż posiadają większość. Dopiero jednak sejm wyjaśni i ustali, gdzie jest większość i czego ona chce – podkreślił Piłsudski w rozmowie z przedstawicielami Polskiej Partii Socjalistycznej i Stronnictwa Ludowego 8 grudnia 1918 r. W kolejnych dniach powtórzył swoje zapewnienia o szacunku wobec wyroku wyborców. – Prawdziwe przedstawicielstwo dadzą dopiero wybory powszechne, da Sejm, któremu muszą się podporządkować wszystkie warstwy i partie – powiedział 13 grudnia w przemówieniu do przedstawicieli chłopów.Waga demokratycznych wyborów W listopadzie i grudniu 1918 r. pojawiały się także opinie podważające sens organizowania wyborów i zwoływania Sejmu w warunkach braku granic państwa i wewnętrznej niestabilności. Wielu polityków obu stron sceny politycznej postulowało zwołanie rady złożonej z przedstawicieli wyłonionych w ramach poszczególnych dzielnic zaborowych. Piłsudski dostrzegał jednak wagę demokratycznych wyborów dla legitymizacji nowego państwa na arenie międzynarodowej. Jego zdanie podzielali też inni polscy politycy. Krótki okres agitacji oraz pora roku sprawiały, że partie próbowały przekonać wyborców przez umieszczanie znanych nazwisk polityków na pierwszych miejscach list wyborczych. Warszawską listę endecji otwierały nazwiska Ignacego Jana Paderewskiego oraz Romana Dmowskiego, który z racji przebywania w Paryżu nie brał udziału w kampanii. Podobną taktykę kampanii stosowały też stronnictwa lewicowe. Na pierwszych miejscach list znaleźli się bardzo znani działacze socjalistyczni: Ignacy Daszyński, Herman Lieberman, Mieczysław Niedziałkowski, Jędrzej i Zofia Moraczewscy, Tomasz Arciszewski. Lewicowe bojówki  Ciemną stroną kampanii było zakłócanie wieców przez lewicowe bojówki partyjne. „Zazwyczaj wiece socjalistyczno-komunistyczne odbywały się bez przeszkody, narodowe zaś wiece były opanowywane przez socjalistów, którzy korzystali z każdej sposobności, aby zgromadzonych przez narodowców słuchaczy przerobić na swoją korzyść. Zwykle wkraczali całą bandą na scenę, zabierali głos, nie dopuszczając do niego inicjatorów wiecu, czyniąc na sali i na scenie wielki hałas” – pisała Maria Macieszyna, działaczka oświatowa z Płocka. Aby uniknąć ekscesów, 25 i 26 stycznia w całym kraju wprowadzono stan pogotowia w policjach miejskich i innych służbach porządkowych. Zdecydowano również o zakazie sprzedaży alkoholu. Przepisy nie pozwalały także na prowadzenie agitacji w odległości mniejszej niż 100 metrów od lokalu wyborczego. „Wybory rozpoczną się o godz. 8 rano i trwać będą bez przerwy do godz. 10 wieczorem” – informowała jedna z miejskich komisji.Wybory zorganizowano w 33 okręgach wyborczych na 77 wyznaczonych w ordynacji wyborczej. Z ziem pozostających pod kontrolą Niemiec oraz pogrążonej w wojnie Galicji planowano włączenie w skład Sejmu Ustawodawczego posłów do Reichstagu, austriackiej Rady Państwa i Sejmu Galicyjskiego. Za posłów uznano też sześciu kandydatów z zajętego przez Czechosłowację Śląska Cieszyńskiego. Dopiero wiosną 1922 r. w polskim sejmie zasiedli posłowie Sejmu Litwy Środkowej. Ostatecznie 26 stycznia 1919 r. na kontrolowanym przez rząd w Warszawie obszarze Królestwa Polskiego wybrano 226 posłów, w części Galicji 70. W lutym 1919 r. wybory odbyły się na Suwalszczyźnie. W czerwcu wybrano 42 posłów w Wielkopolsce oraz 11 z okolic Białegostoku i Białej Podlaskiej. W połowie 1919 r. Sejm Ustawodawczy liczył 394 posłów. Według ordynacji wyborczej miał się składać z 513 parlamentarzystów, ale w końcu osiągnął liczbę 442 mandatów.Imponująca frekwencja Na szczególne podkreślenie zasługuje bardzo wysoka frekwencja. W wygłodzonej, zniszczonej wojną Polsce, w środku surowej zimy, wyniosła w zależności od okręgu od 60 do 90 proc. Ze względu na powojenny chaos i wielkie ruchy ludności nie jest możliwe jej dokładniejsze oszacowanie. Warto dodać, że w wielu miastach listy uprawnionych do głosowania sporządzali dozorcy kamienic. W Warszawie zagłosowało ok. 70 proc. uprawnionych.Duże zasługi w osiągnięciu wysokiej frekwencji miała prasa, która przybliżała wyborcom zasady głosowania oraz podkreślała wagę elekcji. Wbrew obawom o zdominowanie parlamentu przez jedną siłę polityczną prawica centrum i lewica otrzymały każda po 1/3 mandatów. 5 lutego 1919 r. ukazał się krótki dekret Tymczasowego Naczelnika Państwa: „Sejm Ustawodawczy zwołuję do stołecznego miasta Warszawy na dzień 9 lutego 1919 r.”.Ostatecznie Sejm zebrał się 10 lutego w pospiesznie przystosowanym do tego celu, opustoszałym od 1915 r. gmachu Instytutu Aleksandryjsko-Maryjskiego Wychowania Panien przy ul. Wiejskiej.",,
Poseł Lewicy o marszałku Grodzkim: W życiu publicznym nie ma miejsca na święte krowy,"– W życiu publicznym nie ma miejsca na święte krowy, niezależnie od tego, czy w PiS, PO, Lewicy, PSL – oświadczył poseł Tomasz Trela z Nowej Lewicy, pytany o sprawę oskarżeń kierowanych pod adresem Tomasza Grodzkiego. Na uwagę przedstawiciela Zjednoczonej Prawicy, że Lewica wspólnie z Prawem i Sprawiedliwością mogą odwołać marszałka Senatu, natychmiast zaoponował. – Na to mnie pan nie namówi – zapewnił.","O kolejnych oskarżeniach kierowanych pod adresem marszałka Tomasza Grodzkiego w sprawie – jak twierdzą autorzy tych doniesień – korupcji, rozmawiali w TVP Info posłowie Kamil Bortniczuk (Porozumienie) i Tomasz Trela (Nowa Lewica) Przedstawiciel Lewicy, który podkreślał, że „w życiu publicznym nie ma miejsca na święte krowy”, przypomniał, że „jeżeli jest cokolwiek na rzeczy, prokuratura wszczyna postępowanie, a sąd wydaje wyrok i werdykt”. – Dzisiaj są osoby, które się ujawniają pod imieniem i nazwiskiem, składają doniesienia – przypomniał Trela.  Tę wypowiedź jako „absolutnie do zaakceptowania, mądrą i wyważoną” poparł parlamentarzysta Zjednoczonej Prawicy. – Mam propozycję: senatorowie lewicy razem z senatorami Prawa i Sprawiedliwości mogą marszałka odwołać. Zgłoście swojego kandydata, który będzie lepszy od Grodzkiego – zachęcał Bortkiewicz.  Jednak ta propozycja nie spotkała się z przychylnością posła Lewicy. – Nie jesteśmy w żadnej koalicji i nie będziemy. Do tego pan mnie nie namówi – oburzył się Trela.",,
"Morawiecki: jestem rozczarowany, to była dobra reforma","– Jestem rozczarowany decyzją prezydenta Andrzeja Dudy, to była dobra reforma – mówił wicepremier Mateusz Morawiecki po tym, jak opuścił spotkanie władz PiS w siedzibie partii na ul. Nowogrodzkiej. Liderzy PiS spotkali się po decyzji prezydenta, który zadecydował o zawetowaniu ustaw: o Sądzie Najwyższym i KRS.","W spotkaniu uczestniczyli m.in. premier Beata Szydło, prezes PiS Jarosław Kaczyński, marszałek Sejmu Marek Kuchciński, wicepremier Piotr Gliński, wicepremier Mateusz Morawiecki, szef MSWiA Mariusz Błaszczak, wiceszef PiS Mariusz Kamiński i szef MON Antoni Macierewicz. Przed godz. 15. siedzibę PiS opuścił Stanisław Karczewski, premier Szydło, Antoni Macierewicz oraz wicepremier Morawiecki.  Na Nowogrodzką przybyli natomiast wicepremier i prezes Polski Razem Jarosław Gowin oraz minister sprawiedliwości, szef Solidarnej Polski Zbigniew Ziobro. Według informacji PAP, po tym spotkaniu ponownie zbiorą się władze Prawa i Sprawiedliwości.",,
Biedroń: Polska zaczyna przypominać Białoruś i Rosję. Trzeba powtórzyć wybory,"Robert Biedroń podziela stanowisko szefa SLD, który domaga się powtórzenia wyborów. – Niestety Leszek Miller ma rację. Nie może być tak, że w demokratycznym państwie, w środku Europy formułowane są tak poważne zastrzeżenia co do prawidłowości wyborów. Polska w tej kwestii zaczyna przypominać państwa niedemokratyczne. Na Białorusi czy w Rosji formułowane są takie oskarżenia, ale w żadnym demokratycznym państwie UE – powiedział kandydat na prezydenta Słupska (przeszedł do drugiej tury) i wiceszef sejmowej komisji sprawiedliwości w rozmowie z TVP Info.","– Dla transparentności naszego systemu wyborczego, dla dobra demokracji trzeba zrobić wszystko, żeby Państwowa Komisja Wyborcza i te wybory były czyste jak żona cezara – ocenił Biedroń.– Trzeba przeprowadzić bardzo dokładne badanie, gdzie były te nieprawidłowości. Sądy, które mają zwierzchnictwo nad sprawdzaniem transparentności przebiegu tych wyborów, powinny wydać odpowiednie decyzje - tutaj nie ma innej drogi – mówił Biedroń.– Niestety, demokracja kosztuje i czasami trzeba zrobić wszystko, żeby dla transparentności być czystym jak łza – dodał. W środę po południu Leszek Miller zaapelował, żeby powtórzyć wybory. – Państwo polskie znalazło się w kryzysie – stwierdził w w swoim oświadczeniu. – Domagamy się powtórzenia wyborów do sejmików wojewódzkich, rad powiatów, rad miast na prawach powiatów, rad dzielnic i rady Warszawy. Apelujemy do wszystkich sił politycznych i organizacji społecznych o porozumienie w tej sprawie – powiedział b. premier i wezwał Parlament Europejski i OBWE do „objęcie wyborów w Polsce misją obserwacyjną”.Swoje oświadczenie wygłosił niedługo po tym, jak prezydent zaapelował o „uspokojenie debaty wokół kwestii kłopotów ze sprawnym policzeniem głosów w wyborach samorządowych”. – Te głosy będą skutecznie i uczciwie policzone. Choć zawiódł system. Gwarantami bezstronności wyborów są członkowie PKW. Przyjdzie czas na ocenę funkcjonowania Państwowej Komisji Wyborczej – powiedział Bronisław Komorowski.",,
Neumann o swoich taśmach: PiS chce zabrać nam Lotos,"Rozmowa z lokalnym działaczem PO była nagrana nielegalnie, a Prawo i Sprawiedliwość do walki z opozycją wykorzystuje służby – mówi Sławomir Neumann, szef klubu parlamentarnego PO-KO, na temat ujawnionych przez TVP Info taśm, których jest bohaterem. Czy żałuje swoich słów? – Jedyne, czego tutaj żałuję, to tego, że tyle przeklinam – ocenił i alarmuje: „PiS chce zabrać nam (pomorzanom – red.) Lotos”.","Sławomir Neumann w rozmowie z portalem trojmiasto.onet.pl stwierdził, że PiS wykorzystuje służby do walki z opozycją, a opublikowane nagrania są nielegalne. Nie sądzi jednak, by wpłynęły na wynik zbliżających się wyborów parlamentarnych. – Jestem przekonany, że ludzie na Pomorzu oceniają w sposób dość krytyczny ostatnie lata rządów PiS. Odbierane są inwestycje z Pomorza, PiS walczy z Gdańskiem o Muzeum II Wojny Światowej i tereny Westerplatte – powiedział. Odchodząc dalej od tematu opublikowanych taśm Neumann dodaje, że teraz PiS „chce zabrać nam Lotos”. Chodzi mu zapewne o planowaną fuzję dwóch największych polskich spółek paliwowych – Orlenu i Lotosu, których połączenie ma wzmocnić sytuację energetyczną całego kraju. Neumann martwi się jednak, że spółka firma zostanie „odebrana Pomorzu”. – Jestem pewny, że odpowiedź mieszkańców Pomorza będzie prosta: porażka PiS – zaznacza. Same nagranie „prywatnej” rozmowy uważa za nielegalne, służące Prawu i Sprawiedliwości – wykorzystującemu służby – do walki z opozycją.  W rozmowie z PAP zapowiedział, że taśmą zajmą się prawnicy. – Tą taśmą prawnicy zajmą się w przyszłości, nie damy się teraz wciągnąć w to, co jest bez większego znaczenia. Będziemy cały czas pytać o poważne problemy, od których PiS próbuje uciec i domagać się debaty na temat służby zdrowia, rozmawiać o praworządności, ekologii – zaznaczył.– PiS musi czuć się niepewnie, że używa takich tanich chwytów. Wyciągają rzeczy sprzed dwóch lat. Jest to próba odwrócenia uwagi przez PiS. Odwrócenia uwagi np. na problemy służby zdrowia. My chcemy o tym rozmawiać, także i w debatach przedwyborczych – mówi Onetowi. Czy czegoś żałuje? – Tego, że tyle przeklinam – odpowiada Onetowi. – Staram się to u siebie zwalczyć, jak widać bezskutecznie – dodaje. W całej rozmowie nie został poruszony temat zmarłego prezydenta Pawła Adamowicza, o którym Neumann mówił, że z uwagi na ciążące na nim zarzuty „mógłby wyjść w kajdankach”. Później PO udzieliło poparcia Adamowiczowi w II turze wyborów samorządowych. Opublikowane przez TVP Info taśmy do zdaniem Neumanna „odgrzewany kotlet”, który ma służyć odwróceniu uwagi od bieżących problemów PiS.– To, co mówiłem przed dwoma laty o tym, że prokuratura i służby będą robiły wszystko, żeby atakować ludzi opozycji przez dwa lata tylko się potwierdziło – oświadczył szef klubu PO-KO. – Jeśli chodzi o ocenę moich koleżanek i kolegów w Tczewie w PO, ta taśma też pokazuje, że niestety, nie wszyscy byli tam emocjonalnie zrównoważeni – dodał.",,
Wicepremier Sasin o absencji Tuska: Takie tematy mu szczególnie nie leżą,"Myślę, że Donald Tusk lubi bywać na tych imprezach, gdzie sam jest centralną postacią, żeby błyszczeć. On chętnie przyjeżdża na organizowane pod niego różnego rodzaju eventy – powiedział w programie „#Jedziemy” wicepremier Jacek Sasin.","W niedzielę w całym kraju odbywały się uroczystości z okazji 80. rocznicy  wybuchu drugiej wojny światowej. W obchodach w Warszawie uczestniczyło 40 delegacji zagranicznych, a przemówienia wygłosili prezydent Andrzej Duda, prezydent Niemiec Frank-Walter Steinmeier i wiceprezydent USA Mike Pence.Zabrakło byłego premiera Polski, obecnego przewodniczącego Rady Europejskiej Donalda Tuska, który nie przybył do Warszawy, mimo iż wystosowano do niego oficjalne zaproszenie.O nieobecność Tuska na obchodach pytany był w TVP Info wicepremier Jacek Sasin. W jego ocenie Tuska nie było, bo „lubi bywać tylko na tych imprezach, gdzie sam jest centralną postacią”.",,
Dziesiątki zabitych po wybuchu paniki na pogrzebie generała Sulejmaniego,"W czasie uroczystości pogrzebowych zabitego przez wojska USA irańskiego generała Kasema Sulejmaniego wybuchła panika. Jak podaje irańska telewizja, zginęło co najmniej 35 osób, a blisko 50 zostało rannych. Agencja AP, powołując się na irańską telewizję państwową, poinformowała, że osoby te zostały stratowane przez tłum. Pogrzeb dowódcy elitarnej jednostki Al-Kuds odbywał się w jego rodzinnym mieście Kerman na południowym wschodzie Iranu.","Po stratowaniu się tłumu pochówek wojskowego został przełożony – poinformowała tamtejsza agencja ISNA.Generał Sulejmani zginął w nocy z czwartku na piątek w Bagdadzie w ataku rakietowym sił USA. Państwowa telewizja irańska pokazywała na żywo, jak tysiące ludzi zgromadziły się na ulicach Kerman, w tym wielu ubranych na czarno w związku z żałobą po Sulejmanim.  AFP odnotowuje, że mieszkańcy Kerman, gdzie po południu Sulejmani ma zostać pochowany, masowo gromadzili się rano w centrum miasta.  Na nagraniu udostępnionym w mediach społecznościowych widać wyciągniętych z tłumu rannych w czasie prób reanimacji. Uroczystości pogrzebowe Sulejmaniego w Iranie rozpoczęły się w poniedziałek; zgromadziły w Teheranie setki tysięcy osób, a według niepotwierdzonych informacji irańskiej telewizji – miliony ludzi.",,
Zatrzymania Tatarów krymskich. Legendarna działaczka zmarła w karetce,"– Władze zaanektowanego przez Rosję Krymu przeprowadziły w czwartek rewizje w domach Tatarów. Zatrzymano aktywistów ruchu narodowego – poinformował przewodniczący działającego na Ukrainie samorządu tatarskiego, Medżlisu, Refat Czubarow. Podczas zatrzymania – dodał – zasłabła legendarna działaczka, 83-letnia Wedżije Kaszka. Kobieta zmarła później w karetce pogotowia.","Polityk, który jest także deputowanym ukraińskiego parlamentu, napisał na Facebooku: „Rosyjscy okupanci zabili na Krymie legendarną 83-letnią Wedżije Kaszkę”. Minister spraw zagranicznych Ukrainy Pawło Klimkin wyraził przekonanie, że sprawcy śmierci Tatarki poniosą za to odpowiedzialność. – Okupanci chcieli aresztować starszą kobietę, jej serce nie wytrzymało. (...) Mam przeczucie, że zapłacą za to zabójstwo wysoką cenę – napisał na Twitterze.  Według Czubarowa akcja przeprowadzona przez rosyjską Federalną Służbę Bezpieczeństwa (FSB) to operacja specjalna, „której celem są kolejne aresztowania aktywistów ruchu narodowego i kompromitacja Medżlisu (parlamentu – red.) narodu krymskich Tatarów”.",,
Norwegia oskarża Rosję o sabotaż w trakcie manewrów NATO,"Norwegia ma „elektroniczny dowód” na to, że podczas ostatnich gier wojennych NATO rosyjskie siły zakłóciły działanie GPS. Oslo zażądało wyjaśnień od swojego wschodniego sąsiada, poinformował minister obrony Norwegii – podaje Agencja Reutera.","Zarówno Finlandia, jak i Norwegia deklarowały w listopadzie, że Rosjanie mogą celowo zakłócać sygnały GPS przed i w trakcie manewrów wojskowych, co może wpłynąć również na nawigację cywilnego ruchu lotniczego nad Arktyką. Oba nordyckie państwa zaprotestowały przeciw działaniom Rosji, która zdementowała ich oskarżenia. – Rosja poprosiła nas o potwierdzenie naszych zarzutów. Daliśmy im dowód – powiedział dziennikarzom norweski minister obrony Frank Bakke-Jensen, dodając, że polegał on na pomiarach pokazujących zakłócenie sygnałów. – Rosjanie powiedzieli: „Dziękujemy, wrócimy, gdy nasi eksperci przejrzą ten materiał” – powiedział. Zapytany, czy Rosja mogłaby celowo celować w Norwegię, minister powiedział: „Ćwiczyli bardzo blisko granicy i wiedzieli, że wpłynie ich działania wpłyną na to, co dzieje się po jej drugiej stronie”. Zeszłoroczne ćwiczenia NATO w Norwegii były największymi od dziesięcioleci. Zaangażowały one siły z 31 krajów, odbywających się na obszarze rozciągającym się od Morza Bałtyckiego do Islandii. Wzięła w nich udział również Finlandia, mimo że nie jest członkiem sojuszu.",,
Kwaśniewski na posiedzeniu sądu ws. Tymoszenko,"Wysłannicy Parlamentu Europejskiego (PE) na Ukrainę,
były prezydent RP Aleksander Kwaśniewski i były przewodniczący PE Pat Cox, przybyli w poniedziałek do sądu w Charkowie, gdzie wznowiono proces oskarżonej o machinacje finansowe byłej premier Julii Tymoszenko. Charkowski sąd odłożył jednak  posiedzenie do 10 lipca. Do tego czasu na być gotowa ekspertyza stanu zdrowia oskarżonej. Prokuratorzy chcą się zorientować, kiedy Julia Tymoszenko będzie mogła brać udział w procesie.","Przed wejściem do sądu Kwaśniewski i Cox rozmawiali przez chwilę ze zgromadzonymi tu zwolennikami opozycyjnej polityk. Emisariusze PE odmówili rozmowy z dziennikarzami i stwierdzili, że nie będą udzielać komentarzy aż dozakończenia procesu – podała agencja Interfax-Ukraina.W niedzielę były polski prezydent i były szef PE spędzili ponad 3,5 godziny wcharkowskim szpitalu, gdzie skazana na siedem lat więzienia Tymoszenko leczona jest na przewlekłe schorzenie kręgosłupa.Zgodnie z zaleceniami lekarzy oskarżona  nie uczestniczyła w dzisiejszej rozprawie. Prokuratura zażądała w związku z tym przeprowadzenia sądowej ekspertyzy stanuzdrowia byłej premier. We wznowionym w poniedziałek procesie Tymoszenko oskarżona jest o malwersacjez lat 90., gdy kierowała firmą Jednolite Systemy Energetyczne Ukrainy (JSEU),która handlowała m.in. gazem.Prokuratura zarzuca Tymoszenko „organizowanie uchylania się od spłatypodatków na ogólną sumę przekraczającą 4,7 mln hrywien (ok. 1,95 mlnzłotych), kradzież oraz próbę kradzieży środków budżetowych drogą wyłudzeniaponad 25 mln hrywien (ok. 10,4 mln złotych) w ramach zwrotu podatku VAT,fałszowanie dokumentów służbowych, a także uchylanie się od spłaty 681 tys.hrywien (ok. 283 tys. złotych) podatku dochodowego”. W zeszłym roku Tymoszenko została skazana na siedem lat więzienia zanadużycia przy zawieraniu umów gazowych z Rosją w 2009 roku, kiedy stała na czele rządu ukraińskiego.UE ocenia, że sprawa Tymoszenko ma podłoże polityczne, a władze w Kijowiewybiórczo stosują prawo w procesach byłej premier i kilku jejwspółpracowników. Bruksela chce, by Tymoszenko i inni więzieni politycyukraińskiej opozycji mogli wziąć udział w zaplanowanych na koniecpaździernika wyborach parlamentarnych.",,
Prezydent: Niech pamięć o niewinnych ofiarach sierpnia 1944 r. nieustannie nam towarzyszy,"Niech pamięć o niewinnych ofiarach sierpnia 1944 r. nieustannie nam towarzyszy i będzie dla nas motywacją do budowy lepszego, bezpieczniejszego świata – napisał prezydent Andrzej Duda w liście odczytanym przy pomniku pamięci mieszkańców Woli zamordowanych podczas powstania warszawskiego.","List podczas uroczystości odczytał minister w Kancelarii Prezydenta Wojciech Kolarski. Andrzej Duda podkreślił, że rzeź mieszkańców stołecznej Woli to zbrodnia „niewyobrażalna, która mimo wielu innych okrucieństw II wojny światowej, nie miała precedensu”.  „Bestialstwo, z jakim rozprawiono się z mieszkańcami Woli, każe nam postawić pytanie, w imieniu czego człowiek mógł zgotować taki los innym ludziom. Powód jest nam dobrze znany. Było nim dążenie Polaków do wolności, chęć przywrócenia niepodległego bytu i próba odzyskania naszej własnej stolicy. To one wywołały wściekłość Niemców, którzy postanowili zemścić się na ludności cywilnej, na niewinnych mieszkańcach Warszawy. Tony prochów złożone pod pomnikiem, polegli niepokonani to tysiące istnień ludzkich, utracone marzenia i plany zwykłych ludzi, zduszona w zarodku dziecięca ufność, umilkłe na zawsze kochające serce polskich matek i przerwane nagle życie osób starszych i chorych” – napisał prezydent. Dodał, że rzeź mieszkańców Woli „była tragiczną odsłoną starcia naszej cywilizacji, której fundamentem jest chrześcijańska miłość bliźniego i międzyludzkie poczucie solidarności, z wizją świata, w której jedni mogą w imię poczucia własnej wyższości panować nad innymi”.  „Nie możemy pozwolić, aby kiedykolwiek w przyszłości podobna tragedia się powtórzyła. To nasze wielkie zadanie i nasz obowiązek jako Polaków. Niech pamięć o niewinnych ofiarach sierpnia 1944 r. nieustannie nam towarzyszy i będzie dla nas motywacją do budowy lepszego, bezpieczniejszego świata” – podsumował prezydent.",,
Kowalczyk: w tej kadencji na pewno nie wprowadzimy euro,"– Rząd premier Beaty Szydło na pewnie nie zacznie wprowadzać Polski do strefy euro w tej kadencji, w następnej «kto wie?» - stwierdził w czwartek szef Stałego Komitetu Rady Ministrów Henryk Kowalczyk.","Kowalczyk był pytany w czwartek w Radiu Zet, czy Polska powinna wejść do strefy euro. – Uważam, że na tym etapie rozwoju gospodarczego nie – podkreślił.Dopytywany, na jakim etapie to zaangażowanie będzie uzasadnione odparł, że gdy będzie porównywalna siła nabywcza zarobków w Polsce i w strefie euro. Według Kowalczyka, gdy przeciętna pensja w Polsce będzie wynosiła około 10 tys. zł, dopiero wtedy można już zacząć myśleć o wejściu do euro strefy. Dopytywany, kiedy jego zdaniem to nastąpi, ocenił: siedem, osiem lat.",,
Grodzki do KE: Senat należycie rozpatrzy wszelkie akty mogące zagrażać praworządności,"W imieniu Senatu RP chciałbym zapewnić, że Senat należycie rozpatrzy wszelkie projekty aktów prawnych, które mogą zagrażać rządom prawa w Polsce i polskiemu sądownictwu – zapewnił marszałek Senatu Tomasz Grodzki w liście do wiceprzewodniczącej Komisji Europejskiej Viery Jourovej. Tekst został opublikowany w sobotę przez kancelarię Senatu.","List marszałka to odpowiedź na pismo Komisji Europejskiej. Rzecznik KE Christian Wigand poinformował w piątek, że Komisja Europejska zwróciła się w liście do: prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji.   Wiceszefowa KE Viera Jourova zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji. Sejm uchwalił jednak nowelizację w piątek po południu.   Marszałek podkreślił w odpowiedzi, że uważa za swój obowiązek czuwać nad prawidłowym przebiegiem procesu legislacyjnego w Senacie, który to proces obejmie odpowiednie konsultacje z zainteresowanymi stronami, zarówno polskimi, jak i międzynarodowymi. Tomasz Grodzki zacytował Andrzeja Frycza Modrzewskiego: „Senat jest tym, który inne władze do szlachetnych uczynków pobudza, od niecnych odwodzi, a emocje studzi”.   Marszałek poinformował wiceprzewodniczącą KE, że Senat ma 30 dni na przyjęcie poprawek do ustawy, a jeśli nie dokona tego w tym terminie, ustawę uważa się za przyjętą zgodnie z brzmieniem przedłożonym przez Sejm. Zapewnił także Vierę Jourovą, że jest do jej dyspozycji w razie jej dalszych pytań.",,
"„Wrocław, eldorado dla Francuzów”","Coraz więcej Francuzów przyjeżdża do Wrocławia ze względu na możliwości, jakie daje miasto – podaje francuska  stacja telewizyjna France 3. To „jedno z najpiękniejszych miast w  Polsce, gdzie wieże starych kościołów mijają się z dźwigami, symbolem szybko rozwijającego się miasta”.","„Wrocław jest stolicą szóstego najbardziej dynamicznego regionu w Europie” – odaje France 3 w reportażu. Dolnośląskie miasto coraz bardziej przyciąga właśnie Francuzów. Część z nich bardzo szybko znajduje tam pracę. Z wieloma ofertami wychodzą m.in. firmy międzynarodowe, które w ostatnich latach otworzyły nowe siedziby we Wrocławiu.  Chociaż, jak porównuje francuska telewizja, wynagrodzenie jest niższe niż we Francji, to obywatele tego kraju cenią sobie m.in. niskie koszty życia w Polsce.  – Na koniec miesiąca zostaje mi jeszcze trochę pieniędzy, żeby zaoszczędzić, móc coś zaplanować. Podczas gdy we Francji, myślę, że miałbym mniejsze możliwości – mówi Romain Pannier zatrudniony w firmie motoryzacyjnej. Do Wrocławia chętnie przyjeżdżają także studenci i turyści. A możliwość szybkiego podróżowania daje lotnisko oferując liczne połączenia międzykrajowe. Jak zauważono na końcu reportażu, kiedyś Francja „przed długi czas stanowiła cel migracyjny, dzisiaj jest odwrotnie"", to do Polski przyjeżdża coraz więcej Francuzów.",,
Polityk SLD o wyłudzeniach VAT: Sprawa leżała po stronie ministra finansów,"– Wydaje się, że sprawa leżała bardziej po stronie organów kontroli, a nie po stronie premiera. (…) Za te organy kontroli odpowiadał minister finansów, a w zasadzie szef kontroli skarbowej – powiedział w TVP Info Piotr Kusznieruk, kandydat Lewicy do Sejmu, pytany, kogo należy rozliczać za wyłudzenia VAT-owskie. Ministrem finansów był wtedy Jacek Rostowski.","Polityk odniósł się do piątkowej wypowiedzi rzeczniczki SLD Anny Marii Żukowskiej, która w TVP Info powiedziała, że jeśli rzeczywiście Tusk i Kopacz wiedzieli o lukach w VAT i nie przeprowadzili działań, to jest to powód do postawienia ich przed Trybunałem Stanu.Kusznieruk nazwał wypowiedź Żukowskiej „lapsusem”. Jak jednak stwierdził, Lewica chce rozliczyć sprawę wyłudzeń VAT-owskich. – Wydaje się, że sprawa leżała bardziej po stronie organów kontroli, a nie po stronie premiera – powiedział zapytany, czy nie należy rozliczać Donalda Tuska. – Za te organy kontroli odpowiadał minister finansów, a w zasadzie szef kontroli skarbowej. Tam powinno się to odbywać. Ewidentnie jest widoczny pewien trend, że zbyt opieszale zmieniano przepisy prawne w tym zakresie, natomiast trudno się dopatrzeć w tym przestępstwa. Być może jest to po prostu opieszałość i zbyt powolna zmiana – stwierdził.",,
"„Trwa atak na polską rodzinę, zmierzający do tego, by podważyć jej istotę”","Polska wersja państwa dobrobytu ma służyć całemu społeczeństwu, rozwojowi wspólnoty narodowej i jej umacnianiu, ale przede wszystkim ma służyć rodzinie – powiedział prezes PiS Jarosław Kaczyński podczas pierwszej z cyklu konwencji tematycznych ugrupowania, skupionej wokół rodziny i programów społecznych. – I będziemy to robili, niezależnie od tego jak inni będą na nas krzyczeli – mówił dalej lider Zjednoczonej Prawicy.","Jak ocenił prezes PiS, przeciwnicy rodziny mówią o tym, że rodzina nie jest tym najlepszym rozwiązaniem, „bo przecież niby jest obciążona mnóstwem wad, niby godzi w prawa w szczególności kobiet i dzieci, jest sferą patologii”.– Oczywiście, nie ma takiej instytucji społecznej, która jest doskonała, ale nie ma też takiej instytucji społecznej, która tak przyczyniłaby się do stworzenia najbardziej życzliwej człowiekowi cywilizacji w dziejach świata – cywilizacji chrześcijańskiej. A nasza rodzina, czy to się komuś podoba, czy nie, wyrasta z chrześcijaństwa – podkreślił Kaczyński.– My jesteśmy tolerancyjni, to jest cecha naszego narodu i to jest cecha także naszej formacji. Ale mówiłem już: tolerancja – tak, ale afirmacja wszystkiego, co komukolwiek do głowy przyjdzie – nie –  dodał prezes PiS. – Ja to mówię po to, by zapewnić, że PiS stoi na straży polskiej rodziny, stoi i będzie stało – zaznaczył. – Nasza formacja służąc Polsce, służąc polskiej rodzinie, wykonując swoje zobowiązania, swoje zapowiedzi okazała się wiarygodna – mówił Kaczyński. Wskazał także, że PiS stoi nie tylko na straży polskiej rodziny, ale też „stoi na straży normalności i czegoś, co by można było określić jako zgodność z naturą”. To, jak powiedział, „rodzina złożona z kobiety i mężczyzny i dzieci”. – I dobrze żeby te dzieci były, bo muszą być kolejne pokolenia – mówił.– Dlatego potrzebujemy rozwoju, potrzebujemy państwa nastawionego na budowę dobrobytu całego społeczeństwa, a to oznacza także pewien poziom dystrybucji – jak mówił tu już premier (Mateusz Morawiecki – red.), to w skali kraju to nie jest poziom tak bardzo wielki, ale on jest potrzebny żeby likwidować nędzę, to wszystko co z nędzą się łączy – dodał lider PiS.– I będziemy to robili, niezależnie od tego jak inni będą na nas krzyczeli. Będziemy wspierali bardzo skutecznie polskich przedsiębiorców, będziemy wspierali inwestycje i innowacje, przede wszystkim w sferze prywatnej, chociaż będą także i te w sferze publicznej – podkreślił. PiS opublikował w sobotę na swojej stronie internetowej program wyborczy pod tytułem „Polski model państwa dobrobytu”. Ponad 200-stronnicowy dokument podzielony jest na rozdziały poświęcone m.in. polityce społecznej i ochronie zdrowia, edukacji, ochronie środowiska i polityce zagranicznej. – W Polsce, i to pokazaliśmy, obok tej elity stworzonej przez postkomunizm jest już nowa elita, która jest w stanie zmieniać Polskę – podkreślił Kaczyński. Wcześniej na konwencji odbyła się debata z udziałem premiera Mateusza Morawieckiego i byłej premier Beaty Szydło, dotycząca m.in. programów społecznych PiS, rynku pracy i sytuacji rodziny. Z kolei wicepremier Piotr Gliński, który otworzył konwencję, mówił o tym, że treścią nowego programu PiS będzie budowa polskiej wersji państwa dobrobytu, opartego na modernizacji, ale i na poszanowaniu wartości i tradycji.",,
Prof. Gliński kandydatem PiS na premiera technicznego,Kandydatem na premiera technicznego z ramienia PiS będzie prof. Piotr Gliński – dowiedziała się nieoficjalnie TVP Info. Prof. Gliński był już kandydatem partii Jarosława Kaczyńskiego na premiera technicznego w 2013 roku. Wówczas wniosek o konstruktywne wotum nieufności przepadł w głosowaniu.,"Prezes PiS Jarosław Kaczyński zapowiedział, że PiS złoży wniosek o konstruktywne wotum nieufności wobecrządu Donalda Tuska. Kaczyński ocenił, że środowe wystąpienie premiera w Sejmie ws.podsłuchów było „puste, nie odnoszące się do meritum” sprawy.– Wystąpienie Donalda Tuska nie odniosło się w żaden sposób do meritum, tzn.do tej ogromnej skali patologii władzy, która została ujawniona. Z tegopunktu widzenia było całkowicie puste – został zastosowany prosty chwyt,który zresztą sugerował przedtem Leszek Miller, więc jeżeli ktoś tutaj mówiło jakichś pokerowych grach, to też się mylił, albo ma bardzo krótką pamięć. Isprawa pozostaje otwarta – powiedział Kaczyński dziennikarzom po informacjipremiera. CZYTAJ TAKŻE Głosowanie w Sejmie nad wotum zaufania o godz. 22. Debata burzliwa, pełna ostrych słów",,
Kościół zbadał religijność Polaków. Znamy aktualne dane,"38 proc. katolików uczestniczyło w 2018 r. w niedzielnej mszy świętej, a 17 proc. przystępowało do komunii – poinformował Instytut Statystyki Kościoła Katolickiego w Polsce. W porównaniu z 2017 r. dane praktycznie się nie zmieniły. Dane z Polski wyróżniają się na tle tych napływających z innych państw Europy.","Zaprezentowany w Warszawie Rocznik Statystyczny Kościoła katolickiego w Polsce „Annuarium Statisticum Ecclesia in Polonia AD 2020” zawiera wyniki badań Instytutu Statystyki Kościoła Katolickiego SAC przeprowadzonych w 2019 r. i obejmuje dane za 2018 r. Dotyczą one m.in. liczby parafii, księży, zakonników i sióstr zakonnych, przyjmowania sakramentów, duszpasterstwa rodzin, liczby zabytków sakralnych, a także edukacji religijnej. „Z przeprowadzonych badań wynika, że w 2018 r., jeśli chodzi o obecność na niedzielnych mszach św. i liczbę osób przystępujących do komunii świętej, nie zostały zaobserwowane istotne zmiany. Niewielkie różnice, w porównaniu z poprzednim rokiem, są na granicy błędu statystycznego, dlatego nie mogą być one podstawą do wyciągania wniosków co do ewentualnego spadku lub wzrostu. Można twierdzić, że praktyki religijne katolików w Polsce są na stałym poziomie” – podkreślił w komunikacie dyrektor ISKK ks. dr Wojciech Sadłoń.  Wskaźnik communicantes, dotyczący liczby osób przystępujących do komunii św., różni się o 0,3 proc. w stosunku do roku ubiegłego. W 2018 r. przystępowało do komunii św. 17,3 proc., a w 2017 roku 17 proc.  Wskaźnik dominicantes, który dotyczy uczestnictwa zobowiązanych katolików w mszy św., w 2018 r. różni się o 0,1 proc. w stosunku do roku ubiegłego. W 2018 r. w niedzielnej mszy św. uczestniczyło 38,2 proc. zobowiązanych katolików, natomiast w 2017 roku 38,3 proc. Jeszcze bardziej zlaicyzowanym krajem jest Francja. Już w 2009 r. na mszę św. w każdą niedzielę uczęszczało jedynie 4,5 proc. W 1987 r. w niedzielnej Eucharystii zaledwie uczestniczyło 6 proc. Francuzów, a nawet w latach 50. XX w. odsetek ten nie przekraczał 25 proc.  Najbardziej spektakularny spadek odnotowała Irlandia. O ile w latach 70. i 80. XX w. na niedzielne Msze chodziło tam jeszcze około 90 proc. katolików, to w 1999 r. było ich już 65 proc., a w 2006 r. – 56 proc., w 2007-2008 r. 44 proc., w 2010 r. 45,2 proc., a w 2011 r. tylko 30 proc. 25 tys. kapłanów, 17 tys. sióstr, prawie 400 tys. chrztów  Jak podaje „Annuarium Statisticum Ecclesia in Polonia AD 2020”, w Polsce jest 10 356 parafii katolickich, w których posługuje ponad 20,5 tys. księży. Łącznie kapłanów jest prawie 25 tys., a do święceń w diecezjach w 2018 r. przygotowywało się 2,2 tys. alumnów.  Liczba żeńskich wspólnot zakonnych wynosi 2,2 tys., a posługuje w nich 17,6 tys. sióstr. Najliczniejsze zgromadzenia żeńskie to Służebniczki NMP Starowiejskie, elżbietanki i szarytki. Liczba zakonników i członków stowarzyszeń życia apostolskiego w 2018 roku wynosiła łącznie 11,4 tys.; 9 tys. (79 proc.) z nich posiada święcenia kapłańskie. Najliczniejszymi męskimi zgromadzeniami są franciszkanie, salezjanie i pallotyni.  W 2018 r. sakramentu chrztu udzielono ponad 386 tys. osobom. Do pierwszej komunii świętej przystąpiło ponad 400 tys. osób. Sakrament bierzmowania w obrządku łacińskim przyjęło prawie 300 tys. osób, o 3,5 proc. więcej niż w 2017 r. Sakrament małżeństwa został udzielony 133 tys. parom. W 2018 r. zbadano też m.in. kwestie edukacji religijnej. W roku szkolnym 2018/19 na lekcje religii w placówkach edukacyjnych uczęszczało 88 proc. uczniów. Najwyższy odsetek uczniów uczęszczających na lekcje religii odnotowano w diecezji pelplińskiej (99 proc.), rzeszowskiej (99 proc.) i przemyskiej (98,6 proc.), najmniejszy w archidiecezji warszawskiej (74,8 proc.), sosnowieckiej (75,2 proc.) oraz łódzkiej (77,7 proc.).  Wśród nauczycieli religii najwięcej jest osób świeckich (58,3 proc.). Zgodnie z danymi z 34 diecezji, w 1949 placówkach edukacyjnych prowadzone są lekcje etyki, na które uczęszcza 1 proc. uczniów.  Podobnie jak w zeszłym roku badania ISKK dotyczyły również duszpasterstwa rodzin. Jak wynika z opracowań, w 2018 r. w Polsce działało blisko 2,9 tys. katolickich poradni rodzinnych różnego typu, 28 domów samotnej matki, 10 katolickich ośrodków adopcyjno-opiekuńczych, 25 telefonów zaufania. Tegoroczne Annuarium zawiera też liczbę sakralnych zabytków nieruchomych należących do parafii. W 2018 r. wynosiła ona ponad 34 tys. obiektów, z czego blisko 50 proc. została wpisana do rejestru zabytków.  Instytut Statystyki Kościoła Katolickiego SAC im. ks. Witolda Zdaniewicza (Institute for Catholic Church Statistics) został założony w 1972 r. przez Stowarzyszenie Apostolstwa Katolickiego (Księża Pallotyni) jako Zakład Socjologii Religii. ISKK jest najstarszym w Polsce, niezależnym ośrodkiem naukowym prowadzącym badania w zakresie religijności, katolicyzmu i jego społecznych kontekstów. Współpracuje m.in. z Głównym Urzędem Statystycznym.",,
Połamał krzyż w kościele. Sąd go uniewinnił,"Oskarżony, który połamał krzyż w kościele, został uniewinniony przez sąd – informuje we wtorkowym wydaniu „Nasz Dziennik”. Prokuratura będzie się odwoływać.","Jak czytamy, Sąd Rejowy w Kwidzynie uniewinnił Wiesława K., który był oskarżony o obrazę uczuć religinych. Prokuratura Rejonowa w Kwidzynie nie zgadza się z tym wyrokiem i zapowiada wniesienie do sądu apelacji. – Czekamy na sporządzenie pisemnego uzasadnienia wyroku – powiedział „Naszemu Dziennikowi” prokurator Grażyna Wawryniuk, rzecznik prasowy Prokuratury Okręgowej w Gdańsku. Liczy, że prokuratorzy uzyskają je w ciągu kilku tygodni. Do aktu profanacji doszło 3 maja tego roku w Kwidzynie w kruchcie konkatedry pw. św. Jana Ewangelisty. Jak informuje prokuratura, oskarżony „znieważył przedmiot czci religijnej w postaci krzyża z postacią ukrzyżowanego Jezusa Chrystusa, zdejmując krzyż ze ściany i łamiąc go”.",,
Moskwa ma różne oblicza – tak jak i cała Rosja,"Moskwa ma różne oblicza – tak jak i cała Rosja. Z jednej strony po ulicach jeżdżą luksusowe samochody, a markowe sklepy oferują ekskluzywne towary, ale z drugiej strony większość moskwian zalicza się do tak zwane klasy średniej, niemającej nic wspólnego z bogactwem i luksusem. Do miasta trafia 3/4 rosyjskiego kapitału. Jak mawiają sami Rosjanie – Moskwa to nie Rosja. Co roku przyjeżdżają do niej ci, którzy poszukują lepszego bytu. Dziś mieszka tu aż 12 mln ludzi.",,,
Sąd przyznał rację „Dziennikowi Gazecie Prawnej”  ws. głosowania nad ustawą o SN,"Sąd Apelacyjny w Warszawie orzekł, że „Dziennik Gazeta Prawna” nie musi publikować sprostowania Kancelarii Sejmu dotyczącego tekstu o wadliwym procesie głosowania nad ustawą o Sądzie Najwyższym.","– Wraz z Piotrem Szymaniakiem napisaliśmy prawdę i dochowaliśmy standardu rzetelności dziennikarskiej – poinformował w czwartek na Twitterze dziennikarz gazety Patryk Słowik. Sprawa dotyczy artykułu pt. „Senat przyjął nie tę ustawę”, jaki pojawił się na okładce „Dziennika Gazety Prawnej” 24 lipca 2017 r. „Senatorowie głosowali nad inną wersją ustawy o Sądzie Najwyższym niż ta przyjęta przez posłów. To złamanie art. 121 ust. 1 konstytucji. Senat przegłosował nie tę ustawę, co trzeba” – napisano w tekście.Senatorom zarzucono m.in. przekroczenie uprawnień, a publikacja stała się argumentem dla polityków i komentatorów wzywających prezydenta Andrzeja Dudę do zawetowania ustaw Prawa i Sprawiedliwości, reformujących wymiar sądownictwa.",,
"„W kwestii migracji rząd Włoch doszedł do tego samego wniosku, co my”","Minister ds. pomocy humanitarnej Beata Kempa powiedziała, że w sprawie migracji obecny rząd Włoch doszedł do tego samego wniosku, co Polska wcześniej. Skomentowała w ten sposób nową, zaostrzoną politykę migracyjną rządu Włoch.","– Włosi i rządzący tym krajem doszli do tego samego wniosku, do którego my doszliśmy kilka lat temu, tyle że my stanowczo przeciwstawialiśmy się przymusowej relokacji, ale jednocześnie nie mówiliśmy „nie, bo nie” bez uzasadnienia, tylko naszym uzasadnieniem było zorganizowanie w sposób instytucjonalny pomocy na miejscu – oświadczyła polska minister w Rzymie.– Kiedy we wtorek będę rozmawiać z włoskim wiceministrem spraw zagranicznych Guglielmo Picchim, też chcę się podzielić naszymi doświadczeniami w sposób bardzo rzeczowy, bardzo spokojny, zaproponować, byśmy może połączyli wysiłki. To jest zawsze możliwe, dlatego że wiemy, iż Włosi ponoszą w tej chwili bardzo duże koszty finansowe, ale też społeczne migracji w ostatnich latach – dodała.Minister Kempa poinformowała, że wśród tematów rozmów będą szacunki mówiące o tym, że za ludność Afryki za kilkadziesiąt lat będzie stanowiła może nawet niemal połowę ludności świata. – Naprawdę Europa dopiero stoi przed potężnym zjawiskiem migracji, jeśli nie zorganizuje się w ramach dobrej, mądrej, przemyślanej pomocy rozwojowej, a tego bez woli państw członkowskich nie będzie – oceniła.– Zmiana tego myślenia – wskazała – jest świetną okazją do tego, byśmy już zaczęli rozmowy, jak zorganizować się bardzo odpowiedzialnie, bo pomoc trzeba nieść racjonalnie, i jak być o krok przed przemytnikami migrantów – podkreśliła. – Jeśli razem tego nie zrobimy, przyjdzie nam leczyć jeszcze gorsze skutki. Z tego też i Włosi, i Grecy przede wszystkim, ale i Niemcy, Hiszpanie, Francuzi zdają sobie coraz częściej sprawę – dowodziła.",,
Nowelizacja ustawy o CIT. Dane podatkowe największych firm zostaną upublicznione?,"Rząd może zdecydować we wtorek, czy dane podatkowe największych firm powinny być publicznie dostępne, jak proponuje resort finansów. Rozwiązanie to znalazło się w projekcie nowelizacji ustawy o CIT, który znajduje się w porządku obrad najbliższego posiedzenia rządu.","Chodzi o firmy o przychodach co najmniej 50 mln euro rocznie (w przeliczeniu na złote) oraz tzw. podatkowe grupy kapitałowe (PGK). Jeżeli zmiana zostanie wprowadzona, obejmie ok. 2 tys. przedsiębiorstw i ok. 60 podatkowych grup kapitałowych. Projekt wprowadza do ustawy o podatku dochodowym od osób prawnych (CIT) regulację umożliwiającą ministrowi rozwoju i finansów upublicznienie informacji zawierającej dane podatkowe tych podmiotów.„Proponowany instrument stanowi przykład jednego z rozwiązań będącego reakcją na globalny problem unikania opodatkowania i erozji bazy podatkowej państw, w których dany dochód jest generowany. Problem ten został dostrzeżony przez gremia międzynarodowe takie jak G20, Organizacja Współpracy Gospodarczej i Rozwoju (OECD) czy Unia Europejska. Skala tego problemu i jego negatywny wpływ na funkcjonowanie poszczególnych państw uzasadnia sięganie po środki dotychczas niestosowane” – napisano w uzasadnieniu do projektu. Projekt przewiduje publikację w Biuletynie Informacji Publicznej na stronie resortu finansów niektórych indywidualnych danych podatników zawartych w składanych przez nich zeznaniach. Miałyby być one publikowane co rok do 30 września. Zniesienie tajemnicy skarbowej„Upublicznianie informacji dotyczących rozliczeń podatkowych będzie możliwe dzięki zniesieniu tajemnicy skarbowej w stosunku do tych danych. Minister właściwy do spraw finansów publicznych uzyska kompetencję do podania do publicznej wiadomości takich informacji, w szczególności poprzez publikację elektroniczną” – napisano w uzasadnieniu do projektu. Projekt przewiduje, że dane te będą obejmować: firmę (nazwę) i numer identyfikacji podatkowej podatnika; wskazanie roku podatkowego; informacje o wysokości: osiągniętych przychodów, poniesionych kosztów uzyskania przychodów, osiągniętego dochodu albo poniesionej straty, podstawy opodatkowania, kwoty należnego podatku. Informacja podlegająca publikacji będzie mogła zostać poszerzona o wskazanie procentowego udział kwoty podatku w zysku brutto podatnika, wykazanych w sprawozdaniu finansowym za dany rok podatkowy. Jeżeli minister rozwoju i finansów skorzysta z tego uprawnienia, „podanie do publicznej wiadomości tego rodzaju informacji będzie miało charakter generalny, obejmujący wszystkich podatników osiągających określony poziom przychodów, których dane podlegają upublicznieniu”.Instrument o miękkim charakterzeResort finansów wyjaśnia w uzasadnieniu do projektu, że upublicznienie danych podatkowych największych podmiotów-podatników podatku CIT ma w założeniu pośrednio przyczynić się do zwiększenia ich skłonności do prawidłowego wypełniania ich zobowiązań podatkowych. Według MF jest to instrument o „miękkim” charakterze, który nie daje gwarancji zwiększenia dochodów z tytułu podatku CIT. Wskazano, że fakt pojawienia się danego podatnika na liście ma świadczyć tylko i wyłącznie o tym, iż osiągnął on przychód w wysokości przekraczającej 50 mln euro lub stanowił podatkową grupę kapitałową. Podkreślono, że nie oznacza to, iż podatnik nieprawidłowo rozliczył swoje zobowiązanie z tytułu podatku dochodowego np. stosując mechanizmy optymalizacyjne. Zgodnie z danymi MF za 2015 r. grupa podatników objęta projektem odpowiada za 61 proc. podatku należnego wykazanego przez wszystkich podatników CIT (w tym 51 proc. to grupa podatników o przychodach powyżej 50 mln euro oraz l0 proc. odnosi się do PGK). „Projektowane rozwiązanie obejmie zatem tylko tych podatników, których wpływ na gospodarkę i budżet państwa jest istotny z punktu widzenia zarówno ich pozycji na rynku, jak też z uwagi na ich potencjalny wpływ na dochody budżetu państwa” – tłumaczy MF.Zmiany mają wejść w życie 1 stycznia 2018 r.",,
Poszkodowany rolnik: Za tego premiera pomoc działa jak nigdy,"– Za tych rządów, za tego pana premiera tak służby działają, że jeszcze nigdy nie działały. Strażacy, policja, wszystko, pan wójt. Jestem pełen podziwu – mówi na nagraniu, które otrzymaliśmy na platformę TWOJE INFO, mieszkaniec wsi Palikije (woj. lubelskie) do stojącego obok premiera Mateusza Morawieckiego. Przez gminę Wojciechów przeszła trąba powietrzna. Ucierpiały 42 gospodarstwa.","Szalejący żywioł zerwał dach z należącego do mężczyzny budynku. – Była pani premier, pani Mazurek – mówi poszkodowany, dodając, że działające na miejscu służby spisują się świetnie i jest „pełen podziwu” dla Morawieckiego.– Bardzo dziękuję, to strażacy, żołnierze – odpowiadał na komplementy nieco zakłopotany premier. Trąba powietrzna przeszła przez gminę Wojciechów około południa. Na skutek nawałnicy – która zrywała dachy, linie energetyczne, łamała drzewa – ucierpiały 42 gospodarstwa. Uszkodzonych jest 120 budynków gospodarczych i mieszkalnych. Największe straty są w miejscowościach Stasin, Palikije Pierwsze, Cyganówka.",,
We Lwowie IPN zlokalizował zbiorową mogiłę żołnierzy września 1939 r,"Instytut Pamięci Narodowej we Lwowie na Ukrainie zlokalizował zbiorową mogiłę, w której spoczywają polscy żołnierze września 1939 r. Informację podało Biuro Poszukiwań i Identyfikacji IPN. Świadczą o tym odnalezione elementy umundurowania, masek przeciwgazowych czy pasów wojskowych.","Prace Biura Poszukiwań i Identyfikacji IPN, które trwały od 19 do 26 listopada, były prowadzone na dawnym cmentarzu na Zboiskach (północnej dzielnicy miasta, która przed wojną była podlwowską wsią), wspólnie z Towarzystwem „Ukraińska Pamięć” ze Lwowa. Poszukiwania miały na celu odnalezienie mogiły polskich żołnierzy, którzy bronili Lwowa we wrześniu 1939 r. przed atakującym miasto Wehrmachtem.  – W wyniku przeprowadzonych prac zlokalizowano zbiorową mogiłę, w której spoczywają polscy żołnierze września 1939 r., o czym świadczą licznie odnalezione przedmioty (elementy odzieży, umundurowania, fragmenty masek przeciwgazowych, pasów wojskowych, a także guzików, monet i innych przedmiotów). Jama grobowa znajduje się w południowej części cmentarza, w niedalekiej odległości od polskiego upamiętnienia poświęconego „wrześni owcom” – podało Biuro.  Biuro poinformowało też, że planuje wiosną 2020 r. przeprowadzić ekshumację odnalezionych na Zboiskach żołnierzy, a następnie zorganizować im uroczysty pogrzeb. – Wniosek o wyrażenie zgody na przeprowadzenie tych działań zostanie wystosowany do władz ukraińskich w najbliższych tygodniach – zapowiedziano w komunikacie.",,
13 lat Polski w Unii Europejskiej. O członkostwo staraliśmy się od 1994 roku,"Dokładnie 13 lat temu – 1 maja 2004 roku – Polska stała się pełnoprawnym członkiem Unii Europejskiej. Rok wcześniej odbyło się w Polsce referendum w sprawie członkostwa we Wspólnocie. Za wejściem Polski do UE opowiedziało się 77,45 proc. głosujących.",Pierwszym krokiem przystąpienia Polski do wspólnoty było podpisanie 16 grudnia 1991 roku Układu Europejskiego ustanawiającego stowarzyszenie pomiędzy Polską a Wspólnotami Europejskimi i ich państwami członkowskimi. Symboliczną datą jest 8 kwietnia 1994 roku. Wówczas złożono wniosek o członkostwo w UE. W grudniu tego samego roku został on potwierdzony przez wszystkie państwa członkowskie podczas konferencji w Essen.,,
Rosyjski sąd skazał świadka Jehowy na sześć lat łagru,"Rosyjski sąd rejonowy w Tomsku skazał na sześć lat łagru jednego z liderów związku wyznaniowego Świadkowie Jehowy. Siergiej Klimow został oskarżony o prowadzenie nielegalnej działalności religijnej. Jak przypominają rosyjskie media niezależne, w 2017 r.   Sąd Najwyższy uznał ten związek wyznaniowy za organizację ekstremistyczną i zakazał jej działalności w Rosji.","Według tomskiego sądu Siergiej Klimow werbował nowych członków do organizacji ekstremistycznej, nielegalnie zbierał datki i namawiał ludzi, aby rezygnowali z pomocy medycznej. Rosyjscy obrońcy praw człowieka uznali Klimowa za więźnia politycznego. Wcześniej, na sześć lat łagru został skazany świadek Jehowy z Orla Denis Kristiensen. Po tym, gdy w 2017 r. Sąd Najwyższy zdelegalizował organizację Świadkowie Jehowy organy ścigania wszczęły postępowania karne wobec co najmniej 100 członków tego związku wyznaniowego. Z raportu opublikowanego przez stowarzyszenie „Memoriał” wynika, że tylko w ciągu ostatnich 12 miesięcy ponad 140 osób trafiło w Rosji do aresztów lub łagrów za działalność religijną. Obrońcy praw człowieka wskazują przede wszystkim na Tatarów krymskich i Świadków Jehowy.",,
Ceny masła w górę. Rośnie apetyt konsumentów na świecie,"Masło podrożało w Polsce, bo jest na nie duży popyt na rynkach zagranicznych. Ponadto eksportujemy duże ilości śmietany, z której jest wyrabiane  – powiedział   prezes Krajowego Związku Spółdzielni Mleczarskich.","– Masło jeszcze nie jest tak drogie jak by wynikało z ceny zbytu śmietany – zaznaczył  Waldemar Broś, prezes Krajowego Związku Spółdzielni Mleczarskich. Obecnie śmietanę można sprzedać za 25-27 zł za kg, a masło w kostce w zbycie kosztuje 22 zł. Jego zdaniem, obecnie cena masła ustabilizowała się.  – Popyt ten został wywołany m.in. przez Stany Zjednoczone. Są sygnały, że kilka firm margarynowych przegrało procesy i idzie ogromna promocja masła. Amerykanie odwracają się od margaryny, w związku z tym rośnie popyt na masło – tłumaczył Broś.  Jak mówił, sektor spółdzielczy zarabia na eksporcie produktów mleczarskich, w związku z tym nie jest „drenowany”  rynek krajowy. Trend spożywania produktów naturalnych  Według resortu, spadek skupu mleka był wynikiem utrzymujących się od połowy 2014 r. niskich cen skupu mleka, niższej dostępności paszy oraz programu dobrowolnej redukcji produkcji mleka uruchomionego przez KE. Niższy skup mleka odnotowano również w Nowej Zelandii i Australii. Jednocześnie drugi rok z rzędu utrzymuje się silny popyt na masło na rynku unijnym i amerykańskim, gdzie zauważalny jest trend w kierunku spożycia produktów naturalnych, pełnotłuszczowych, a masło cieszy się bardzo dobrą opinią. W okresie styczeń – maj 2017 r. eksport masła z UE do USA wzrósł o 50 proc. Popyt na masło rośnie także ze strony Chin oraz Rosji. W okresie styczeń-maj  ze względu na poprawę koniunktury na światowym rynku mleka, przeciętny poziom cen zbytu przetworów mlecznych był o ok. 14 proc. wyższy niż w analogicznym okresie 2016 r. Zadecydował o tym przede wszystkim wzrost cen masła (w blokach o 46 proc,. konfekcjonowanego o 37 proc. i z dodatkiem oleju o 26 proc.) oraz serów dojrzewających (po 32 proc) – poinformował Instytut Ekonomiki Rolnictwa i Gospodarki Żywnościowej (IERiGZ). Optymizm producentów  Eksperci Instytutu zauważają, że pod wpływem wzrostu cen przetworów mlecznych na światowym rynku rośnie zapotrzebowanie krajowego przemysłu mleczarskiego na surowiec. To powoduje, że ceny skupu mleka utrzymują się na wysokim poziomie, mimo sezonowego wzrostu dostaw. W maju średnia cena skupu mleka wzrosła o 0,5 proc. do 1,31 zł za litr. Ceny mleka surowego nadal są znacznie wyższe niż przed rokiem. W okresie styczeń-maj  bieżącego roku w porównaniu z analogicznym okresem 2016 r., cena skupu mleka wzrosła o ponad 24 proc. „Po dwuletnim okresie kryzysu w branży mleczarskiej obecną sytuację przetwórcy mleka oceniają bardzo pozytywnie. Wysokie ceny masła to większe przychody zarówno ze sprzedaży krajowej, ale również w handlu na rynkach zagranicznych. Na obecnej sytuacji korzystają również rolnicy, uzyskując coraz wyższe ceny skupu mleka, dzięki czemu ulega poprawie sytuacja finansowa ich gospodarstw” –  podkreślił resort rolnictwa.",,
"Zburzyć Izbę Dyscyplinarną, a sędziowie niech wybierają się sami. Pomysł Hołowni na sądy","„Przywrócić wybory KRS przez sędziów, pogrzebać Izbę Dyscyplinarną SN” – to zdaniem kandydata na prezydenta, Szymona Hołowni sposób na to, by Polska „odzyskała wizerunek Tygrysa Europy” ponieważ obecnie jest jej... Frankensteinem.","Jak wynika z wpisu na Twitterze, Hołownia doszedł do tego wniosku po głosowaniu w Radzie Europy, w czasie którego posłowie opozycji wspólnie z przedstawicielami m.in. Rosji poparli rezolucję przeciw Polsce.",,
Sprawa zatrucia Skripala: Rosyjski dziennikarz uciekł za granicę,"Rosyjski dziennikarz, który pisał o zamachu w Salisbury, uciekł za granicę. Według rozgłośni Echo Moskwy, Siergiej Kaniew bał się represji i procesu karnego. Dziennikarz jest współautorem tekstu o prawdziwej tożsamości podejrzanych o udział w ataku chemicznym na Siergieja Skripala i jego córkę Julię.","Oficjalne zarzuty pod adresem Rosji wysunęła w tej sprawie Wielka Brytania. Londyn twierdzi, że zamachu dokonano za wiedzą i zgodą najwyższych władz Federacji Rosyjskiej, w tym osobiście Władimira Putina. Dziennikarze magazynu The Insider twierdzili, że podejrzani o udział w zamachu – Aleksander Pietrow i Rusłan Boszyrow są kadrowymi oficerami rosyjskiego wywiadu wojskowego. W późniejszych tekstach wskazali, że Boszyrow to fałszywa tożsamość nagrodzonego tytułem bohatera Rosji pułkownika Anatolija Czepigi. Rzecznik prezydenta Rosji Dmitrij Pieskow oświadczył, że Kreml nie zajmuje się poszukiwaniem ludzi, a na listach bohaterów Rosji nie znaleziono nazwiska Anatolija Czepigi. Niezależny publicysta Aleksandr Minkin zarzucił rzecznikowi prezydenta kłamstwo. Z kolei jeden z blogerów radia Echo Moskwy, piszący pod pseudonimem „Sierpem po” w tekście zatytułowanym „Nieprawdziwy pułkownik” odniósł się do przeszłości Władimira Putina i jego pracy w służbach specjalnych. Bloger zapytał Rosjan, czy chcą aby przyszłym prezydentem ich kraju został ktoś taki, jak: Czepiga, Pietrow lub Ługowoj. Według brytyjskich służb Pietrow i Boszyrow – Czepiga są zamieszani w zamach na Siergieja Skripala, a Andriej Ługowoj – oskarżany o udział w zabójstwie byłego agenta KGB Aleksandra Litwinienki.",,
Polak uratował dwie topiące się nastolatki. Zmarł w szpitalu,"40-letni Polak rzucił się na ratunek dwóm topiącym się nastolatkom. Dziewczyny weszły do wody mimo zakazu kąpieli. Mężczyźnie udało się je uratować, jednak sam zaczął się topić. W stanie krytycznym trafił do szpitala, gdzie zmarł.","Do zdarzenia doszło na plaży Segur de Calafell w Hiszpanii. Polak siedział na plaży, kiedy zobaczył dwie topiące się w wodzie dziewczyny. Rzucił się im na ratunek. Dzięki jego pomocy nastolatkom udało się o własnych siłach wyjść na brzeg, ale topić zaczął się ratujący ich mężczyzna. 40-latka na brzeg wyciągnęli surferzy. Mężczyzna w stanie krytycznym trafił do szpitala w Tarragonie, gdzie zmarł. Jak informują media, w czasie gdy doszło do wypadku, na plaży nie było ratowników i była wywieszona czerwona flaga.",,
Prezydent Ukrainy: Trump nie naciskał ws. Bidena,"Prezydent Ukrainy Wołodymyr Zełenski, który spotkał się z Donaldem Trumpem, powiedział dziennikarzom, że prezydent USA nie wywierał na niego nacisków, aby wszczął śledztwo ws. syna Joe Bidena. Zapewnił, że Kijów nie chce angażować się w amerykańskie wybory.","Przywódcy spotkali się w Nowym Jorku na marginesie Zgromadzenia Ogólnego ONZ, nazajutrz po ogłoszeniu przez Demokratów, że Izba Reprezentantów wszczyna dochodzenia w sprawie nacisków Trumpa na Ukrainę, co może prowadzić do impeachmentu prezydenta.– Nie chcę się angażować w demokratyczne, otwarte wybory USA (...) . Odbyliśmy, jak sądzę, dobrą rozmowę telefoniczną, była normalna, rozmawialiśmy o wielu rzeczach. Uważam, że (...) nikt na mnie nie naciskał – oświadczył Zełenski, odnosząc się do rozmowy, w której Trump miał na niego wywierać presję, by przeprowadził śledztwo. Miałoby ono zaszkodzić byłemu wiceprezydentowi Joe Bidenowi; wiele wskazuje na to, że będzie on kandydatem Demokratów w wyborach prezydenckich w 2020 r.Trump powiedział dziennikarzom, że dochodzenie Izby Reprezentantów to „największe polowanie na czarownice w historii Ameryki” i „rzecz haniebna”. Podkreślił, że USA robią bardzo dużo dla Ukrainy, a Europa się od tego uchyla.– Ma pan absolutną rację. Nie tylko na 100 proc., ale na 1000 proc. – przekonywał w rozmowie Zełenski. – Oni nie stosują sankcji (wobec Rosji). Nie robią tyle, ile powinni dla Ukrainy – dodał.– Niemcy, Francja, kraje Unii Europejskiej powinny robić naprawdę więcej, aby wam pomóc – ocenił Trump.",,
Trump pokazał logo Amerykańskich Sił Kosmicznych. Nowy znak rodem z... uniwersum Star Treka,"Prezydent USA zaprezentował logo Amerykańskich Sił Kosmicznych, szóstej formacji sił zbrojnych. Nowy znak przykuł szczególną uwagę internautów, ponieważ jest uderzająco podobny do logo dowództwa Gwiezdnej Floty (Starfleet Command) z uniwersum Star Treka – amerykańskiego serialu telewizyjnego fantasy z końcówki lat 60. XX wieku, którego kontynuację nakręcono w 2019 roku.","Nowe logo Sił Kosmicznych USA ma biało-niebieskie kolory. Symbol w kształcie grotu strzały, umieszczony na środku planety, otoczono słowami: United States Space Force, Department of the Air Force. Poniżej grafiki planety umieszczono zapisany rzymskimi cyframi rok 2019 – datę utworzenia Sił Kosmicznych. Ich powstania życzył sobie prezydent Donald Trump, który chciał zapewnić Ameryce „dominację w kosmosie”.  Logo jest tak podobne do znaku pochodzącego ze Star Treka, że wydaje się wręcz ukłonem w stronę fanów tego fikcyjnego uniwersum.",,
Podcinanie gardła lalki z wizerunkiem abp. Jędraszewskiego podczas wyborów Mr Gay,W jednym z lewicowych poznańskich klubów odbyła się gala finałowa Mr Gay Poland 2019. Podczas wyborów jeden z „artystów” wystąpił z dmuchaną lalką z przyklejonym wizerunkiem abp. Marka Jędraszewskiego. Mężczyzna w swoim show imitował podcinanie mu gardła. Klub na Facebooku reklamuje się jako „strefa wolna od nienawiści”.,"Impreza odbyła się w klubie Punto w Poznaniu, a relację fotograficzną z niej opublikowano na stronie internetowej klubu. Na jednym ze zdjęć „Drag Queen Mariolkaa Rebell” trzyma w jednej ręce ich dmuchaną lalkę, która w miejscu twarzy ma przyklejone zdjęcie abp. Marka Jędraszewskiego, a drugą ręką mocno wbija ostre narzędzie w okolice jej gardła. Na koszulce „Drag Queen” ma czerwone plamy przypominające krew. Wokół zgromadzeni są inni uczestnicy imprezy; widać, że klaszczą.  W tym przypadku, zdaniem socjologa Jerzego Kaczmarka z Uniwersytetu Adama Mickiewicza, należy mówić już nie o działaniu jednostki, a o ogólnej zgodzie danego środowiska na tego typu prowokacje i ataki. – Takie działanie jest jednoznacznie działaniem poniżającym. Wiadomo, że środowiska LGBT działają w sposób bardzo agresywny i próbują deprecjonować swoich przeciwników, silnie oddziałując na emocje –powiedział Kaczmarek. To reakcja na homilię wygłoszoną przez abp. Jędraszewskiego w rocznicę powstania warszawskiego, podczas której hierarcha przestrzegał przed ideologią LGBT. – Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – mówił. Poparcie wobec hierarchy wyraziło wiele środowisk, w tym episkopaty Słowacji i Węgier, a także prymas Czech.  Po publikacji przez TVP3 Poznań informacji o wydarzeniach, do jakich doszło podczas wyborów Mister Gay, niektóre zdjęcia zniknęły z Facebooka, a przedstawiciele organizatora oświadczyli, że sprzeciwiają się „wszelkim rodzajom mowy nienawiści, nawoływania do przemocy oraz innym formom propagowania tego typu postaw”.  Organizator twierdzi, że nie został poinformowany o „szczegółach występu” i przeprasza „wszystkie osoby, które się poczuły urażone”.  Zupełnie inne stanowisko zajął klub Punto. – To było show jednego z artystów. Cenzura już dawno się skończyła, więc nie cenzurujemy występów, tym samym nie jesteśmy w stanie przewidzieć, co dany artysta zaprezentuje. Ten występ spotkał się z zadowoleniem ze strony publiczności – oświadczył Sergiusz Wróblewski, właściciel placówki. Reakcja RPO Trudno mi znaleźć uzasadnienie dla tego typu działań promujących przemoc, szczególnie pod płaszczykiem wolności artystycznej – oświadczył w środę Adam Bodnar. RPO zapowiedział, że z urzędu zajmie się sprawą występu drag queen, podczas którego symulowano zabójstwo abpa Jędraszewskiego.",,
"Wójcik: reformujemy wymiar sprawiedliwości, bo on szoruje po dnie","– Słyszałem wczoraj konferencje Grzegorza Schetyny i Sławomira Neumanna z Platformy Obywatelskiej, którzy stwierdzili, że każdy kto się odważy podnieść rękę na reformę Sądu Najwyższego, będzie skarżony za dokonanie próby zamachu stanu. Te słowa odczytuję jako atak na 70 proc. społeczeństwa, które źle ocenia wymiar sprawiedliwości. My reformujemy wymiar sprawiedliwości, bo on szoruje po dnie – mówił w programie „Gość poranka” wiceminister sprawiedliwości Michał Wójcik.","W opinii wiceministra „nie ma żadnego zamachu na Sąd Najwyższy”. – Prezes Sądu Najwyższego Małgorzata Gersdof boi się autonomii Izby Dyscyplinarnej, która będzie rozstrzygała w sprawach dotyczących czynów, które nie powinny być popełnione przez sędziów i prokuratów. Do mnie rocznie wpływa 44 tys. skarg na funkcjonowanie sądów – oświadczył.",,
"Małgorzata Gersdorf przyszła do pracy. Trwa rozprawa z udziałem sędziów, którzy skończyli 65 lat","– Ja dzisiaj będę kierowała pracami Sądu Najwyższego – powiedziała w rozmowie z reporterem RMF FM profesor Małgorzata Gersdorf. W Izbie Cywilnej SN trwa rozprawa z udziałem Jacka Gudowskiego i Wojciecha Katnera, czyli sedziów, którzy nie dostali zgody prezydenta na dalsze orzekanie po 65. roku życia.","Według uchwalonej większością PiS ustawy, od śrdoy funkcję prezesa SN powinien przejąć  sędzia Dariusz Zawistowski, prezes Izby Cywilnej.  Tak jak zapowiedziała wcześniej prof. Gersdorf, w Izbie Cywilnej SN w środę przed południem rozpoczęła się rozprawa z udziałem sędziów Jacka Gudowskiego i Wojciecha Katnera. Sędziowie ci nie dostali zgody prezydenta na dalsze orzekanie po 65. roku życia.Sędziowie uznali podczas narady przed rozpoczęciem rozprawy, że skład został poprawnie obsadzony, bo przepisy odsyłające sędziów po ukończeniu 65. roku życia w stan spoczynku zostały zawieszone przez Sąd Najwyższy w związku z  pytaniami prejudycjalnymi do Trybunału Sprawiedliwości Unii Europejskiej. „Na ten moment nie ma decyzji prezydenta”  Sędzia Zawistowski powiedział w środę rano, że „na ten moment nie ma jeszcze decyzji prezydenta co do tych siedmiu pozostałych sędziów, wśród których jest pan prezes Iwulski i pan prezes Zabłocki”. – Jeżeli zapowiedź zostanie zrealizowana i dzisiaj takie dokumenty stwierdzające przejście tych sędziów w stan spoczynku zostaną dostarczone do SN, to wtedy zrealizuje się ten zapowiadany wczoraj scenariusz. On wynika z obowiązujących przepisów. Najstarszy stażem prezes zastępuje I prezesa podczas jego nieobecności, a w tej sytuacji nie byłoby innego prezesa poza mną, więc tutaj sytuacja byłaby z tego punktu widzenia dosyć oczywista – zaznaczył.  Mucha: pismo zostanie wysłane – Prawdopodobnie jeszcze w środę do kierującego obecnie SN sędziego Dariusza Zawistowskiego zostanie wysłane pismo stwierdzające, że z mocy prawa siedmiu sędziów sądu przechodzi w stan spoczynku – powiedział w środę prezydencki minister Paweł Mucha. – Będą takie pisma informacyjne, które będą stwierdzały okoliczność, która nastąpiła z mocy prawa, że sędzia przeszedł w stan spoczynku. Będzie tak, że pan sędzia Dariusz Zawistowski dostanie takie pismo. Pewnie będzie to formuła taka, że będzie to pismo pana ministra Andrzeja Dery do pana prezesa Zawistowskiego, kierującego dzisiaj Sądem Najwyższym z informacją, że „z dniem dzisiejszym w stan spoczynku przeszli” – i tu będzie wskazanie siódemki sędziów – powiedział PAP Paweł Mucha.",,
Prawdziwe navy seals Władimira Putina. Tito i Lilo szykują się do parady,Foki z rosyjskiego akwarium w beretach i z bronią ćwiczą obroty i wznoszenie rosyjskiej flagi – w ten sposób czczą Dzień Zwycięstwa.,"Foki z Irkucka Tito i Lilo,  ubrane w charakterystyczne berety i hełmy, z pistoletami na wodę, prezentują broń, rozbrajają zabawkowe miny, a nawet podnoszą rosyjską flagę. Wszystko, by uczcić jedno z najważniejszych w Rosji świąt w roku – Dzień Zwycięstwa. – Tito i Lilo to dwoje naszych wojowników. Są podobne do nas –  mówi trenerka fok Maria Chernovopivskaya. – Tito jest przebojowy, Lilo jako dziewczynka nieco bardziej nieśmiała – dodaje.",,
Iran pokazał nową rosyjską broń. Parada w Dzień Armii,"Irańska armia pochwaliła się w niedzielę najnowszym nabytkiem – rosyjskimi zestawami przeciwlotniczymi S-300, które w mijającym tygodniu przybyły do kraju. Przez ulice Teheranu wyrzutnie przejechały obok maszerujących żołnierzy.","Parada była elementem obchodów Dnia Armii. – Siła naszego wojska nie jest wymierzona w sąsiadów. Jej celem jest obrona islamskiego Iranu i odstraszanie – podkreślił prezydent Hassan Rouhani w czasie przemówienia. Sojusznik AsadaKontrakt na zestawy S-300 został podpisany jeszcze w 2007 roku, ale trzy lata później Moskwa anulowała go ze względu na sankcje nałożone na Iran za prace prowadzone przy programie atomowym.",,
Szczyt UE bez premiera i ministra finansów Grecji,"Nowy premier Grecji Antonis Samaras, który w sobotę przeszedł operację z powodu uszkodzonej siatkówki oka, nie weźmie udziału w szczycie UE, planowanym na 28 i 29 czerwca – poinformował  rzecznik rządu. Nieobecny będzie też nowy grecki minister finansów.","Według rzecznika, Grecję będzie reprezentował minister spraw zagranicznych Dimitris Awramopulos oraz dotychczasowy minister finansów Jeorjos Zanias. Jak pisze Reuters, podczas spotkania przywódców UE Ateny będą próbowały złagodzić warunki międzynarodowej pomocy finansowej.W sobotę, przedstawiając stanowisko w sprawie renegocjacji warunków tej pomocy, nowy koalicyjny rząd poinformował, że Ateny będą zabiegać o zgodę na złagodzenie polityki podatkowej, wstrzymanie redukcji zatrudnienia w sektorze publicznym i dalszych cięć płacowych. Chcą też odsunięcia o dwa lata terminu realizacji restrykcyjnych przedsięwzięć oszczędnościowych, narzuconych przez międzynarodowych kredytodawców.Samaras w sobotę przeszedł udaną operację oka w jednym z ateńskich szpitali. Wcześniej, w związku z planowanym zabiegiem, premier musiał odwołać przemówienie, które miał wygłosić w piątek przed deputowanymi.  Nie wiadomo,kiedy ponownie zbierze się grecki parlament.W środę Samaras został zaprzysiężony na premiera pogrążonej w kryzysie zadłużenia Grecji. Jego konserwatywna Nowa Demokracja, która wygrała niedzielne wybory parlamentarne, tworzy koalicyjny rząd z socjalistycznąpartią PASOK oraz umiarkowaną Demokratyczną Lewicą.  Nowy szef resortu finansów Wasilis Rapanos jeszcze przed zaprzysiężeniem wpiątek został przewieziony do szpitala z powodu mdłości, silnych bólówbrzucha, pocenia się, zawrotów głowy i ogólnego osłabienia. Wciąż przebywa w klinice.",,
Miedwiediew: Członkostwo Gruzji w NATO może „sprowokować straszny konflikt”,"Premier Rosji ostrzegł Gruzinów przed wstąpieniem do NATO. Dmitrij Miedwiediew w wywiadzie dla dziennika „Kommiersant” oświadczył, że członkostwo Gruzji w Sojuszu może „sprowokować straszny konflikt”. Władze w Tbilisi zapowiedziały, że żadne argumenty i groźby ze strony Rosji nie zawrócą ich kraju z drogi do integracji z NATO i Unią Europejską.","W nocy z 7 na 8 sierpnia przypada 10. rocznica wojny gruzińsko-rosyjskiej o Osetię Południową. 10 lat temu rosyjska armia uniemożliwiła Gruzinom odzyskanie kontroli nad separatystycznym regionem i po kilkudniowych starciach zbrojnych wkroczyła do Gruzji, zajmując część jej terytorium. Wtedy władze w Tbilisi zerwały stosunki dyplomatyczne z Rosją. Pełnomocnik Gruzji do spraw kontaktów z Moskwą Zurab Abaszidze powiedział Polskiemu Radiu, że jego rodacy chcą mieć przyjaciół i partnerów w Unii Europejskiej i NATO, i żadne rosyjskie groźby nie zmienią tej decyzji. – Jeśli miałbym wybierać, kierując się własnym doświadczeniem i dobrem swoich dzieci oraz wnuków, to wybieram Europę, a NATO jest tym systemem, który chroni ten świat przed zewnętrznymi zagrożeniami – wyjaśnił gruziński dyplomata.",,
„Magazyn śledczy Anity Gargas”: Czy ekipa Tuska zdezerterowała wobec Rosjan?,"Zamiast kar dobrze płatne posady, zamiast odpowiedzialności – awanse. W jaki sposób zostali nagrodzeni ci, którzy podejmowali katastrofalne w skutkach decyzje w sprawie wizyty w Katyniu prezydenta Lecha Kaczyńskiego i przedstawicieli najważniejszych organów państwa? Czy ekipa Donalda Tuska zdezerterowała wobec Rosjan w obliczu konieczności obrony polskiej racji stanu? Komu na rękę było oddanie śledztwa Moskwie i kto kłamał o doskonałej współpracy z Rosjanami? „Magazyn śledczy Anity Gargas” w czwartek o 22:20 w TVP1.",,,
Wisła Kraków ma nowego właściciela,"Towarzystwo Sportowe Wisła Kraków w wydanym oświadczeniu potwierdziło, że podpisało warunkową umowę sprzedaży 100 procent akcji Wisły Kraków SA, która posiada drużynę występującą w piłkarskiej ekstraklasie.","„We wtorek 18 grudnia doszło do spotkania przedstawicieli Towarzystwa Sportowego Wisła Kraków z luksembursko-brytyjskim konsorcjum funduszy inwestycyjnych, podczas którego podpisano warunkową umowę sprzedaży 100 procent akcji Wisły Kraków SA. Szczegóły umowy są objęte ścisłą klauzulą poufności. Uprawomocnienie umowy nastąpi w najbliższych dniach” – napisano w oświadczeniu opublikowanym na oficjalnej stronie internetowej krakowskiego klubu. Towarzystwo Sportowe Wisła przejęło piłkarską spółkę w sierpniu 2016 roku od Jakuba Meresińskiego, który z kolei nieco wcześniej odkupił 100 procent udziałów od Tele-Foniki Kable SA, wcześniejszego długoletniego właściciela klubu. Wisła SA zarządzana przez Towarzystwo Sportowe od początku zmagała się z ogromnymi problemami finansowymi, które nasiliły się w ostatnim półroczu. Piłkarze od kilku miesięcy nie otrzymywali pensji, rosły długi, a spółce groziło bankructwo. Ratunkiem był nowy inwestor i wszystko wskazuje na to, że podpisana we wtorek w Zurychu umowa rozpoczęła proces zmian właścicielskich.",,
Jeleń utknął w basenie. Pomogła mu policja,"Amerykańscy policjanci uratowali jelenia, który utknął w basenie. Zwierzę nie było w stanie się z niego wydostać o własnych siłach. Policja z Lexington w hrabstwie Fayette w Kentucky opublikowała w mediach społecznościowych wideo z akcji ratunkowej.","Jeden z policjantów próbował wyciągnąć jelenia za przednie nogi, ale potrzebował pomocy. Poprosił o nią właściciela prywatnej posesji, na której doszło do wypadku. Z jego pomocą jeleń został już bezpiecznie wyciągnięty z wody. Przemoknięte zwierzę pobiegło od razu w kierunku pola.",,
Szef MON: Prezydenci  Polski i USA będą rozmawiali m.in. o bezpieczeństwie,"– Bezpieczeństwo, relacje wojskowe polsko-amerykańskie będą przedmiotem rozmów podczas oficjalnej wizyty prezydenta Andrzeja Dudy w Waszyngtonie zaplanowanej na 18 września – zapowiedział szef MON Mariusz Błaszczak.","Biały Dom poinformował we wtorek, że prezydent USA Donald Trump wraz z pierwszą damą Melanią przyjmą 18 września w Waszyngtonie prezydenta Andrzeja Dudę z małżonką Agatą Kornhauser-Dudą; będzie to pierwsza oficjalna wizyta prezydenta Dudy w Białym Domu. W programie wizyty są rozmowy Andrzeja Dudy i Donalda Trumpa w cztery oczy, plenarne rozmowy delegacji, spotkania Dudy z amerykańskimi politykami w Senacie, spotkanie pierwszych dam oraz wspólna konferencja prasowa obu prezydentów.Szef MON, który był gościem radiowej „Jedynki”, zapytany, czy będzie towarzyszył prezydentowi w Stanach Zjednoczonych, odparł, że we wtorek rozmawiał z Andrzejem Dudą na temat tej wizyty. – Bezpieczeństwo, relacje wojskowe polsko-amerykańskie będą przedmiotem rozmów. Rozmowy toczą się na poziomie eksperckim. Chodzi o kontrakty dotyczące uzbrojenia Wojska Polskiego, ale także chodzi o stałe bazy wojsk amerykańskich w Polsce – podkreślił Błaszczak.Dopytywany, czy będą rozmowy z Trumpem „na temat rozpadu Unii Europejskiej, czy wyjścia Polski z UE”, odpowiedział: „Nie, z prezydentem Stanów Zjednoczonych rozmawiamy w ramach Sojuszu Północnoatlantyckiego i o relacjach polsko-amerykańskich”.Szef MON przyznał, że postawa niektórych państw UE jest niepokojąca. – Prezydent Trump podczas szczytu (NATO) w Brukseli 12 lipca tego roku mówił również publicznie o zachowaniach sojuszników z zachodu Europy, na temat tego, że nie wydają 2 proc. PKB na obronność, na temat relacji z Rosją – zauważył minister.Jak dodał, Trump był krytykowany za spotkanie z prezydentem Rosji Władimirem Putinem, ale – podkreślił – kanclerz Niemiec Angela Merkel już za spotkanie z Putinem nie była krytykowana. – Nord Stream 2 jest koronnym dowodem tego, że relacje rosyjsko-niemieckie (są) ukierunkowane nie na bezpieczeństwo, tylko na relacje polityczne, uzależnienie Niemiec od dostaw rosyjskiego gazu – ocenił szef MON.",,
„Zamach na suwerenność naszego kraju”. Sobolewski o działaniach UE i Komisji Weneckiej,"Można wysnuć wniosek, że jest zamach na suwerenność i niepodległość naszego kraju, bo dochodzi do nielegalnych – według nas – prób ingerowania w proces prawodawczy w Polsce – ocenił Krzysztof Sobolewski. Przewodniczący komitetu wykonawczego PiS odniósł się w ten sposób do prób ingerowania Komisji Weneckiej i instytucji unijnych w sprawy prawodawstwa w Polsce.","Sobolewski w Polskim Radiu 24 odniósł się do słów przewodniczącego PiS Jarosława Kaczyńskiego, który w Starachowicach (Świętokrzyskie) mówił, że Polakom, należy się „własne państwo, państwo niepodległe, suwerenne, demokratyczne, które jest organizacją wspólnoty Polaków”.  – Patrząc na sytuację, którą mamy w tej chwili – w kontekście zagranicy – to można wysnuć taki wniosek, że jest taki zamach na suwerenność i na niepodległość naszego kraju. Począwszy od prób ingerowania organów doradczych Rady Europy, jakim jest Komisja Wenecka (...) poprzez próby – według nas – nielegalnego ingerowania w proces prawodawczy w Polsce przez Komisję Europejską i Parlament Europejski. Mamy już trzy instytucje, które w tej chwili zajmują się praworządnością w Polsce w sytuacji, gdy z tą praworządnością jest (wszystko) w jak najlepszym porządku – mówił Sobolewski.  Polityk był też pytany o decyzję Komisji Europejskiej, która ma wystąpić do Trybunału Sprawiedliwości UE o środki tymczasowe ws. przepisów dotyczących reżimu dyscyplinarnego wobec polskich sędziów i zapytany co zrobi PiS, jeśli TSUE przyjmie ten wniosek, i Izba Dyscyplinarna SN zostanie zawieszona.  Według Sobolewskiego należy poczekać na rozstrzygnięcie wniosku przez TSUE, gdyż niedawno mieliśmy taką sytuację, kiedy „oczekiwano wyroku TSUE, który będzie ingerował w polski system prawodawczy”. Jak zaznaczył, jeśli okazałoby się jednak, że rozstrzygnięcie jest TSUE niekorzystne, to „jest duży katalog możliwości, aby odnieść się w odpowiedni sposób do takiego rozstrzygnięcia”. – Będziemy wtedy reagować na bieżąco – zapowiedział.  Zdaniem polityka ze strony Unii Europejskiej mamy do czynienia z przykładem „hipokryzji i schizofrenii”, gdyż w krajach tzw. starej Unii podobne rozwiązania funkcjonują i nie ma obaw o praworządność. – Natomiast w Polsce jest obawa o praworządność, pomimo że wprowadzamy takie same rozwiązania jakie funkcjonują w Niemczech lub Francji – wskazał. Sobolewski ocenił, że te naciski zewnętrzne są powodowane „działaniami parlamentarzystów partii opozycyjnych, czy to w PE czy w parlamencie polskim”. – Najlepszym przykładem było głosowanie w Parlamencie Europejskim – wskazał.  Parlament Europejski przyjął rezolucję w sprawie praworządności w Polsce i na Węgrzech. Stwierdzono w niej, że sytuacja w obu państwach się pogarsza, dlatego KE i Rada UE powinny wykorzystać dostępne narzędzia, by wyeliminować ryzyko naruszania wartości unijnych. Europosłowie wezwali państwa członkowskie do przyjęcia przepisów, by dostęp do środków unijnych był uzależniony od przestrzegania praworządności.  Sobolewski zwrócił uwagę, że poza dwoma wyjątkami parlamentarzyści opozycji głosowali „przeciwko Polsce”. – Można powiedzieć, że duch Targowicy jest wiecznie żywy – podsumował Sobolewski.  Za przyjęciem rezolucji PE zagłosowali europosłowie PO, PSL i deputowani z list Wiosny, z kolei SLD się podzielił. Przedstawiciele PO, PSL i Wiosny byli krytykowani po głosowaniu przez europosłów PiS. Europosłanka Jadwiga Wiśniewska oceniła, odnosząc się do głosowań PO, PSL i Wiosny, że „występowanie przeciwko rządowi w PE nie służy Polskiej racji stanu”. W odpowiedzi przewodniczący delegacji PO Andrzej Halicki podkreślał, że Platforma poparła rezolucję, bo „UE musi być silniejsza, a nie słabsza”. PO odrzuca oskarżenia ze strony PiS, że przez głosowanie przyłącza się do odbierania funduszy unijnych dla Polski. PE zaapelował, by w czasie kolejnych wysłuchań odniesiono się również do nowych wydarzeń i oceniono ryzyko naruszenia niezależności sądownictwa, wolności słowa, w tym wolności mediów. W rezolucji zaapelowano do KE „o wykorzystanie w pełni dostępnych narzędzi, w szczególności przyspieszonych postępowań” przed Trybunałem Sprawiedliwości i „wniosków o zastosowanie środków tymczasowych, aby wyeliminować wyraźne ryzyko poważnego naruszenia przez Polskę i Węgry wartości, na których opiera się Unia”.  Eurodeputowani stwierdzili, że wniosek KE dotyczący praworządności w Polsce ma ograniczony zakres, dlatego zaapelowali do Rady UE, aby w związku z obecnymi wysłuchaniami zbadała, w jaki sposób zająć się zarzutami dotyczącymi naruszeń praw podstawowych w Polsce.  Rezolucja PE wskazuje, że przebieg wysłuchań uwypukla ponownie pilną potrzebę wprowadzenia unijnego mechanizmu dotyczącego demokracji, praworządności i praw podstawowych. Miałby to być coroczny „niezależny, oparty na dowodach i niedyskryminacyjny przegląd oceniający na równych prawach przestrzeganie przez wszystkie państwa członkowskie UE wartości”.",,
Papież umył nogi młodocianym więźniom,Papież Franciszek odprawił Mszę Wieczerzy Pańskiej w Wielki Czwartek w więzieniu dla nieletnich w Rzymie. W jej trakcie dokonał sugestywnego obrzędu obmycia nóg dwunastu młodocianym więźniom; wśród nich dwóm dziewczętom – katoliczce i muzułmance.,"W zaledwie trzyminutowej improwizowanej homilii w czasie mszy inaugurującej Triduum Paschalne, odprawionej w zakładzie karnym Casal del Marmo, papież powiedział:  – Ten, kto jest wyżej musi służyć innym. To jest symbol i znak. Umyć nogi oznacza: jestem, by ci służyć – oświadczył.    Następnie dodał:  – To wzruszające: Jezus myje nogi swoim uczniom i tłumaczy im: zrozumcie to, co zrobiłem dla was. Wy nazywacie mnie Mistrzem i Panem, bo nim jestem. Jeśli zatem ja, Mistrz i Pan, umyłem wam nogi, wy też musicie umyć je sobie nawzajem.My nie musimy zawsze myć sobie nóg. Musimy sobie pomagać – przypomniał Franciszek.  – Wiele razy ktoś jest zły na drugiego. Zapomnij o tym i jeśli ktoś prosi cię o przysługę, zrób to. Jezus naucza nas, by sobie nawzajem pomagać i ja to robię –  mówił papież.   Dalej zapewnił: ""Robię to prosto z serca, bo to jest mój obowiązek jako księdza i biskupa. Muszę wam służyć, ale zarazem kocham to, bo tego nauczył mnie Pan"". Franciszek apelował do uczestników mszy:  – Wy też pomagajcie sobie nawzajem. Pomagając sobie czynimy dobro. Dwa tygodnie po swym wyborze nowy biskup Rzymu powtórzył gest pokory, który charakteryzował jego posługę jako arcybiskupa Buenos Aires, gdzie odwiedzał więzienia, szpitale, przytułki.  W zakładzie karnym Casal del Marmo na peryferiach Wiecznego Miasta osadzonych jest 49 więźniów; wśród nich 38 to imigranci, także muzułmanie. Najmłodsi osadzeni mają 14 lat. W komentarzach włoskie media kładą nacisk na odwagę nowego papieża, który postanowił odprawić mszę w miejscu, gdzie – jak się podkreśla – nikt go nie zna, a większość młodych więźniów to wyznawcy islamu oraz niewierzący.  Wielkoczwartkowa liturgia była bardzo prosta. Podczas papieskiej mszy śpiewano pieśni przy akompaniamencie gitary. Więźniowie czytali fragmenty Ewangelii i modlitwy wiernych. Pomagali im również wolontariusze.  Symboliczny wymiar miał fartuch, który Franciszek założył w chwili obrzędu obmycia nóg; został uszyty z przędzy pochodzącej z dwóch palestyńskich miast, Betanii i Jerycha. Wykonano go koło Belluno, na północy Włoch, w ośrodku niosącym pomoc trudnej młodzieży.",,
„Murem za Nalaskowskim!”. Ruszyła akcja w obronie zawieszonego profesora,"Centrum Życia i Rodziny uruchomiło akcję „Murem za profesorem Nalaskowskim!”. Jej celem jest wsparcie wykładowcy Uniwersytetu Mikołaja Kopernika w Toruniu, poddanego szykanom przez władze uczelni za krytykę organizacji LGBTQ i „marszów równości”.","Centrum Życia i Rodziny kieruje apel do środowiska akademickiego w obronie wolności światopoglądowej oraz wzywa do niezwłocznego przywrócenia prof. Aleksandra Nalaskowskiego do pełni praw nauczyciela akademickiego, a w szczególności prawa do prowadzenia zajęć dydaktycznych i badań naukowych. Podpis pod apelem można złożyć na stronie www.muremzaprofesorem.pl „Za stwierdzenia zawarte w swoim felietonie wybitny pedagog prof. Aleksander Nalaskowski został zawieszony w prawach nauczyciela akademickiego i wszczęto przeciwko niemu postępowanie dyscyplinarne. To już kolejna sytuacja w ostatnich miesiącach, w której środowisko akademickie promuje ideologię LGBTQ, a zagłusza głosy krytyczne wobec roszczeń i działań tego ruchu. Jednocześnie nic nie wiadomo o jakichkolwiek konsekwencjach dla wykładowców wulgarnie wyśmiewających rodziny wielodzietne, mieszkańców wsi czy osoby chodzące do kościoła” – czytamy na stronie. Jak zwraca uwagę Kazimierz Przeszowski, wiceprezes Centrum Życia i Rodziny – Uniwersytet ze swej natury jest miejscem swobodnej debaty akademickiej, wolności słowa i prowadzenia badań naukowych. Tymczasem w wielu wypadkach uczelnie wyższe zostają zdominowane przez środowiska skrajnie liberalne czy wręcz neomarksistowskie, których poglądy stają się „obowiązujące” dla całej społeczności akademickiej.",,
Orędzie premier Beaty Szydło w TVP1 i TVP Info,"Zapraszamy na wieczorną publicystykę do TVP Info. Zobacz, kto jeszcze będzie naszym gościem.","Wieczorne pasmo publicystyczne o godzinie 18.00  rozpoczyna program „Cztery strony”. Gościem Wojciecha Muchy będzie sędzia Julia Przyłębska, prezes Trybunału Konstytucyjnego. O godzinie 20.00 szefowa rządu Beata Szydło wygłosi specjalne orędzie.",,
Piloci mówią o naciskach polityków,"Często zdarzały się naciski polityków na lotników – wynika z zeznań pilotów 36. Specjalnego Pułku Lotnictwa Transportowego. Presję na pilotów miał wywierać m.in. premier Leszek Miller. Do przesłuchań świadków, zeznających w śledztwie dotyczącym przyczyn katastrofy smoleńskiej dotarł dziennik „Polska The Times”.","Dokumenty sporządzono w Wojskowej Prokuraturze Okręgowej w Warszawie. Jeden z pilotów z 36. pułku mówi między innymi, że był świadkiem, jak premier Leszek Miller rozmawiał z dowódcą pułku w celu skłonienia załogi do wykonania lotu wbrew przepisom. Dodaje, że z rozmów z kolegami wie, iż takie praktyki były często stosowane. Leszek Miller widzi tę sytuację nieco inaczej. Twierdzi, że nie naciskał na pilotów, a tylko raz, w 1997 roku, zapytał, dlaczego pilot śmigłowca nie ma pozwolenia na start. Okazało się, że pogorszyła się pogoda w rejonie lądowania i lot się nie odbył.Według dziennika o nieprawidłowych zachowaniach polityków świadczą także wspomnienia Roberta Latkowskiego, najstarszego stażem w Polsce pilota Tu-154, kiedyś dowódcy 36. pułku, opublikowane w książce „Ostatni lot"". Opisane są w niej między innymi naciski wywierane na pilotów między innymi przez szefa gabinetu prezydenta Mieczysława Wachowskiego, ministra obrony Jana Parysa i szefa Kancelarii Urzędu Rady Ministrów Jana Rokitę.„Musicie wylądować, bo prezydent ma ważne spotkanie - powtarzał bez przerwy stojący za moimi plecami Mieczysław Wachowski, szef Kancelarii Prezydenta. Była noc, a warunki były koszmarne” – pisze w książce.",,
"Kolejny atak nożownika w Warszawie. Ofiara nie żyje, podejrzany w rękach policji","Stołeczna policja zatrzymała podejrzanego o napad z nożem w ręku w kwiaciarni na ulicy Sobieskiego na warszawskim Dolnym Mokotowie. W wyniku ataku poszkodowany, 40-letni mężczyzna, mimo reanimacji, zmarł na miejscu zdarzenia.","– Dzięki szybkiej informacji, koordynacji działań i powiadomieniu patroli policyjnych, udało się ująć podejrzanego – poinformował rzecznik stołecznej policji komisarz Sylwester Marczak.  – W tej chwili prowadzimy czynności mające na celu przede wszystkim dokładne wyjaśnienie przebiegu tego zdarzenia i motywów działania sprawcy – dodał rzecznik.  Na miejscu zbrodni trwają czynności funkcjonariuszy i prokuratora. Ze wstępnych ustaleń wynika, że mężczyzna wszedł do kwiaciarni i kilkakrotnie ugodził nożem 40-latka, w wyniku czego zaatakowany zmarł.",,
Polscy weterani powitani oklaskami w Bredzie,"Mieszkańcy Bredy – miasta, które przed 75 laty zostało wyzwolone przez 1. Polską Dywizję Pancerną gen. Stanisława Maczka spod niemieckiej okupacji – oklaskami przywitali w sobotę ostatnich „maczkowców”. Kombatanci przejechali ulicami Bredy w historycznych pojazdach wojskowych.","Uroczystości 75. rocznicy wyzwolenia Bredy spod okupacji niemieckiej rozpoczęły się w sobotę rano na Polskim Honorowym Cmentarzu Wojskowym w Oosterhout (w pobliżu Bredy), gdzie złożono hołd generałowi i dowodzonej przez niego 1. Polskiej Dywizji Pancernej. Następnie w Bredzie złożono kwiaty przed tablicą poświęconą żołnierzom gen. Maczka – w miejscu, gdzie 11 listopada 1944 r. została odprawiona pierwsza msza polowa w wolnym już mieście.  Burmistrz Bredy Paul Depla powiedział, że mieszkańcy nigdy nie zapomną o tym, co uczynili dla nich żołnierze 1. Polskiej Dywizji Pancernej.   Zapowiedział, że za kilka miesięcy w Bredzie zostanie otwarty Memoriał im. gen. Stanisława Maczka. Po tej ceremonii odbył się przejazd weteranów przed budynek ratusza historycznymi, wojskowymi pojazdaami. Mieszkańcy miasta przywitali polskich kombatantów oklaskami, a w witrynach sklepów pojawiły się napisy: „Dziękujemy wam Polacy” (nawiązujące do tych, które przywitały polskich żołnierzy w dniu wyzwolenia Bredy - 29 października 1944 r.).",,
"Korwin-Mikke skazany za spoliczkowanie Boniego. „Nie będę kwestionować wyroku, zapłacę”","Europoseł Janusz Korwin-Mikke zapowiedział, że nie będzie kwestionował wyroku sądu, który prawomocnie skazał go na 20 tys. grzywny za spoliczkowanie innego europosła Michała Boniego z PO. Dodał, że grzywnę zapłaci.","Warszawski SO oddalił w piątek apelację Korwin-Mikkego od wyroku sądu pierwszej instancji. Uznał, że jest bezzasadna.Europoseł w rozmowie z dziennikarzami podkreślił, że czuje się trochę pokrzywdzony tym wyrokiem, bo w efekcie to nie on ma satysfakcję moralną, tylko Boni. Jak dodał, liczył na uniewinnienie. Powtórzył to, co mówił podczas rozprawy apelacyjnej, że jego działanie, czyli „spoliczkowanie Boniego”, było aktem dyshonorującym i odpowiedzią na to, że europoseł nie przeprosił go za swoją wcześniejszą medialną wypowiedź.– Polska potrzebuje, tak samo jak Ameryka, odrobiny sprawiedliwości wymierzanej na miejscu, bez zawracania głowy sądami. Tego typu rzeczy jak policzkowanie, które są czynnością honorową raczej, a nie karną, nie powinny być w ogóle przedmiotem zainteresowania sądów karnych – uważa Korwin-Mikke. Wyraził nadzieję, że Boni, zgodnie z zasadami kodeksu honorowego, „nie będzie przyjmowany w dobrych domach”.„Nie można naruszać niczyjej nietykalności cielesnej”Wyrokiem usatysfakcjonowani są natomiast pełnomocnicy Boniego. Mec. Piotr Schramm podkreślił, że sąd w pełni podzielił ich argumentację. Dodał, że gdyby sąd przyjął, że nie jest przestępstwem podejście i uderzenie drugiej osoby, tłumaczone jako akt honorowy, to byłoby to przyzwolenie na samosądy. Jak zauważył, sąd jednoznacznie wskazał, że niezależnie od tego, kim się jest i jaką się pełni funkcję, nie można naruszać niczyjej nietykalności cielesnej.",,
"Mariusz Błaszczak: policja musi być mocna, żeby zapewnić bezpieczeństwo","Rodzina zastrzelonego antyterrorysty dostanie specjalne renty od państwa, jest już decyzja premier Beaty Szydło w tej sprawie  – potwierdził na antenie TVP Info szef MSWiA Mariusz Błaszczak.","– Koncentrujemy się na otoczeniu opieką rodziny poległego policjanta – powiedział Mariusz Błaszczak. – Pani premier na mój wniosek podjęła decyzję o przyznaniu rent specjalnych dla wdowy i dla dwójki dzieci, które osierocił policjant. Otoczyliśmy opieką także rannych policjantów, ich życiu nie zagraża żadne niebezpieczeństwo, są pod opieką – powiedział.Jak mówił Błaszczak, bandyta użył broni automatycznej. Prowadzone są działania, która mają wyjaśnić pochodzenie tej broni.Minister podkreślił, że policja „musi być mocna, musi być silna i musi być stanowcza”, żeby strzec bezpieczeństwa obywateli. – Temu służy program modernizacji służb mundurowych, prowadzony przez rząd Prawa i Sprawiedliwości na wzór programu rządu Jarosława Kaczyńskiego sprzed dziesięciu lat. To są pieniądze przeznaczone na wyposażenie, na infrastrukturę i na podwyżki wynagrodzeń dla policjantów, bo policjanci ryzykują swoje zdrowie i życie – powiedział.  – Zrobimy wszystko, żeby bandyci byli ukarani za te czyny których się dopuścili. Jeden został zabity na miejscu, dwóch jest zatrzymanych – mówił minister. Wskazał, że „przestępczość w naszym kraju spada, wykrywalność wzrasta; fakt, że mieliśmy do czynienia z tak tragicznym w skutkach zdarzeniem jest oczywiście faktem niezaprzeczalnym, ale chciałem podkreślić, że policja coraz lepiej radzi sobie z łapaniem bandytów”. Specjalna renta dla żony i dzieci „Rodzinę zamordowanego Policjanta otoczymy opieką. Podjęłam decyzję o przyznaniu rent specjalnych dla Jego żony i dzieci. Łączę się z Nimi w bólu” – napisała na Twitterze premier Beata Szydło.",,
Oskarżenie o zdradę stanu za węgierski paszport? Spór Kijowa i Budapesztu zaostrza się,Śledztwo w sprawie wydawania paszportów Węgier członkom węgierskiej mniejszości na ukraińskim Zakarpaciu prowadzone jest z artykułu o zdradę stanu – poinformowała w piątek prokuratura w obwodzie zakarpackim na zachodzie Ukrainy.,"– Sprawa ta wniesiona została do Rejestru Postępowań Sądowych w związku z doniesieniami mediów dotyczącymi podjęcia przez obywateli Ukrainy działań na szkodę suwerenności i jedności terytorialnej Ukrainy – powiedział niewymieniony z nazwiska przedstawiciel zakarpackiej prokuratury obwodowej, cytowany przez agencję Interfax-Ukraina. – Jest to wstępna kwalifikacja prawna – dodał. W czwartek prokurator generalny Jurij Łucenko przekazał, że śledztwo w sprawie wydawania paszportów węgierskich prowadzi Służba Bezpieczeństwa Ukrainy (SBU). – Posiadanie podwójnego obywatelstwa jest kategorycznie zakazane w konstytucji. Nie ma tu różnych tłumaczeń tego faktu. Jeśli są dowody na posiadanie dwóch obywatelstw, to powinna być i kara – mówił. Formalnie władze Ukrainy uznają tylko jedno obywatelstwo i nie tolerują posiadania dwóch paszportów. Szijjarto nazwał publikację wideo z Berehowego wybitnie nieprzyjaznym krokiem i uznał, że jest to element kampanii przez zaplanowanymi na Ukrainie na przyszły rok wyborami prezydenckimi i parlamentarnymi. Szijjarto podkreślił, że także Ukraina musi przestrzegać międzynarodowych zobowiązań i powinna mieć świadomość, że licząca 150 tys. osób mniejszość węgierska na Zakarpaciu ma swoje prawa niezależnie od tego, że Ukraina stara się je ograniczyć. Stosunki ukraińsko-węgierskie zaostrzyły się w 2017 roku, gdy parlament w Kijowie przyjął nową ustawę oświatową. Budapeszt oświadczył, że godzi ona w prawa mniejszości węgierskiej na ukraińskim Zakarpaciu, gdyż ogranicza prawo do nauczania w języku ojczystym. Z powodu sporu Węgry blokują m.in. posiedzenia Komisji NATO-Ukraina.",,
„Niesłychane szaleństwo”. Niemcy słały broń do Turcji pomimo deklaracji rządu,"Z powodu tureckiej ofensywy przeciwko Kurdom w Syrii Niemcy deklarowały wstrzymanie eksportu do Turcji broni i sprzętu wojskowego. Okazuje się jednak, że już po rozpoczęciu tureckiej ofensywy rząd Niemiec wydawał zgodę na taki eksport – pisze w piątek dpa.","O wstrzymaniu eksportu broni i sprzętu wojskowego do Turcji informował ówczesny minister spraw zagranicznych Sigmar Gabriel (SPD), gdy w styczniu siły tureckie rozpoczęły ofensywę na kontrolowany przez Kurdów rejon Afrin na północnym zachodzie Syrii. Ofensywie nadano kryptonim „Gałązka Oliwna”.Obecnie, jak informuje dpa, niemiecki resort gospodarki przyznał – odpowiadając na pytanie posła Zielonych Omida Nouripoura – że w pierwszych pięciu tygodniach „Gałązki Oliwnej” wydano 20 zezwoleń na wart 4,4 miliona euro eksport produktów przemysłu zbrojeniowego.Dpa odnotowuje, że nie jest jasne, o jakie produkty chodzi – do kategorii „produkty przemysłu zbrojeniowego” zalicza się zarówno broń taką jak karabiny, pociski rakietowe czy czołgi, jak i nieuzbrojone pojazdy wojskowe oraz sprzęt wykorzystywany przez wojsko do rozpoznania.MSZ zapewniało, że eksport został wstrzymanyGabriel, który w środę przestał być szefem MSZ, w lutym wielokrotnie zapewniał, że od początku tureckiej ofensywy w Syrii obowiązuje całkowite wstrzymanie niemieckiego eksportu do Turcji wszelkich produktów przemysłu zbrojeniowego.Jednak 13 marca, w odpowiedzi na pytanie posła Zielonych, sekretarz stanu w resorcie gospodarki Matthias Machnig przyznał, że rząd Niemiec również po rozpoczęciu przez Turcję „Gałązki Oliwnej” wydawał zezwolenia na eksport do Turcji produktów przemysłu zbrojeniowego „w pojedynczych przypadkach”. Dodał, że zezwolenia te miały związek ze współpracą międzynarodową w dziedzinie zbrojeń, w ramach której Niemcy mają zobowiązania traktatowe wobec partnerów w UE i NATO, bądź służyły obronności NATO. Niemiecka opozycja ostro skrytykowała wydawanie tych zezwoleń. Szefowa frakcji Lewicy Sahra Wagenknecht nazwała to „niesłychanym szaleństwem”. Oświadczyła, że kanclerz Angela Merkel (CDU) „pomagając Turcji w jej ofensywnej wojnie, staje się współwinna straszliwych zbrodni tureckiego prezydenta (Recepa Tayyipa) Erdogana na Kurdach”. Bundestag potępili turecką ofensywę w północnej SyriiNouripour zarzucił rządowi „bezczelne, systematyczne okłamywanie opinii publicznej”. Dodał, że w obliczu „nieproporcjonalnych działań sił tureckich w północnej Syrii” te zezwolenia „są wielkim obciążeniem dla wiarygodności nowego rządu”. Dodał, że zapewnienia przedstawicieli rządu o „restryktywnej polityce eksportu zbrojeniowego” okazały się pustymi obietnicami. Podczas czwartkowej debaty w Bundestagu deputowani wszystkich frakcji – także chadecy i socjaldemokraci – potępiali turecką ofensywę w Syrii jako sprzeczną z prawem międzynarodowym. Dpa odnotowuje, że rząd Niemiec nie zajął dotąd stanowiska w tej sprawie.",,
"Ukraina oficjalnie uznała Rosję za agresora, a separatystyczne republiki za organizacje terrorystyczne","Ukraińska Rada Najwyższa uznała Rosję za państwo agresora. Decyzja została podjęta niemal rok po rozpoczęciu rosyjskiej agresji na Krymie. Parlament zwrócił się też do wspólnoty międzynarodowej, w tym do Organizacji Narodów Zjednoczonych, Parlamentu Europejskiego i Rady Europy o poparcie deklaracji.","Hanna Hopko z partii Samopomoc odczytała tekst dokumentu, w którym napisano, że Rosja aktywnie wspiera separatystów i odpowiada za takie tragedie, jak zestrzelenie samolotu malezyjskich linii lotniczych, czy ostrzały celów cywilnych w Wołnowasze, Doniecku i Mariupolu.Kijów liczy na sankcje w stosunku do Rosji w organizacjach międzynarodowych, chodzi między innymi o ograniczenie praw rosyjskiej delegacji w Zgromadzeniu Parlamentarnym Rady Europy „do momentu, gdy Rosja nie przestanie ignorować międzynarodowych żądań demokratycznej wspólnoty”. Ukraina chce także, aby uznano Rosję za „agresora, który wspiera terroryzm i blokuje prace Rady Bezpieczeństwa ONZ, co zagraża pokojowi i bezpieczeństwu na świecie”. Rosjanie podszywają się pod separatystów z Doniecka?Jurij Łucenko z Bloku Petra Poroszenki podkreślił wcześniej, że w ostatnim czasie sytuacja na wschodzie znacznie się pogorszyła. Jak zaznaczył, na wschodzie są rosyjskie wojska, często Rosjanom rozdawane są dokumenty samozwańczej Republiki Donieckiej. Pokazał dwie legitymacje wojskowe mężczyzny o nazwisku Siergiejew pochodzącego z Dagestanu, jedna została wydana przez Federację Rosyjską, a druga przez samozwańczą Republikę Doniecką. – Właśnie tak robi się „wojnę domową”, za pomocą takich dokumentów, które zabieramy u zatrzymanych – zaznaczył Łucenko.W oświadczeniu Rady Najwyższej zaznaczono też, że zarówno doniecka, jak i ługańska republiki ludowe powinny zostać uznane przez wspólnotę międzynarodową za organizacje terrorystyczne. UE za zaostrzeniem kursu wobec RosjiWe wtorek także Bruksela wydała bardzo mocne oświadczenie, z którego wynika, że przywódcy krajów europejskich nie mają wątpliwości, co do tego, iż Rosja aktywnie wspiera separatystów. We wspólnym oświadczeniu przywódcy napisali m.in. „potępiamy zabijanie cywilów”, „wzywamy Rosję do potępienia separatystów”. W czwartek w Brukseli odbędzie się nadzwyczajne spotkanie szefów dyplomacji państw UE, zwołane w związku z nasileniem walk na wschodzie Ukrainy.",,
„Na skrzydłach entuzjazmu przemierzy polskie drogi”. Start lewicobusa,"– Wyruszymy w trasę, 41 miast – 41 okręgów wyborczych, będziemy w każdym zakątku Polski, odwiedzimy każdą część naszego kraju - mówił szef sztabu wyborczego lewicy, lider Wiosny Robert Biedroń, inaugurując w piątek przedwyborczy objazd lewicobusem po Polsce.","Biedroń poinformował, że lewica zorganizuje cztery konwencje tydzień po tygodniu – w Poznaniu, Gdańsku, Olsztynie i 5 października w Katowicach. – To nasza trasa, to trasa lewicobusa , który na skrzydłach entuzjazmu, poparcia, przemierzy polskie drogi, i spotkamy się z tysiącami Polek i Polaków, żeby opowiedzieć nasze marzenie o Polsce – powiedział lider Wiosny. Zaznaczył, że do lewicobusa wsiądzie na pewnym etapie były prezydent Aleksander Kwaśniewski. Odwiedzi on razem z liderami lewicy osiem miast; terminy są z Kwaśniewskim ustalane. Z kolei szef SLD Włodzimierz Czarzasty stwierdził, że „wszyscy bronią konstytucji,  ale to lewica dała ją Polsce”. – W tej konstytucji jest napisane »sprawiedliwość społeczna«, a sprawiedliwość społeczna to nie jest rozdawanie pieniędzy, sprawiedliwość społeczna to jest stworzenie systemu usług państwa wobec obywatelek i obywateli w ramach służby zdrowia, kultury, edukacji – to jest sprawiedliwość społeczna, z której jeszcze kilka lat temu się wiele osób się śmiało, a teraz do tego nawiązują” – mówił Czarzasty.   Liderzy przeliterowali słowo „lewica” za pomocą haseł, które znajdują się w programie wyborczym.   „L” – jak mówiła członkini zarządu Lewicy Razem Marcelina Zawisza - to leki i ochrona zdrowia. Jak dodała, lewica chciałaby, aby leki na receptę kosztowały 5 złotych. Ponadto postuluje podniesienie nakładów na ochronę zdrowia do 7 proc. PKB oraz skrócenie czasu oczekiwania na wizytę do lekarza specjalisty do 30 dni.   „E” – to, jak mówiła rzeczniczka SLD Anna Żukowska – ekologia, którą lewica rozumie jako walkę z kryzysem klimatycznym, ze smogiem, skończenie z betonowaniem centrum miast i jako odejście od węgla w energetyce.  „W” – to – jak powiedział Czarzasty – „wiarygodność”.   – Reprezentuję taką partię, która kiedyś rządziła, bardzo dobrze rządziła, ale miała również takie momenty, w których nie dotrzymywała słowa, nie realizowała tego, co obiecała i dobrze mi jest i łatwo mówić o tym, bo wiem, co to znaczy nie realizować obietnic i wiem, że to wobec Polek i Polaków nie jest dobry pomysł – przekonywał.   – W tym składzie, w tej formacji słowa dotrzymamy – zapowiedział Czarzasty. „I” według Zandberga to inwestycje w przyszłość i publiczne inwestycje, które sprawią, że polska gospodarka stanie się bardziej konkurencyjna.   „C” – to człowiek – podkreślał z kolei Biedroń.– Człowiek, a nie tylko pieniądze. Nie może być tak, że w sferze budżetowej standardem jest, że urzędnicy i urzędniczki zarabiają minimalną krajową, że początkujący nauczyciel zarabia 1800 zł. Praca musi dawać ludziom godność, bo człowiek jest najważniejszy. Nie ma ważniejszych rzeczy w życiu publicznym niż praca na rzecz szczęścia człowieka – powiedział lider Wiosny. .   Była wicemarszałek Sejmu Wanda Nowicka przedstawiła literę „A”, czyli – jak mówiła – ambicje i aspiracje Polek i Polaków, którzy „nie chcą słuchać non stop o polskiej martyrologii”.   – Czas ruszyć do przodu ku nowoczesnej i stabilnej gospodarce, ku Polsce silnej dzięki sprawnemu państwu, ku Polsce, która będzie równorzędnym partnerem na arenie międzynarodowej – nawoływała Nowicka.",,
W katedrze Notre Dame nie będzie pasterki. Podobnie jak za czasów rewolucji,"W paryskiej katedrze Notre Dame nie będzie w tym roku liturgii świąt Bożego Narodzenia. To pierwszy od wieków wyłom w tradycji. Ostatnio złamano ją tuż po wybuchu rewolucji francuskiej, kiedy gotycką budowlę odebrano Kościołowi, żeby urządzić w niej Świątynię Rozumu (1793–1801).","W kwietniu katedrę – symbol Paryża – zniszczył pożar. Zastępczą świątynią na czas remontu jest od września późnogotycki kościół parafialny Saint-Germain l'Auxerrois naprzeciwko Luwru.  Według informacji mediów francuskich tradycyjną pasterkę odprawi w tym kościele nowy biskup pomocniczy w Paryżu, Philippe Marsset. Gregoriańskiej mszy św. w uroczystość Narodzenia Pańskiego przewodniczyć będzie ks. Patrick Chauver, dziekan z Notre Dame.    Liturgie Bożego Narodzenia sprawowano w katedrze Notre Dame nieprzerwanie od wieków, z wyjątkiem okresu bezpośrednio po rewolucji francuskiej, kiedy odebrano ja Kościołowi oraz urządzono w niej Świątynię Rozumu, wycofując kult chrześcijański (1793–1801). Wtedy nie sprawowano w niej także liturgii Bożego Narodzenia.    W Notre Dame przywrócono kult chrześcijański po podpisaniu przez Napoleona konkordatu w 1801 r.  Media francuskie poinformowały też, że arcybiskup Paryża, Michel Aupetit odprawiał już większe msze św. w kościele Saint-Sulpice w dzielnicy Saint-Germain-des-Pres.    Po Notre Dame ten pochodzący z XVII wieku kościół parafialny jest drugą co do wielkości świątynią Paryża.",,
Minister sportu o meczu Polska - Kolumbia: Byliśmy słabsi pod każdym względem,"– Przede wszystkim byliśmy słabsi pod każdym względem, w każdym elemencie gry. Pod kątem technicznym, taktycznym, mentalnym, no i – co szczególnie mnie niepokoiło po meczu z Senegalem – jesteśmy dużo słabsi, jeśli chodzi o przygotowanie fizyczne – stwierdził w programie „Kwadrans polityczny” (TVP1) Witold Bańka, minister turystyki i sportu.","Gość Doroty Łosiewicz był pytany o występ polskiej drużyny na mundialu w Rosji. – Starczyło nam sił na kilkanaście minut twardej walki – ocenił krytycznie grę polskich piłkarzy w niedzielnym meczu z Kolumbią.  Jak uważa Bańka, widać było, że piłkarzom brakowało sił – „nie było pomysłu na grę, nie umieli znaleźć przewagi na żadnym polu”, również na polu zaangażowania w grę. – Podczas mundialu nie ma słabych drużyn, i my się o tym dobitnie przekonaliśmy – mówił Bańka. – Jako kibice potrafimy docenić walkę, jeśli przegrywamy w pięknym stylu – dodał minister. Jego zdaniem najbardziej bolesnym nie jest fakt porażki, ale styl gry, sposób, w jaki została ona poniesiona. – Jak się wychodzi na murawę w najważniejszej imprezie sportowej czterolecia, to trzeba zostawić zdrowie na boisku. Trzeba doprowadzić organizm do takiego stanu, walczyć o każdy metr, każdy centymetr murawy, każdą piłkę, po prostu nadrabiać zaległości – uważa Bańka. Dodał, że realnie rzecz biorąc naszym piłkarzom może być trudno wygrać z Japonią. Z drugiej strony, nie mają oni nic do stracenia. Minister powiedział również, że nie ingeruje w kwestie szkoleniowe i stricte sportowe, nie zamierza wpływać na to, czy Adam Nawałka przestanie być trenerem reprezentacji. Wyraził nadzieję, że sam Nawałka przeanalizuje przyczyny porażki i podejmie właściwe decyzje. Powinny one być rozważane na spokojnie.",,
"„Gdyby mierzyć produktywność kampanii, to wynik Dudy jest fatalny”, „Komorowskiemu zaszkodziło poparcie establishmentu”","– Przy takim zaangażowaniu jednej strony i przy sabotażu drugiego kandydata, to jest zwycięstwo, ale nie żadne wielkie – mówił o wygranej Andrzeja Dudy w wyborach prezydenckich politolog prof. Radosław Markowski w „Polityce przy kawie” w TVP1. Zdaniem prof. Jadwigi Staniszkis Bronisławowi Komorowskiemu zaszkodziło poparcie „establishmentu”: Donalda Tuska, Leszka Balcerowicza i Aleksandra Kwaśniewskiego. – Nie używam słowa „układ”, ale wtedy to się narzucało – powiedziała socjolog.","Prof. Radosław Markowski, politolog z SWPS komentując w „Polityce przy kawie” wynik wyborów prezydenckich zauważył, że jeden z kandydatów prowadził bardzo aktywną kampanię, natomiast sztab urzędującego prezydenta „obudził się trzy tygodnie” przed finiszem. – Gdyby mierzyć produktywność kampanii wyborczej, to jest to fatalny wynik Andrzeja Dudy – ocenił politolog. – Przy takim zaangażowaniu jednej strony i przy sabotażu drugiego kandydata – dodał. Profesor zwrócił też uwagę na to, ile sił i środków zainwestowano w kampanię kandydata PiS. – Przy 56-procentowej frekwencji, to nawet gdyby się ostało 52 procent do 48 procent, to jest zwycięstwo, ale nie jest ono żadne wielkie – przekonywał Markowski. Politolog podkreślił, że Polska znowu jest podzielona na dwie części. „Dudę wyniosła do zwycięstwa wieś”Gość „Polityki przy kawie” zwrócił także uwagę na to, które grupy społeczne wyniosły kandydatów do zwycięstwa. – W przypadku Andrzeja Dudy to jest wieś. Wielkie miasta zdecydowanie opowiedziały się za Komorowskim – mówił. Dodał, że na kandydata PiS zagłosowali głównie ludzie bardzo młodzi z podstawowym wykształceniem. – To nie jest ta Polska, w której tworzy się innowacje. To jest Polska, która domaga się redystrybucji – mówił w TVP1 Markowski. „Komorowskiemu zaszkodziło poparcie establishmentu”Zdaniem socjolog prof. Jadwigi Staniszkis prezydentowi Komorowskiemu zaszkodziło poparcie establishmentu – Donalda Tuska, Leszka Balcerowicza, prezydenta Kwaśniewskiego. – To pokazywało, że mimo bardzo ostrej krytyki Balcerowicza, zabrania pieniędzy z OFE i zadłużania państwa przez ostatnie siedem lat, nagle okazało się, że jest jakiś wspólny fundament. Nie używam słowa „układ”, ale wtedy to się narzucało – powiedziała i przypomniała o liście ministrów spraw zagranicznych popierającym prezydenta Komorowskiego. – To przeważało – dodała Staniszkis.                                                teraz odtwarzane„Obietnice Andrzeja Dudy są nierealizowalne” „Prezydent Komorowski także w kampanii zaczął bardzo dużo obiecywać” „Obietnice Dudy są nierealizowalne”Goście TVP1 odnieśli się również do obietnic wyborczych, prezentowanych przez głównych kontrkandydatów w kampanii prezydenckiej. Markowski zauważył, że obietnice Andrzeja Dudy są „nierealizowalne"". – To rozsadza budżet niemiecki, a nie polski. Takich pieniędzy nie ma – ocenił politolog. – To są obietnice na kampanię – dodał. Markowski przyznał, że kampania Andrzeja Dudy była bardzo dobrze prowadzona. – Teraz zaczynają się schody – stwierdził. Bo ci, którzy na kandydata PiS zagłosowali mają to wszystko w pamięci i będą rozliczać go z obietnic – ocenił.Staniszkis zwróciła z kolei uwagę, że prezydent Komorowski także w kampanii zaczął bardzo dużo obiecywał. – I to było żenujące, bo właściwie w kwestii funduszu pracy związki apelowały latami, aby go uruchomić dla małych i średnich przedsiębiorstw. Wtedy mówiło się, że nie, bo jesteśmy w nadmiernym zadłużeniu. Potem okazało się, że wszystko jest możliwe – zauważyła. – I myślę, że tym sobie zaszkodził – konkludowała profesor. <",,
Dwugłos polityków PO ws. wieku emerytalnego. Poseł zbuntowany czy niedoinformowany?,"PiS oszukał Polaków obniżając wiek emerytalny; w końcu są jakieś poważne powody, dla których cała Europa go podnosi – ocenił europoseł PO Dariusz Rosati we wpisie na Twitterze. Zaledwie dzień wcześniej lider ugrupowania, Grzegorz Schetyna, podczas konwencji programowej Koalicji Obywatelskiej przyznał, że podniesienie wieku emerytalnego do 67 lat było błędem.",,,
Sondaż: PO w górę; PiS nieco w dół,"37-procentowe poparcie dla PO, 21-procentowe dla PiS i 12-procentowe dla SLD – takie rezultaty osiągnęły partie w majowym sondażu CBOS.","Platforma zyskała 6 pkt proc. w porównaniu z kwietniem;  PiS straciło 2 punkty; notowania SLD nie zmieniły się.  Poza parlamentem znalazłoby się PSL z 4-proc. poparciem – o 1 punkt proc. mniejszym niż w kwietniu.Po 1 proc. poparcia otrzymały: Krajowa Partia Emerytów i Rencistów (KPEiR), Partia Kobiet, PJN, Prawica Rzeczypospolitej, Ruch Poparcia Palikota, UP oraz UPR. Z sondażu wynika, że gdyby wybory parlamentarne odbywały się w pierwszej dekadzie maja, udział w nich wzięłoby 59 proc. ankietowanych. W porównaniu z kwietniem gotowość do uczestniczenia w wyborach wzrosła o 2 punkty proc. 26 proc. Polaków deklaruje, że na pewno nie wzięłaby udziału w wyborach parlamentarnych, 15 proc. waha się, czy uczestniczyć w głosowaniu. CBOS zauważa, że obecnie notowania trzech najsilniejszych partii są zbliżone do tych z początku roku. Na granicy progu wyborczego oscyluje poparcie dla aktualnego koalicjanta – PSL.  Badanie przeprowadzono w dniach 5-11 maja 2011 roku na liczącej 1189 osób reprezentatywnej próbie losowej dorosłych  Polaków.",,
Trump: CIA nie znalazła dowodów udziału Muhammada bin Salmana w zabójstwie dziennikarza,"Prezydent Donald Trump oświadczył, że CIA nie znalazła bezpośrednich dowodów wiążących saudyjskiego następcę tronu, księcia Muhammada bin Salmana, z zabójstwem dziennikarza Dżamala Chaszodżdżiego.","Podczas spotkania z dziennikarzami na Florydzie amerykański prezydent powiedział, że według raportu amerykańskiej agencji wywiadu specjaliści nie doszli do takiego wniosku. Donald Trump podkreślił, że choć specjaliści z CIA „mieli różne podejrzenia, nie byli w stanie znaleźć konkretnych dowodów, by następca tronu to zrobił”.Podczas spotkania amerykański przywódca ponownie podkreślił znaczenie Arabii Saudyjskiej dla regionu Bliskiego Wschodu, a także dla Stanów Zjednoczonych. Wcześniej kongresmeni i senatorowie zarówno z partii republikańskiej, jak i demokratycznej, wzywali prezydenta, aby wycofał poparcie dla saudyjskiego następcy tronu. Donald Trump odrzucał te sugestie. We wtorek oświadczył, że przedstawiciele rodziny królewskiej „zdecydowanie zaprzeczali, by mieli jakąkolwiek wiedzę o planowaniu bądź dokonaniu morderstwa”. Podkreślił także, że Arabia Saudyjska jest poważnym producentem ropy naftowej, ważnym partnerem gospodarczym oraz sojusznikiem USA przeciw Iranowi.",,
"Polacy wolą wyjść z UE, niż przyjąć islamskich uchodźców. Najnowszy sondaż IBRiS","Ponad połowa ankietowanych uważa, że Polska powinna odmówić przyjęcia uchodźców nawet w przypadku, gdyby wiązałoby się to z koniecznością opuszczenia Unii Europejskiej – wynika z sondażu IBRiS dla „Polityki”.","Na pytanie „Czy Polska powinna odmówić przyjęcia uchodźców z krajów muzułmańskich nawet gdyby z tego powodu wiązało się to z koniecznością opuszczenia Unii Europejskiej?” twierdząco odpowiedziało 51,2 proc. ankietowanych, czyli ponad połowa.Przeciwnego zdania jest 37,5 proc. respondentów. Ich zdaniem w takim przypadku Polska powinna przyjąć uchodźców z Bliskiego Wschodu.",,
Czesi wybierają parlament,"Czesi wybierają posłów do Izby Niższej Parlamentu. Dwudniowe wybory zakończą się w sobotę wieczorem. O mandaty ubiega się aż 25 partii, ugrupowań i stowarzyszeń politycznych. Faworytami są konserwatyści i socjaldemokraci. Szanse na samodzielne rządzenie którejś z partii są minimalne.  Około 8 milionów wyborców zastanawiać się będzie nad tym, która z partii ma największe szanse na wyprowadzenie kraju z ogromnego zadłużenia.","Cisza przedwyborcza w Czechach została zignorowana. Redaktorzy naczelni trzech z czterech głównych dzienników otwarcie wezwali wyborców do głosowania na prawicę. Straszą, że wygrana socjaldemokratów może pomóc w powrocie komunistów do władzy.Będą to też wybory tak zwanych „dinozaurów”. Tak nazywają Czesi polityków, którzy na scenie politycznej występują  nieprzerwanie od 20 lat. Dlatego i w prasie i w ulotkach można często widzieć hasło: „Czas na zmiany”. Czy taki czas nadejdzie, dowiemy się w sobotę po południu.Sondaże jednoznacznie dają zwycięstwo socjaldemokratom Jirzego Paroubka; na jego Czeską Partię Socjaldemokratyczną (CSSD) chce głosować – według ostatniej ankiety przedwyborczej, wykonanej przez grupę Factum-Invenio – 27,5 proc. obywateli. Ale to, że lewica po wyborach będzie najsilniejszą partią w parlamencie nie oznacza wcale, że uda się jej powołać rząd.CSSD ma dwa sposoby, by sięgnąć  po władzę: pierwszy, gdy rezultat głosowania pozwoli na powołanie rządu w koalicji z małymi, centrowymi ugrupowaniami. Drugi, gdy wynik wyborczy socjaldemokratów okaże się na tyle spektakularny, że da szanse na stworzenie gabinetu mniejszościowego przy cichym poparciu komunistów, co jednak może spotkać się ze sprzeciwem prezydenta Vaclava Klausa.Komunistyczna Partia Czech i Moraw (KSCM) pozostaje w izolacji na czeskiej scenie politycznej, gdyż jako jedyna w byłym bloku wschodnim po 1989 roku nie odcięła się od swej przeszłości. Poparcie dla niej, według Factum-Invenio, sięga 13,9 proc.Zdaniem agencji Reutera rynki źle przyjęłyby gabinet mniejszościowy, który skłonny byłby do większych wydatków socjalnych i niechętny reformom.Inny z powyborczych scenariuszy przewiduje gabinet koalicji prawicowej, która – wspólnie – ma szanse na zdobycie ponad 100 z 200 mandatów w Izbie Poselskiej. Rządząca obecnie Obywatelska Partia Demokratyczna (ODS) cieszy się poparciem 21,7 proc. Czechów. Nowe, konserwatywne ugrupowanie byłego ministra spraw zagranicznych Karla Schwarzenberga - Tradycja Odpowiedzialność Prosperity (TOP 09) – może liczyć na 11,1 proc. głosów, a kolejna pozaparlamentarna partia centroprawicowa Sprawy Publiczne (VV) dziennikarza i publicysty Radka Johna, ma poparcie 11 proc. społeczeństwa.Powstanie takiej koalicji warunkuje wynik wyborczy chadecji (Unii Chrześcijańsko-Demokratycznej-Czechosłowackiej Partii Ludowej, KDU-CSL) balansującej na granicy 5-procentowego progu wyborczego (według Factum-Invenio partia ma poparcie 5,2 proc. obywateli). Analitycy rynku uważają, że to rozwiązanie najbardziej sprzyjałoby gospodarce, gdyż wszystkie te ugrupowania nawołują do reform, chcą uniknąć podwyższenia podatków i szybko załatać dziurę budżetową.Niektórzy czescy politycy mówili też o możliwości powołania wielkiej koalicji CSSD-ODS. Choć obie partie wykluczały wzajemną współpracę, sygnalizowały równocześnie, że gdy zabraknie innych wiarygodnych partnerów zdolnych zbudować silny gabinet, może dojść do porozumienia. W czasie kampanii doszło też do spotkania byłego premiera i byłego lidera ODS Mirka Topolanka z Paroubkiem.",,
"Prezydent: Ofiara tych, którzy zginęli w grudniu ’70, nie poszła na marne","Celem tych, którzy zginęli w grudniu 1970 r. była ojczyzna będąca wspólnym domem, w którym każdy może znaleźć swoje miejsce, w którym nikogo nie spycha się na margines – podkreślił prezydent Andrzej Duda w liście do uczestników niedzielnych obchodów 48. rocznicy Grudnia'70 w Gdańsku.","Prezydent Duda: celem ofiar Grudnia'70 była ojczyzna będąca wspólnym domem (krótka) Celem tych, którzy zginęli w grudniu 1970 r. była ojczyzna będąca wspólnym domem, w którym każdy może znaleźć swoje miejsce, w którym nikogo nie spycha się na margines - napisał prezydent Andrzej Duda w liście do uczestników niedzielnych obchodów 48. rocznicy Grudnia'70 w Gdańsku. Okolicznościowy list prezydenta przeczytała jego doradca Zofia Romaszewska podczas uroczystej mszy za ofiary Grudnia'70 odprawionej w Bazylice św. Brygidy w Gdańsku.„Przed 48 laty robotnicy Stoczni Gdańskiej, zakładów Gdańska, Gdyni, Szczecina, Słupska i Elbląga oraz innych miast w całej Polsce upomnieli się o szacunek dla ludzkiej pracy, o godziwy byt dla milionów polskich rodzin, o wolność i suwerenność naszej ojczyzny. Odpowiedzią komunistycznej władzy było krwawe stłumienie protestów, czego tragiczny bilans to kilkudziesięciu zabitych i ponad tysiąc rannych. Składamy dziś hołd uczestnikom tamtych wydarzeń, w szczególności tym, którzy wówczas zginęli” – podkreślił Andrzej Duda.Niewinna krewZaznaczył, że „ich niewinna krew została przelana w haniebny sposób, ale ich ofiara nie poszła na marne”. „Pomnik Poległych Stoczniowców odsłonięty w 10. rocznicę Grudnia 1970 roku stał się swoistą latarnią wolności wskazującą drogę tym, którzy w całej Polsce sprzeciwiali się totalitarnej dyktaturze: górnikom z kopalni »Wujek«, »Manifest Lipcowy«, »Ziemowit«, »Piast«, hutnikom z Huty Katowice i Nowej Huty, Huty Stalowa Wola, stoczniowcom z Gdańska, Gdyni i Szczecina” – dodał.„Dziś w wolnej, suwerennej i demokratycznej Polsce Stocznia Gdańska – kolebka »Solidarności« i materialny znak zwycięskiego polskiego patriotyzmu i symbol polskiej wolności - dołączyła do listy pomników historii. Tym aktem oddajemy hołd wszystkim związanym z tym miejscem bohaterom” – napisał w liście prezydent.  „Warto byśmy pamiętali, że tę wolność zawdzięczamy wszystkim, którzy o nią walczyli, którzy za nią ginęli, także czasie grudnia 1970 roku. Ich celem była ojczyzna będąca wspólnym domem, w którym każdy może znaleźć swoje miejsce; w którym nikogo nie spycha się na margines i nikogo nie pozostawia samemu sobie. To z ich odwagi zrodził się 10-milionowy ruch »Solidarności«. To im zawdzięczamy marsz do zwycięstwa w walce o to, by Polska była wolna i niepodległa. To dzięki nim możemy w tym roku świętować stulecie odzyskania niepodległości, gromadzić się pod biało-czerwoną flagą, uczestniczyć jako suwerenne państwo w dyskusjach o kształcie Europy i losach świata” – nadmienił Andrzej Duda. Janczarzy komunistycznego systemuMszę św. odprawił metropolita gdański arcybiskup Sławoj Leszek Głódź. W homilii podkreślił, że Grudzień 1970 roku to „jedna z tych polskich stacji na drodze ku wolności”. – Jedno z tych miejsc, gdzie to pragnienie łączyło się z ofiarą krwi, rozlaną zbrodniczą ręką janczarów komunistycznego systemu – stwierdził.– Cóż więc mamy czynić z tą bolesną, krwawą, tragiczną datą w kalendarzu polskiej historii, tragedią Grudnia 1970 roku? Mamy się modlić o życie wieczne dla jej ofiar. O wieniec sprawiedliwości, o radość nieba, o godne miejsce w społeczności zbawionych. Nade wszystko o tej tragedii Grudnia 1970 roku mamy pamiętać. To nasz obowiązek: chrześcijański i narodowy. Obowiązek wobec teraźniejszości i przyszłości. Wobec współczesnych, wobec pokoleń, które po nas przyjdą – mówił hierarcha.Po zakończeniu mszy uczestnicy uroczystości przemaszerowali pod pomnik Poległych Stoczniowców, gdzie został odczytany Apel Poległych oraz zostały złożone kwiaty.W dniach 14-22 grudnia 1970 roku w Polsce odbyły się protesty robotników – głównie w Gdyni, Gdańsku, Szczecinie i Elblągu. Bezpośrednią przyczyną strajków i demonstracji była wprowadzona 12 grudnia podwyżka cen detalicznych mięsa, przetworów mięsnych oraz innych artykułów spożywczych. Przeciwko demonstrantom władze wysłały milicję i wojsko. Zginęło około 40 osób, zaś ponad 1100 zostało rannych.",,
„Zwycięstwo” Rosji pod publiczkę.  Teraz zaczną się schody,"Wizyta rosyjskiego prezydenta w Syrii przypomina tę sprzed 18 lat w Czeczenii. Naczelny wódz wśród swych żołnierzy – trudno o lepsze telewizyjne obrazki. Pomogły wygrać Putinowi pierwsze wybory, pomóc mają osiągnąć imponujące zwycięstwo w tych najbliższych. Po przeszło dwóch latach kampanii Rosjanom udało się osiągnąć militarne cele w Syrii. Ale teraz czeka Kreml dużo trudniejsze wyzwanie: dyplomaci muszą przekuć na sukces polityczny to, co udało się osiągnąć bombardowaniami. Deklaracja Putina o wycofaniu wojsk nie oznacza szybkiego powrotu żołnierzy rosyjskich do domu.","We wrześniu 2015 r. prezydent Syrii Baszar el-Asad oficjalnie poprosił Rosję o pomoc wojskową, powołując się na traktat jeszcze z 1980 r. Oczywiście decyzje zapadły na Kremlu wcześniej, w porozumieniu z Iranem. Interwencja rosyjska w Syrii miała dwa cele. Taktyczny: uratowanie reżimu Asada przed militarną klęską. Strategiczny: rozszerzenie wpływów rosyjskich na Bliskim Wschodzie. Oba zostały zrealizowane – ale teraz trzeba zagwarantować trwałość tych osiągnięć.Dwa lata w LewancieWydany przez Putina w bazie Chmejmim rozkaz rozpoczęcia wycofywania się z Syrii ma być potwierdzeniem głoszonych już od dobrych kilku tygodni, coraz śmielej i na coraz wyższym szczeblu, deklaracji o zwycięskim zakończeniu wojny w Syrii. Wybrzmiało to szczególnie na niedawnym spotkaniu z robotnikami, na którym Putin w końcu oznajmił, że będzie ubiegał się o reelekcję. „Kończenie” syryjskiej wyprawy jest ściśle związane z polityką wewnętrzną. Nie przypadkiem zbiegają się daty faktycznego startu kampanii prezydenckiej i rozpoczęcia odwrotu z frontu. Fakt, że Putin zrobił temu tak efektowną otoczkę, oznacza, że temat „zwycięstwa rosyjskiego oręża w Syrii” będzie eksploatowany w jego kampanii wyborczej. Wbrew oficjalnej propagandzie, od początku celem rosyjskich ataków nie było Państwo Islamskie, a rebelianci walczący z Asadem. Dopiero w końcowej fazie Rosjanie rzucili gros swych środków do walki z dżihadystami z IS. Głównymi militarnymi celami rozpoczętej 30 września 2015 r. operacji były: zatrzymanie ofensywy rebeliantów, złamanie ich i wypchnięcie ze strategicznych rejonów; przywrócenie lądowych połączeń pomiędzy różnymi kontrolowanymi przez rząd regionami; przywrócenie władzy Asada nad większymi miastami. Najpierw udało się zatrzymać postępy sił rebelianckich, a potem koalicja rosyjsko-irańsko-asadowska przeszła do ofensywy. Momentem przełomowym była długa, krwawa i zwycięska dla Rosjan i Asada bitwa o Aleppo. Jednym z czynników, które przeważyły wtedy szalę na stronę reżimu było porozumienie Turcji z Moskwą. Następnie, już w tym roku, siły opozycji zostały zmuszone do zawierania kolejnych lokalnych rozejmów i dały się zamknąć w – wymyślonych przez Moskwę, a popartych przez Turcję i Iran – tzw. strefach deeskalacji. Największa z nich obejmuje prowincję Idlib w północno-zachodniej Syrii. Obecnie to największy bastion rebelii.Latem tego roku wyraźnie ku upadkowi zaczęło się też chylić Państwo Islamskie. Seria porażek w Iraku, z upadkiem Mosulu na czele, skomplikowała pozycje dżihadystów także w Syrii, gdzie najsilniejsi byli w Dolinie Eufratu. Gdy Moskwa zorientowała się, że siły wspieranej przez USA koalicji arabskich i kurdyjskich bojowników są coraz bliżej „stolicy” IS w Syrii, Rakki, rzuciła siły Asada na wschód. Celem tej szybko zorganizowanej ofensywy przez pustynię było połączenie z garnizonem rządowym w Deir el-Zour na brzegach Eufratu, oblężonego przez dżihadystów od trzech lat. Chodziło przede wszystkim jednak o kontrolę nad bogatą w ropę i gaz prowincją Deir el-Zour, która zresztą graniczy z Iraku (to ważne z punktu widzenia Iranu). Słodko-gorzkie zwycięstwoJuż wcześniej kilka razy Moskwa ogłaszała wycofanie znaczącej części sił (szczególnie głośne było polecenie Putina z wiosny 2016 r., aby wycofać „większość” kontyngentu, bo „zrealizowano główne cele”), co było jedynie pretekstem do przykrycia przegrupowań i zwykłej rotacji żołnierzy i sprzętu. Prawda jest taka, że także obecna deklaracja Putina nie oznacza szybkiego powrotu wojsk rosyjskich do domu. Przeciwnie. Warto przypomnieć, że 30 listopada premier Miedwiediew podpisał decyzję o zwiększeniu obszaru rosyjskiej bazy wojennej w Tartus. Jest też baza powietrzna w Chmejmim oraz oddziały najemników z tzw. Kompanii Wagnera. Jedyne, co się zmieni, to że w najbliższym czasie znikną z telewizji relacje o nalotach rosyjskich bohaterskich pilotów na terrorystów.Kampania syryjska to pierwsza wojskowa operacja rosyjska poza granicami dawnego Związku Sowieckiego od końca zimnej wojny. Na pierwszy rzut oka całkiem udana, zwłaszcza jeśli przypomnieć ostrzeżenia, że Syria może się stać „drugim Afganistanem”. Tyle że na tym zwycięstwie nie brakuje rys. Prawdziwe straty w ludziach okazały się kilkukrotnie wyższe od podawanych oficjalnie, a obciążenie dla budżetu bardzo odczuwalne - zwłaszcza w sytuacji kryzysu. Nie brakowało też wpadek – jak choćby seria powietrznych wypadków czy śmierć sporej grupy wysokich oficerów, z paroma generałami na czele. Choć generalnie ta wojna na pewno przyniosła rosyjskiemu wojsku korzyści – m. in. z racji możliwości przetestowania różnych typów broni, różnych taktyk, systemu komunikacji i dowodzenia i generalnie uzyskania realnego doświadczenia bojowego przez wielu oficerów i żołnierzy – to również wykazała słabości. Choćby w dziedzinie obrony przeciwlotniczej.                                                    (fot. PAP/EPA/MICHAEL KLIMENTYEV / SPUTNIK / KREMLIN POOL) Oto przykład: 16 października izraelskie lotnictwo dokonało precyzyjnego uderzenia w rejonie Damaszku na baterię S-200, czyli dostarczony przez Rosjan Syrii przeciwlotniczy system rakietowy. To kolejny przykład nieskuteczności obrony przeciwlotniczej made in Russia. Poprzednio udowodniły to amerykańskie tomahawki wystrzelone na syryjską bazę, skąd startowały samoloty atakujące cywilów bronią chemiczną (kwiecień 2017). Rosja osiągnęła militarne cele w Syrii m. in. ochraniając na arenie dyplomatycznej użycie przez Asada broni chemicznej oraz zmasowanymi nalotami zamieniając Aleppo w kupę gruzu. Nie można też zapominać, że „stolicę” Państwa Islamskiego w Syrii, Rakkę zajęły nie wspierane przez Rosjan siły Asada, szyitów i Iranu, ale wspierana przez USA, zdominowana przez Kurdów koalicja SDF. Operacja syryjska ujawniła też, że Rosji wciąż daleko do USA: nie jest ona w stanie prowadzić jednocześnie dużych działań wojennych na więcej niż jednym froncie. Jedna kampania jest wystarczająco dużym obciążeniem finansowym, logistycznym i militarnym dla państwa. Dlatego przed wyprawą do Syrii Moskwa musiała mocno przygasić konflikt zbrojny w Donbasie.Czas dyplomatówCo innego pokonać w polu dżihadystów i pomóc reżimowi Asada odbić kluczowe miasta i obszary w Syrii, co innego utrwalić taki stan za pomocą narzędzi politycznych. Kreml doskonale wie, że jeśli chce zachować swoją militarną i polityczną obecność w powojennej Syrii, musi nadawać ton rokowaniom. Stąd pomysł urządzenia w Soczi wielkiej konferencji pokojowej z udziałem zarówno syryjskich stron konfliktu, jak i najważniejszych graczy międzynarodowych. W Syrii swoje interesy ma szereg ważnych graczy: Arabia Saudyjska, Iran, Turcja i Izrael. Nawet główni partnerzy Rosji sprawiają kłopot, co pokazały nikłe efekty spotkania w Soczi 22 listopada z udziałem Putina, Recepa Tayyipa Erdogana oraz Hassana Rowhaniego. Dzień wcześniej Putin przyjął w swej rezydencji Asada, a potem wykonał serię telefonów informując o planie zwołania wielkiej konferencji pokojowej w Soczi właśnie. Dzwonił do Kataru, Arabii Saudyjskiej, Egiptu, Izraela i oczywiście USA. Kreml póki co nie może pochwalić się akceptacją amerykańską dla pozostania Asada u władzy.Ważną militarną rolę w Syrii odegrał Iran. I tu może być problem. Militarna obecność Iranu w Syrii jest nie do zaakceptowania przez Izrael – który pokazał, co myśli na ten temat kilkoma niedawnymi atakami na wojskowe instalacje Hezbollahu i Sił Quds Korpusu Strażników Rewolucji Islamskiej. Teheran z kolei nieufnie patrzy na oddzielne rozmowy Moskwy z USA i Jordanią na temat tzw. stref deeskalacji w południowej Syrii. Pomysły przekształcenia koalicji walczącej z Państwem Islamskim w koalicję antyirańską w Syrii – promowane przez Izrael i mające wsparcie Arabii Saudyjskiej – pokazują słabość rosyjskiego planu pokojowego.Rosja nie będzie przelewała krwi za Asada. Dla niej wystarczy nawet inna władza, ale taka, która zagwarantuje obecność rosyjską w Syrii. Moskwie nie do końca też odpowiada wzmocnienie tzw. osi oporu, opartej głównie na szyitach platformy geopolitycznych wpływów Teheranu w regionie (Iran, Irak, Syria, Liban). Przy swej ogromnej społeczności muzułmańskiej i ambicjach bycia mocarstwem na Bliskim Wschodzie, Rosja nie może antagonizować sunnitów. Chodzi też o dobre relacje z monarchiami Zatoki. Co innego Iran. Teheran stawia personalnie na Asada i mniejszość alawitów, bo to oni gwarantują dostęp do Libanu. Wszelka władza zdominowana przez sunnitów oznaczać będzie wzrost wpływów monarchii Zatoki z Arabią Saudyjską na czele. Irańczycy boją się, że Putin za ich plecami zawrzeć może jakiś układ z USA, Izraelem i Saudami – ci ostatni widzą w Asadzie sojusznika Iranu i to już jest wystarczający powód, żeby go usunąć. Dla Teheranu powodem do niepokoju może być rosyjsko-tureckie zbliżenie w Syrii. Najpierw była rosyjska zgoda na wejście Turków do północnej Syrii (Operacja Tarcza Eufratu), a potem pojawienie się tureckich sił mających pilnować spokoju w prowincji Idlib. Współpraca Moskwy z Ankarą w Syrii oznacza osłabienie wpływu irańskiego na rząd w Damaszku. Inny powód do niepokoju dla Iranu to wysiłki Moskwy, od samego początku wojny, do ustanowienia kanałów łączności Rosji z bardziej umiarkowaną częścią opozycji syryjskiej. W Turcji miało nawet dojść do tajnych rozmów Rosjan z przedstawicielami opozycji. Z kwestią ustalenia przyszłego powojennego kształtu Syrii wiąże się jeszcze jeden problem. Wciąż pozostaje otwarta możliwość dogadania się Moskwy z Waszyngtonem - próbką było wprowadzenie pierwszej strefy deeskalacji w rejonie granicy z Jordanią. Biorąc pod uwagę antyirańskie nastawienie administracji prezydenta Donalda Trumpa i chęć Putina dokonania geopolitycznego handlu z USA, Teheran może obawiać się jakichś ustaleń, uwzględniających choćby zdanie Izraela. Rozmowy Rosji i Turcji z rebeliantami na północy Syrii, plus silna pozycja Kurdów oznaczają, że Asad, nawet jeśli ma się utrzymać u władzy, będzie musiał podzielić się władzą. To może oznaczać konieczność wycofania szyickich milicji – to jeden z głównych warunków opozycji i Izraela (obecność Hezbollahu w Syrii nie podoba się też Turkom).Problemy Rosjanie będą też mieli z Turcją. Ankara co prawda niemal roku temu zgodziła się wejść do „pokojowego” trójkąta z Rosją i Iranem, ale w Syrii chce przede wszystkim realizować własne cele, niekoniecznie zbieżne z planami Moskwy i Teheranu. Erdogan na  koniec szczytu w Soczi ogłosił, że udział Kurdów syryjskich w planowanej konferencji pokojowej jest dla Turcji nie do zaakceptowania. W tej sprawie Putin nie może liczyć na wsparcie USA – zresztą o problemie kurdyjskim turecki przywódca rozmawiał z Trumpem telefonicznie zaraz po powrocie z Soczi. Negatywnie do rosyjskiego planu konferencji pokojowej odnosi się też jeden z największych organów skupiających syryjską opozycję HNC, sponsorowany przez Saudów.Jak widać, sytuacja jest bardzo skomplikowana i poukładanie geopolitycznych puzzli w Syrii w taki sposób, by nikt nie poczuł się oszukany i nie próbował wówczas znów rozpętać wojny – będzie dla rosyjskiej dyplomacji niezwykle trudnym zadaniem. Zadaniem na długie miesiące – i na to liczy Putin, który wybory ma w marcu, więc do tego czasu będzie mógł przynajmniej ubierać szaty zwycięzcy syryjskiej wojny.",,
„SLD mógłby wejść do koalicji”,"– Sądzę, że reforma emerytalna jednak znajdzie swój kompromisowy kształt, a później, być może Platforma będzie starała się dodatkowo pozyskać do tego Sojusz Lewicy Demokratycznej, aby stworzyć większościową koalicję – powiedział były prezydent Aleksander Kwaśniewski gość „Rozmowy dnia” Jana Ordyńskiego w TVP Info.",,,
"PiS wygra wybory do PE nawet w momencie, gdy opozycja się zjednoczy","W nadchodzących wyborach do Parlamentu Europejskiego największe poparcie uzyska Prawo i Sprawiedliwość – wynika z sondażu przeprowadzonego przez IPSOS na zlecenie portalu oko.press. Po przeliczeniu wyników na mandaty wynika, że PiS wygra wybory niezależnie od tego, czy opozycja się zjednoczy czy nie.","Sondaż przeprowadzony przez IPSOS wskazuje, że PiS wygrałoby wybory do europarlamentu z wynikiem 36,83 proc. Drugie miejsce zajęłaby Koalicja Obywatelska z poparciem na poziomie 26,12 proc, trzecia byłaby partia Roberta Biedronia, na którą swój głos oddałoby 7,95 proc. Zaraz za podium znalazłby się Kukiz’15 z 6,1 proc. poparcia.Po przeliczeniu wyników na mandaty wychodzi, że PiS mogłoby liczyć na 25 mandatów, KO na 18, partia Biedronia na 5 i ugrupowanie Kukiz’15 na 4.Jeśli opozycja zjednoczyłaby się i wystartowała w dwóch blokach: PO+N.+PSL+Teraz! i SLD+Razem+Zieloni , wówczas PiS straciłoby trzy mandaty, jednak cały czas znajdowałoby się na pierwszym miejscu. Przy wariancie z koalicjami rozkład mandatów wyglądałby następująco: PiS 22 mandaty, PO+N.+PSL+Teraz! – 19 mandatów, partia Biedronia – 4 mandaty, SLD+Razem+Zieloni – 3 mandaty i Kukiz’15 – 3 mandaty.Sondaż IPSOS został przeprowadzony w dniach 12-14 grudnia, metodą wywiadów telefonicznych CATI, na ogólnopolskiej reprezentatywnej grupie 1007 osób.",,
Niemieckie władze rozpatrują irański wniosek o wydanie 300 mln euro w gotówce,"Niemieckie władze rozpatrują wniosek Iranu o zgodę na wywiezienie z Niemiec do Teheranu samolotem 300 mln euro w gotówce z kont, którym grozi zamrożenie na mocy nowych sankcji USA. Informację tę potwierdziła w Berlinie rzeczniczka ministerstwa finansów.","Wcześniej sprawę tę ujawnił dziennik „Bild” zaznaczając, że Iran uzasadnił swój wniosek potrzebą zapewnienia pieniędzy obywatelom irańskim, którzy „z powodu braku dostępu do uznanych kart kredytowych zmuszeni są posługiwać się w podróżach zagranicznych walutą euro w gotówce”.Konkretnie chodzi tu o pieniądze znajdujące się w państwowym Europejsko-Irańskim Banku Handlowym, którego udziałowcem jest niemiecki bank centralny Bundesbank.Analizą wniosku zajmuje się Federalny Urząd Kontroli nad Usługami Finansowymi. Rzecznik niemieckiej dyplomacji poinformował, że analiza ma wyjaśnić także, „czy mogłoby dojść do naruszenia reżimu sankcji”.Prezydent Donald Trump wycofał USA z umowy nuklearnej z Iranem z 2015 r. i zarządził wobec niego ostre sankcje, oskarżając Teheran o potajemne kontynuowanie prac nad uzyskaniem broni jądrowej – co zarzuca Irańczykom także Izrael. Nowe sankcje przewidują karanie banków za bezpośrednie bądź pośrednie wspieranie transakcji z partnerami irańskimi, czego efektem mogłoby być zamrożenie niemal wszystkich aktywów zagranicznych Iranu.",,
Igor Janke: Mateusz Morawiecki zmienia Prawo i Sprawiedliwość,"– Mateusz Morawiecki wiele lat współpracował z biznesem i dobrze czuje to środowisko. W tym sensie na pewno zmienia partię – uważa Igor Janke, autor książki „Twierdza. Solidarność Walcząca – podziemna armia”.","Po zaprzysiężeniu Mateusza Morawieckiego na nowego premiera dziennikarz Igor Janke przyznał, że nowy szef rządu może zostać tak rozpoznawalną postacią, która odciśnie swoje piętno równie mocno, jak Leszek Balcerowicz – tylko w inny sposób. – To nie jest Leszek Balcerowicz, bo każdy jest inny i jego koncepcje gospodarcze są inne – zauważył. Janke stwierdził, że prawicy bardzo brakowało tego typu ludzi. – Polska prawica i PiS nie słynęło z armii ekonomistów. Nie miało tak silnej osoby odpowiadającej za gospodarkę. Oczywiście Mateusz Morawiecki bardzo zmienił ten obraz – przyznał. Pytany, czy Mateusz Morawiecki zmieni Prawo i Sprawiedliwość, przyznał, że każde ugrupowanie się zmienia. – W obozie tym jest dzisiaj Jarosław Gowin, Zbigniew Ziobro, Joachim Brudziński i Mateusz Morawiecki. To środowisko polityczne stało się dużo bardziej wielobarwne niż było kiedyś – ocenił i dodał, że dla ugrupowania to dobrze. ",,
Sieć szybkich kolei do konsultacji ogólnopolskich. „CPK najwyższym priorytetem rządu”,– CPK to serce Strategii na rzecz Odpowiedzialnego Rozwoju. To zasadnicza część naszego rozwoju gospodarczego i jako taka ma najwyższy priorytet rządu polskiego – zadeklarował premier Mateusz Morawiecki podczas II Kongresu Rozwoju Kolei. Spółka CPK zaprezentowała na Kongresie propozycję sieci linii kolejowych łączących lotnisko z terenem całego kraju.,"– Żeby wejść w XXI wiek, potrzebujemy przełomu technologicznego i rozwoju opartego o nowe założenia komunikacyjne i infrastrukturalne. Takim założeniem jest Centralny Port Komunikacyjny, rząd dołoży wszelkich starań, żeby port powstał – zapewniał podczas Kongresu premier Morawiecki.  – Żeby w ciągu najbliższych lat przejść przez te etapy, które czasami są trudniejsze od tej fizycznej budowy, czyli etap zgód środowiskowych, wszelkiego rodzaju zgód administracyjnych, w tym również unijnych – wskazał. Szef rządu dodał, że ważne jest też wpisanie tej inwestycji w system połączeń transeuropejskich. – Polska w ten sposób stanie się jednym z kluczowych hubów komunikacyjnych: centrów komunikacyjnych, handlowych i gospodarczych – zaznaczył. Wagę Portu Solidarność jako silnika rozwoju polskiej gospodarki podkreślał na Kongresie minister infrastruktury Andrzej Adamczyk. – Centralny Port Komunikacyjny jest szczególnie ważny jako swoisty silnik rozwoju polskiej gospodarki – ocenił. Prezes PKP Polskich Linii Kolejowych Ireneusz Merchel mówił, że do obsługi Centralnego Portu Komunikacyjnego trzeba będzie zmodernizować i zbudować w sumie ok. 5 tys. km torów.  – Będzie to 1,5 - 1,6 tys. km linii nowych i ok. 3,5 tys. km. linii modernizowanych – powiedział obecny na Kongresie Merchel. Dodał, że polscy wykonawcy, czyli firmy z polskim kapitałem albo z kapitałem częściowo zagranicznym, które mają w Polsce oddziały, stanowią 80-90 proc. firm wykonujących prace dla PKP PLK.  – Jedynie kilka, kilkanaście procent firm to spółki z kapitałem tylko zagranicznym – wyjaśnił. – Zauważamy już drugi rok z rzędu, że coraz więcej polskich firm, które wcześniej były podwykonawcami, startuje w przetargach – powiedział prezes PKP PLK. Według wiceministra infrastruktury Marcina Horały, który jest także pełnomocnikiem rządu ds. Centralnego Portu Komunikacyjnego dla RP, zgłaszają się już pierwsze firmy, które chcą sfinansować budowę CPK.  – Zainteresowanie finansowaniem projektu CPK na rynku już jest bardzo spore. Już się zgłaszają, już są chętni. To nie jest jeszcze moment, kiedy budujemy model finansowy, ale tu problemu nie będzie – ocenił. Spółka CPK zaprezentowała na Kongresie projekt Strategicznego Studium Lokalizacyjnego, które stanowi nowy etap procesu planistycznego Programu Kolejowego CPK. Opracowanie zawiera mapy korytarzy dla nowych linii kolejowych prowadzących do planowanego lotniska i szczegółowy plan budowy ponad 1,6 tys. km nowych linii kolejowych.  – Mają one charakter orientacyjny. Ostateczny przebieg dla każdej z nich będzie zależał m.in. od wyników konsultacji społecznych, badań środowiskowych i szczegółowych uwarunkowań technicznych – wyjaśnił Marcin Horała.Jak wynika z założeń przygotowywanych inwestycji, podróż pociągiem ze stolicy do nowego Portu Lotniczego Solidarność zajmie 15 minut, a z Łodzi – niespełna 30 minut. Z Wrocławia i Poznania dojedziemy do Warszawy w czasie poniżej 2 godz., a np. czas przejazdu między Krakowem i Katowicami skróci się do zaledwie 35 minut. Jednym ze środków osiągnięcia założonych czasów przejazdu, jak piszą autorzy SSL, „było przyjęcie dla nowo budowanych linii zasadniczo prędkości maksymalnej 250 km/h”, ale „na najbardziej obciążonych ciągach założono ukształtowanie korytarzy dopuszczające trasowanie linii, umożliwiające potencjalnie podniesienie prędkości do 350 km/h celem dalszego zwiększenia konkurencyjności transportu kolejowego”. Centralny Port Komunikacyjny według rządu ma być najważniejszą polską inwestycją infrastrukturalną - węzłem przesiadkowym, który zintegruje transport lotniczy, kolejowy i drogowy. CPK ma powstać 37 km na zachód od Warszawy, na obszarze ok. 3 tys. ha; w pierwszym etapie będzie mógł obsługiwać 45 mln pasażerów rocznie, a docelowo ok. 100 mln. Zgodnie z zapowiedziami, sam port powinien być zbudowany do końca 2027 r. Spółka CPK planuje lotnisko na terenie gmin Baranów, Teresin i Wiskitki - między Warszawą i Łodzią. To obszar w większości rolniczy, w dużym stopniu niezabudowany.",,
Słynny konwertyta z anglikanizmu zostanie ogłoszony świętym,13 października odbędzie się kanonizacja angielskiego kardynała Johna Henry'ego Newmana (1801-1890) – ogłosił Watykan po konsystorzu pod przewodnictwem papieża Franciszka. Świętymi ogłoszone zostaną też cztery błogosławione zakonnice.,"Jan Henryk Newman urodził się 21 lutego 1801 r. w Londynie. Studiował w Oksfordzie teologię anglikańską, a 13 czerwca 1824 r. został ordynowany na pastora w Kościele anglikańskim. Z katolicyzmem zetknął się przy okazji podróży do Włoch. Po powrocie do Anglii założył w 1833 r. ruch oksfordzki – anglikański ruch odnowy, którego głównym celem było odkrywanie na nowo dziedzictwa katolickiego w liturgii, teologii i strukturze kościelnej.  Po kilku latach studiów nad pismami Ojców Kościoła, rozmyślaniach i modlitwie Newman doszedł do przekonania, że to nie Kościół katolicki pobłądził w swym nauczaniu, ale przeciwnie – angielski. Stwierdził, że kościół narodowy daleko odszedł od pierwotnego depozytu wiary. Jesienią w 1845 r. zdecydował się przejść na katolicyzm. 9 października tego roku Newman został oficjalnie przyjęty do Kościoła katolickiego. Po studiach w Rzymie przyjął katolickie święcenia kapłańskie w październiku 1846 r. Rok później założył w Birmingham oratorium filipinów. Z tym zgromadzeniem księży, założonym w XVI w. przez św. Filipa Nereusza, spotkał się podczas studiów w Rzymie i sam do niego wstąpił. W okresie ostrych konfliktów między Kościołem a ruchami mieszczańskimi w XIX w. ks. Newman został pomówiony o nadmierny liberalizm i musiał się usunąć z życia kościelnego. W tym czasie pisał dzieła, które z czasem weszły do klasyki teologii duchowości. Kard. Newman jest autorem wielu dzieł teologicznych, m.in.: „O rozwoju doktryny chrześcijańskiej”, „Apologia pro vita sua”. Jego dorobek literacki znajduje się przede wszystkim w ośrodkach im. kard. Newmana w Rzymie, Oksfordzie, Thalbach i Jerozolimie. Spuściznę duchową i intelektualną kardynała pielęgnuje międzynarodowa katolicka wspólnota „Dzieło” (Das Werk), której centrala mieści się w Thalbach w Austrii; tam żyła i zmarła jego założycielka, pochodząca z Belgii matka Julia Verhaegne. Proces beatyfikacyjny kard. Newmana rozpoczęto w archidiecezji Birmingham w 1986 r. 19 września 2010 r. beatyfikował go w tym mieście Benedykt XVI. Papież postanowił, że wraz z kardynałem Newmanem na ołtarze zostaną wyniesione cztery błogosławione: włoska zakonnica kamilianka Giuseppina Vannini (1859-1911), siostra Maria Teresa Chiramel Mankidiyan (1876-1926) z Indii, założycielka Zgromadzenia Świętej Rodziny, zakonnica z Brazylii Dulce Lopes Pontes (1914-1992) i Szwajcarka Marguerite Bays (1815-1879) - tercjarka franciszkańska, mistyczka i stygmatyczka.",,
Ponton zatonął u wybrzeży Lesbos. Zginęło 13 uchodźców,"U wybrzeży greckiej wyspy Lesbos wyłowiono 13 ciał. To ofiary zatonięcia pontonu płynącego z nielegalnymi imigrantami od strony Turcji. Trwają poszukiwania pozostałych 26 pasażerów łodzi, na razie zdołano uratować 20 osób.","Rozbitków namierzył nad ranem helikopter z europejskiej agencji Frontex. Grecka straż przybrzeżna natychmiast podjęła akcję ratowniczą. Wyłowiono 20 osób dryfujących u wybrzeży Lesbos. Narodowość nieznana – Imigranci powiedzieli ratownikom, że w sumie w dmuchanym pontonie było 46 osób – powiedziała rzeczniczka straży przybrzeżnej, zaznaczając narodowość uratowanych rozbitków nie jest obecnie znana.Każdego dnia na Lesbos przybywają dziesiątki łodzi wypełnionych migrantami. Wyruszają z tureckiego miasta Bodrum, w którym wiele osób utrzymuje się ze sprzedaży łodzi i kamizelek ratunkowych uchodźcom.Dramatyczne statystykiDla wielu osób ta podróż kończy się jednak tragicznie. Tydzień temu w wyniku zatonięcia łodzi u wybrzeży wyspy Farmakonisi utonęło 28 osób. W sobotę morze wyrzuciło na brzeg Lesbos ciało pięcioletniej dziewczynki.Tylko w sierpniu zewnętrzną granicę Unii Europejskiej przekroczyło nielegalnie 156 osób. Od początku roku ta liczba przekroczyła już pół miliona. To dwukrotnie więcej niż w całym ubiegłym roku.",,
Iran zaatakował tankowce? USA pokazują zdjęcia usuwania miny,"Siły zbrojne USA opublikowały nowe, tym razem nieruchome, zdjęcia z rejonu Zatoki Omańskiej po ataku na japoński tankowiec. Mają one ukazywać, jak irańscy Strażnicy Rewolucji usuwają minę, która nie wybuchła. Waszyngton planuje wysłać na Bliski Wschód tysiąc żołnierzy.","Japoński tankowiec Kokuka Courageous, a także druga tego rodzaju jednostka – norweski Front Altair, zostały zaatakowane 13 czerwca w Zatoce Omańskiej, w rejonie strategicznej Cieśniny Ormuz. Statki zostały uszkodzone, a ich załogi ewakuowano. Stany Zjednoczone natychmiast obarczyły odpowiedzialnością za ataki Iran; władze tego kraju kategorycznie temu zaprzeczają.Cieśnina Ormuz to najważniejsza trasa transportu ropy naftowej z Zatoki Perskiej – transportowana jest przez nią jest około jedna piąta światowego zużycia tego surowca. „Z nagrań wideo, a także biorąc pod uwagę zasoby i doświadczenie niezbędne do szybkiego usunięcia miny, która nie wybuchła, wnioskujemy, że Iran jest odpowiedzialny za atak” – głosi oświadczenie Centralnego Dowództwa sił zbrojnych USA. Wzmocnią siły  w regionieP.o. sekretarza obrony Patrick Shanahan ogłosił w poniedziałek, że USA wyślą 1000 dodatkowych żołnierzy na Bliski Wschód w „celach obronnych”. Powołał się przy tym na zagrożenie ze strony Iranu.  – Posunięcie to ma na celu zapewnienie bezpieczeństwa i zdrowia naszego personelu wojskowego rozmieszczonego w tym rejonie i ochronę naszych interesów narodowych – wskazał Shanahan. Zapewnił, że „Stany Zjednoczone nie dążą do zaangażowania się w konflikt z Iranem”. Nie sprecyzował, gdzie zostaną rozmieszczeni dodatkowi żołnierze.Amerykanie skierowali już do tego rejonu grupę okrętów wojennych z lotniskowcem Abraham Lincoln oraz rozmieścili na lądzie baterie rakiet.Ponad rok temu prezydent Donald Trump wycofał Stany Zjednoczone z porozumienia nuklearnego z Iranem z 2015 r. przewidującego stopniowe łagodzenie sankcji wobec tego kraju w zamian za redukcję irańskiego programu nuklearnego.",,
"Napad na bank w Brazylii. Zginęło co najmniej 11 osób, w tym dziecko","Co najmniej 11 osób zginęło w trakcie strzelaniny, do której doszło podczas napadu na bank w mieście Milagres w Brazylii.","W jednym z banków rabusie wzięli zakładników. Policja otoczyła teren, wywiązała się strzelanina. Zginęło 6 przestępców oraz 5 zakładników, w tym dziecko. Dwóch rabusiów zostało schwytanych przez policję. – Przestępcy zabili zakładników, a policja zabiła przestępców – powiedział burmistrz miasta Lielson Landim. Brazylia jest światowym liderem pod względem liczby morderstw. Stan Ceará w północno-wschodniej części kraju, gdzie leży miasto, jest z kolei jednym z najsilniej dotkniętych przemocą regionów kraju.",,
Nagrody Gospodarcze Polskiego Radia przyznane,"15 firm odebrało Nagrody Gospodarcze Polskiego Radia. W gronie wyróżnionych znalazły się m. in. duże spółki skarbu państwa, jak Grupa Azoty, PGNIG, Totalizator Sportowy czy PKN Orlen, jak i mniejsze firmy, jak chociażby CEDROB, Zakłady Ceramiczne BOLESŁAWIEC czy ORBITVU Sp. z o.o.","Nagrody wręczono po raz drugi. Laureaci rankingu przeprowadzonego przez Naczelną Redakcję Gospodarczą Polskiego Radia zostali uhonorowani w pięciu kategoriach. W kategorii „Przełomowe Rozwiązanie” wygrała PGNiG, drugie miejsce zajął Alior Bank, a trzecie Orbitvu. W kategorii „Filantrop Polski” wygrał PKO Bank Polski, zaś kolejne miejsca zajęli Grupa PZU i Grupa Azoty.W kategorii „Skarb Narodowy” pierwsze miejsce zajął PKN Orlen, drugie Grupa PZU, trzecie Zakłady Ceramiczne BOLESŁAWIEC. W kategorii „Ambasador Biznesu” zwyciężyła firma Bakalland. Kolejne miejsca zajęli PLL Lot i Agencja Rozwoju Przemysłu. W kategorii „Dobry Zarząd” pierwsze miejsce zajął Totalizator Sportowy, drugie Grupa Azoty, a trzecie CEDROB.Przed wręczeniem nagród obecna na gali minister finansów Teresa Czerwińska powiedziała, że rząd pracuje nad usunięciem podstawowych utrudnień dla przedsiębiorców. Podkreśliła, że jednym z utrudnień, na które najczęściej uskarżają się przedsiębiorcy jest biurokracja. Minister zaznaczyła, że rząd wprowadził kilka ułatwień w tej kwestii, m. in. wprowadzenie digitalizacji przy wypełnianiu obowiązku podatkowego.Prezes Polskiego Radia Jacek Sobala podziękował wszystkim nagrodzonym za ich dokonania i podkreślił, że dumą czytał o osiągnięciach laureatów. – Dziękujemy za państwa pracę. Proszę przyjąć to wyróżnienie, jako wyraz szacunku dla Państwa dokonań – mówił podczas gali wręczenia nagród.",,
Komorowski o stłuczce wicepremier: Ilustracja ogólnej sytuacji w państwie,"– Wypadek jest odzwierciedleniem sytuacji w państwie: gamoń uczy gamonia – oświadczył były prezydent Bronisław Komorowski odnosząc się do niegroźnej kolizji kolumny wiozącej wicepremier Beatę Szydło, do jakiej doszło w Imielinie. Gdy jego jako prezydenta wieźli ówcześni BOR-owcy, doprowadzili do poważnego wypadku. Zostało poszkodowane dziecko; jego matka pisała o „piratach drogowych” z Biura Ochrony Rządu.","– Uczy gamoń gamonia. Bo mamy ewidentnie do czynienia ze skutkami złego przygotowywania ludzi do pełnionych funkcji, zaczynając od kierowców, aż po właśnie kierownictwo państwa – w ten sposób były prezydent na antenie Radia Zet skomentował stłuczkę pojazdu z kolumny wicepremier Beaty Szydło, do jakiej doszło w Imielinie. 10 grudnia 2014 r., kierowca kolumna BOR wiozącej Komorowskiego doprowadził do zderzenia z prawidłowo jadącym samochodem, którym jechała matka (piosenkarka Natalia Arnal) z pięcioletnim synkiem. Do chłopca trzeba było wezwać karetkę. Tę wersję świadka potwierdził ostatecznie sąd, ale dopiero po odwołaniu poszkodowanej. W pierwszej instancji to Arnal uznano za winną. Artystka skierowała wówczas list otwarty do prezydenta, nawiązując do jego wyborczego hasła „zgoda i bezpieczeństwo”. „W nawiązaniu do 10.12.2014 roku trudno mówić o jakimkolwiek poczuciu bezpieczeństwa. Szkoda, że pozostał Pan obojętny na ludzką krzywdę, która była konsekwencją tego nieprzyjemnego incydentu” – napisała piosenkarka. – Raz się zdarzyło, że, że tak powiem, cywil wjechał w bardzo wąskim ruchu ulicznym w korku. Zderzyła się pani z limuzyną prezydenta, zresztą sąd potwierdził jej winę – opisał ten wypadek Komorowski. Było dokładnie na odwrót: gdy 19 września 2016 r. sąd stwierdził, że winien wypadku jest jego kierowca. Były prezydent nie wspomniał również o swoich nietrzeźwych funkcjonariuszach, którzy rozbili służbowy samochód na drzewie pod Budą Ruską, a potem jeden z nich składał fałszywe zeznania w tej sprawie. Choć BOR-owcy ochraniali wówczas prywatną posiadłość Komorowskiego w czasie, gdy ówczesny prezydent w niej nie przebywał, teraz ten sam Komorowski mówi o przedstawicielach obecnej władzy, że „kompletny brak profesjonalności połączył się z jakimś nadmiernym prestiżowym myśleniem o samym sobie”.1 lutego 2018 r. obowiązki Biura Ochrony Rządu przejęła nowa formacja: Służba Ochrony państwa.",,
Szczyt w Berlinie. Jest porozumienie w sprawie konfliktu w Libii,Szczyt w Berlinie poświęcony wojnie domowej w Libii zakończył się sukcesem – poinformowała Kanclerz Niemiec Angela Merkel. Uczestnicy konferencji zobowiązali się do przestrzegania embarga ONZ na dostawy broni do tego kraju i zaprzestania militarnego wspierania walczących stron.,"Merkel poinformowała, że nadrzędnym celem szczytu było skłonienie krajów zaangażowanych w wojnę domową w Libii do „mówienia jednym głosem”. – Tylko wówczas walczące strony zrozumiałyby, że nie mają szansy na militarne rozwiązanie konfliktu – wskazała.  – Ten cel został osiągnięty – z satysfakcją ogłosiła szefowa niemieckiego rządu. Wyraziła też zadowolenie, że stanowiska krajów członkowskich UE biorących udział w berlińskim spotkaniu „uległy wyraźnemu zbliżeniu”.  – Przyczyniło się to do sukcesu szczytu – podkreśliła kanclerz, ujawniając również, że dwaj główni adwersarze wojny domowej w Libii - premier popieranego przez ONZ libijskiego rządu jedności narodowej Fajiz Mustafa as-Saradż oraz generał Chalifa Haftar, dowódca Libijskiej Armii Narodowej, nie brali bezpośredniego udziału w konferencji.class=""wiecej""> Deklaracja końcowa szczytu wzywa do przeprowadzenia wymiany jeńców, poszanowania prawa międzynarodowego, praw człowieka i „przejrzystego i sprawiedliwego” podziału zysków z handlu ropą naftową. Satysfakcję z wyników spotkania wyraziła przewodnicząca Komisji Europejskiej Ursula von der Leyen. Oprócz kanclerz Merkel w konferencji wzięli udział m.in. prezydenci Rosji Władimir Putin, Turcji Recep Tayyip Erdogan, Francji Emmanuel Macron, premierzy Wielkiej Brytanii Boris Johnson, Włoch Giuseppe Conte oraz sekretarz stanu USA Mike Pompeo. Sekretarz generalny ONZ Antonio Guterres podziękował szefowej rządu RFN za wysiłki na rzecz pokojowego rozwiązania konfliktu w Libii. Wezwał też uczestników konfliktu zbrojnego, by nie podejmowali działań, które mogłyby zagrozić pokojowemu rozwiązaniu.  Wyraził jednocześnie zaniepokojenie, że siły generała Haftara blokują porty na kontrolowanych przez siebie terytoriach, przez które odbywa się eksport ropy naftowej.",,
"Tomasz Siemoniak: Byłem za tym, żeby debata była otwarta dla mediów","Byłem za tym, żeby debata kandydatów na szefa PO była otwarta dla mediów, ale decyzja należała do organizatorów – powiedział jeden z kandydatów, wiceszef PO Tomasz Siemoniak. Zastrzegł, że niektóre pytania miały wewnątrzpartyjny charakter, co mogło być powodem, żeby debaty nie otwierać.","Siemoniak w Radiu Plus był pytany w poniedziałek o powody, dla których odbywająca się w minioną sobotę w Krakowie debata kandydatów na przewodniczących PO była zamknięta dla mediów i nie była transmitowana w mediach społecznościowych. – Ja byłem za tym, żeby była otwarta, natomiast decydowali organizatorzy – zaznaczył.  Jak przypomniał, wydarzenie to zorganizowała krakowska Platforma. Dodał, że tydzień temu wziął udział w spotkaniu noworocznym z m.in. z organizatorami. Wtedy powiedział im, że to jest „nie do obrony”. – Publicznie też się tak wypowiadałem – dodał.  Siemoniak zaznaczył, że jako jeden z kandydatów nie chce oceniać tej sytuacji. – Tak to chcieli zrobić, chcieli rozmawiać o sprawach wewnętrznych. Trudno mieć do nich pretensje – podkreślił polityk.  Na pytanie, kto wygrał debatę, wiceszef PO odparł, że nie chce tego oceniać. – Natomiast w bardzo dobrej atmosferze to wszystko odbyło się - bez żadnych uszczypliwości, dużo takiej pozytywnej rywalizacji. Trochę pytań takich bardzo wewnątrzpartyjnych - to może rzeczywiście był jakiś powód, żeby tego nie otwierać; żeby tu zwiększyć szczerość pytań i szczerość odpowiedzi – powiedział.  Pytany, czy można spodziewać się kolejnej debaty w najbliższych dniach, odpowiedział, że debata się już odbyła. – Ja mam i, podejrzewam, pozostali kandydaci też, kalendarz na każdy dzień – dodał Siemoniak. – Pewnie na przyszłość, na następne wybory, pomyślimy o cyklu debat, debat o Polsce bardziej niż o Platformie – podkreślił. – Dziś wyciągamy wnioski z tego, że lepiej nie zamykać takich debat – dodał.  Siemoniak powiedział ponadto, że rozmawiał z główną osobą odpowiedzialną za organizację. – Mówił, że oni pod tą presją publiczną chcą zmontować taki film (...) i to pokazać, bo tam w gruncie rzeczy nie zdarzyło się nic złego, tajnego, była to fajna dyskusja – przekazał.   Poza Siemoniakiem o stanowisko przewodniczącego Platformy Obywatelskiej ubiega się czworo innych kandydatów: szef klubu Koalicji Obywatelskiej i wiceprzewodniczący PO Borys Budka, posłanka Joanna Mucha, poseł Bartłomiej Sienkiewicz oraz senator Bogdan Zdrojewski. W piątek swoją rezygnację ze startu w wyborach ogłosił europoseł Bartosz Arłukowicz.  Pierwsza tura wyborów na przewodniczącego PO ma się odbyć 25 stycznia, ewentualna druga - 8 lutego. Wyboru będą dokonywać wszyscy członkowie partii w swoich kołach.",,
Tajemnicza śmierć założyciela Białych Hełmów. Miał połamane nogi,"Były oficer brytyjskiej armii, współzałożyciel Białych Hełmów, organizacji pomagającej cywilom w Syrii, zmarł w Turcji w niejasnych okolicznościach - poinformowała BBC. Trzy dni wcześniej rosyjskie MSZ zarzuciło mu, że był agentem wywiadu MI6.","Ciało 48-letniego Jamesa Le Mesuriera znaleziono wczesnym rankiem w poniedziałek na ulicy w Beyoglu, dzielnicy Stambułu, niedaleko od jego domu i biura. Przyczyna śmierci nie jest znana, tureckie media donoszą jednak, że miał on połamane nogi. Burmistrz Stambułu poinformował, że wszczęte zostało „kompleksowe” śledztwo. Przedstawiciele Białych Hełmów napisali na Twitterze, że organizacja jest wstrząśnięta i ""ze smutkiem przyjęła wiadomość"" o śmierci Le Mesuriera. Z kolei Hamish de Bretton-Gordon, dyrektor grupy Lekarze Pod Ostrzałem (Doctors Under Fire) i przyjaciel Le Mesuriera, powiedział: „To absolutnie tragiczne. Był on jedną z niewielu osób, które pozostawiły humanitarny ślad w Syrii”.  De Bretton-Gordon dodał, że Białe Hełmy mają bardzo silną strukturę i ich praca będzie kontynuowana, ale śmierć Le Mesuriera pozostawiła „lukę do wypełnienia”. Le Mesurier był współzałożycielem Białych Hełmów, organizacji oficjalnie znanej, jako Syryjska Obrona Cywilna, która pomagała cywilom znajdującym się na terenach atakowanych przez siły reżimu Baszara al-Asada. W 2016 roku organizacja otrzymała międzynarodową nagrodę Right Livelihood Award w uznaniu za „wybitną odwagę, współczucie i zaangażowanie humanitarne w ratowanie ludności cywilnej”.  W tym samym roku grupa została nominowana do Pokojowej Nagrody Nobla. Zaś sam Le Mesurier odebrał w 2016 r. z rąk królowej Elżbiety II order Imperium Brytyjskiego w uznaniu zasług w ochronie ludności cywilnej w Syrii. Jednak rząd syryjski uważa Białe Hełmy za organizację terrorystyczną, zaś jego sojusznicy, Rosja i Iran, oskarżają je o otwarte wspieranie organizacji terrorystycznych. W zeszłym tygodniu rosyjskie ministerstwo spraw zagranicznych napisało na Twitterze, że Le Mesurier to były agent brytyjskiego wywiadu MI6, który od dawna był widywany w różnych częściach świata, m.in. na Bałkanach i na Bliskim Wschodzie, a „jego powiązania z organizacjami terrorystycznymi” sięgają czasów misji w Kosowie. Le Mesurier jako oficer brytyjskiej armii służył w ONZ-owskich siłach pokojowych w byłej Jugosławii.",,
„Fakt” przeprasza Beatę Szydło wzmianką na… dole piątej strony,"Przepraszamy panią premier Beatę Szydło za tytuł i publikację w piątkowym wydaniu Faktu „Jacy oni zalatani! A Szydło najbardziej” – czytamy w weekendowym wydaniu „Faktu”. Dziennik zamieścił przeprosiny dopiero na… dole piątej strony, pod tekstem z poprawioną, już właściwą średnią lotów premierów.","W piątkowym wydaniu „Faktu” można było przeczytać o podróżach rządowymi maszynami premierów RP. Według dziennika najbardziej „zalatana” była Beata Szydło. – Redakcja ma problemy z liczeniem – zwrócił uwagę szef Komitetu Wykonawczego PiS Krzysztof Sobolewski. „Pani Premier Beata Szydło sprawowała urząd 25 miesięcy a nie 13” – wyjaśnił.„Mój błąd” – przyznał się szef działu politycznego „Faktu”, Mikołaj Wójcik.",,
Agenci FBI zatrzymali podejrzanego o rozsyłanie przesyłek z bombami,"Resort sprawiedliwości USA potwierdza, że FBI zatrzymało w miasteczku Plantation na Florydzie osobę podejrzaną o rozsyłanie paczek z urządzeniami wybuchowymi – napisała na Twitterze rzeczniczka ministerstwa Sarah Isgur Flores. Paczki zawierające tzw. bomby rurowe wysłano do znanych polityków Partii Demokratycznej i krytyków polityki prezydenta Trumpa.","CNN podało, że przejęto kolejną podejrzaną paczkę, która została wysłana do miliardera, filantropa i ważnego sponsora Partii Demokratycznej Toma Steyera. To czwarta taka przesyłka, jaką udało się przechwycić w piątek. W piątek przejęto kolejne podejrzane paczki, wysyłane do demokratycznego senatora Cory'ego Bookera i do byłego dyrektora wywiadu krajowego Jamesa Clappera; kilka godzin później, już po zatrzymaniu podejrzanego, telewizja CNN podała, że władze Kalifornii sprawdzają następną podejrzaną przesyłkę, wysłaną do demokratycznej senator tego stanu Kamali Harris.W programie telewizji CNN Clapper nazwał rozsyłanie przesyłek z urządzeniami wybuchowymi „krajowym terroryzmem”. Wcześniej FBI informowało, że ślady w śledztwie prowadzą na Florydę, skąd wysłano przynajmniej niektóre podejrzane paczki. Przypuszcza się, że urządzenia były skonstruowane na podstawie planów dostępnych w internecie. Przedstawiciel FBI Bill Sweeney oświadczył, że śledztwo w tej sprawie prowadzone jest w całym kraju. – Możliwe, że zostały albo zostaną wysłane kolejne paczki. Urządzenia te powinny być traktowane jako niebezpieczne – powiedział. Dla dobra śledztwa osoby pracujące przy nim nie mogą informować mediów o przebiegu dochodzenia.",,
Ukraina oskarża Rosję o blokowanie portów na Morzu Azowskim,"Służby portowe na zaanektowanym przez Rosję Krymie zapewniły, że nie jest prawdą, by okręty ukraińskie płynące na Morze Azowskie były blokowane. Taki zarzut padł z ust ministra infrastruktury Ukrainy Wołodymyra Omelana.","Ukraiński minister poinformował, że ruch statków przez Cieśninę Kerczeńską odbywa się wyłącznie w kierunku rosyjskich portów na Morzu Azowskim. Według ministra na wejście na Morze Azowskie oczekuje 18 statków, które udają się do Berdiańska i Mariupola. Z drugiej strony, ze względu na brak rosyjskich zezwoleń, z portów tych nie może wypłynąć dziewięć jednostek. Kolejnych osiem oczekuje na wypłynięcie z Morza Azowskiego na redach ukraińskich portów.              – Działania strony rosyjskiej świadczą o świadomej eskalacji sytuacji na Morzu Azowskim oraz destabilizacji regionu – oświadczył Omelan.Rosyjska agencja TASS przekazała, że jej źródło w służbach portowych zapewniło, że „nikt nie blokuje żadnych okrętów”. – Służby portowe działają zgodnie z aktualnymi warunkami pogodowymi – dodało źródło. Radio Swoboda (rosyjska redakcja Radia Wolna Europa/Radia Swoboda) podaje, powołując się na serwis MarineTraffic, że wieczorem w środę przed wejściem do Kanału Kerczeńsko-Jenikalskiego z obu stron mostu wybudowanego przez Rosję nad tym kanałem zebrało się wiele jednostek.Rosję i Ukrainę łączy umowa z 2003 r. dotycząca Morza Azowskiego, na podstawie której oba państwa uważają Morze Azowskie i Cieśninę Kerczeńską za swoje terytorium wewnętrzne. Oba kraje mają tam swobodę żeglugi. Porozumienie techniczne o zasadach przekroczenia cieśniny z 2007 r. zakłada, że jednostki powinny powiadamiać o zaplanowanej żegludze przez cieśninę kapitana portu w Kerczu. Do 2014 r., czyli do rosyjskiej aneksji Krymu, był nim przedstawiciel Ukrainy.              W związku z ostrzelaniem w niedzielę przez siły rosyjskie trzech ukraińskich okrętów w rejonie Cieśniny Kerczeńskiej Ukraina ogłosiła stan wojenny w wybranych regionach, m.in. wzdłuż granicy z Rosją oraz przy Morzu Czarnym i Azowskim.",,
"Dziewczyna, kochanka czy agent ochrony? Kim jest tajemnicza pasażerka Putina","Rozwiedziony, ale nie samotny. Kiedy Władimir Putin rozwiód się w 2014 r. jego życie prywatne owiane jest tajemnicą. Czasem do mediów przedostają się jedynie strzępki informacji. Tak było i tym razem. Kiedy prezydent Rosji przyjechał odwiedzić patriarchę Cyryla w soborze Przemienienia Pańskiego, na tylnym siedzeniu jego mercedesa reporterzy dostrzegli tajemniczą kobietę. Rozpoczęły się spekulacje.","Prezydent Rosji odpoczywał na wyspie Wałaam nad jeziorem Ładaga. Kiedy przyjechał pod sobór Przemienienia Pańskiego, by odwiedzić patriarchę Cyryla, nie spodziewał się tam zobaczyć dziennikarzy rosyjskiego kanału TV Zviezda. Wykonali oni ujęcie, na którym widać na tylnym siedzeniu kobiecą dłoń i czerwoną torebkę. Prezydent zreflektował się, że towarzyszą im reporterzy i szybko zamknął drzwi samochodu. To wystarczyło, aby pobudzić wyobraźnię. Sprawa szybko z prywatnej stała się publiczna. Wydarzenie skomentował też Kreml - według rzecznika prezydenta tajemnicza kobieta była agentem ochrony.Sprawa nie umknęła uwagi internautów. Szybko pojawiły się pierwsze przeróbki. Zdaniem niektórych tajemnicza kobieta to Melisandre – krwawa doradczyni króla Stannisa Baratheona z „Gry o tron”. Romans z Kabajewą?  Według plotek Putin ma romans z byłą gimnastyczką Aliną Kabajewą. Choć Kreml nigdy oficjalnie tego nie potwierdził, niektórzy mówią nawet, że para wzięła potajemny ślub. Pogłoski o ich związku nasiliły się po rozwodzie prezydenta z żoną Ludmiłą. Kabajewa ma 33 lata. Do niedawna zasiadała w Dumie jako deputowana prezydenckiej Jednej Rosji. Pod koniec 2014 r. została prezesem holdingu Narodowa Grupa Medialna. Według nieoficjalnych doniesień para ma trójkę dzieci.",,
Juncker gratuluje premierowi Morawieckiemu wyniku wyborów,Szef Komisji Europejskiej Jean-Claude Juncker gratuluje premierowi Mateuszowi Morawieckiemu wyniku wyborów parlamentarnych w Polsce – ogłosiła na konferencji prasowej rzeczniczka Komisji Europejskiej Mina Andreeva.,"– Szef Komisji Europejskiej Jean-Claude Juncker przesyła swoje gratulacje premierowi Mateuszowi Morawieckiemu po ogłoszeniu rezultatów wczorajszych wyborów parlamentarnych w Polsce.  Szef KE nie może się doczekać kontynuacji współpracy, tak aby razem stawiać czoła wspólnym wyzwaniom – powiedziała rzeczniczka KE.",,
Do PKW wpłynęły zgłoszenia sześciu kolejnych komitetów wyborczych,"W PKW złożone zostały zgłoszenia sześciu kolejnych komitetów wyborczych, które zamierzają wystawić kandydatów w wyborach samorządowych, w tym PiS i Porozumienia. Do tej pory PKW zarejestrowała trzy komitety. Termin zawiadomienia o utworzeniu komitetu wyborczego mija 27 sierpnia.","Pierwsze trzy zarejestrowane przez PKW komitety, to komitet wyborczy Partii Razem, komitet wyborczy Polskie Stronnictwo Ludowe i koalicyjny komitet wyborczy Platforma.Nowoczesna Koalicja Obywatelska.Jak wynika z informacji dostępnych w piątek na stronie internetowej PKW, sześć zgłoszonych do rejestracji komitetów, to kolejno: komitet wyborczy Ruch Narodowy RP, komitet wyborczy Partia Zieloni, komitet wyborczy Porozumienie Jarosława Gowina, komitet wyborczy Prawo i Sprawiedliwość komitet wyborczy wyborców Bezpartyjni Samorządowcy i komitet wyborczy wyborców Bezpartyjni. Porozumienie Jarosława Gowina, wraz z Solidarną Polską i Prawem i Sprawiedliwością, wchodzi w skład koalicji Zjednoczonej Prawicy. Członek zarządu Porozumienia Jan Strzeżek powiedział, że „na wyższych szczeblach” kandydaci jego ugrupowania będą startować z list PiS. „Do sejmików i większości miejsc nasi kandydaci będą startować z list Prawa i Sprawiedliwości. Jednak na najniższym poziomie, czyli np. w wyborach do rad gmin chcemy dać naszym kandydatom możliwość skorzystania z naszego szyldu partyjnego, tam gdzie Prawo i Sprawiedliwość nie wystawia swoich list” – wyjaśnił Strzeżek. Formalnie kampania wyborcza w wyborach samorządowych ruszyła 14 sierpnia; wówczas rejestrację mogły rozpocząć komitety wyborcze. Dopiero od dnia wydania przez PKW postanowienia o przyjęciu zawiadomienia komitet wyborczy może m.in. rozpocząć zbieranie podpisów poparcia pod listami, prowadzić agitację wyborczą. Zgodnie z kalendarzem wyborczym komitety wyborcze mają czas na zawiadomienie o swoim utworzeniu PKW lub właściwego komisarza wyborczego do 27 sierpnia.",,
"Najwięcej wydał Komorowski, drugi – Kaczyński","Najwięcej na kampanię w wyborach prezydenckich wydał komitet Bronisława Komorowskiego – 15,4 mln zł. Drugi, jeśli chodzi o wydatki, jest komitet Jarosława Kaczyńskiego – 14.6 mln zł;  a trzeci – komitet Waldemara Pawlaka – 3,7 mln zł. Do końca marca PKW ma czas na rozpatrzenie sprawozdań finansowych komitetów wyborczych.","Na kolejnych miejscach uplasowały się:– komitet kandydata SLD Grzegorza Napieralskiego – 3,1 mln zł;– komitet niezależnego kandydata Andrzeja Olechowskiego, popieranego przez Stronnictwo Demokratyczne – 2 mln zł;– komitet wyborczy kandydata partii „Wolność i Praworządność” Janusza Korwin-Mikkego – niewiele ponad 200 tys. zł ;– komitet kandydata „Prawicy Rzeczypospolitej” Marka Jurka – ponad 179 tys. zł;– komitet Kornela Morawieckiego – niecałe 31 tys. zł. ;– komitet kandydata Samoobrony Andrzeja Leppera – niewiele ponad 13 tys. ;– komitet wyborczy szefa Sierpnia 80 Bogusława Ziętka – niecałe 11 tys. zł. ;Sprawozdania finansowe komitetów biorących udział w wyborach prezydenckichbędą najprawdopodobniej rozpatrywane przez PKW przed końcem marca, zgodnie z terminem przewidzianym w ordynacji wyborczej - poinformował KrzysztofLorenz z zespołu kontroli finansowania partii politycznych i kampaniiwyborczych w PKW.Według prezydenckiej ordynacji wyborczej, komitety przedkładają PKWsprawozdania finansowe w ciągu 3 miesięcy od dnia wyborów. PKW ma 6 miesięcy na ich rozpatrzenie; może je przyjąć bez zastrzeżeń, przyjąć - wskazując na uchybienia, albo odrzucić w wypadku stwierdzenia nieprawidłowości. PKW może też zwrócić się do danego komitetu o usunięcie wad sprawozdania lub o udzielenie wyjaśnień w określonym terminie. Według ordynacji, w razieodrzucenia sprawozdania przez PKW komitet ma prawo, w ciągu 7 dni, wnieść do Sądu Najwyższego skargę na to postanowienie.",,
Na cmentarzu w litewskich Ejszyszkach z honorami pochowano czterech nieznanych żołnierzy AK,"W kwaterze wojskowej na parafialnym cmentarzu w litewskich Ejszyszkach z honorami pochowano czterech nieznanych żołnierzy AK, których szczątki odnaleziono w okolicy. W uroczystościach uczestniczyli m.in. parlamentarzyści z Polski i Litwy.","– Stoimy nad grobem, którego miało nigdy nie być. Pogrzebani bez modlitwy, bez salwy honorowej, bezimienni bohaterowie naszej wolności, żołnierze Armii Krajowej oddali ojczyźnie to, co mieli najcenniejszego – życie – powiedziała podczas uroczystości wicemarszałek Sejmu RP Małgorzata Gosiewska.   „Zginęli z rąk Sowietów, a ich imiona miały zostać skazane na zapomnienie”  – Jako przedstawiciel Sejmu Najjaśniejszej Rzeczypospolitej żegnam ich nie tylko w imieniu Sejmu, ojczyzny, ale także w imieniu najbliższych rodzin. Żołnierze Armii Krajowej, chylimy przed wami z wielką czcią głowy. Polska do was przyszła. Teraz możecie już odpocząć na niebiańskich błoniach – powiedziała Gosiewska.  Litewski poseł, przewodniczący sejmowej komisji walk o wolność i pamięci historycznej Arunas Gumuliauskas, przemawiając na cmentarzu, przypomniał, że w czasie wojny „Zachód dążył do utworzenia z Litwy i Polski strefy buforowej, która mogłaby ochronić ich przed inwazją bolszewików, a Sowieci starali się wcielić w życie światową rewolucję proletariacką, która całą mapę Europy zabarwiłaby na czerwono”.   „Niełatwe były też relacje narodów zamieszkujących te ziemie”  – Litewski Korpus Lokalny walczył na Wileńszczyźnie z partyzantami sowieckimi i Armią Krajową, dążąc do odzyskania niepodległego państwa litewskiego. Armia Krajowa walczyła na Ziemi Wileńskiej zarówno przeciwko okupantom nazistowskim, jak i przeciwko Litwinom, uważając Wileńszczyznę za część Polski i dążąc do ponownego przyłączenia jej do Polski – wskazał Gumuliauskas. Podkreślił przy tym, że weterani Korpusu Lokalnego i Armii Krajowej, którzy kiedyś walczyli przeciwko sobie, w 2004 roku podpisali Akt Pojednania. Czy możliwe jest pojednanie między tymi, którzy w czasie wojny byli po różnych stronach barykady? – zapytał poseł. Jego zdaniem elementem takiego pojednania mogłoby być uznanie faktu, że zarówno jedni, jak i drudzy byli ofiarami sowieckiego systemu.   – Historia powinna uczyć nas życia. A wy zginęliście jak bohaterowie za swoją prawdę, za wolność i niepodległość swojego narodu. Spoczywajcie w pokoju – zakończył Gumuliauskas.   „Polskie nie może i nie będzie szczędzić wysiłków, aby wszystkim bohaterom przywrócić należne miejsce w narodowym panteonie”  Do uczestników uroczystości pogrzebowych list wystosował premier Mateusz Morawiecki. Szef rządu zaznaczył, że pogrzebanie żołnierzy polskich „to nie tylko nasz chrześcijański i patriotyczny obowiązek”. „To nade wszystko wyraz naszego najgłębszego przekonania, że państwo polskie nie może i nie będzie szczędzić wysiłków, aby wszystkim bohaterom przywrócić należne miejsce w narodowym panteonie” – napisał premier.  Ceremonię pochówku poprzedziła msza święta pogrzebowa w kościele pw. Wniebowstąpienia Pańskiego w Ejszyszkach, której przewodniczył kapelan Muzeum Żołnierzy Wyklętych i Więźniów Politycznych PRL ks. Tomasz Trzaska.  Udział w uroczystościach wzięli też przedstawiciele polskiego Ministerstwa Kultury i Dziedzictwa Narodowego, władz lokalnych, Instytutu Pamięci Narodowej (IPN), Centrum Badania Ludobójstwa i Ruchu Oporu Mieszkańców Litwy, a także polscy żołnierze, harcerze i miejscowa ludność. „To wieki krok ku zbliżeniu, ku zacieśnianiu relacji”  Wicemarszałek Gosiewska wskazała na wagę udziału w pochówku litewskich parlamentarzystów. Jej zdaniem „to wieki krok ku zbliżeniu, ku zacieśnianiu relacji”.  – Stajemy w prawdzie, oddajemy hołd, myślimy o tym, jak dalej działać, jak dalej przeciwstawiać się temu złu, które próbowało nas wielokrotnie podzielić, a z którym to nasi bohaterzy walczyli – powiedziała Gosiewska, wskazując na Rosję.",,
„Moje życie to Ukraina”. Sawczenko jest gotowa ubiegać się o prezydenturę,"Nadija Sawczenko zadeklarowała, że dla dobra swojej ojczyzny jest gotowa objąć urząd prezydenta. Uwolniona z rosyjskiego więzienia lotniczka zaapelowała do Władimira Putina, by „odczepił się” od Ukrainy oraz by nie znęcał się nad własnymi rodakami.","Sawczenko, która po dwóch latach aresztu w Rosji w środę powróciła do ojczyzny, w piątek w Kijowie wystąpiła na pierwszej po odzyskaniu wolności konferencji prasowej. Na spotkanie przyszły setki dziennikarzy ukraińskich i zagranicznych. – Jeśli uważacie, że potrzebujecie mnie na stanowisku prezydenta, to będę prezydentem. Pytacie mnie, czy mam zamiar powrócić do armii, czy iść do polityki? Bardzo lubię swoją pracę, lubię latanie i chcę latać. Ale będę robiła to, co jest dobre dla Ukrainy. Jest mi obojętne, w jaki sposób będę jej broniła. Jeśli trzeba, to pójdę na front. Jeśli zrozumiem, że więcej zdziałam tutaj, pozostanę tutaj. Nie mam innego życia, moje życie to Ukraina – powiedziała. Sawczenko podkreśliła, że choć została porwana i bezprawnie wywieziona do Rosji, to nie czuje nienawiści do jej mieszkańców. Oświadczyła, że za swoje główne zadanie uważa doprowadzenie do uwolnienia Ukraińców przetrzymywanych w rosyjskich więzieniach. „Zostaw sobie swoje carstwo, ale nie morduj własnych ludzi” Zaznaczyła, że może rozmawiać o tym ze wszystkimi, nawet z przedstawicielami separatystów, którzy uprowadzili ją z Ukrainy. Sawczenko ma zamiar pracować w parlamencie, którego jest członkiem z ramienia partii Batkiwszczyna byłej premier Julii Tymoszenko.                                                teraz odtwarzanePolska na trasie  podróży Sawczenko Pytana przez dziennikarzy, co chciałaby powiedzieć prezydentowi Rosji, oświadczyła, że marzy, by „odczepił się” od Ukrainy. – Odczep się od Ukrainy. Odczep się od każdego kraju, do którego się przyczepiłeś. Zostaw sobie swoje carstwo, ale nie morduj własnych ludzi, nie znęcaj się nad Rosjanami. Dwa razy żyć nie będziesz. Zdechniesz tak czy inaczej i my wszyscy także umrzemy. Żyj godnie, jak człowiek, i pozwól żyć innym – powiedziała.",,
„Walili do nas ze wszystkiego”. Jak Amerykanie zmasakrowali Rosjan,"Władimir Putin lubi się przechwalać rosyjskim uzbrojeniem i straszy Zachód wojną. Sęk w tym, że jedyne poważne militarne starcie rosyjsko-amerykańskie w XXI wieku zakończyło się kompromitującą klęską Rosjan. Do rzezi w Dolinie Eufratu doszło równo rok temu. Dziś wiemy o jej kulisach dużo więcej.","Na początku 2018 roku w północno-wschodniej Syrii, w prowincji Dajr az-Zaur trwały dwie oddzielne ofensywy przeciwko dżihadystom z Państwa Islamskiego. Na lewym brzegu rzeki Eufrat kurdyjsko-arabskiej koalicji SDF ze wsparciem Amerykanów; na prawym brzegu syryjskiej armii rządowej wspieranej przez Irańczyków i Rosjan. Zgodnie z ustaleniami z 2015 roku, obszar ten był podzielony na dwie strefy: syryjsko-rosyjską i kurdyjsko-amerykańską. Umowna granica przebiegała po rzece Eufrat. Z początkiem lutego amerykański wywiad zwrócił uwagę na tereny lotniska wojskowego na południowych obrzeżach miasta Dajr az-Zaur (stolica prowincji o tej samej nazwie). Ruszyła tam niepokojąca koncentracja uzbrojonych oddziałów. „Zielone ludziki” nad EufratemW ciągu tygodnia zebrało się tam kilkuset bojowników i żołnierzy. Członkowie plemiennych milicji wspierających Asada, żołnierze rządowej 4. Dywizji, jak też afgańscy i iraccy szyici z kontrolowanych przez Irańczyków brygad Fatimiyoun i Zainabiyoun. Jednak dominującym w obozie językiem był… rosyjski. Na trzech Arabów przypadało siedmiu Rosjan. To byli najemnicy z tzw. Grupy Wagnera z trzech oddziałów tej formacji: 2., 5. oraz z oddziału „Karpaty”, złożonego z mieszkańców Donbasu i Rosjan walczących tam wcześniej z Ukraińcami. Arabsko-rosyjskie zgrupowanie zostało wzmocnione grupą czołgów T-72, dywizjonem haubic M-30 i kilkunastoma transporterami. Z dokumentów Pentagonu, do których dotarł potem „New York Times”, wynika, że amerykańskie dowództwo wiedziało doskonale, że większość zgrupowania stanowią prywatni rosyjscy najemnicy. Amerykanie natychmiast połączyli się z rosyjskim dowództwem w Syrii, korzystając ze specjalnej „gorącej linii”. Rosjanie odpowiadali, że nie mają żadnej kontroli nad bojownikami zbierającymi się nad rzeką – choć amerykański nasłuch radiowy ujawnił już wtedy, że ci bojownicy porozumiewają się po rosyjsku. Podczas zeznań w kwietniu 2018 r. w Senacie ówczesny sekretarz obrony Jim Mattis powiedział, że „rosyjskie dowództwo w Syrii zapewniło nas, że to nie ich ludzie”. W pobliżu miejsca koncentracji zgrupowania, które wzbudziło taki niepokój USA, na Eufracie działał niewielki most pontonowy o długości 210 m. Zbudowali go we wrześniu 2017 roku, po wyparciu stamtąd dżihadystów, rosyjscy saperzy. Przez ten właśnie most, 7 lutego 2018 roku od wczesnego rana, na drugi brzeg rzeki zaczęła się przeprawiać kolumna spod Dajr az-Zaur. Co ciekawe, dzień wcześniej zaczął podnosić się poziom wody w rzece, nurt z godziny na godzinę był silniejszy. Najemnicy jednak zdołali przeprawić się na drugą stronę – choć w tej strefie nie mieli prawa być. Jeszcze tego samego dnia woda zerwała most. Wagnerowcy, choć odcięci od zaplecza, ruszyli naprzód. Rosyjscy wojskowi uważali później, że na polecenie Amerykanów Kurdowie zrzucili w tym czasie duże ilości wody ze zbiornika wodnego przy elektrowni At-Tabaka, w górze Eufratu. To było kolejne ostrzeżenie pod adresem Rosjan. Zignorowane. Kolumna najemników miała bowiem do wykonania określoną misję. Pustynna burza po rosyjskuCelem ataku był gazowy zakład Conoco na złożu Al-Isba. Po przejściu na drugą stronę Eufratu, najemnicy mieli do pokonania jeszcze około 7 km: najpierw niewielkie miasteczko Chuszam, a potem już tylko pustynia. Oczywiście zakład miał ochronę. Bojowników kurdyjsko-arabskiej koalicji SDF wspierał oddział 30 amerykańskich specjalsów: żołnierzy z jednostki Delta i rangersów z Połączonego Dowództwa Operacji Specjalnych. Ten mały pustynny posterunek był z kolei wspierany z leżącej jakieś 30 km dalej amerykańskiej „bazy wsparcia misji”. Zielone berety i pluton marines dyżurowali tutaj przed monitorami komputerów, odczytując dane z dronów i przekazując informacje kolegom spod Conoco. 7 lutego - przede wszystkim informacje o intruzach na lewym brzegu Eufratu. Po przeprawie i uporządkowaniu szyków, o godz. 15 kolumna ruszyła w kierunku zakładów Conoco. Amerykański wywiad wstępnie szacował ich liczbę na około 500 ludzi (potem okazało się, że było jednak mniej) oraz 27 pojazdów wojskowych, w tym czołgi i pojazdy opancerzone. Ruchy tej podejrzanej kolumny obserwowano także w amerykańskim centrum operacji powietrznych w bazie Al Udeid w Katarze oraz w samym Pentagonie. Lotnictwo w całym regionie zostało postawione w stan gotowości. W „bazie wsparcia misji” przygotowano mały oddział – szesnastu żołnierzy w czterech niewielkich pojazdach wojskowych, uzbrojonych w broń przeciwpancerną – na wypadek, gdyby trzeba było wysłać posiłki do Conoco. Około 20.30 wieczorem trzy czołgi T-72 zbliżyły się do celu na odległość zaledwie 1,5 km. Półtorej godziny później dotarł trzon kolumny. Najemnicy ukryli się wśród opuszczonych domów leżących niedaleko pozycji amerykańskich. Myśleli, że przeciwnik ich jeszcze nie zauważył. Pół godziny później rozpoczął się atak. Na posterunek strzegący dojazdu do zakładu Conoco spadł deszcz pocisków czołgowych, z dział artyleryjskich i moździerzy. Ogień był tak intensywny, że oczekujący natarcia czołgów amerykańscy specjalsi musieli się wręcz zakopać w pustynnych okopach. Przez pierwszy kwadrans Amerykanie wydzwaniali do rosyjskiego dowództwa i żądali zatrzymania ataku. Rosjanie odpowiadali, że nic nie wiedzą o ataku. Wreszcie Amerykanie oddali strzały ostrzegawcze w grupę pojazdów i haubicę. Nic to nie dało. Więc odpowiedzieli Rosjanom w bardziej przekonujący sposób. Powietrzna furiaPoczątkowo w powietrzu nad polem bitwy znajdowały się tylko drony MQ-9 Reaper i myśliwce piątej generacji F-22. Czyli rutyna w tym regionie Syrii, gdzie wciąż jeszcze walczono z resztkami Państwa Islamskiego. F-22 czekały też zapewne, czy nie wystartują z bazy w Hmejmim rosyjskie samoloty. Amerykanie nie wiedzieli do końca, czy najemnicy nie dostaną wsparcia z powietrza. Potem nadleciała imponująca fala uderzeniowa: szturmowe F-15E, bombowce B-52, „latające czołgi” AC-130 i śmigłowce AH-64 Apache. Przez następne trzy godziny na wrogie oddziały, ciężarówki i czołgi spadły setki pocisków. Wsparcia ogniowego udzieliła też artyleria rakietowa marines. Radio Swoboda po kilku dniach zdobyło nagranie audio relacji uczestnika bitwy. Rosyjskiego najemnika, który miał dowodzić jednym z oddziałów w kolumnie: „Walili do nas ze wszystkiego, co było. Jechaliśmy w trzy kompanie zakłady zajmować. W pierwszej 200 strat. W drugiej około 20. W naszej – 75. Od 2014 roku takich strat nie było. Mówię wam, zdradzili nas. Jeśli nie pacany z arbackiego wojskowego (tak wojskowi mówią potocznie o siedzibie ministerstwa obrony i sztabu generalnego w Moskwie – red.), to miejscowi. Na sto procent”. Obrońcy otworzyli więc do nich zmasowany ogień z broni maszynowej i przeciwczołgowych javelinów. Tymczasem nad pole bitwy zaczęła nadlatywać nowa fala lotnictwa. Ocalali członkowie grup szturmowych znaleźli się pod ostrzałem helikopterów, a ostatni nalot rakietowo-bombowy skierowano w resztę wycofujących się oddziałów. Godzinę później wróg zaczął się wycofywać i Amerykanie wstrzymali ogień. Bolesna nauczkaBitwa pod Chuszam obnażyła słabości rosyjskie i pokazała technologiczną przewagę USA. Choć napastników było dziesięć razy więcej, żaden Amerykanin nie został nawet draśnięty kulą czy odłamkiem. Ranny został tylko jeden Kurd z SDF. Jakie straty ponieśli najemnicy? Nie było tego łatwo ustalić, bo o bitwie niechętnie mówili sami Amerykanie, a Kreml trzymał się uparcie linii, że nie miał nic wspólnego z wyprawą najemników. Wojskowi dowódcy amerykańscy mówili początkowo o zmasowanym uderzeniu na kolumnę bojowników i sprzętu wojskowego – nie wskazując jednak Rosjan. Pewien syryjski oficer mówił o zabiciu ponad 100 prorządowych syryjskich bojowników. Ale gdy po kilku dniach ujawniono, że amerykańscy dowódcy używali specjalnej „gorącej linii” żeby komunikować się bezpośrednio z rosyjskimi dowódcami przed, w trakcie i po ataku 7 lutego, stało się jasne, że w bitwie brali udział Rosjanie. Początkowo władze w Moskwie mówiły o kilku zabitych obywatelach Rosji. Ale nieoficjalnie spekulowano o 100-200 zabitych najemnikach. Po raz pierwszy oficjalnie fakt rzezi Rosjan potwierdził ówczesny dyrektor CIA Mike Pompeo. Zeznając 12 kwietnia 2018 roku przed senacką komisją stwierdził, że „parę setek Rosjan” zostało zabitych we wschodniej Syrii w wyniku ostrzału amerykańskiej artylerii i lotnictwa na początku lutego. Później, we wrześniu 2018 roku, ukraińska SBU opublikowała dane, z których wynikało, że w zniszczonej przez Amerykanów kolumnie było co najmniej 206 wagnerowców, zaś zginąć miało ponad 80. Rok po bitwie można z dużym prawdopodobieństwem uznać, że kolumna maszerująca na Conoco liczyła około 300 ludzi, w tym dwie trzecie rosyjskich najemników. W starciu z Amerykanami zginął co trzeci napastnik. Biorąc pod uwagę realia współczesnej wojny można więc mówić o prawdziwej rzezi i faktycznym zniszczeniu zgrupowania. Największą zagadką do dziś pozostaje rola rosyjskich władz i wojskowego dowództwa w nieudanym ataku na Conoco. Sami najemnicy z Grupy Wagnera są oczywiście kontrolowani przez oligarchę Jewgienija Prigożina. To jego interesy prawdopodobnie realizowali atakując zakład gazowy – biznesmen rości sobie bowiem prawa do jednej trzeciej zasobów naftowo-gazowych Syrii, zgodnie z zawartym wcześniej porozumieniem z rządem w Damaszku. Jakiś czas po rzezi w Dolinie Eufratu „The Washington Post” ujawnił, powołując się na dane amerykańskiego wywiadu, że Prigożin był w bliskim kontakcie z Kremlem i władzami Syrii przed i po ataku. W przechwyconej rozmowie z końca stycznia Rosjanin powiedział wysokiemu rangą urzędnikowi syryjskiemu, że  –  jak to ujął – „ma zgodę” od jednego z rosyjskich ministrów na posuwanie się naprzód z „szybką i mocną” inicjatywą, do której ma dojść na początku lutego. To podważa teorię mówiącą, że najemnicy działali bez wiedzy lub aprobaty Moskwy. Tak twierdzą same władze rosyjskie – bo to najwygodniejsze tłumaczenie. Uwalnia Rosję od odpowiedzialności za atak na Amerykanów i redukuje efekt wizerunkowej katastrofy, jaką była zawstydzająca klęska najemników. Kolejnym argumentem podważającym linię Kremla jest ujawnienie faktu, że operację zaplanował i uzgadniał ją z rosyjskim dowództwem w Syrii naczelnik wydziału operacyjnego Grupy Wagnera, Siergiej Kim (ur. 1978). Były żołnierz piechoty morskiej, mieszkaniec Petersburga. I jeszcze jedno: we wszystkich wcześniejszych działaniach Grupa Wagnera nigdy nie działała bez wiedzy czy wbrew opinii politycznych władz i wojskowego dowództwa Rosji. Wręcz przeciwnie. Dziś można stwierdzić, że Moskwa o wszystkim wiedziała i świadomie użyła najemników do przetestowania gotowości USA do obrony kurdyjskich sojuszników i utrzymania obecności wojskowej w Syrii. Niepotwierdzona wersja mówi, że za plecami wagnerowców szli żołnierze specnazu rosyjskiej armii, ale na czas mieli się odłączyć i nie wpadli pod ogień Amerykanów. W całej tej operacji mogło chodzić o likwidację amerykańskiego posterunku – nietrudno sobie wyobrazić, jaki efekt miałyby zdjęcia trupów żołnierzy US Army, pokonanych rzekomo przez syryjskie „pospolite ruszenie”. Moskwa liczyła, że wówczas Trump szybko wycofałby swoje wojsko z Syrii. Interesy państwa rosyjskiego były w tym wypadku zgodne z interesami Prigożina. Ale sprawa była postawiona jasno: jeśli się nie uda, Moskwa umywa ręce.  Pozostaje ostatnia niewyjaśniona kwestia.Dlaczego rosyjskie dowództwo wojskowe nie ostrzegło najemników, że Amerykanie znają każdy ich krok i grożą użyciem siły? W ten sposób generałowie de facto wystawili rodaków przeciwnikowi. Wytłumaczenia mogą być dwa. Albo na Kremlu uznano, że Amerykanie blefują i nie zdecydują się na zniszczenie kolumny (ryzyko było, ale Moskwa, jak już wspomniano, chciała sprawdzić gotowość Amerykanów do działania), albo wojsko nic najemnikom nie przekazało i z premedytacją wpuściło ich w śmiertelną pułapkę. To mogła być zemsta ministra obrony Siergieja Szojgu na Prigożinie. Nie jest tajemnicą, że panowie swego czasu popadli w ostry konflikt. Armii nie podobały się coraz większe wpływy bliskiego Putinowi biznesmena.",,
"Ambasador USA jest pewna, że uda się obniżyć odsetek odmów wizowych do 3 proc.","Jestem przekonana, że do końca 2019 r. uda się obniżyć odsetek odmów wizowych do 3 proc. – powiedziała ambasador USA Georgette Mosbacher. Wówczas – jak dodała – po spełnieniu wszystkich kryteriów, Polska będzie mogła przystąpić do ruchu bezwizowego z USA.","Ambasador USA została w radiu RMF FM zapytana, kiedy można spodziewać się konkretnych działań w USA na rzecz zniesienia wiz, np. projektu ustawy w tej sprawie. Georgette Mosbacher przypomniała, że Stany Zjednoczone mają swoje ramy prawne dotyczące zasad ruchu bezwizowego, ustalone przez Kongres. – Te ramy obejmują graniczny procent decyzji odmownych dla danego kraju. Polska zrobiła bardzo duży postęp – procent odmownych decyzji (ws. wydania wizy - red.) cały czas spada, zbliża się do 3 proc., które trzeba osiągnąć, by mówić o wprowadzeniu ruchu bezwizowego – wyjaśniła ambasador USA. – I to jest jedyna rzecz, której nie kontrolujemy – dodała. Przypomniała, że nad wszystkimi innymi wymogami dla zniesienia wiz pracują dwie grupy robocze – jedna w USA, druga w Polsce. – Jestem pewna, że możemy to osiągnąć. Trwają pilne prace tych grup – powiedziała Mosbacher.",,
Ziobro w Sejmie: popełniając wcześniejsze przestępstwa Stefan W. był w pełni poczytalny,"– Z opinii psychiatrów, którzy badali Stefana W. wynika, że popełniając wcześniejsze przestępstwa, za które odbył karę pozbawienia wolności, był on w pełni poczytalny; nie było potrzeby umieszczania go w zakładzie psychiatrycznym – mówił w środę prokurator generalny Zbigniew Ziobro. Posłowie wysłuchują informacji przedstawicieli rządu ws. śmierci prezydenta Gdańska Pawła Adamowicza.","W środę w Sejmie posłowie wysłuchują informacji przedstawicieli rządu ws. śmierci prezydenta Gdańska Pawła Adamowicza, który zmarł 14 stycznia po tym, gdy dzień wcześniej został ugodzony nożem przez Stefana W. podczas gdańskiego finału WOŚP. O przedstawienie takiej informacji podczas spotkania premiera Mateusza Morawieckiego z szefami klubów parlamentarnych wnioskowało PSL.Ziobro mówił m.in. o wcześniejszy pobytach Stefana W. w zakładach karnych po dokonanych przez niego napadach m.in. na bank i SKOK-i. Jak dodał, Stefan W. został za to skazany na 5 lat i 6 miesięcy pozbawienia wolności.Prokurator generalny wskazał, że istotne jest to, iż z opinii badających wówczas Stefana W. psychiatrów wynika, że popełniając te przestępstwa był on ""w pełni poczytalny"". ""Nie miał on zniesionej ani w znacznym stopniu ograniczonej zdolności rozpoznawania znaczenia czynów i pokierowania swoim postępowaniem"" - powiedział Ziobro.Dodał, że biegli psychiatrzy nie wskazali potrzeby zastosowania w stosunku do Stefana W. środka zapobiegawczego w postaci pobytu w zakładzie psychiatrycznym. „Mimo trzykrotnych prób Stefanowi W. nie udzielono zgody na warunkowe zwolnienie” Mimo podejmowanych trzykrotnie prób Stefanowi W. nie udzielono zgody na warunkowe, przedterminowe zwolnienie; jego zachowanie w zakładzie karnym było ""umiarkowanie pozytywne"" - poinformował w środę w Sejmie minister sprawiedliwości, prokurator generalny Zbigniew ZiobroZiobro, przedstawiając informację rządu dot. śledztwa ws. zabójstwa prezydenta Gdańska Pawła Adamowicza poinformował, że w zakładzie karnym w Gdańsku od 21 czerwca 2013 r. do 14 maja 2015 r. Stefan W. był zakwalifikowany jako wymagający osadzenia w celi lub oddziale aresztu śledczego, lub zakładu karnego typu zamkniętego. Zakwalifikowanie go, jako ""stwarzającego poważne zagrożenie społeczne"" było - jak dodał - weryfikowane, co najmniej raz na trzy miesiące przez komisje penitencjarne.Szef MS odniósł się także do analizy zachowania skazanego od 20 września 2013 r. do 14 maja 2015 r. ""Jego zachowanie zdaniem specjalistów z Ministerstwa Sprawiedliwości, którzy dokonywali oceny całości jego akt i okresu pobytu, należy ocenić, jako umiarkowanie pozytywne"" - zaznaczył Ziobro.Poinformował też, że Stefan W. został jednokrotnie wyróżniony w terapii zajęciowej, dwa razy udzielono mu ulgi, a trzy razy ukarano dyscyplinarnie z uwagi na nieprzestrzeganie obowiązku utrzymania porządku. ""W stosunku do przełożonych był regulaminowy, w grupie wychowawczej funkcjonował właściwie, układał poprawne relacje z współosadzonymi"" - relacjonował Ziobro.Jak dodał, Stefanowi W. nie udzielono ani razu przepustek z zakładu karnego, ani nie udzielono mu zgody na warunkowe przedterminowe zwolnienie. ""Nie udzielono mu ani razu przepustek z zakładu karnego ani też nie udzielono mu zgody na warunkowe przedterminowe zwolnienie mimo trzykrotnie podejmowanych starań z jego strony"" - podkreślił minister. Stefan W. nie przejawiał zachowań agresywnych– Osadzony nie podejmował przed osadzeniem ani w warunkach izolacji prób samobójczych, nie dokonywał samouszkodzeń, nie przejawiał też zachowań agresywnych lub autoagresywnych wobec osadzonych – powiedział o Stefanie W. Ziobro.W związku z tym, jak mówił, wobec osadzonego nie stosowano środków przymusu bezpośredniego, a kontakt ""zewnętrzny"", w formie korespondencji i rozmów telefonicznych utrzymywał głównie z najbliższa rodziną.– Osadzony nie posiadał sprecyzowanych zainteresowań, w zajęciach kulturalno-oświatowych i sportowych uczestniczył na zasadach ogólnych, rzadko również, niesystematycznie czytał prasę (...). Oglądał też dostępną w zakładzie karnym telewizję - powiedział Ziobro.Poinformował, że Stefan W. trzykrotnie ubiegał się o warunkowe, przedterminowe zwolnienie w 2016, 2017 i w 2018 i za każdym razem nie otrzymał zgody ze względu na sprzeciw dyrektora jednostki penitencjarnej. „Do chwili opuszczenia zakładu karnego w Gdańsku stan psychiczny Stefana W. był dobry”Ziobro poinformował, że stan zdrowia sprawcy, Stefana W. zmienił się w maju 2015 roku podczas pobytu w areszcie śledczym w Gdańsku. – Zachowanie osadzonego zaczęło ulegać stopniowej zmianie i właśnie wtedy po raz pierwszy został przyjęty przez psychologa w dniu 8 maja 2015 roku. W jego wypowiedziach pojawiła się wielowątkowość, dygresyjność, dziwaczne treści0– mówił szef MS. Tak wynikało – jak dodał – z relacji psychologa, który badał Stefana W.Według ministra sprawiedliwości mężczyzna został następnie skierowany na konsultację psychiatryczną i od tego momentu zabójca prezydenta Adamowicza zostawał pod opieką lekarza psychiatry. – Był konsultowany kolejno w dniach: 13 maja, 10 czerwca, 8 lipca 2015 roku. Każdorazowo konsultacje przeprowadzali zewnętrzni specjaliści, lekarze psychiatrzy – podał Ziobro.W wyniku zastosowanego leczenia – jak mówił szef MS – zachowanie Stefana W. ustabilizowało się, następnie w czasie przebywania w zakładzie karnym w Malborku w styczniu 2016 roku – znów uległo „wyraźnej zmianie”. – Zaczął słyszeć głosy (...) Te głosy miały komentować jego zachowanie, wydawać mu polecenia. Miał wrażenie, że służby więzienne cofają czas, uważał, że jest świadkiem koronnym, aktorem itp.  – wyjaśnił Ziobro.Z uwagi na wyraźne pogorszenie stanu psychicznego mężczyzna był czterokrotnie konsultowany przez lekarza psychiatrę (byli to również specjaliści spoza zakładu karnego). – Ponieważ nie udało się uzyskać poprawy stanu psychicznego przy zastosowaniu leczenia w warunkach ambulatoryjnych, został on skierowany do oddziału psychiatrii sądowej aresztu śledczego w Szczecinie, gdzie przebywał w okresie od 23 lutego do 13 kwietnia – relacjonował szef MS.Podczas hospitalizacji u Stefana W. rozpoznano chorobę psychiczną, która wymagała zastosowania leczenia farmakologicznego i terapii. – Po uzyskaniu poprawy, w dobrym stanie psychicznym, został przekazany do leczenia ambulatoryjnego. Pozostawał w dobrym stanie psychicznym bez ostrych objawów psychotycznych, wielokrotnie konsultowany – mówił minister sprawiedliwości.Jak dodał, diagnoza, która została wówczas wydana, brzmiała: remisja choroby. – Osadzony do chwili opuszczenia zakładu karnego w Gdańsku pozostawał w dobrym stanie psychicznym, w stanie remisji, pod stałą kontrolą lekarską i okresowo psychologiczną – powiedział Ziobro. „Stefan W. utożsamiał poczucie krzywdy z Platformą Obywatelską”Minister sprawiedliwości powiedział, że w czasie pobytu w więzieniu, poprzedzającego atak na Adamowicza, Stefan W. był wielokrotnie badany psychiatrycznie i stwierdzono, że jest w fazie remisji choroby psychicznej. Podkreślał, że wielokrotnie proponowano Stefanowi W. leczenie „na poczet wzmocnienia remisji” i że pacjent każdorazowo kategorycznie odmawiał.Ziobro podkreślał, że dyrektor więzienia był zobowiązany do poinformowania policji, że wyrok kończy osoba, której zasądzono karę powyżej trzech lat więzienia i że ten obowiązek wykonano oraz powiadomiono w sprawie komendę miejską policji w Gdańsku telefaksem.– Następnie, w dniu 30 listopada, do zakładu karnego w Gdańsku wpłynął telefonogram z komisariatu policji (...) z prośbą o podjęcie wszelkich możliwych działań, będących w gestii zakładu karnego, mogących wpłynąć na plany i postawę skazanego, wychodzącego na wolność, z uwagi na ustalenia, z których wynika, że pan Stefan W. składa deklaracje słowne, w których oznajmia, że „niesłusznie dostał tak wysoki wyrok, bo to nie była prawdziwa broń, tylko atrapa i że jak wyjdzie z więzienia to dopiero zrobi napad z prawdziwą bronią, weźmie maczetę i pojedzie do Warszawy i tam zrobi napad, albo wykorzysta tę atrapę broni, którą ma w więzieniu do dyspozycji” – mówił minister sprawiedliwości.Ziobro podkreślił, że w związku z tymi informacjami wychowawca oraz psycholog w ramach przysługujących im kompetencji przeprowadzili rozmowy ze skazanym. – Ponadto rozpytano współosadzonych w celi, przeprowadzono też rozmowy z osobami, które zajmowały się osadzonym, a o rezultatach poinformowano komisariat policji w Gdańsku – dodał. Z ustaleń wychowawcy i psychologa wynikało – mówił Ziobro – że Stefan W. „nie wykazywał działań przestępczych, raczej rozgoryczenie co do skrzywdzenia wyrokiem; deklarował niechęć wobec aparatu wymiaru sprawiedliwości i utożsamiał poczucie krzywdy z ówczesnym obozem władzy, czyli Platformą Obywatelską”. „Ustawa o tzw. bestiach w tym wypadku nie mogła zostać zastosowana”Stefan W. był wcześniej karany za napady z bronią w ręku na placówki bankowe. W tej sprawie zatrzymano go w czerwcu 2013 r., a rok później sąd orzekł wobec niego karę 5 lat i 6 miesięcy więzienia. 8 grudnia ub.r. Stefan W. zakończył odbywanie kary.– Nie jest możliwe w państwie praworządnym wobec jakiegokolwiek sprawcy, czy decyzją dyrektora Służby Więziennej, przedłużać czas odbycia kary – podkreślił Ziobro.Dodał, że ustawa o tzw. bestiach, „która pozytywnie odgrywa rolę jeśli chodzi zapobieganie powrotu do przestępstwa najbardziej groźnych sprawców przestępstw” nie mogła być w tym wypadku zastosowana, bo zgodnie z art. 96 paragraf 1 Kodeksu karnego wykonawczego w systemie terapeutycznym odbywają kary skazani z niepsychotycznymi zaburzeniami psychicznymi.Stefan W. – jak podkreślił Ziobro – został natomiast zdiagnozowany jako chory na zaburzenie typu psychotycznego, które „dyskwalifikowało go” z zastosowania przepisów ustawy o tzw. bestiach.– Potrzeba skierowania do odbywania kary w systemie terapeutycznym powinna wynikać w szczególności z opinii psychiatrycznej” – podkreślił Ziobro. Dodał, że w sprawie Stefana W. taki wniosek w opiniach psychiatrycznych „nie został sformułowany na żadnym etapie postępowania wykonawczego.Prokurator generalny poinformował również, że Stefan W. był dwukrotnie poddawany lustracji przez sędziego, który badał sposób postępowania z osadzonym przez służbę więzienną. Jak zaznaczył za każdym razem ta ocena ze strony sądu była pozytywna dla służby więziennej. „Mam nadzieję, że polskie państwo wyciągnie wnioski po morderstwie Adamowicza”) – Stała się rzecz straszna. Zbrodnia jawnie popełniona przez groźnego przestępcę - podkreślił Ziobro. Prokurator generalny wyraził nadzieję, że „polskie państwo wyciągnie z tego dramatycznego, straszliwego wydarzenia właściwe wnioski”.",,
"U lekarza, w aptece, banku, na lotnisku. Minister cyfryzacji o przyszłości z e-dowodem","– Mamy nadzieję, że urzędy nie tylko te gminne, będą wyposażone w czytniki więc identyfikacja nasza będzie prostsza – mówił o e-dowodzie Marek Zagórski, minister cyfryzacji w „Gościu Wiadomości”. Oświadczył, że priorytetem jest wprowadzenie systemu w służbie zdrowia, aptekach, bankach, hotelach czy na lotniskach.","Minister cyfryzacji zapewnił w TVP Info, że wymiana dowodu jest bezpłatna także dla tych, którzy mają ważny dokument tożsamości. – Zachęcamy, bo to jest jeden z elementów wstępu do cyfrowej administracji, którą naprawdę nieźle rozwijamy – powiedział i dodał, że na to składa się także 3 mln użytkowników profilu zaufanego, ponad 30 tys. dzieci zarejestrowanych online do urzędu stanu cywilnego. Minister wyjaśnił, że e-dowód to przede wszystkim bezpieczeństwo, ponieważ możemy go zawiesić, kiedy zginie. – Przy użyciu tego dowodu można podpisywać dokumenty elektronicznie – wyjaśnił.",,
„Centrolewica to alternatywa dla PO”,"Były prezydent Aleksander Kwaśniewski zadeklarował po spotkaniu z przedstawicielami Ruchu Palikota, że chce brać udział w tworzeniu koalicji centrolewicowej, która byłaby alternatywą dla Platformy Obywatelskiej. Janusz Palikot poinformował, że wezwał Kwaśniewskiego, by 1 maja spotkali się na „wspólnej manifestacji, na wspólnym działaniu szerokiego obozu lewicy”.","– Mój plan jest taki, i do tego chcę się przyłożyć, żeby w ciągu tego czasu, który mamy do kolejnych wyborów, rodzaj koalicji centrolewicowej powstał. Żeby włączyć do tego ludzi, którzy są wartościowi, dać sygnał wyborcom na lewicy, że jest alternatywa dla rządzącej Platformy Obywatelskiej – powiedział dziennikarzom Kwaśniewski. – Taki jest cel. Czy to się uda zrealizować - zobaczymy. Natomiast jakoweteran lewicy, chciałbym do tego doprowadzić. I to bez własnych ambicji odrazu mówię, bo państwo będziecie za chwilę pytać - oświadczył b. prezydent.Zapowiedział, że w lutym 2012 będzie chciał się spotkać ze środowiskamilewicowymi. Podkreślił, że szansę lewicy widzi „w dialogu, we współpracyróżnych środowisk lewicowych – Ruchu Palikota, SLD, Krytyki politycznej,organizacji feministycznych, Zielonych, ekologów”.Dopytywany zadeklarował, że w takiej koalicji jest też miejsce dla PartiiDemokratycznej. Przyznał jednocześnie, że wielość ugrupowań, które tworzyłyby tego rodzaju koalicję, będzie oznaczać „uporczywą pracę nad minimum programowym”.Jak ocenił, budowa porozumienia środowisk lewicowych i centrolewicowych niebędzie łatwa i będzie wymagać dużo cierpliwości, „bo jest dużo uprzedzeń”.Zaznaczył, że rolą jego i jego fundacji jest, by ten dialog ułatwiać, aponieważ w 2012 nie szykują się żadne wybory, będzie to dobry czas, żeby taka współpraca została nawiązana.Kwaśniewski był też pytany, czy celem jest, aby mająca powstać koalicjacentrolewicowa wystawiła wspólnych kandydatów w wyborach do ParlamentuEuropejskiego.  – Co najmniej! Uważam, że cel powinien być taki, że tworzymy wspólne listy na eurowybory, jesteśmy gotowi do współpracy w wyborach samorządowych, budujemy wspólna listę na wybory parlamentarne – oświadczył Kwaśniewski.B. prezydent powiedział, że jest zadowolony ze spotkania z posłami RuchuPalikota.  – Na razie widzę, że w Ruchu Palikota gotowość dowspółpracy jest, ale też nie jest entuzjastyczna – powiedział Kwaśniewski. W jego opinii mniej chętni do współpracy są ci politycy partii Janusza Palikota, którzy mają doświadczenia związane z SLD.Pytany, czy namaścił Palikota na lidera lewicy Kwaśniewski odparł, że„dzisiaj nie ma ani takiego tematu, ani takiej potrzeby”.  – Wynik Palikota w wyborach był co najmniej dobry. Z drugiej strony inne ugrupowania mają swoich liderów, a SLD do dobrej formy stara się doprowadzić Leszek Miller – zaznaczył. Zdaniem b. prezydenta „byłoby bardzo dobrze, gdyby ci najważniejsi ludzie na lewicy ze sobą współpracowali”.Oceniając możliwość porozumienia Palikota i Millera, Kwaśniewski ocenił, żeobaj ci politycy to silne osobowości.  – Silne osobowości mają to do siebie, że niełatwo się dogadują (...) Lekko nie będzie, ale ja wierzę w możliwość porozumienia – powiedział b. prezydent.Pytany, czy nie ma wątpliwości co do lewicowości Palikota powiedział, że narazie Palikot wyraźnie lokuje się lewicowo. Ponadto – mówił – z dotychczasowych wystąpień polityków Ruchu Palikota – m.in. podczas debaty nad informacją premiera na temat przyszłości UE - wynika, że partia ta chce być poważną siłą, która wspiera państwo tam, gdzie to jest potrzebne.  – Zobaczymy, jak będzie dalej – dodał, odnosząc się do zapowiadanych przez rząd reform.W opinii Kwaśniewskiego, zaletą Ruchu Palikota jest to, że jest formacjązupełnie nową, która nie jest więźniem dawnych decyzji czy dawnych głosowań. „Serce prezydenta jest bliżej Ruchu Palikota”Również Palikot ocenił, że spotkanie przebiegło w bardzo dobrej atmosferze.Jak poinformował, uzgodniono, że spotkania posłów klubu Ruchu Palikota z b.prezydentem będą kontynuowane – miałyby one być w przyszłości bardziejtematyczne i dotyczyć m.in. gospodarki czy polityki zagranicznej.Palikot poinformował też, że wezwał Kwaśniewskiego, by 1 maja spotkali się na „wspólnej manifestacji, na wspólnym działaniu szerokiego obozu lewicy czy nawet alternatywy dla PO-PiS-u”.  – Miałem wrażenie zrozumienia dla tego przedsięwzięcia – powiedział.Palikot relacjonował, że b. prezydent podczas spotkania apelował gorąco oprzełamanie różnic i oparcie przyszłego porozumienia lewicy na Ruchu Palikowa i SLD. Jak powiedział, uzyskał mandat do zorganizowania w lutym „w imieniu Aleksandra Kwaśniewskiego” spotkania środowisk lewicowych. – Rok 2012 – to była też deklarację pana prezydenta – powinien być poświęcony na to, żebyśmy wypracowali ostateczny model (współpracy) – powiedział. Zdaniem lidera Ruchu Palikota „dzisiaj wygląda raczej a to, że to będzie koalicja czy jakaś federacja, a nie jedna formacja”.Pytany, czy jego zdaniem Kwaśniewskiemu jest bliżej do Ruchu Palikota, czy do SLD stwierdził, że „wydaje mu się, że serce Aleksandra Kwaśniewskiego jest odrobinę bliżej Ruchu Palikota, ale bez chęci zerwania więzi z SLD”. W opinii Palikota trzeba jeszcze kilka miesięcy poczekać na ustabilizowanie się sytuacji w SLD. Lider Ruchu życzył przy tym Leszkowi Millerowi ostatecznego zwycięstwa w walce o przywództwa w partii.„Prezydent przychodzi do nas”W środę po południu   Aleksander Kwaśniewski spotka się w Sejmie z klubem SLD. Lider Sojuszu Leszek Miller powiedział że „różnica pomiędzy SLD a Ruchem Palikota polega na tym, że Janusz Palikot chodzi do prezydenta Kwaśniewskiego, a prezydent Kwaśniewski przychodzi do nas”. Miller pytany, w jakiej sprawie zaprosił b. prezydenta, odpowiedział:  – Nasz klub łaknie spotkań z prezydentem Kwaśniewskim, a okres świąt jestszczególnie ku temu sposobny. A jutro po prostu porozmawiamy o sytuacjipolitycznej. Zawsze cenimy sobie poglądy Aleksandra Kwaśniewskiego i na pewno będzie to ciekawa dyskusja. W jego opinii, należy wątpić, iż wszystkie lewicowe partie w Polsce sięzjednoczą.  – Natomiast będą współpracować w konkretnych sprawach – dodał szef SLD. Dopytywany, czy Sojuszowi nie jest po drodze z Januszem Palikotem, Miller powiedział:  – To zależy, na jakich odcinkach tej drogi. Od czasu do czasu Janusz Palikot może się do nas przyłączyć, potem odejść, potem znowu przyłączyć, tak wygląda droga. Miller powiedział też, że wie, iż Kwaśniewski „chce pozostać bezpartyjny inie rozważa wstąpienia do jakiejkolwiek partii politycznej”.  – Chyba, że założy własną – dodał.                                                    Palikot                                            fot. PAP/Paweł Supernak",,
Rosja odrzuciła prośbę matki Sencowa o ułaskawienie syna. Reżyser kona w więzieniu,"Rosyjskie władze odrzuciły podanie matki więzionego przez nie ukraińskiego reżysera Ołeha Sencowa o jego ułaskawienie – poinformowały w środę media na Ukrainie. Administracja prezydenta Rosji Władimira Putina oświadczyła, że Sencow powinien poprosić o nie sam.","– Ołeh na pewno nie będzie pisał próśb o ułaskawienie. Taka odpowiedź świadczy jedynie o tym, że nikt nie zamierza go wypuścić. Oni (Rosjanie) cały czas nazywają go obywatelem Rosji i dali do zrozumienia, że prośba matki nie gra żadnej roli – oceniła kuzynka Sencowa, Natalia Kapłan w rozmowie z telewizją Hromadske.              Oprócz matki Sencowa pismo o jego ułaskawienie skierował do Moskwy arcybiskup symferopolski i krymski Klemens.  Sencow sam musi poprosić o łaskę               – Przypominamy, że procedura ułaskawienia zaczyna się od osobistej prośby skazanego, który w formie pisemnej zwraca się o to do prezydenta Federacji Rosyjskiej – odpowiedziała administracja Putina, która przesłała oba podania do komisji ds. ułaskawień Jamalsko-Nienieckiego Okręgu Autonomicznego na Dalekiej Północy Rosji, gdzie Sencow odbywa karę. Ukraińskie media przypominają, że gdy w 2016 roku Putin uwalniał z rosyjskiego więzienia ukraińską lotniczkę wojskową Nadiję Sawczenko, ona sama nie prosiła go o ułaskawienie. Uczyniły to wtedy rodziny dwóch dziennikarzy, za których śmierć rosyjski sąd skazał Sawczenko na 22 lata więzienia.     Wywieziony do Rosji w 2014 roku   Sencow, mieszkaniec zaanektowanego przez Rosję Krymu, został aresztowany w Symferopolu i wywieziony do Rosji w maju 2014 roku. W sierpniu 2015 roku skazano go na 20 lat kolonii karnej za przypisywane mu przygotowywanie zamachów terrorystycznych na półwyspie. Reżyser odrzuca te oskarżenia i twierdzi, że postępowanie karne przeciwko niemu ma charakter polityczny. Od 14 maja Sencow prowadzi protest głodowy, domagając się uwolnienia z rosyjskich więzień kilkudziesięciu swoich rodaków. Bliscy reżysera alarmują, że stan jego zdrowia jest bardzo zły. Od wielu dni sprawą zdrowia Sencowa zajmują się organizacje międzynarodowe i politycy.",,
Wiceprezydent Katowic wygrywa w pierwszej turze. W drugiej powalczy z kandydatem PiS,"Obecny wiceprezydent Katowic Marcin Krupa wygrał pierwszą turę wyborów na prezydenta miasta. Zdobył 40,7 proc. głosów. W drugiej turze zmierzy się z byłym szefem NFZ, Andrzejem Sośnierzem (PiS), który dostał 23,4 głosów – wynika z sondażu Ipsos.","Marcin Krupa kandydował na prezydenta Katowic z poparciem ustępującego po 16 latach Piotra Uszoka. – Wsparcie było od pana prezydenta Uszoka (…). To było też przekonywanie wyborców, aby zagłosowali na mnie, aby w tych wyborach wybrali coś, co będzie powodować to, że będziemy kontynuować działania, które pan prezydent rozpoczął – mówił w rozmowie z TVP Info Krupa. Wiceprezydent Katowic, który zwyciężył w pierwszej turze wyborów i w drugiej zmierzy się z kandydatem PiS Andrzejem Sośnierzem, dodał, że jego wygrana nie oznaczałaby wyłącznie kontynuacji rządów poprzednika. Zapewnił, że będzie to „również trochę nowego spojrzenia, trochę świeżej krwi w tym mieście”.Według badania dla TVP na kolejnych miejscach znaleźli się: Arkadiusz Godlewski (PO) – 14,8 proc., Aleksander Uszok (kandydat Ruchu Autonomii Śląska ) – 6,6 proc., Jerzy Ziętek (z własnego komitetu) – 5 proc.,Marek Szczerbowski (SLD Lewica Razem) – 4,5 proc., Krystyna Doktorowicz („My z Katowic”) – 4,4 proc. oraz b. wicemarszałek woj. śląskiego Adam Stach (PSL) – 0,6 proc. Frekwencja w niedzielnym głosowaniu w Katowicach wyniosła 39 proc. Sylwetki kandydatów w drugiej turzeMarcin Krupa – wiceprezydent Katowic – jest kandydatem komitetu Forum Samorządowe i Piotr Uszok. Kandydującego na prezydenta miasta Krupę poparł ustępujący po 16 latach obecny prezydent. Andrzej Sośnierz (PiS) – były prezes Narodowego Funduszu Zdrowia, znany m.in. z wprowadzenia przed laty na Śląsku elektronicznych kart ubezpieczenia zdrowotnego. Dziś dyrektor Górnośląskiego Parku Etnograficznego w Chorzowie.",,
Elżbieta II: przyjrzymy się dokładniej imigrantom,Brytyjska królowa Elżbieta II otworzyła nową sesję parlamentu w Londynie. Wygłosiła tam do obu izb przygotowaną przez gabinet premiera mowę tronową z programem legislacyjnym rządu na najbliższy rok. Wiele miejsca poświęciła działaniom mającym na celu ograniczenie niektórych praw imigrantów m.in. do świadczeń socjalnych.,"– Mój rząd przedstawi ustawę, która zreformuje system imigracyjny, tak aby kraj przyciągał ludzi, którzy wnoszą w niego swój wkład, a zatrzymywał tych, którzy go nie wnoszą – powiedziała królowa. Kryje się za tym zapowiedź bardziej skutecznej walki z nielegalną imigracją spoza Europy, ale też powstrzymanie tak zwanej „turystyki zasiłkowej” z uboższych państw Unii – zwłaszcza spodziewanej wkrótce fali imigracyjnej z Rumunii i Bułgarii.  Proponowana  zmiana w ustawie  imigracyjnej pod groźbą wysokich kar ma nałożyć na właścicieli mieszkań obowiązek sprawdzania, czy lokator przebywa legalnie w Wielkiej Brytanii. Imigranci nie będą mieli automatycznego dostępu do publicznej służby zdrowia NHS. Jeśli znajdują się w Wielkiej Brytanii odniedawna, to będą traktowani jak goście i zobowiązani do pokrycia części kosztów leczenia, bądź będą musieli zadbać, by zrobił to rząd kraju, z którego pochodzą. Imigranci będą mieli prawo do zapomogi dla bezrobotnych przez okres do sześciu miesięcy, jeśli nie szukają aktywnie pracy, bądź nie mogą wykazać, że mają obiecującą perspektywę jej uzyskania. Rząd wyda też wytyczne dla władz lokalnych nakazujące priorytetowe traktowanie miejscowej ludności wprzydziale mieszkań kwaterunkowych. Pracodawcy zatrudniający nielegalnych imigrantów będą karani wyższymi grzywnami niż obecnie. Królowa zapowiedziała też dalsze rozszerzenie samorządów Irlandii Północnej i Walii, ale w obliczu przygotowań do referendum niepodległościowego w Szkocji dodała:  – Mój rząd będzie nadal argumentował za pozostaniem Szkocji w Zjednoczonym Królestwie.  Wobec oporu liberalnych koalicjantów, w zapowiedziach legislacyjnych rządu premiera Camerona zabrakło natomiast wzmianki o przygotowaniu gruntu prawnego pod obiecane referendum w sprawie dalszego członkostwa Unii Europejskiej.  Królowa do parlamentu udała się karocą, w eskorcie gwardii, wraz księciem Filipem oraz z następcą tronu księciem Karolem i jego małżonką, Camillą.",,
Protesty w Gruzji. Ludzie chcą przedterminowych wyborów,"Gruzińska opozycja i część zwolenników obozu rządzącego domagają się rozpisania przedterminowych wyborów. Takie żądanie padło między innymi w trakcie nocnego wiecu w Tbilisi, w którym wzięło udział kilkadziesiąt tysięcy osób.","Protesty w Gruzji wybuchły po tym, gdy w gmachu gruzińskiego parlamentu pojawiła się rosyjska delegacja. Oburzeni Gruzini przypomnieli, że Rosja jest państwem agresorem, który okupuje gruzińskie regiony – Abchazję i Osetię Południową. Protestujący zażądali dymisji szefa parlamentu, który wyraził zgodę na wejście Rosjan do siedziby parlamentu Gruzji. Irakli Kobachidze zapowiedział odejście ze stanowiska. Ponadto Gruzini chcą zmiany na stanowisku ministra spraw wewnętrznych i przyspieszonych wyborów parlamentarnych. W pierwszym dniu protestów doszło do starć z policją. Ponad 240 osób zostało rannych. W drugim dniu nie odnotowano incydentów. Wiec w Tbilisi przed siedzibą parlamentu trwał niemal całą noc. W tym czasie prezydent Rosji Władimir Putin zakazał rosyjskim liniom lotniczym wykonywania rejsów do Gruzji.",,
"„Uważam, że uda się znaleźć porozumienie”. Premier optymistycznie o reformie sądownictwa","– Mam wrażenie, że w dyskusję o reformie sądownictwa wkradło się zbyt dużo niepotrzebnych emocji – powiedziała w wywiadzie dla „Gościa Niedzielnego” premier Beata Szydło. – Środowiska walczące ze zmianami w sądach, opozycja parlamentarna, chcą wykorzystać różnice między nami, aby nas podzielić – dodała.","– Uważam, że uda się znaleźć porozumienie. Mam wrażenie, że w dyskusje o reformie sądownictwa wkradło się zbyt dużo niepotrzebnych emocji – powiedziała premier Beata Szydło w wywiadzie dla „Gościa Niedzielnego”. – Zmiany w wymiarze sprawiedliwości to jedna z najtrudniejszych naszych reform, ale też jedna z najbardziej oczekiwanych. Musimy też brać pod uwagę kontekst polityczny. Środowiska walczące ze zmianami w sądach, opozycja parlamentarna, chcą wykorzystać różnice między nami, aby nas podzielić – uważa szefowa polskiego rządu.Jeden obóz– Każdy z nas musi mieć świadomość, że jeśli damy się podzielić, to wszyscy przegramy. Jesteśmy jednym obozem i powinniśmy się wspierać. To, że dyskutujemy, mamy różne propozycje, jest rzeczą naturalną, jednak nie powinno się to odbywać za pomocą mediów, lecz w zaciszu gabinetów – dodała Beata Szydło. „PiS daje gwarancje bezpieczeństwa”Podsumowując dwa lata rządu, Beata Szydło powiedziała, że to efekt intensywnej pracy rządu. – Mamy duże poparcie z powodu reform, które już zrealizowaliśmy, przede wszystkim 500 Plus. Mateusz Morawiecki wprowadza plan gospodarczy, który przynosi świetne rezultaty. Ludzie mają pracę. Zaczynają żyć godnie. PiS jest postrzegany jako ugrupowanie, które daje gwarancje bezpieczeństwa. Biorąc pod uwagę to, co dzieje się na świecie i w Europie, Polska jest bezpieczna. Myślę, że ludzie popierają nas także z tego powodu, że dotrzymujemy słowa, że jesteśmy przewidywalni. Czasem popełniamy błędy, nikt nie jest od nich wolny, ale konsekwentnie realizujemy to, do czego się zobowiązaliśmy – wyjaśniła.„Na półmetku gotowa większość dużych reform”Jak dodała Beata Szydło, „dobre sondaże mogą usypiać i doprowadzić do tego, że uwierzymy w swoją wielkość i nieomylność”. To, jej zdaniem, byłoby fatalne. Dlatego wciąż powtarza swoim ministrom: praca i pokora. I to zaprocentuje. Na pytanie, jaka ocenę postawiłaby sobie po dwóch latach pracy premier odpowiedziała, że z pokorą podchodzi do tego, co robi. – Mogę jednak powiedzieć z ręką na sercu, że już na półmetku zrealizowaliśmy większość naszych dużych reform, a pozostałą część rozpoczęliśmy. Rozliczenie będzie na końcu kadencji, bo umówiliśmy się z Polakami na cztery lata. To Polacy nas wybrali, dla nich pracujemy i im pozostawiamy ocenę tego, co robimy. Ufam, że będzie ona pozytywna – mówiła.",,
„Zwolnienia po podwyżce płacy minimalnej? Nie słuchajcie tych bzdur”,"– Straszy się ludzi, że jak zostanie podniesiona płaca minimalna do 4 tys. zł, to ludzi powyrzucają z pracy. Nie słuchajcie państwo tych bzdur. Najważniejszy jest człowiek – zapewniał prezydent Andrzej Duda podczas spotkania z mieszkańcami Biłgoraja.","– Chcemy rzeczywiście zmieniać Polskę na lepsze, bo obywatel jest w kraju najważniejszy. Chciałbym, żebyśmy nadal takie zadania realizowali i będziemy je realizowali – zadeklarował Andrzej Duda.  Prezydent ocenił, że program realizowany przez Prawo i Sprawiedliwość jest „prospołeczny i propaństwowy, sprawia, że ludziom żyje się wygodniej, lepiej, bardziej komfortowo i bardziej bezpiecznie”. – Miało się nie dać wypłacić 500 Plus, miało się nie dać poprawić warunków życia, miało się nic nie dać zrobić. Okazało się, że była możliwość wprowadzenia 500 Plus, spokojnie, ostrożnie, poczynając od drugiego dziecka – przypomniał.  – Potem, jak się okazało, podatki, które były kradzione, wreszcie przechodzą do budżetu państwa i okazało się, że można wypłacić 500 Plus już na każde dziecko. Miało się nie dać poprawić losu emerytów, ale okazało się, że dało się wypłacić tę trzynastą emeryturę – zaznaczył prezydent.  Andrzej Duda zwrócił uwagę, że „straszy się ludzi, opowiada się im, że jak zostanie podniesie płaca minimalna do 4 tys. zł, to ludzi powyrzucają z pracy”.",,
Polityk KO pytany o program „wyższe płace”: Nie powiem. Zbyt obszerny,"Marek Kossakowski, lider Zielonych, którzy razem z Koalicją Obywatelską idą do wyborów, miał problem z opisaniem sztandarowej propozycji KO – programu „wyższe płace”. – Konkretnie ja panu teraz nie powiem, to jest obszerny program – mówił polityk. Oznajmił też, że jest za adopcją dzieci przez pary homoseksualne i chce jak najmniejszej obecności wojsk USA w Polsce.","Ekonomista PO prof. Andrzej Rzońca przedstawił w ostatnich dniach program wyborczy „Niższe podatki, wyższe płace”, który jest częścią „szóstki Schetyny”. Projekt opiera się na dwóch elementach – obniżeniu podatku PIT i składek na ZUS oraz „premii za aktywność” dla tych, którzy zarabiają mniej niż dwukrotność płacy minimalnej. Premia ta według Rzońcy miałaby być de facto kwotą wolną od PIT i ZUS, jednak wypłacaną przez urząd skarbowy.Program „Niższe podatki, wyższe płace” to odpowiedź Koalicji Obywatelskiej na zapowiedzi PiS podwyższenia płacy minimalnej, które padły kilka tygodni temu z ust prezesa PiS Jarosława Kaczyńskiego i premiera Mateusza Morawieckiego. Partia rządząca przewiduje wzrost płacy minimalnej do 2,6 tys. zł od stycznia przyszłego roku, następnie stopniowy wzrost, aż do 4 tys. w 2023 r. W Radiu Plus lider Zielonych Marek Kossakowski został zapytany o ten „sztandarowy” punkt programu KO. – O co w nim chodzi? – pytał polityka prowadzący. – Konkretnie ja panu teraz nie powiem, to jest obszerny program. Jak go Polacy mają znać? Przez media. My jesteśmy odcinani od mediów publicznych – próbował tłumaczyć Kossakowski. – Ale w ogóle nic? – dopytywał dziennikarz. – Nic. Nie chcę wchodzić w szczegóły – oznajmił lider Zielonych.Kossakowski był także pytany o kwestie związane z obronnością. Stwierdził, że  „Zieloni wywodzą się z ruchów pacyfistycznych”. – Jesteśmy za tym żeby obca obecność amerykańska w formie baz była jak najmniejsza. To się nie zmienia w programie Zielonych – mówił. Dodał, że jest przeciw militaryzacji kraju.",,
Cios w Islamski Dżihad. Nie żyje jeden z liderów organizacji terrorystycznej,Jeden z czołowych dowódców wspieranego przez Iran radykalnego ugrupowania Islamski Dżihad zginął w Strefie Gazy w rezultacie „precyzyjnego izraelskiego ataku lotniczego” – poinformował rzecznik izraelskiej armii.,"Śmierć 42-letniego Baha Abu Al-Atty, który zginął we wtorek nad ranem we własnym domu, potwierdził Islamski Dżihad. Kilka minut później ze Strefy wystrzelono na terytorium Izraela kilkanaście rakiet.Jak głosi komunikat ugrupowania, Al-Atta zginął w mieście Gaza podczas dokonywania „heroicznego czynu”. Nie podano bliższych szczegółów, ale zapowiedziano zemstę.Według ministerstwa zdrowia Strefy Gazy w ataku zginęli mężczyzna i kobieta, dwie inne osoby zostały ranne. Zaatakowany budynek został częściowo zniszczony.",,
Zandberg: Chcemy budować z Wiosną wspólną listę,"Rozmowy z Wiosną oceniam pozytywnie, po obu stronach padła deklaracja, że chcemy budować wspólną listę – powiedział lider Lewicy Razem Adrian Zandberg. Dodał, że jego zdaniem opozycja powinna w wyborach pójść w dwóch blokach – lewicowym i centrowo-chadeckim. To nie pierwszy raz kiedy dochodzi do rozmów pomiędzy oboma lewicowymi ugrupowaniami.","– Rozmawiamy i te rozmowy są już dosyć zaawansowane. Nasze stanowisko jest jasne – chcemy jednej listy na lewo od Koalicji Europejskiej. Jest jeszcze sporo szczegółów do dogrania, ale oceniam dotychczasowe rozmowy z Wiosną pozytywnie. Po obu stronach padła deklaracja, że chcemy budować wspólną listę – powiedział Zandeberg w odpowiedzi na pytanie, czy jego partia prowadzi rozmowy koalicyjne w sprawie startu w jesiennych wyborach.To nie pierwszy raz kiedy dochodzi do rozmów między oboma ugrupowaniami. W lutym dziennikarz „Polska The Times” Witold Głowacki informował, że Wiosna proponowała partii Razem pierwsze miejsce na liście w okręgu dolnośląsko-opolskim w wyborach do Parlamentu Europejskiego. Partia Biedronia miała oferować za to 900 tys. zł. Warunkiem miało być schowanie na czas kampanii szyldów Razem i niekandydowanie przez samego Zandberga.Lider partii Razem przyznawał wtedy, że taka oferta miała miejsce. Określił ją mianem niepoważnej.Jak powiedział w wywiadzie dla PAP Zandberg, Koalicja Europejska „nie zadziałała”, co mają przyznawać również ci, którzy ją budowali.– Jak się zgromadzi ugrupowania od Sasa do Lasa, nie da się zbudować spójnego programu. Pomysły z jednej strony SLD, a z drugiej PSL czy konserwatystów z PO są sprzeczne. Zebranie ludzi o sprzecznych poglądach, to nie jest sposób, by wygrać z PiS. To jest wystawianie się na strzał. Rozwiązaniem dla opozycji są dwa bloki, jeden lewicowy, drugi centrowo-chadecki – powiedział. Jak dodał Zandberg, w SLD ma trwać wewnętrzna dyskusja nad startem z ugrupowaniami lewicowymi. – Jak będzie, rozstrzygnie się za kilka tygodni – powiedział polityk.",,
Przyspiesza budowa Nord Stream 2. Trwa energetyczny wyścig z czasem [OPINIA],"Kreml rozpoczął budowę gazociągu Nord Stream 2 na rosyjskich wodach terytorialnych. W ciągu pierwszego miesiąca ma powstać 100 kilometrów nitki magistrali. Polska zapowiada kontrolowanie rosyjskiej rury za pomocą dyrektywy gazowej, a także walczy o swoją niezależność energetyczną poprzez zwiększenie dostaw LNG i budowę Baltic Pipe. Mamy w tym wsparcie USA, które są zainteresowane eksportem swojego gazu skroplonego i niwelowaniem wpływów Moskwy w Europie.","Gazprom zapowiada, że prace nad budową odcinka NS2 na rosyjskich wodach terytorialnych (wynoszących w sumie 114 kilometrów) mają trwać bez przerwy, całą dobę, siedem dni w tygodniu. Jest to możliwe dzięki przystąpieniu do prac specjalistycznego statku inżynieryjnego Solitaire, którego właścicielem jest szwajcarska firma Allseas. Należy on do największych jednostek na świecie - mierzy 300 m długości i 41 m szerokości). Do spółki należy też jeszcze większy statek (382 m długości i 124 m szerokości) Pioneering Spirit, który jest również zaangażowany w budowę Nord Stream 2. Jednostka ta została ostatnio wykorzystana do budowy gazociągu Tureckiego Potoku (Turk Stream) przez Morze Czarne, a obecnie kładzie rury w szwedzkiej wyłącznej strefie ekonomicznej na Bałtyku. Prace przy NS2 realizowane są już na terenach rosyjskich i niemieckich, gdzie znajdują się punkty wejścia i wyjścia przyszłego gazociągu do oraz z morza. Budowę gazociągu na terenie Rosji próbowali zablokować ekolodzy, którzy nie zgadzają się na jego przebieg przez Rezerwat Kurgalski. Uważają oni, że ułożenie gazociągu na tym obszarze chronionym jest nielegalne i niebezpieczne dla środowiska, i podkreślają, że zgody na budowę zostały udzielone z naruszeniem prawa i procedur. Niestety, jak widać, rosyjscy ekolodzy otrzymali zbyt słabe wsparcie od swoich zachodnich kolegów, którzy w innych przypadkach potrafią się wykazać dużo większą determinacją. Rosyjska rura biec będzie przez wody Rosji, Finlandii, Szwecji, Danii i Niemiec. Moskwa ma jednak wciąż problem z Kopenhagą, która nadal nie wydała zezwolenia na ułożenie rury na swych wodach. To zaś może opóźnić ukończenie budowy gazociągu w tym roku. Kreml reaguje na to groźbami i wykorzystuje swoje wpływy w zachodniej Europie, by naciskać na duńskie władze. Jak podaje portal BiznesAlert, Rosjanie prowadzą kampanię na rzecz wsparcia projektu i obiecują, że jeżeli NS2 zostanie ukończony w terminie, to ceny paliwa spadną o 13 procent i tym samym europejscy odbiorcy gazu zaoszczędzą 8 mld euro. Nawet jednak bardzo prawdopodobne opóźnienie w realizacji inicjatywy i wynikające z niego straty nie zniechęcają państw zachodnich do współfinansowania tej inicjatywy. Według rosyjskiej spółki w marcu od europejskich partnerów Nord Stream 2 AG pozyskała 220 mln euro kredytów. Oficjalnie Rosja pokrywa połowę wydatków na budowę NS2, resztę zaś niemieckie spółki Uniper i Wintershall, holendersko-brytyjski Shell, austriacki OMV oraz francuska spółka Engie. To zaś pokazuje, jak mocno część krajów zachodniej Europy jest zaangażowana w budowę tego zagrażającego bezpieczeństwu Starego Kontynentu projektu. Rosjanie kilka dni temu oficjalnie odwołali się do Duńskiej Rady Odwoławczej ds. Energii  od decyzji Duńskiej Agencji Energetycznej, która zwróciła się do spółki budującej NS2 o zbadanie możliwości wytyczenia całkowicie nowej trasy gazociągu, biegnącej wzdłuż duńskiej wyspy Bornholm. Obecna trasa gazociągu jest bowiem trudna do zaakceptowania dla Duńczyków ze względu na niedogodności środowiskowe i komunikacyjne dla ruchu statków. Kiedy strona rosyjska przedstawi władzom w Kopenhadze ocenę oddziaływania na środowisko, będzie ona musiała przejść przez normalną procedurę związaną z wysłuchaniami publicznymi itd. Na mocy konwencji z Espoo, taka procedura uwzględnia m.in. konsultację z innymi krajami, w tym z Polską. Na początku marca minister spraw zagranicznych Danii Anders Samuelsen zasugerował, że dalsza agresja Moskwy na Ukrainie zmniejsza szanse na wydanie zgody. Kreml wciąż nie zmienia jednak swojej agresywnej polityki wobec tego kraju. Po tym jak odebrał mu Krym i w dalszym ciągu podsyca konflikt w jego wschodniej części, nadal stara się groźbami i naciskami wymusić na nim pozostanie w swojej strefie wpływów. Służyć mają do tego również sprawy związane z dostarczaniem energii. Rosyjski prezydent Władimir Putin, wbrew obietnicom składanym m.in. kanclerz Angeli Merkel, zapowiedział ostatnio, że na Ukrainę nie będzie wysyłany gaz, gdy nie będzie już potrzeby, by przez jej terytorium transportować go na Zachód. Gdy Rosji uda się wybudować Nord Stream i Turecki Potok - zapowiedź Putina będzie mogła zostać zrealizowana. Opóźnienia w realizacji NS2, wynikające głównie z postawy Danii i aktywnej polityki Polski na arenie międzynarodowej, która jest jednym z największych przeciwników tego projektu, powodują, że plany Kremla mogą jednak natrafić na duże przeszkody. W efekcie może to zmusi Gazprom do zgody na znacznie większy tranzyt gazu przez Ukrainę, niż początkowo planowano, by wypełnić w ten sposób zobowiązania wobec Zachodu. To zaś wzmacnia pozycję negocjacyjną Kijowa. Ukraina wykorzystuje sytuację i stara się spór z Rosją przenieść na arenę międzynarodową. Tamtejszy państwowy koncern paliwowy Naftohaz złożył w poniedziałek skargę do Komisji Europejskiej w związku ze sprzecznymi z zasadami konkurencji działaniami Gazpromu. Dyrektor wykonawczy Naftohazu Jurij Witrenko poinformował przy tym, że rezygnacja Rosji z tranzytu gazu przez ukraińskie rurociągi będzie oznaczała stratę 4 procent PKB Ukrainy i spadek gospodarczy już w przyszłym roku. Według Kijowa, Gazprom nadużywa swojej dominującej pozycji i ogranicza swobodną konkurencję zarówno poprzez budowę Nord Stream 2, jak także poprzez blokowanie wirtualnego rewersu gazu oraz kontrole nad firmami na europejskim rynku gazu. Kilka dni wcześniej szef Naftohazu Andrij Kobolew oświadczył, w kontekście planowanych w maju rozmów gazowych między Kijowem, Moskwą i KE, że Ukraina będzie kupowała gaz od dostawców, którzy zaproponują jej niższe stawki. Poinformował również, że cena, za którą Rosja chce sprzedawać Ukrainie gaz, jest wyższa od oferowanej przez dostawców z krajów unijnych, a także o 47 proc. wyższa od zaproponowanej przez sztokholmski trybunał arbitrażowy. Zdecydowany sprzeciw Polski, która zgrupowała wokół siebie szereg państw przeciwnych budowie NS2, i powoływanie się na unijne prawo i europejską solidarność nie wystarczyły do powstrzymania budowy rosyjskiej rury. Udało się jednak wymusić przede wszystkim na Berlinie, który jest największym rzecznikiem zrealizowania projektu, zgodę na objęcie NS2 unijną dyrektywą gazową. Jej zapisy po opublikowaniu w Dzienniku Urzędowym Unii Europejskiej weszły w życie 3 maja. Kraje unijne będą teraz miały 9 miesięcy na ich wdrożenie. Zapisy dyrektywy wprowadzają utrudnienia przy realizacji tego projektu, opóźniają jego budowę i podnoszą jego koszty. Jednak przyjęcie przepisów w złagodzonej formie powoduje, że stosowanie unijnych przepisów, dotyczących przejrzystości cen, rozdziału właścicielskiego i zgody na dostęp innych firm do rury,  będzie ograniczone tylko do wód terytorialnych Niemiec. Na pozostałej części gazociągu, regulacje, które ją obejmą, zostaną uzgodnione w negocjacjach Berlina z Moskwą. Zadanie czuwania nad tym, by prawo unijne było przestrzegane, spoczywa na KE. Polskie władze już zapowiedziały, że będą się temu bacznie przyglądać. Sytuacja ta pokazuje, jak ważne będą także w kontekście przyszłości NS2 i energetyki w UE zbliżające się wybory do Parlamentu Europejskiego. Warszawa może w sprawie hamowania rosyjskich wpływów, także energetycznych, liczyć przede wszystkim na USA. Waszyngton jest bowiem zainteresowany zwiększaniem eksportu swojego gazu skroplonego LNG do Europy.  Polska, dzięki rozbudowie terminala LNG w Świnoujściu, stawia na rozwój współpracy z Amerykanami. To zaś jest zauważalne w Stanach Zjednoczonych, które postrzegają nasz kraj jako sojusznika nie tylko w kwestiach militarnych i współpracy w ramach NATO, ale także w energetycznych.Mówił o tym na początku maja, podczas pierwszego unijno-amerykańskiego forum energetycznego minister energetyki USA Rick Perry, który postawił Polskę jako wzór prowadzenia mądrej polityki dywersyfikującej źródła pozyskiwania energii. Ostrzegał przy tym kraje unijne przed realizacją projektu NS2, który uzależniać ją będzie od rosyjskiego gazu, a co za tym idzie zwiększać wpływy Kremla na Starym Kontynencie. Radę tę, także w kontekście groźby nałożenia amerykańskich sankcji na firmy współpracujące z Gazpromem, powtórzył ostatnio także ambasador USA w RFN Richard Grenell. W rozmowie z niemieckim magazynem „Focus” skrytykował on zachodnią Europę za ustępliwość wobec Kremla. - Kilkadziesiąt lat temu byłoby nie do pomyślenia, żeby Europa puściła płazem zajęcie Krymu, zestrzelenie samolotu, wpływanie na wybory czy zastosowanie broni chemicznej. Dzisiaj wiemy, że właśnie to się dzieje - mówił Grenell. W Europie ma miejsce energetyczna rewolucja, która daje Polsce szansę na uniezależnienie się od dostaw gazu z Rosji. Warszawa nie tylko stawia na dostawy LNG transportowcami, ale także realizuje kluczowy projekt Baltic Pipe. Po 2022 roku ma on umożliwić  przesył gazu z Morza Północnego na rynek polski, a następnie do krajów nadbałtyckich: Litwy, Łotwy i Estonii, i do użytkowników końcowych w krajach sąsiednich. Do tego roku obowiązuje też umowa na dostawy gazu z Gazpromem, której polski rząd nie ma zamiaru przedłużać. Zbieżność interesów naszego kraju z USA sprawia, że w najbliższych latach będziemy mogli wzmacniać swoją pozycję w Europie, a przy tym niwelować niebezpieczne wpływy rosyjskie. Wzrost siły i znaczenia Polski oznacza też wzmocnienie podmiotowości regionu Europy Środkowo-Wschodniej, także w relacjach z Berlinem i Paryżem. Autor jest dziennikarzem Polskiego Radia.",,
"Papież: chrześcijanin nie jest sprinterem, który pędzi jak szalony","Papież Franciszek powiedział w sobotę podczas mszy w Genui, że chrześcijanin nie jest „sprinterem”, który „pędzi jak szalony”, by być przed wszystkimi. – Jest pielgrzymem, misjonarzem, maratończykiem nadziei – dodał w homilii.","W czasie liturgii odprawionej na placu w Genui dla 80 tys. wiernych papież mówił, że chrześcijanin nie stoi w miejscu, lecz jest w „drodze z Panem ku innym”.– Ale chrześcijanin nie jest sprinterem, który pędzi jak szalony czy zwycięzcą, który musi przybyć przed innymi. Jest pielgrzymem, misjonarzem, jest maratończykiem nadziei; łagodnym, ale podążającym ze zdecydowaniem, ufnym a zarazem aktywnym, twórczym, ale pełnym szacunku; przedsiębiorczym i otwartym; pracowitym i solidarnym – podkreślił Franciszek.Następnie zachęcał wiernych: „gadaninę zostawmy innym”, tym, którzy zatracają się w „sztucznych dyskusjach słuchając jedynie samych siebie”. – Działajmy konkretnie na rzecz dobra wspólnego i pokoju. Angażujmy się odważnie, w przekonaniu, że więcej jest w dawaniu niż w braniu – wzywał Franciszek.Wcześniej papież odwiedził dzieci w szpitalu w Genui. W sanktuarium maryjnym spotkał się z młodzieżą.",,
Idea Bank notuje prawie dwa miliardy straty,"Idea Bank zanotował na koniec 2018 roku skonsolidowaną stratę netto w wysokości 1,892 mld zł, na którą złożyły się głównie czynniki jednorazowe, w tym odpisy i rezerwy – poinformował bank w komunikacie. Potencjalni inwestorzy prowadzą due diligence banku.","Wśród zdarzeń jednorazowych Idea Bank wymienia odpisy dotyczące wyceny wartości firm Tax Care i Idea Money (553 mln zł), zmiany w obszarze modeli szacowania strat oczekiwanych (407 mln zł), utworzenie odpisu aktualizującego z tytułu odroczonego podatku dochodowego (399 mln zł) oraz zawiązanie rezerw wynikających z wcześniej sprzedawanych produktów inwestycyjnych i ubezpieczeniowych (358 mln zł).Łączna kwota rezerw i odpisów obciąży wynik finansowy brutto i kapitały Idea Banku w kwocie odpowiednio około 1.457 mln zł (po pomniejszeniu o pozycje o dodatnim wpływie) w ujęciu skonsolidowanym oraz około 1.447 mln zł w ujęciu jednostkowym (po pomniejszeniu o pozycje o dodatnim wpływie).Zarząd banku w konsekwencji dokonanych rezerw i odpisów w dniu 18 marca 2019 r. skierował do Komisji Nadzoru Finansowego i Bankowego Funduszu Gwarancyjnego zawiadomienia o wystąpieniu niebezpieczeństwa naruszenia łącznego współczynnika kapitałowego.Szacowany na 31 grudnia 2018 roku obliczony na 24 kwietnia 2019 roku łączny współczynnik kapitałowy banku na poziomie skonsolidowanym wynosi 2,74 proc., współczynnik Tier 1 na poziomie skonsolidowanym wynosi 1,34 proc., współczynnik TCR na poziomie jednostkowym wynosi 4,08 proc., natomiast współczynnik Tier 1 na poziomie jednostkowym wynosi 2,67 proc.Bank otrzymał od KNF pismo zawierające zalecenie, zgodnie z którym został zobowiązany do niezwłocznego podjęcia działań polegających na zwiększeniu funduszy własnych banku poprzez podwyższenie kapitału zakładowego do poziomu gwarantującego osiągnięcie i utrzymanie wskaźników kapitałowych, w drodze objęcia akcji nowej emisji, w terminie do 26 kwietnia 2019 roku.",,
Zamach na Skripala. Putin wzywa Londyn do „zamknięcia rozdziału”,"Prezydent Rosji Władimir Putin, oceniając stosunki z Wielką Brytanią, zaapelował o „zamknięcie rozdziału” związanego „ze szpiegami i zamachami”. Odniósł się w ten sposób do próby otrucia byłego oficera GRU Siergieja Skripala.","Putin wziął udział w konferencji z udziałem szefów światowych agencji informacyjnych. Odwołując się do faktu, że Skripal w przeszłości został w Rosji skazany za szpiegostwo na rzecz Wielkiej Brytanii, powiedział: „To przecież wasz agent, a nie nasz, a więc wy szpiegowaliście nas. A co się z nim dalej działo, to trudno mi powiedzieć”. – Trzeba w końcu o wszystkim zapomnieć – dodał.Przekonywał przy tym, że „globalne interesy związane z ogólnonarodowymi interesami w sferze gospodarki i bezpieczeństwa są ważniejsze niż gry służb specjalnych”. – Mam nadzieję, że antyrosyjskie nastroje w Wielkiej Brytanii nie będą sztucznie rozdmuchiwane, a dokonany zostanie wybór na rzecz rozwoju naszych stosunków i współpracy – oświadczył. Zapewnił też, że Moskwa jest gotowa na taki rozwój wydarzeń.Rosyjski prezydent przypomniał, że spotkał się niedawno z przedstawicielami biznesu brytyjskiego. – Mamy 22 mld dolarów inwestycji brytyjskich. Ludzie chcą się czuć bezpiecznie i są zainteresowani tym, by nasze stosunki były pozytywne. Odnosimy się do nich jak do przyjaciół, jak do ludzi, których interesy powinny być chronione niezależnie od bieżącej koniunktury politycznej – powiedział.Na słowa Putina zareagował brytyjski rząd. – Będziemy nadal kontaktować się z Rosją w sprawach bezpieczeństwa międzynarodowego, ponieważ leży to w interesie narodowym Zjednoczonego Królestwa, ale premier wielokrotnie dała jasno do zrozumienia, że możemy mieć inne relacje tylko, jeśli Rosja zmieni swe zachowanie – oświadczyła rzeczniczka premier Theresy May.",,
"USA nadal sprzedają najwięcej broni, ale udział Rosji w rynku rośnie","Rynek handlu bronią był w 2014 roku warty 401 mld dol. To o 1,5 proc. mniej niż rok wcześniej – wynika z opublikowanego w poniedziałek raportu Sztokholmskiego Międzynarodowego Instytutu Badań nad Pokojem (SIPRI). Największymi dystrybutorami broni pozostają Stany Zjednoczone i Europa Zachodnia, ale ich udziały w branży spadają. Coraz chętniej jest za to kupowana broń z Rosji.","Firmy z USA odpowiadają za 54,4 proc. sprzedaży broni na świecie. Wraz z państwami Europy Zachodniej opanowały ponad 80 proc. rynku – podaje SIPRI. To o ponad 3 proc. mniej niż w 2013 roku. Największą firmą zbrojeniową świata jest według SIPRI amerykański Lockheed Martin, który sprzedał broń za 37,5 mld dol. Prawdziwy rozkwit przeżywa rosyjska zbrojeniówka. Jak wynika z raportu SIPRI, zanotowała ona blisko 50-procentowy wzrost i odpowiada za 10,2 proc. sprzedaży broni na świecie. – Rosyjskie firmy płyną na fali rosnących zamówień z krajowej armii oraz eksportu – tłumaczy w rozmowie z AFP Siemon Wezeman, ekspert z SIPRI. Największa rosyjska spółka zbrojeniowa to Ałmaz-Antiej, która znalazła się na 11. miejscu światowych firm zbrojeniowych. Ukraina spada w rankinguCo ciekawe, rosyjski przemysł wojskowy ma się świetnie niezależnie od nałożonych na Moskwę sankcji. Znacznie gorzej radzi sobie za to ukraińska zbrojeniówka. Największy producent z tego kraju, firma UkrOboronProm, spadł z 58. miejsca w 2013 roku na 90. w 2014 roku.",,
Prezydent o wspólnym locie z Lechem Wałęsą do Waszyngtonu: To rzecz całkowicie naturalna,"Prezydent Andrzej Duda powiedział, że wspólny lot z Lechem Wałęsą na pogrzeb byłego prezydenta Stanów Zjednoczonych George’a H.W. Busha to „rzecz całkowicie naturalna”.","W poniedziałek  Polsat poinformował, że Lech Wałęsa dostał zaproszenie na uroczystości pogrzebowe byłego prezydenta Stanów Zjednoczonych George'a H.W. Busha. Jak podano, Wałęsa poprosił Kancelarię Prezydenta i MSZ o pomoc w zorganizowaniu podróży; prośbę wysłał w poniedziałek przed południem. Prezydent był pytany o tę kwestię przez dziennikarzy na konferencji klimatycznej COP24 w Katowicach. – Pan prezydent (Lech) Wałęsa i jego biuro zwróciło się do nas z prośba, czy pan prezydent może lecieć razem ze mną  samolotem na pogrzeb. I oczywiście się zgodziłem, bo był prezydentem w czasie kiedy pan prezydent George H.W. Bush był prezydentem Stanów Zjednoczonych. Uważam, że jest to rzecz całkowicie naturalna i nie widzę w tym nic nadzwyczajnego – podkreślił prezydent.Wylot do Waszyngtonu planowany jest wieczorem. Uroczystości pogrzebowe George’a H.W. Busha W poniedziałek trumna z ciałem George'a H.W. Busha została wystawiona na widok publiczny w Rotundzie pod kopułą Kapitolu. Hołd zmarłemu w piątek byłemu przywódcy Stanów Zjednoczonych złożyli między innymi prezydent USA Donald Trump wraz z małżonką Melanią. W środę odbędą się główne państwowe uroczystości pogrzebowe byłego prezydenta. W Narodowej Katedrze Kościoła Episkopalnego zostanie odprawione nabożeństwo żałobne z udziałem przedstawicieli władz z całego świata. W związku z uroczystościami Donald Trump ogłosił środę dniem żałoby narodowej.Następnie ciało zmarłego byłego prezydenta zostanie przewieziona do Teksasu. Pogrzeb George'a H. W. Busha odbędzie się w czwartek. Zostanie on pochowany na terenie prezydenckiej biblioteki swego imienia w miejscowości College Station.",,
Polacy najbardziej ufają prezydentowi,"Największym zaufaniem Polaków niezmiennie cieszy się prezydent Bronisław Komorowski – ufa mu 65 proc. ankietowanych. Drugie miejsce ex aequo zajęli premier Donald Tusk oraz szef MSZ Radosław Sikorski, którym ufa po 51 proc. badanych – wynika z majowego sondażu CBOS.","W porównaniu z kwietniem grupa ankietowanych, którzy ufają prezydentowi zwiększyła się o 2 pkt proc. O 5 pkt proc. wzrosło zaufanie do premiera, a o 1 pkt proc. do szefa MSZ.Poziom zaufania do lidera SLD Grzegorza Napieralskiego nie zmienił się, ufa mu – tak jak przed miesiącem – 47 proc. respondentów.Liderem rankingu nieufności jest prezes PiS Jarosław Kaczyński – nie ufa mu 53 proc. (o 1 pkt proc. więcej niż w kwietniu). Drugą pozycję w zestawieniu polityków, którym respondenci najmniej ufają zajął premier Donald Tusk. Brak zaufania do niego deklaruje 32 proc. ankietowanych, jest to o 5 pkt proc. mniej niż w kwietniu.Trzecie miejsce w rankingu nieufności przypadło minister zdrowia Ewie Kopacz – nie ufa jej 26 proc. respondentów (spadek o 3 pkt proc.).CBOS przeprowadził sondaż w dniach 5-11 maja na liczącej 1189 osób reprezentatywnej próbie losowej dorosłych mieszkańców Polski. Wicepremier i szef resortu gospodarki Waldemar Pawlak oraz Leszek Balcerowicz mają najbardziej zbliżone do siebie notowania spośród polityków uwzględnionych w majowym sondażu CBOS. Ufa im po 44 proc. respondentów (przy czym zaufanie do Balcerowicza spadło od kwietnia o 1 pkt proc., a do Pawlaka wzrosło o 2 punkty proc.) a brak zaufania do nich deklaruje po 23 proc. ankietowanych (spadek o 1 pkt proc. zarówno w wypadku Balcerowicza, jak i Pawlaka).Kolejne miejsca w rankingu zaufania zajęła minister zdrowia Ewie Kopacz, której ufa 40 proc. (wzrost o 2 pkt proc.). Nieco mniej – 38 proc. – osób ufa szefowi NBP Markowi Belce (wzrost o 1 pkt proc.). Zaufaniem ponad jednej trzeciej respondentów cieszą się: marszałek Sejmu Grzegorz Schetyna (36 proc.) oraz prezydencki doradca Tomasz Nałęcz (35 proc.). Obaj zanotowali wzrost zaufania – Schetyna o 3 a Nałęcz o 2 pkt proc.Zaufanie do szefa MSWiA Jerzego Millera ma 31 proc. (wzrost o 1 punkt proc.). Podobnym zaufaniem cieszy się lider PiS Jarosław Kaczyński, ufa mu 30 proc. ankietowanych (spadek o 1 pkt proc.) Na dalszych pozycjach majowego rankingu zaufania znaleźli się: minister obrony Bogdan Klich (28 proc. deklaracji zaufania; bez zmian) i liderka PJN Joanna Kluzik-Rostkowska (26 proc. deklaracji zaufania; spadek o 1 pkt proc.). Marszałkowi Senatu Bogdanowi Borusewiczowi ufa 25 proc. (wzrost o 2 pkt proc.), szefowi doradców premiera Michałowi Boniemu 24 proc. (wzrost o 2 pkt proc.) a ministrowi kultury Bogdanowi Zdrojewskiemu 23 proc. (w kwietnie CBOS nie pytał o zaufanie do tego polityka). Co piąty badany (20 proc.) ma zaufanie do ministra finansów Jacka Rostowskiego, co oznacza wzrost o 2 pkt proc. Na trochę niższym poziomie kształtuje się zaufanie do pozostałych uwzględnionych w badaniu przedstawicieli rządu. Rzecznikowi rządu Pawłowi Grasiowi ufa 19 proc. respondentów, o 2 pkt proc. więcej niż w kwietniu. Po 18 proc. ankietowanych ufa minister pracy i polityki społecznej Jolancie Fedak oraz ministrowi rolnictwa Markowi Sawickiemu. O zaufanie do Sawickiego CBOS nie pytał w poprzednim badaniu; poziom zaufania do Fedak wzrósł 4 pkt proc.Szefowej resortu edukacji Katarzynie Hall ufa 17 proc., o 4 pkt proc. więcej niż w kwietniu, a prokuratorowi generalnemu Andrzejowi Seremetowi 15 proc. (wzrost o 3 pkt proc.). Seremet jest przy tym najmniej znaną respondentom osobą, spośród uwzględnionych w sondażu; 61 proc. Badanych przyznaje się do tego, że go nie zna.Najrzadziej z zaufaniem respondentów spotyka się, nie identyfikowany przez większość z nich (59 proc. deklaracji nieznajomości), rzecznik PiS Adam Hofman. Zaufaniem darzy go 10 proc. (wzrost o 1 pkt proc.).",,
Szansa na Złotą Palmę dla polskiego reżysera. „Koniec widzenia” w Cannes,"„Koniec widzenia” – film Grzegorza Mołdy znalazł się w finale konkursu o nagrodę Złotej Palmy. 15-minutowa opowieść o młodej dziewczynie, zafascynowanej motoryzacją, ma dziewięciu konkurentów. Zwycięzcę w kategorii filmów krótkometrażowych festiwalu w Cannes poznamy 28 maja. Obradom jury będzie przewodniczyć rumuński reżyser Cristian Mungiu.","Piętnastominutowa opowieść o młodej dziewczynie zafascynowanej motoryzacją ma dziewięciu konkurentów, głównie z Europy. Jest wśród nich film 24-letniego Polaka – Grzegorza Mołdy, absolwenta Gdyńskiej Szkoły Filmowej. Konkursowe projekcje 70. Festiwalu Filmowego w Cannes odbędą się między 17 a 28 maja. Obok filmów europejskich do konkursu jury zakwalifikowało także po jednej etiudzie z Iranu, Stanów Zjednoczonych, Chin i Kolumbii. Komisja selekcyjna obejrzała w tym roku 4843 krótkich filmów (o 165 mniej niż w 2016 r.). Wśród zakwalifikowanych do finałowego konkursu dzieł znalazło się osiem fabuł i animacji, m.in.: „Pepe le Morse” Lucrere'a Andreae (film animowany, Francja), „Katto” Teppo Airaksinen  (Finlandia), „A Drowning Man” Madhi Fleifel (Dania/Grecja), „Lunch Time” Alireza Ghasemi (Iran), „Across my Land” Fiony Godivier (Stany Zjednoczone), „Koniec widzenia” Grzegorza Mołdy (Polska), „Xiao cheng er yue” de Qiu Yang (Chiny), „Damiana” Andresa Ramireza Pulido (Kolumbia) oraz „Push it” Julii Thelin (Szwecja). Ponadto Cinefondation – zajmująca się promocją młodych twórców światowego kina – zaplanowała z okazji jubileuszu dwudziestolecia swego istnienia, projekcje 16 filmów (14 fabularnych i 2 animowanych), wybranych spośród prac zgłoszonych przez szkoły filmowe z całego świata. Trzy nagrody Cinefondation zostaną wręczone 26 maja podczas gali, poprzedzającej uroczysty pokaz nagrodzonych filmów krótkometrażowych. W tym roku jury oceniającemu filmy krótkometrażowe przewodniczyć będzie rumuński reżyser Cristian Mungiu, ubiegłorocznego zdobywcy Złotej Palmy za film „Egzamin”. Grzegorz Mołda, rocznik 1993, otrzymał dyplom Gdyńskiej Szkoły Filmowej w lutym 2017 roku. Przed reżyserią studiował etnologię i antropologię kultury. W filmie wystąpili: Zofia Domalik, Juliusz Chrząstowski, Eryk Kulm, Szymon Sendrowski.",,
Nowe szczegóły ws. ataku w Londynie. Sprawca powiązany był  z terrorystami,"Sprawca piątkowego ataku na Moście Londyńskim był powiązany z islamistycznymi ugrupowaniami terrorystycznymi – poinformował w piątek późnym wieczorem dziennik „The Times”, powołując się na źródła rządowe.","Według dziennika napastnik był w przeszłości skazany za przestępstwa związane z islamistycznym terroryzmem, a mniej więcej rok temu został wypuszczony z więzienia, zgadzając się na noszenie tzw. elektronicznej bransolety.W ataku terrorystycznym, do którego doszło w piątek wczesnym popołudniem na Moście Londyńskim (London Bridge), zginęły dwie przypadkowe osoby, a trzy zostały ranne. Sprawca, który uzbrojony był w nóż i miał atrapy ładunków wybuchowych, został zastrzelony przez policję.Pojawiają się też nowe szczegóły w sprawie przebiegu wydarzeń. Zaczęły się one nie na samym moście, lecz w znajdującym się przy jego północnym krańcu budynku Fishmongers' Hall, gdzie odbywała się konferencja na temat wymiaru sprawiedliwości. Sprawca najpierw groził wysadzeniem budynku w powietrze, po czym zaczął atakować sporej wielkości nożem osoby będące w budynku. Broniły się one przy użyciu przedmiotów, które znalazły pod ręką i zdołały wypchnąć napastnika na zewnątrz, na most. To nie pierwszy atak na London BridgeNa Moście Londyńskim (London Bridge), który łączy biznesową dzielnicę City z południowym brzegiem Tamizy już raz w przeszłości doszło do ataku terrorystycznego. W czerwcu 2017 r. trzech zainspirowanych działaniami Państwa Islamskiego mężczyzn umyślnie potrąciło samochodem przypadkowych przechodniów, po czym na południowym brzegu rzeki zaczęło atakować nożami osoby siedzące w pubach i restauracjach. Dwie osoby zginęły wówczas wskutek potrącenia przez samochód, a sześć – w efekcie ran zadanych nożami.Na początku listopada władze brytyjskie obniżyły poziom zagrożenia terrorystycznego z „poważnego” na „znaczący”, czyli do najniższego od sierpnia 2014 r. „Znaczący” poziom zagrożenia terrorystycznego jest trzecim w pięciostopniowej skali i oznacza, że atak może nastąpić bez ostrzeżenia.W związku z atakiem politycy ograniczyli prowadzenie kampanii przed wyznaczonymi na 12 grudnia wyborami parlamentarnymi. Prowadzenie kampanii w Londynie wstrzymali na piątek konserwatyści, laburzyści i Liberalni Demokraci. Ponadto Boris Johnson ma zrezygnować z udziału w zaplanowanych na sobotę wiecach i spotkaniach wyborczych, a Liberalni Demokraci odwołali wiec wzywający do zatrzymania brexitu.",,
„Tusk zmniejsza swoje szanse na powrót do Polski”,"– Szef Rady Europejskiej łamie prawo unijne, łamie też standardy, wypowiadając się w taki sposób o jednym z krajów członkowskich Unii – tak komentował dla TVP Info niedzielny tweet Donalda Tuska Ryszard Czarnecki. – W ten sposób osłabia swoją pozycję w Unii, bo pokazuje, że uprawia wewnątrzkrajowe gierki. Myślę, że w ten sposób znacznie zmniejsza swoje szanse na potencjalny powrót do Polski i walkę o cokolwiek – ocenił wiceprzewodniczący Parlamentu Europejskiego.","„Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” – napisał w niedzielę na swoim prywatnym Twitterze szef Rady Europejskiej. – W moim przekonaniu przewodniczący Tusk bardzo nerwowo reaguje na gwizdy na niego w Warszawie, częste wezwania do prokuratury i wreszcie na to, że szef Komisji Europejskiej pan Juncker zaproponował likwidację stanowiska Donalda Tuska w Brukseli – szefa Rady Europejskiej. Sondaże kiepsko mu wróżą marnie wypada w porównaniu z urzędującym prezydentem dr. Andrzejem Dudą – komentował Ryszard Czarnecki. – To przecież Donald Tusk mówił w wywiadzie dla jednej z telewizji tuż przed swoją pierwszą wizytą w Moskwie, że Putin to nasz człowiek w Moskwie. Skądinąd z pierwszą wizytą na Wschód pojechał nie do Kijowa, tylko właśnie do stolicy Rosji. Służby specjalne naszego państwa pod jego rządami miały ścisłą współpracę ze służbami rosyjskimi – powiedział wiceprzewodniczący PE.",,
Asia Bibi uniewinniona. Spędziła osiem lat w celi śmierci,47-letnia Asia Bibi została oczyszczona przez pakistański sąd z oskarżeń o bluźnierstwo. Kobieta przebywała w więzieniu od 2010 r.,"Asia Bibi została oskarżona i osadzona w więzieniu w wyniku sprzeczki. Zaczęło się od tego, że napiła się wody z miejscowej studni; jej muzułmańskie sąsiadki uznały, że przez to woda stała się nieczysta. W wyniku kłótni, która się wywiązała, kobieta została oskarżona o obrazę Mahometa i skazana na śmierć. Od tego czasu kobieta przebywała w więzieniu, ostatnie lata w odosobnionej celi. – Sprawa została zarejestrowana w 2009 r. Teraz jest 2018. Od dziewięciu lat jej dzieci cierpią – mówi Joseph Francis, obrońca praw mniejszości w Pakistanie. W obronę kobiety zaangażowało się wiele międzynarodowych organizacji, a także papieże Benedykt XVI i Franciszek. Oskarżyciel kobiety zapowiada wznowienie kroków prawnych. Wyrok uniewinniający spowodował protesty muzułmańskiej większości. Jedna z partii domaga się nawet kary śmierci dla sędziego, który wydał wyrok. Chrześcijańska mniejszość wielokrotnie była już oskarżana o bluźnierstwa. Dochodziło także do linczów na chrześcijanach.",,
Prowokacja tygodnika „Nie” przed warszawską katedrą [WIDEO],"Prowokacyjny happening przed bazyliką katedralną św. Michała Archanioła i św. Floriana Męczennika w Warszawie. Zastępca redaktora naczelnego antyklerykalnego tygodnika „Nie” udawał księdza, którego przepędzają dzieci.","Nagranie zostało opublikowane w sobotę rano. Widać na nim jak Waldemar Kuchanny jest przeganiany sprzed świątyni zimnymi ogniami przez grupkę dzieci. Wśród nich jest również córka dziennikarza.Tygodnik „Nie” został założony i jest kierowany przez Jerzego Urbana, byłego działacza komunistycznego i rzecznika prasowego rządu PRL w latach 1981-89. Sam o sobie mówi, że był „Goebbelsem stanu wojennego”. Kuchanny z kolei wielokrotnie publikował w internecie nagrania w przebraniu księdza, w których krytykował Kościół.Bazylika katedralna św. Michała Archanioła i św. Floriana Męczennika jest siedzibą diecezji warszawsko-praskiej.",,
Nielegalni imigranci w ciężarówce na polskich numerach,Czterech nielegalnych imigrantów próbowało dostać się na Węgry w ciężarówce na polskich numerach rejestracyjnych – poinformowała policja węgierska na stronie police.hu.,"W sobotę o godz. 13.15 w przestrzeni ładunkowej ciężarówki na przejściu granicznym w Roeszke przy granicy z Serbią odkryto czterech mężczyzn, którzy podawali się za Afgańczyków i Syryjczyków.Mężczyźni nie mieli przy sobie ani dokumentów potwierdzających ich tożsamość, ani dających im prawo do przebywania na terytorium Węgier.Nielegalnych imigrantów zatrzymano i zgodnie z węgierskim prawem zostaną przetransportowani do ogrodzenia granicznego – podała policja.Zgodnie z przyjętą przez parlament Węgier w marcu ustawą podczas obowiązywania stanu kryzysowego spowodowanego napływem migrantów wnioski o azyl można składać co do zasady tylko osobiście, w strefie tranzytowej na granicy, i tam też wnioskodawcy muszą przebywać do czasu zapadnięcia prawomocnej decyzji w ich sprawie. W tym czasie strefę tranzytową wolno im opuścić jedynie, gdy wyjadą z Węgier – w przypadku obecnie istniejących stref tranzytowych do Serbii.W sierpniu rząd Węgier przedłużył do 7 marca 2018 roku stan kryzysowy spowodowany masową imigracją.W 2015 roku Węgry stały się głównym krajem tranzytowym dla uchodźców i imigrantów usiłujących dotrzeć do Europy Zachodniej. Do momentu wzniesienia przez władze ogrodzenia na granicy z Serbią i Chorwacją w 2015 roku na Węgry dostało się ponad 378 tys. migrantów.Obecnie napływ uchodźców znacznie zmalał, ale wciąż przedostają się oni na Węgry w pewnej liczbie, głównie przez granicę z Serbią.",,
"Dyrektor Teatru Bagatela przedłuży urlop. Aktorki zeznały, że je molestował","Dyrektor Teatru Bagatela Henryk Jacek Schoen zapowiedział, że przedłuży swój urlop – powiedziała rzeczniczka prezydenta Krakowa Monika Chylaszek. To oznacza, że Schoen, którego grupa kobiet oskarżyła o molestowanie i mobbing, nie wróci do pracy we wtorek.","Kierującego Teatrem Bagatela Henryka Jacka Schoena oskarżyła o nadużycia grupa kobiet, m.in. aktorek – dyrektor od początku odpiera zarzuty. Śledztwo wszczęte na początku listopada przez krakowską prokuraturę okręgową, prowadzone jest w sprawie, a nie przeciwko określonej osobie. Dyrektor obecnie przebywa na płatnym urlopie wypoczynkowym, który miał zakończyć się we wtorek. Jak wyjaśniła rzeczniczka prasowa prezydenta Krakowa Monika Chylaszek, Schoen postanowił go jednak przedłużyć. Prok. Krzysztof Dratwa z krakowskiej prokuratury okręgowej wyjaśnił, że już na początku listopada prezydent miasta Jacek Majchrowski wystąpił z wnioskiem o „rozważenie zastosowania, na odpowiednim etapie postępowania, środków zapobiegawczych”, które ograniczyłyby możliwość kontaktu Schoena z kobietami, występującymi w sprawie w charakterze pokrzywdzonych. Prokurator przekazał, że do tej pory przed sądem rejonowym przesłuchano w tej sprawie 12 pokrzywdzonych. W „najbliższym czasie” planowane są przesłuchania kolejnych trzech. – Do tej pory otrzymano z sądu siedem protokołów przesłuchań i jedną opinię biegłego psychologa – poinformował prok. Dratwa. Wyjaśnił, że w przesłuchaniu pokrzywdzonych o czyny przeciwko wolności seksualnej i obyczajności musi brać udział psycholog. Pokrzywdzone nie będą musiały być przesłuchiwane przed sądem ponownie, w sytuacji, gdyby wniesiony został akt oskarżenia. Podkreślił, że po przesłuchaniu wszystkich pokrzywdzonych oraz po uzyskaniu opinii powołanych w sprawie biegłych psychologów, prokurator przeanalizuje zebrany materiał dowodowy. Wówczas oceni, czy istnieją przesłanki do postawienia zarzutów. Po nagłośnieniu sprawy zespół Teatru Bagatela wyraził solidarność z kobietami, które oskarżają dyrektora o nadużycia, a także zapewnił, że teatr działa dalej i planuje kolejne premiery. Z kolei jedna z aktorek Alina Kamińska, podczas konferencji prasowej powiedziała dziennikarzom, że zarówno ona, jak i jej koleżanki pozostawały w relacji „całkowitej zależności i podległości” od dyrektora. Kamińska zaznaczyła, że ujawnienie tej sprawy „ciąży przeogromnie” na ich życiu, a także stawia pod znakiem zapytania ich dalszą karierę zawodową. Pracownice teatru wspiera środowisko teatralne. Pod listem otwartym w tej sprawie, zamieszczonym w serwisie e–teatr, podpisali się m.in. reżyserzy – Agnieszka Glińska, Agnieszka Holland, Grzegorz Jarzyna i Joanna Kos–Krauze; a także aktorzy – Maja Ostaszewska i Bartosz Bielenia. Sygnowały go także m.in. zarządy Związku Zawodowego Aktorów Polskich i Gildii Polskich Reżyserek i Reżyserów Teatralnych. Schoen w rozmowie z PAP, odrzucił oskarżenia i podkreślił, że nigdy nie dopuszczał się nadużyć. – Nigdy nie molestowałam seksualnie pracownic ani kobiet współpracujących z teatrem, a także nie dopuszczałem się mobbingu – oświadczył dyrektor, który od 20 lat zarządza Teatrem Bagatela.",,
Ukraina fetuje sukces Jamali na Eurowizji. „Taaak! Niesamowite zwycięstwo!”,"Euforia w Kijowie po sobotnim zwycięstwie ukraińskiej piosenkarki Jamali w finale Konkursu Piosenki Eurowizji, w Sztokholmie. „Taaak!!! Niesamowity występ i zwycięstwo! Cała Ukraina serdecznie ci dziękuje, Jamala” – napisał na Twitterze prezydent Petro Poroszenko.","Zachwycony zwycięstwem Jamali jest także premier Wołodymyr Hrojsman. „Brawo, Jamala jest najlepsza! Gratuluję zwycięstwa! Chwała Ukrainie!” - napisał na Twitterze szef ukraińskiego rządu.Chcieli dyskwalifikacji Pochodząca z zaanektowanego przez Rosję Krymu tatarska piosenkarka Jamala zaśpiewała w Sztokholmie piosenkę własnego autorstwa „1944”, poświęconą stalinowskiej deportacji jej narodu. Rosja bezskutecznie domagała się dyskwalifikacji tego utworu, skarżąc się na jego polityczny wydźwięk.„Pokój i miłość dla wszystkich!” - krzyknęła do publiczności Jamala po otrzymaniu na scenie statuetki diamentowego mikrofonu. W szwedzkich mediach piosenkarka podkreślała, że jest dla niej oczywiste, że odbiorcy utożsamiają utwór „1944” z bieżącą sytuacją na Ukrainie, aneksją Krymu przez Rosję.Ukraina zdobyła w głosowaniu jury oraz widzów łącznie 534 punkty, co oprócz zwycięstwa daje jej prawo do organizacji przyszłorocznej Eurowizji. Drugie miejsce zajęła artystka z Australii Dami In (511 punktów), trzecie - Rosjanin Siergiej Łazariew (491 punktów).Reprezentujący Polskę Michał Szpak, który zaśpiewał balladę „Color of Your Life”, zdobył 229 punktów, co dało mu 8 miejsce. To zasługa widzów, którzy przyznali artyście aż 222 punkty. Od jury piosenkarz otrzymał zaledwie 7 punktów.",,
"Nie żyje Christopher Tolkien. Był wykładowcą akademickim, pisarzem","Syn J.R.R. Tolkiena, Christopher Tolkien, zmarł w czwartek w wieku 95 lat. Był wykładowcą akademickim, pisarzem, a przez lata zarządzał dorobkiem ojca: zajmował się redakcją i wydaniami pośmiertnymi dzieł sławnego pisarza, twórcy m.in. „Władcy Pierścieni”.","O śmierci pisarza poinformował francuski portal Var-matin. Tolkien zmarł 16 stycznia w miejscowości Draguignanw prowincji Var na południu Francji, gdzie mieszkał przez ostatnie lata.  Był trzecim synem J.R.R. Tolkiena i Edith Mary Tolkien. Uczył się w Oksfordzie, a w czasie II wojny światowej służył w Royal Air Force. Po wojnie wrócił na Oxford, gdzie rozpoczął studia nad literaturą i językiem angielskim. Na słynnej uczelni już został – wykładał staroangielski i staroislandzki, zajmował się też staronordyckimi sagami. Po śmierci ojca (J.R.R. Tolkien zmarł we wrześniu 1973 roku) zarządzał jego majątkiem. Zajmował się redakcją i publikacją jego szkiców i notatek dotyczących Śródziemia – fikcyjnej krainy, której historię zawarto we „Władcy Pierścieni”. To dzięki młodszemu z Tolkienów światło dzienne ujrzały „Silmarillion”, „Niedokończone opowieści”, „Dzieci Húrina” czy „Historia Śródziemia”.",,
Niemal dwa promile u pilota. Chciał lecieć z pasażerami,"Ponad dziesięciokrotnie przekroczył dopuszczalny limit alkoholu w organizmie japoński pilot, który chciał odlecieć z londyńskiego lotniska Heathrow. Mężczyzna został zatrzymany.","Pierwszy oficer Katsutoshi Jitsukawa został poddany badaniu alkomatem niecałą godzinę przez odlotem do Tokyo boeingiem 777 linii Japan Airlines. 42-latek miał być drugim pilotem samolotu realizującego 28 października rejs JL44.Test na obecność alkoholu wykonano po tym, jak kierowca busa wiozącego załogę do samolotu wyczuł od pasażera alkohol. Okazało się, że pilot ma 1,89 promila, podczas gdy limit to 0,2 promila. Samolot odleciał z 69-minutowym opóźnieniem.Jitsukawa został zatrzymany i usłyszał zarzuty w sądzie magistrackim w Uxbridge. Wyrok ma zapaść 29 listopada.Japoński narodowy przewodnik przeprosił za zaistniałą sytuacją i zapewnił, że „wdroży natychmiastowe działania, żeby w przyszłości nie dochodziło do tego typu sytuacji”. W oświadczeniu podkreślono, że „bezpieczeństwo pozostaje najwyższym priorytetem”.",,
Chcą karać za krytykę LGBT. Stanowisko rektorów polskich uczelni,"Prezydium Konferencji Rektorów Akademickich Szkół Polskich w stanowisku ws. zachowania podstawowych wartości w debacie publicznej, zaapelowało o niepodsycanie napięć i powściągliwość w debacie publicznej o LGBT. Rektorzy napisali też o potrzebie karania dyscyplinarnego na uczelniach za złamanie reguł debaty.","Prezydium KRASP zwraca uwagę, że wolność słowa jest podstawową wartością, która powinna przyświecać każdej instytucji akademickiej. Jak przypomina KRASP: uczelnia jest też miejscem kształcenia, w którym naczelną wartością jest poszanowanie godności i szacunek dla człowieka, niezależnie od jego przynależności etnicznej, wyznania, narodowości czy orientacji seksualnej.„Członkowie wspólnoty akademickiej – wykładowcy, studenci, pracownicy administracyjni i techniczni – powinni być strażnikami tej wartości” – czytamy w dokumencie opublikowanym na stronie internetowej KRASP, podpisanym przez przewodniczącego tej instytucji prof. Jana Szmidta.„W sytuacji, gdy podziały w społeczeństwie przyjęły formę wręcz kulturowego konfliktu między częścią społeczeństwa, która uznaje prawo osób o orientacji LGBT do wolności osobistej, a tą częścią, która uznaje to za niezwykle wrogą ideologię, warto odwołać się do faktów naukowych” – czytamy. „Orientacja seksualna to nie jest wybór stylu życia. Świadczą o tym choćby dane dotyczące samobójstw; przykładowo, wskaźnik samobójstw w grupie transseksualistów jest kilkakrotnie wyższy niż w populacji ogólnej. Wybory dokonywane przez osoby o orientacji LGBT są bardzo trudnymi decyzjami, wynikającymi z rozbieżności płci biologicznej z psychiczną identyfikacją płci; nie jest to kwestia zarażenia ideologicznego” – głosi tekst dokumentu.Jak podkreślają jego autorzy, w środowisku akademickim powinno się szanować wiedzę i odwoływać się do niej przy formułowaniu własnego stanowiska. „Powinniśmy dawać wzór powściągliwości w użyciu języka – język nie może ranić. Użycie słowa »zaraza« już sprowokowało do »odkażania« miast. Apelujemy, by obie strony nie podsycały dalej napięć. Także strona uznająca wolność sztuki bez ograniczeń, czasem kpiąc z symboli religijnych, prowadzi do obrażania uczuć osób wierzących. Coraz wyraźniej radykałowie obu stron wpływają na ogólną atmosferę społeczną” – piszą rektorzy, zaznaczając, że dalsza eskalacja tego konfliktu jest groźna dla wszystkich.",,
Pracownica banku zatrzymana pod zarzutem okradania klientów,"Co najmniej 70 tys. zł ukradła z kont klientów pracownica jednego z banków, zatrzymana przez policjantów z Tychów. Mundurowi zaznaczają, że ostateczna kwota strat może być znacznie wyższa. Kobieta miała okradać posiadaczy rachunków od 2015 r.","Jak podał w środę zespół prasowy śląskiej policji, o tym, że w jednym z banków dochodzi do nieprawidłowości dowiedzieli się policjanci z Wydziału do walki z Przestępczością Przeciwko Mieniu Komendy Miejskiej Policji w Tychach. Okazało się, że ktoś z banku dokonuje nieautoryzowanych transakcji na rachunkach klientów. – Analiza zabezpieczonych materiałów dotyczących m.in. dokonanych transakcji pozwoliła mundurowym na zatrzymanie w ubiegłym tygodniu jednej z pracownic banku. Policjanci udowodnili 30-latce, że od 2015 roku dokonała szeregu transakcji oraz wypłat gotówki z rachunków klientów – poinformowała tyska komenda. Według wstępnych szacunków, kobieta ukradła w ten sposób 70 tys. zł, ale śledczy zaznaczają, że ostateczna kwota może być znacznie wyższa. Podejrzana usłyszała zarzuty kradzieży, za co grozi jej kara do 5 lat pozbawienia wolności. Decyzją prokuratora, do czasu rozpoczęcia procesu, została objęta policyjnym dozorem.",,
Komorowski: Nie ułaskawiłbym Śpiewaka,"– Namawiałbym go (Jana Śpiewaka), żeby przeprosił osobę, którą niesłusznie pomówił, oczernił i przegrał dwa procesy w sądzie. To nie jest wyrok, który oznacza dla pana Śpiewaka, który jest młodym człowiekiem, jakieś załamanie życiowe – powiedział wp.pl Bronisław Komorowski. Były prezydent zadeklarował, że nie ułaskawiłby skazanego działacza miejskiego, gdyby ten zwrócił się do niego z takim wnioskiem.","Na pytanie, czy ułaskawiłby Jana Śpiewaka Komorowski odpowiedział, że nie. – Namawiałbym go, żeby przeprosił osobę, którą niesłusznie pomówił, oczernił i przegrał dwa procesy w sądzie. To nie jest wyrok, który oznacza dla pana Śpiewaka, który jest młodym człowiekiem, jakieś załamanie życiowe. To nie jest wyrok więzienia, to, zdaje się, jest wyrok jakiejś kary pieniężnej. Tym bardziej, że oskarżona niesłusznie pani, zdaje się, proponowała mu ugodę, zwykłą formę przeprosin – mówił były prezydent.  – Nie może być tak, że jeśli ktoś – w jakiejś ważnej sprawie społecznej – skrzywdzi drugiego człowieka, kogoś oczerni, to zasługuje na szacunek. Zasługuje na dobrą radę: przeproś, młody człowieku, jeżeli kogoś oczerniłeś niesłusznie – dodał. Jan Śpiewak został prawomocnie uznany przez Sąd Okręgowy w Warszawie za winnego zniesławienia mec. Bogumiły Górnikowskiej. Uzasadnienie wyroku było niejawne. Śpiewak krytykował publicznie Górnikowską w związku z reprywatyzacją jednej z kamienic i działalnością prawniczki z lat 2008-11, kiedy była kuratorem właściciela budynku, który – jak się okazało – nie żył od 1959 r.",,
Pentagon zatruwa powietrze bardziej niż… Szwecja,"Aż 59 mln ton dwutlenku węgla i innych gazów cieplarnianych wyemitował w 2017 roku Pentagon – wynika z badań. Naukowcy zauważają, że to więcej niż wiele uprzemysłowionych państw.","W ocenie ekspertów z prywatnego amerykańskiego Uniwersytetu Browna Stany Zjednoczone wytwarzają więcej gazów cieplarnianych poprzez swoje operacje wojskowe niż uprzemysłowione kraje, takie jak Szwecja czy Dania.– Gdyby amerykańskie wojsko było oddzielnym państwem, znajdowałoby się na 55. miejscu światowego rankingu emiterów gazów cieplarnianych – wskazała Neta Crawford autorka badania, politolog z Uniwersytetu w Bostonie. W zestawieniu tym USA zajmują drugie miejsce, za Chinami.Z badania wynika, że najwięcej energii, około 70 proc., pochłaniało korzystanie i przenoszenie wojsk i broni, do którego wykorzystuje się paliwo lotnicze i napędowe. – Możliwości zredukowania emisji jest w tym przypadku wiele – oceniła Crawford.Ekspertka zwróciła uwagę, że w ostatnich 10 latach Pentagon znacząco zmniejszył zużycie paliwa. Osiągnięto to dzięki zwiększeniu wydajności pojazdów oraz przejściu na czystsze źródła energii w bazach.",,
Klątwa Pucharu Świata. Kolejny mistrz nie wychodzi z grupy [WIDEO],"Klątwa mundialu trwa od 16 lat. Właśnie wtedy reprezentacja Francji, mistrz świata, nie wyszła z grupy. W kolejnych latach taki sam los spotkał Włochy i Hiszpanię. Teraz Niemcy, aktualni mistrzowie świata, dołączyli do ekipy czempionów, którzy cztery lata po zdobyciu trofeum nie są w stanie dotrzeć nawet do 1/8 finału mundialu.",,,
USA planują nowe sankcje na „podkopujących demokrację” w Wenezueli,"Specjalny wysłannik USA do Wenezueli Elliott Abrams powiedział, że Waszyngton przygotowuje nowe sankcje wymierzone w osoby „podkopujące demokrację” w Wenezueli. Szef dyplomacji UE Josep Borrell ogłosił, że Unia gotowa jest nałożyć sankcje na Caracas.","Sekretarz stanu USA Mike Pompeo oznajmił również w komunikacie, że negocjacje prowadzące do powołania rządu tymczasowego mogą rozwiązać kryzys w Wenezueli.„Negocjacje mogą otworzyć drogę wyjścia z kryzysu w postaci rządu tymczasowego, który zorganizowałby wolne i sprawiedliwe wybory” – napisał w Pompeo.Sytuacja w pogrążonej w kryzysie Wenezueli skomplikowała się jeszcze w ostatnich dniach, gdy siły bezpieczeństwa Wenezueli usiłowały nie wpuścić Juana Guaido, lidera opozycji i szefa Zgromadzenia Narodowego, do siedziby parlamentu, gdzie jego funkcję chciał przejąć wspierany przez obóz prezydenta Nicolasa Maduro dawny opozycjonista Luis Parra.Parra, po chaotycznym głosowaniu 5 stycznia, gdy zarówno obóz rządowy, jak i opozycja - wspierająca Guaido - ogłosiły zwycięstwo, uznał się za przewodniczącego Zgromadzenia Narodowego. Obóz Guaido nazwał ogłoszenie się przez Parrę szefem Zgromadzenia Narodowego „parlamentarnym zamachem stanu”.Borrell wydał komunikat, w którym napisał, że „próba zablokowania siłą legalnych wyborów (w Zgromadzeniu Narodowym) 5 stycznia i użycie siły przeciw jego przewodniczącemu i wielu deputowanym, aby uniemożliwić im wejście do Zgromadzenia są całkowicie nie do zaakceptowania”.– UE jest gotowa rozpocząć prace nad ukierunkowanymi sankcjami przeciw osobom, które się dopuściły pogwałcenia zasad demokracji, państwa prawa i praw człowieka – podkreślił Borrell.Rok temu Guaido, jako przewodniczący parlamentu, ogłosił się tymczasowym prezydentem kraju. Opozycja uznaje Maduro za uzurpatora, ponieważ ocenia, że wybory prezydenckie, w których ten zwyciężył, zostały przeprowadzone z naruszeniem demokratycznych standardów, a więc nielegalne. W listopadzie kilka mniejszych ugrupowań opozycji wyszło z sojuszu wokół Guaido i utworzyło osobny blok, by prowadzić bezpośrednie negocjacje z Maduro.",,
Stanowski mówi Trzaskowskiemu „sprawdzam” i przedstawia ofertę na remont stadionu,"„Z wielkim żalem obserwujemy to, co na przestrzeni dekad wydarzyło się z dawnym stadionem Marymontu Warszawa” – zaczyna swój list do prezydenta stolicy Rafała Trzaskowskiego i stołecznych radnych Krzysztof Stanowski, znany dziennikarz sportowy, od kilku lat zaangażowany w swój klub KTS Weszło. W piśmie przedstawił swoją ofertę na remont stadionu przy ul. Potockiej 1, który miasto wyceniło na 6 mln zł, ale stwierdziło, że nie ma na to pieniędzy. Stanowski zapewnia, że jest w stanie pozyskać takie środki.","Jego zespół, grający w niższych ligach KTS Weszło, rozgrywał zresztą mecze na marymonckim stadionie. Jak przypomniał Stanowski, w przeszłości na tym obiekcie w juniorskich reprezentacjach debiutowali m.in. Zinedine Zidane i Zbigniew Boniek. „Tak pięknie położonemu stadionowi z łatwością można dać drugie życie, o ile zostanie on na powrót doprowadzony do stanu używalności” – zaznaczył dziennikarz. Stwierdził też, że w tej chwili obiekt został doprowadzony do stanu, w którym „jedyną osobą, która może go zgodnie z prawem odwiedzać jest inspektor nadzoru budowlanego”.Według wcześniejszych szacunków władz Warszawy remont obiektu miałby wynieść około 6 mln zł, czego nie może jednak sfinansować miasto – i tutaj ze swoją propozycją wychodzi Stanowski.„Jesteśmy w stanie pozyskać 6 mln zł potrzebne do renowacji stadionu i ową renowację przeprowadzić, w zamian za prawo do dzierżawy” – zapewnia. W ocenie właściciela KTS Weszło obiekt potrzebuje nie tylko remontu, ale także gospodarza.„Powinien to być obiekt, który żyje i dlatego potrzebuje kogoś, kto to życie w niego tchnie. Można udawać, że jest w stanie zrobić to miasto, ale my w to nie wierzymy – przez całe dziesięciolecia miasto, bez względu na to, kto nim akurat rządził, nie miało pomysłu i chęci, by Marymontem się zająć” – napisał Stanowski. Dziennikarz chciałby, by z obiektu korzystały m.in. małe warszawskie kluby oraz akademie piłkarskie.",,
Ławrow: Wielka Brytania i USA porzuciły wszelką przyzwoitość,To jak bardzo wzrosną napięcia między Rosją a Zachodem w związku z atakiem na podwójnego agenta Siergieja Skripala nie zależy od Moskwy – oświadczył rosyjski minister spraw zagranicznych Siergiej Ławrow. Podczas konferencji prasowej odrzucił oskarżenia o zamach w angielskim Salisbury.,"– Podczas zimnej wojny istniały chociaż jakieś zasady, teraz Wielka Brytania i USA porzuciły wszelką przyzwoitość i bawią się w gry dla dzieci – dowodził Ławrow. Wyraził przy tym opinię, że otrucie Skripala „mogło być w interesie Wielkiej Brytanii”.Po zamachu na Skripala Wielka Brytania i w ślad za nią inne kraje zadecydowały o wydaleniu łącznie ponad 140 dyplomatów Rosji. Rosyjskie władze realizują zapowiedź symetrycznej odpowiedzi wszystkim państwom, które wydaliły jej dyplomatów.4 marca były podwójny agent Siergiej Skripal i jego córka Julia trafili do szpitala w stanie krytycznym po tym jak otruto ich substancją chemiczną w Salisbury w Wielkiej Brytanii. Kraje Europy Zachodniej wspólnie wskazują na Rosję jako na sprawcę ataku, a brytyjskie władze sugerowały, że bezpośredni rozkaz zabicia szpiega mógł wydać prezydent Władimir Putin.W toku śledztwa odkryto, że do próby otrucia Skripala i jego córki wykorzystano produkowaną w Rosji broń chemiczną typu Nowiczok, będącą środkiem paralityczno-drgawkowym. Rosja odrzuca oskarżenia Zachodu.",,
TSUE: skarga KE ws. SN będzie rozpatrywana w trybie przyspieszonym,Trybunał Sprawiedliwości Unii Europejskiej rozpatrzy skargę Komisji Europejskiej na Polskę w sprawie ustawy o Sądzie Najwyższym w trybie przyspieszonym – podały źródła w TSUE.,"Według rozmówcy PAP w Luksemburgu decyzję taką wydał prezes Trybunału Koen Lenaerts. W praktyce oznacza to, że rozstrzygnięcie w sprawie sporu zostanie wydane nie w ciągu prawie dwóch lat od wpłynięcia skargi, ale w ciągu kilku miesięcy.  W związku z przepisami tej nowej ustawy o SN skargę przeciwko Polsce złożyła do TSUE Komisja Europejska. Skarga wpłynęła do Trybunału na początku października. Wraz ze skargą KE wniosła o zastosowanie środków tymczasowych, aby do czasu wydania ostatecznego orzeczenia przepisy ustawy o SN dot. przechodzenia w stan spoczynku sędziów, którzy ukończyli 65. rok życia, pozostały zawieszone - oraz przyspieszonego trybu orzekania.",,
„Ojciec Rydzyk dla lemingów”. Kim jest ksiądz Sowa?,"– Uważam, że granicy partyjnego zaangażowania nie przekraczam. Być może jestem na jej obrzeżu, może nawet po niej chodzę. Ale wszystko po to, żeby powiedzieć: przykro mi, PiS nie ma monopolu na reprezentowanie Kościoła – tak mówił w 2015 roku w wywiadzie dla „Tygodnika Powszechnego” po tym, jak był uczestnikiem i koncelebrantem mszy św. w intencji Bronisława Komorowskiego.","W tekście Tomasza Krzyżaka „Sowa i przyjaciele” opublikowanym w „Rzeczpospolitej” w sierpniu 2015 roku można przeczytać, że ksiądz Kazimierz Sowa niemal od początku kapłaństwa nie stronił od świata ludzi mediów, biznesu i polityki. Nazywany jest ojcem Rydzykiem dla lemingów. Często pokazuje się bez sutanny a nawet bez koloratki. Ten brak stroju duchownego jest powodem wielu donosów do krakowskiej kurii. Gdy się do niego dzwoni, odbiera i mówi: „Dzień dobry, Kazek Sowa”. Często pojawia się w mediach i chętnie zabiera głos nie tylko w sprawach wiary czy Kościoła, ale też polityki i spraw bieżących. Monika Olejnik i Tomasz Lis to dziennikarze, z którymi Sowa utrzymuje dosyć bliskie relacje. Ma opinię księdza, który sympatyzuje z dziennikarzami, ale głównie tymi bliżej lewej strony sceny politycznej. „Granicy partyjnego zaangażowania nie przekraczam”Wśród jego przyjaciół można znaleźć także polityków z różnych ugrupowań, ale większość to członkowie PO. Udziela im ślubów, chrzci dzieci. Szanuje Jarosława Kaczyńskiego, ale potrafi krytycznie wypowiedzieć się na temat PiS-u. Tak jak w wywiadzie dla „Tygodnika Powszechnego”, w którym odpierał ataki na swoją osobę po tym, jak wziął udział w mszy w intencji Bronisława Komorowskiego. – Uważam, że granicy partyjnego zaangażowania nie przekraczam. Być może jestem na jej obrzeżu, może nawet po niej chodzę. Ale wszystko po to, żeby powiedzieć: przykro mi, PiS nie ma monopolu na reprezentowanie Kościoła – mówił. Dodał wówczas, że „choćbyś nie wiem jak skrupulatnie kontrolował to, co robię i mówię, nie znajdziesz ani jednego momentu, w którym stojąc przy ołtarzu zrobiłbym choć aluzję do tego, na kogo należy głosować”. Gdy Komorowski przegrał wybory, ks. Sowa nie ukrywał, że było to dla niego szokiem. To nie on miał być księdzemPochodzi ze wsi Bobrek między Libiążem a Oświęcimiem. Ma dwóch braci, Marka i Andrzeja. Ten pierwszy miał być księdzem, ale został samorządowcem i politykiem, ten drugi został biznesmenem. Wpływ na wybór drogi przyszłego księdza Sowy miał miejscowy proboszcz, ks. Stefan Wyszogrodzki. – Nasz proboszcz był zaprzeczeniem wiejskiego proboszcza. Był bardzo nowoczesny, otwarty, o bardzo zdrowej i niezdewociałej pobożności. Poza tym był typem superorganizatora i mistrza samodyscypliny. Często go z bratem wspominamy. Bo wiadomo, jak się jest chłopakiem, to największą formą pobożności jest bycie ministrantem, a nasza ministrantura przypominała troszkę małe ćwiczenia szkolno-bojowe. Wszyscy stali na baczność, równo, od największego do najmniejszego. Ale mimo tego rygoru ksiądz Stefan dawał nam coś więcej niż dom i szkoła – opowiadał w jednym z wywiadów sam ks. Sowa. W 1984 wstąpił do seminarium duchownego w Krakowie, choć wcześniej złożył papiery na prawo na UJ. Wykładowcami Sowy byli m.in. ks. Józef Tischner, ks. Tadeusz Pieronek czy kard. Kazimierz Nycz, który był opiekunem jego rocznika. To dzięki niemu nie wyleciał z seminarium, gdy kolportował bibułę wśród kleryków. Po święceniach w 1990 zaczął pracę w mediach. Jego teksty ukazywały się w „Czasie Krakowskim"" i „Gościu Niedzielnym"". W 1995 roku zaczął pracować w Radiu Mariackim i robił studia podyplomowe z dziennikarstwa na UW. To właśnie w połowie lat 90. zaczął chodzić bez koloratki i sutanny, bo jak tłumaczył, to przeszkadzało mu w pracy dziennikarskiej. – Mogłem biegać po konferencjach prasowych w koloratce, ale to od razu zupełnie inaczej ustawiało moje relacje z rozmówcami – wyjaśniał w wywiadzie.                                                    Ksiądz Sowa z bratem  (fot. arch.PAP/Jacek Bednarczyk) Radio i telewizjaGdy został prezesem radia Plus, które miało być w założeniu łagodniejszą wersją Radia Maryja, pracowali u niego m.in. bracia Jacek i Michał Karnowscy, Beata Tadla, Piotr Gursztyn, Tomasz Terlikowski. To wtedy Sowa zaczyna bywać na salonach. Zaprzyjaźnia się z  Tomaszem Arabskim czy Wiesławem Walendziakiem. Gdy radio zaczęło mieć kłopoty, Sowa bez zgody episkopatu sprzedał znak towarowy i 80 proc. udziałów w Radiu Plus platformie Ad-point, należącej do koncernu CR Media, kojarzonej z Włodzimierzem Czarzastym. Radio Plus upadło w atmosferze skandalu, a w 2005 roku Sowa przestał być prezesem spółki. Nie spotkała go jednak ze strony episkopatu żadna kara. Sukcesem nie była też stacja telewizyjna Religia.tv, która przerwała swoje produkcje jesienią 2012 roku. Nigdy nie krył swoich sympatii politycznych, nie stronił od komentowania tej dziedziny życia. Mówił, że partią jego marzeń jest PO. Z politykami tego ugrupowania jeździł na rekolekcje oraz pielgrzymki do Watykanu. – Jestem od wielu lat pod wrażeniem stylu polityki w wykonaniu premiera Tuska. To właśnie on pokazał, że nie będzie tolerował wśród członków PO i współpracowników zachowań wątpliwych moralnie, nawet jeśli nie mają znamion prawnych nadużyć. Poradził sobie z największą bolączką polskiej polityki – z kolesiostwem, z »mordo ty moja«, z partykularnymi interesami politycznej grupy. Proszę pamiętać, że Platforma ma teraz w rękach niemal całą władzę. Politycy PO są więc szczególnie narażeni na pokuszenie, muszą sobie częściej zadawać pytania etyczne, nie mogą uśpić swojego sumienia – pisał na łamach partyjnego pisma. „Kazek nigdy nie pracował w normalnym duszpasterstwie”Na jego Facebooku pojawiały się takie wpisy jak ten: „Ależ to dzicz jednak ci PISowcy! Wstyd to mało. I niech mi nikt nie pisze, że za mocno, że obrażam, że nie przystoi. Po prostu mali, mściwi ludzie, którzy – oby – już nigdy Polską nie rządzili"". Za te słowa przeprosił, a kilka miesięcy przed ostatnimi wyborami stwierdził, że gdy PiS dojdzie do władzy, nie będzie to koniec świata. „Zmiana będzie po prostu” – stwierdził. Sympatii do PO nigdy nie porzucił. Jak wynika z tekstu Krzyżaka, ks. Sowa bardziej ceni sobie relacje osobiste, towarzyskie niż politykę. Ta jest dla niego drugorzędna. „Z Kazkiem jest taki problem, że on nigdy nie pracował w normalnym duszpasterstwie, nigdy nie był wikarym, proboszczem. Zawsze obracał się w specyficznych środowiskach. Wydawało mu się, że można zrobić duszpasterstwo w partii politycznej. Może chciał brać przykład z Tischnera, który swego czasu był kapelanem „Solidarności"". Ale Kazkowi po prostu nie wyszło. Dziś wije się jak wąż i tłumaczy, że u wizytek wcale nie było tak, jak pokazały to media. I on z tego wyjdzie obronną ręką. Ja go znam. On nie powiedział jeszcze ostatniego słowa. Nawet jeśli kardynał wysłałby go na misje – w co wątpię – to w Polsce i tak o nim usłyszymy – tłumaczy w artykule jeden z krakowskich księży.",,
ZNP chce wnieść do Sejmu projekt ustawy; chodzi o wysokość wynagrodzeń,"– ZNP chciałby w ciągu najbliższych dwóch, trzech dni złożyć w Sejmie wniosek o rejestrację komitetu inicjatywy obywatelskiej,  dotyczący powiązania wysokości wynagrodzeń nauczycieli z wysokością przeciętnego wynagrodzenia w gospodarce – zapowiedział prezes związku Sławomir Broniarz.","– Mam nadzieję, że w ciągu najbliższych dwóch, trzech dni uda nam się projekt dostarczyć do Sejmu. Czekamy tutaj na decyzję pani marszałek, kiedy zechce się z nami spotkać – powiedział prezes Związku Nauczycielstwa Polskiego w poniedziałek w wywiadzie dla Money.pl.  Aby wnieść do Sejmu projekt ustawy grupa obywateli, w tym przypadku związek, musi go opracować i zebrać pod nim co najmniej tysiąc podpisów osób popierających ten pomysł. Następnie trzeba złożyć do marszałka Sejmu wniosek o zarejestrowanie komitetu inicjatywy obywatelskiej wraz z projektem i zabranymi podpisami obywateli. Jeśli marszałek rozpatrzy wniosek pozytywnie i zarejestruje komitet, ten będzie miał trzy miesiące na zebranie pod projektem ponad 100 tys. podpisów obywateli.  ZNP chce wprowadzenia do ustawy Karty Nauczyciela zasady, że wysokości kwot średniego i zasadniczego wynagrodzenia nauczycieli na poszczególnych stopniach awansu zawodowego, stanowią określony procent kwoty przeciętnego wynagrodzenia obowiązującej w III kwartale poprzedzającego roku budżetowego; chodzi o kwotę przeciętnego wynagrodzenia ustalaną na podstawie ustawy o emeryturach i rentach z Funduszu Ubezpieczeń Społecznych. Obecnie wysokość wynagrodzenia nauczycieli jest pochodną kwoty bazowej dla nauczycieli określanej co roku w ustawie budżetowej. Służy ona do wyliczania tzw. średniego wynagrodzenia nauczycieli. Na średnie wynagrodzenie składa się wynagrodzenie zasadnicze i dodatki określone w Karcie nauczyciela. Dodatków jest kilkanaście.   Nauczycielskie związki zawodowe od lat podkreślają, że nauczyciele dostają tylko po kilka dodatków, a wysokość niektórych z nich jest niska. Wskazują, że o faktycznych zarobkach nauczycieli świadczy wysokość wynagrodzenia zasadniczego. Określa ją co roku minister edukacji w rozporządzeniu o minimalnych stawkach wynagrodzenia nauczycieli.   Powiązania wysokości wynagrodzeń nauczycieli z wysokością przeciętnego wynagrodzenia w gospodarce chce także Sekcja Krajowa Oświaty i Wychowania NSZZ „Solidarność”.   Minister edukacji narodowej Dariusz Piontkowski pytany w grudniu o pomysł obu związków odpowiedział, że zahacza o całe finanse państwa i na pewno musiałaby być na to zgoda ministra finansów i premiera. – Z wstępnych rozmów, które przeprowadzałem, wynika, że raczej takiej zgody by nie było. Ale warto przy tej okazji powiedzieć, jakiej skali są postulaty związkowców i jakie skutki finansowe by rodziły. Gdyby zaakceptować od razu pomysły związków zawodowych w kwestii wynagrodzeń, to nagle musielibyśmy w ciągu jednego roku wydać dodatkowo od 18 do 23 miliardów złotych! – powiedział. Jak mówił, oznaczałoby to zwiększenie subwencji oświatowej o 50 procent.  – Postulaty w takim kształcie są nie do zrealizowania – dodał.   Podczas wywiadu dla Money.pl Broniarz przypomniał, że w Sejmie leży jeszcze już jeden projekt obywatelski złożony w ubiegłej kadencji, zgodnie z którym całość wydatków na edukację byłaby finansowana bezpośrednio z budżetu państwa. W przypadku projektów obywatelskich nie obowiązuje zasada dyskontynuacji, gdy minie kadencja Sejmu. Oznacza to, że projekt powinien stać się przedmiotem prac obecnego parlamentu.   Złożony w czerwcu 2016 r. przez ZNP obywatelski projekt, dotyczący źródeł finansowania wynagrodzeń nauczycieli, zakłada zmianę przepisów w trzech ustawach: Ustawie o systemie oświaty, Ustawie o dochodach jednostek samorządu terytorialnego i Ustawie Karta Nauczyciela. Największa z proponowanych zmian to zapis w Ustawie o systemie oświaty, który ma brzmieć „środki niezbędne na wynagrodzenia nauczycieli i placówek prowadzonych przez jednostki samorządu terytorialnego, finansowane są przez państwo w drodze dotacji celowej”. Oznacza on, że całość środków na wynagrodzenia nauczycieli pracujących w szkołach i przedszkolach pochodzić ma z dotacji celowej budżetu państwa. Jednocześnie, inaczej niż w jest w przypadku subwencji, samorządy nie mogłyby przekazanych im środków wydać na inny cel niż płace nauczycieli. Zmiana mechanizmu finansowania wynagrodzeń nauczycieli na proponowaną w projekcie oznacza konieczność zwiększenia środków na ten cel w budżecie państwa. Według prezesa ZNP wypłacanie nauczycielskich wynagrodzeń z budżetu państwa odciąży finansowo gminy.   Obecnie środki na wynagrodzenia dla nauczycieli pracujących w szkołach przekazywane są samorządom z budżetu państwa w formie subwencji oświatowej. Kwota, jaka trafia do konkretnego samorządu – gminy lub powiatu – nie jest powiązana z liczbą nauczycieli i ich poziomem awansu zawodowego, czyli z wysokością ich wynagrodzeń, lecz wynika z liczby uczniów mieszkających na terenie danej jednostki samorządu terytorialnego. Wyliczana jest na podstawie algorytmu podziału subwencji oświatowej.",,
11-latek zastrzelił nauczycielkę i popełnił samobójstwo. Są ranni,"11-letni uczeń uzbrojony w dwa pistolety zastrzelił nauczycielkę, ranił co najmniej sześć osób, a następnie odebrał sobie życie. Tragedia rozegrała się w prywatnej szkole w Torreon w Meksyku. Informację podały lokalne władze. Rannych jest co najmniej pięcioro uczniów i jeden nauczyciel.","„Dzisiaj jest ten dzień” – miał powiedzieć 11-latek swojemu koledze. Następnie poprosił o pozwolenie na wyjście do łazienki. 15 minut później nauczycielka zaczęła go szukać. Wtedy chłopiec wyszedł z łazienki, strzelając z dwóch pistoletów.  – To jest tragedia. To bardzo, bardzo smutne, że 11-letni chłopiec może wejść do szkoły z dwoma pistoletami – powiedział lokalnej telewizji Jorge Zermeno, burmistrz miasta Torreon.  Miguel Riquelme, gubernator stanu Coahuila, w którym znajduje się Torreon, w czasie konferencji prasowej powiedział, że sprawca nie miał w szkole problemów i dobrze się zachowywał. Dodał, że chłopiec kilka lat temu stracił matkę.",,
Rytualny mord w kościele. Po kilku dekadach nastąpił przełom,"Steve Crawford, który najprawdopodobniej brutalnie zamordował w 1974 r. 19-letnią studentkę, popełnił samobójstwo. Targnął się na swoje życie, gdy w jego drzwiach stanęli policjanci, którzy dopiero po ponad 40 latach powiązali go ze zbrodnią. Zbrodnią makabryczną, bo dokonaną w kościele i mającą charakter mordu rytualnego.","Fakt, w którym dopiero teraz zdołano połączyć Crawforda z zabójstwem, zadziwia, bo to właśnie on znalazł ciało nastolatki w kościele.Mężczyzna dzięki analizie DNA został wytypowany jako prawdopodobny sprawca morderstwa. W związku z tym do jego domu w San Jose w Kalifornii udali się śledczy, którzy mieli nakaz przeszukania. Gdy zapukali i otworzyli jego drzwi, zobaczyli Crawforda z pistoletem w ręku. Policjanci wycofali się, a drzwi zostały zaryglowane. Niedługo po tym usłyszano strzał. Gdy policjanci weszli do mieszkania podejrzanego, zobaczyli jego zwłoki na podłodze w kałuży krwi.Crawford w chwili popełnienia samobójstwa miał 72 lata i w aktach śledczych figurował jako pracownik ochrony. Rytualny mord w kościeleW 1974 r. w październiku na terenie jednego z uniwersyteckich obiektów na Uniwersytecie Stanforda znaleziono ciało 19-letniej Arlis Perry.Ciało nastolatki leżało w jednej z naw uniwersyteckiego kościoła. Była naga od pasa w dół, a z głowy wystawał jej metalowy szpikulec.",,
Amerykanie składają hołd George'owi H.W. Bushowi,"Trumna z ciałem 41. prezydenta Stanów Zjednoczonych George'a H. W. Busha, po przylocie na pokładzie Air Force One z Houston w Teksasie do bazy wojskowej Andrews pod Waszyngtonem, została wystawiona na widok publiczny w Rotundzie na Kapitolu. Hołd złożyli zmarłemu m.in. prezydent Donald Trump, wiceprezydent USA Mike Pence, kongresmeni, sędziowie Sądu Najwyższego oraz żyjący byli członkowie jego administracji.","Trumna, której w podróży z Houston towarzyszył najstarszy syn zmarłego prezydenta, były 43. prezydent USA George W. Bush wraz z rodziną, została powitana w bazie Andrews przez poczet honorowy złożony z przedstawicieli wszystkich sił zbrojnych. Po ceremonii powitania kawalkada z trumną prezydenta przejechała na Kapitol, gdzie odbędzie się ceremonia żałobna.Głównym mówcą uroczystości żałobnych na Kapitolu, która zgromadziła wszystkich żyjących członków gabinetu prezydenta George H. W. Busha, sędziów Sądu Najwyższego, waszyngtońską elitę i korpus dyplomatyczny, będzie wiceprezydent Mike Pence. Prezydenta Donalda Trumpa reprezentuje pierwsza dama Melania Trump. Wielki patriotaRepublikański przewodniczący Izby Reprezentantów Paul Ryan powiedział, że George H. W. Bush był „wielkim patriotą i wielkim człowiekiem”. Dodał, że Bush przeżył swoje życie „z fundamentalną uczciwością, której echa będą rozbrzmiewać przez pokolenia” i pokazał przywódcom politycznym, że „to jak żyjemy jest równie ważne jak to co osiągamy”.Przywódca większości republikańskiej w Senacie Mitch McConnell porównał „pewną rękę”, jaką zmarły prezydent pilotował swój bombowiec, kiedy został zestrzelony podczas II wojny światowej, ze sposobem, w jaki przewodził krajowi. Samolot, który pilotował George H. W. Bush, został zestrzelony w 1944 r. nad Pacyfikiem. Mimo trafienia Bush zrzucił bomby na wyznaczone cele, zanim się katapultował. McConnell podkreślił, że zmarły „sprawiał, że lecieliśmy wysoko i zachęcał nas, abyśmy lecieli jeszcze wyżej”, kiedy przewodził krajowi podczas ostatnich lat zimnej wojny i wojny w Zatoce Perskiej po inwazji Iraku Saddama Husajna na Kuwejt.Prezydent George Herbert Walker Bush, 41. prezydent Stanów Zjednoczonych, a wcześniej wiceprezydent w administracji prezydenta Ronalda Reagana, zmarł w zeszły piątek (w sobotę czasu polskiego) w wieku 94 lat.Państwowe uroczystości żałobne w stanie Teksas i w amerykańskiej stolicy są pierwszymi takimi uroczystościami od czasu pogrzebu w 2006 r. prezydenta Geralda Forda. Będzie to 34. pogrzeb państwowy w historii Stanów Zjednoczonych. Żałoba narodowaPrezydent Donald Trump ogłosił 5 grudnia dniem żałoby narodowej i nakazał opuszczenie flagi amerykańskiej na budynkach rządowych do połowy masztu na 30 dni. Tym dniu wszystkie instytucje rządu federalnego, włącznie z urzędami pocztowymi, będą zamknięte.Trumna z ciałem 41. prezydenta została wystawiona na widok publiczny w Rotundzie głównej siedziby Kongresu. Amerykanie mogą składać hołd prezydentowi od godz. 19.30 czasu miejscowego w poniedziałek (1.30 w nocy we wtorek czasu polskiego) do godz. 8.45 czasu miejscowego (14.30 czasu polskiego) w środę.W środę trumna z ciałem George'a H. W. Busha zostanie przewieziona z Kapitolu do Narodowej Katedry Kościoła Episkopalnego, gdzie o godz. 11 czasu miejscowego (17 czasu polskiego) rozpocznie się nabożeństwo i główne uroczystości żałobne.",,
Ludzie potrzebni od zaraz. Kusząca propozycja władz greckiej wyspy,"Dach nad głową, co miesiąc ponad 2 tys. zł – to oferta władz greckiej wyspy Andikitira dla tych, którzy zdecydują się zamieszkać na tej wyspie.","Chętnym, którzy zdecydują się zamieszkać na wyspie Andikitira nad morzem Jońskim Grecki Kościół Prawosławny zobowiązał się  wypłacać 500 euro miesięcznie przez pierwsze trzy lata.  Obecnie mieszka tam 24 mieszkańców i otwarty jest  jeden hotel – informuje expressilustrowany.pl.  Andikitira ma zaledwie 20,43 km2 powierzchni, położona jest między Kretą a Kithirą. Należy do archipelagu Wysp Jońskich. Jej stolicą jest Potamos. Na początku XX w. mieszkało na niej ok. 300 osób, jednak z biegiem czasu większość mieszkańców ją opuściła.  Specjalny program ma zachęcić ludzi do zamieszkania na wyspie. Władzom Andikitiry najbardziej zależy na rozwinięciu branży turystycznej.  Miejscowe władze zapewniają wszystkich chętnych, że na początku mogą zamieszkać tam na próbę. „Sponsorem” programu jest Grecki Kościół Prawosławny, który zobowiązał się do wypłaty pensji.",,
Pomnik Jana Pawła II chce ocalić olsztyński przedsiębiorca,"– Jeśli dla naszego papieża nie ma miejsca we Francji to mogę ten pomnik przenieść na prywatną działkę. Tam nie obowiązują wyroki sądów. Dzięki temu pomnik zostanie nad Sekwaną – mówi tvp.info Alfred Prusik, olsztyński przedsiębiorca.","Alfred Prusik posiada nieruchomość niedaleko Ploermel. – Mogę przenieść pomnik Jana Pawła II na swoją działkę do sąsiedniego departamentu. Dzięki temu pozostanie on w niezmienionym kształcie – deklaruje biznesmen. Pomnik stoi w Ploermal od 2006 roku. Kilka dni temu Rada Stanu, najwyższy organ sądownictwa administracyjnego we Francji, zdecydowała, że z pomnika musi zniknąć krzyż. Wydając tę decyzję powołano się na ustawę z 9 grudnia 1905 roku, która wprowadziła ona rygorystyczny rozdział państwa od Kościoła, co zostało potępione w encyklice „Vehementer nos” papieża Piusa X z lutego 1906 roku i spowodowało opowiedzenie się po stronie Kościoła znacznej części prawicy francuskiej.Przeciwko usunięciu krzyża protestują francuscy katolicy i Polonia. Głos w sprawie pomnika zabrała też premier Beta Szydło. – Rząd podejmie starania, żeby „ocalić od ocenzurowania” pomnik papieża Jana Pawła II we Francji. Zaproponujemy przeniesienie go do Polski, o ile będzie zgoda francuskich władz i społeczności lokalnej – mówiła niedawno premier. Alfred Prusik ma jednak inny pomysł. – Na terenie prywatnym we Francji nie obowiązują wyroki sądu i ten pomnik może tam stanąć w całej okazałości. Nie trzeba będzie go przenosić do Polski – mówi. Jako pierwsza o pomyśle przedsiębiorcy napisała „Gazeta Olsztyńska”.",,
Złodzieje wysadzili bankomat i uciekli z gotówką,"Policja poszukuje sprawcy bądź sprawców, którzy w nocy z soboty na niedzielę wysadzili bankomat w sklepie jednej z sieci handlowych w Płocku (Mazowieckie). Przestępcy skradli  znaczną część pieniędzy.","Jak poinformował st. asp. Norbert Cibor z zespołu prasowego mazowieckiej policji, do kradzieży doszło około godz. 3.35 w nocy z soboty na niedzielę w sklepie znajdującym się w kompleksie handlowym przy Trasie ks. Jerzego Popiełuszki w Płocku, prowadzącej na most im. Solidarności. – O zdarzeniu powiadomili policję pracownicy ochrony. Z dotychczasowych ustaleń wynika, że po wysadzeniu bankomatu skradziona została znaczna część pieniędzy. Na miejscu zdarzenia cały czas pracują funkcjonariusze, którzy zabezpieczają ślady przestępstwa – powiedział Cibor.",,
Kadafi celowo wysyłał ludzi do Włoch,"Włoski minister spraw zagranicznych Franco Frattini oznajmił, że Muammar Kadafi jest odpowiedzialny za wysyłanie emigrantów na wyspę Lampedusa. Dyplomata podkreślił, że libijski dyktator chciał „zamienić ją w piekło” dla mieszkańców Italii.","Minister powiedział, że powstańcza Narodowa Rada Libijska „zebrała dowody, iż istniał plan rządu libijskiego w sprawie wysyłania emigrantów” w kierunku włoskich wybrzeży. Według informacji dostarczonych rządowi Włoch, Kadafi ponosi odpowiedzialność za zmuszanie tysięcy ludzi do podejmowania ryzykownych wypraw na kruchych łodziach przez Morze Śródziemne, co często kończyło się śmiercią nielegalnych emigrantów. –  Było to ze strony Kadafiego działanie bardzo bliskie zbrodni przeciwko ludzkości i za to reżim Kadafiego będzie musiał odpowiedzieć  - oświadczył Frattini. Włoski minister przypomniał, że libijski dyktator „kilkakroć groził inwazją uchodźców jako bronią odwetową wobec Europy i niestety tysiące emigrantów utonęło w morzu”. Również libijski ambasador w Rzymie Abdulhafed Gaddur potwierdził w wypowiedzi dla włoskiego radia, że „Kadafi kierował nielegalną emigracją” i chciał przekształcić Lampedusę w „czarną wyspę, pełną Afrykanów”, aby Włosi „zrozumieli co to znaczy wprowadzanie strefy zakazu lotów” nad Libią. Od początku interwencji NATO w Libii na Lampedusę zaczęły napływać jedna za drugą fale emigrantów. W ciągu kilku tygodni na wybrzeżach wyspy wylądowało około 8 tys. przybyszów z Afryki, którzy stopniowo zostali rozmieszczeni winnych ośrodkach dla nielegalnych imigrantów na terytorium Włoch.",,
Tusk apeluje do Trumpa: Nie zmieniaj klimatu (politycznego) na gorszy,"Prezydent Donald Trump ma w czwartek wieczorem ogłosić swoją decyzję, czy Stany Zjednoczone wycofają się z paryskiego porozumienia klimatycznego, dotyczącego redukcji emisji dwutlenku węgla do atmosfery. Głos w tej sprawie zabrał szef Rady Europejskiej Donald Tusk.","Już od kilku dni amerykańskie media, powołując się na anonimowe źródła w Białym Domu, piszą, że prezydent odstąpi od międzynarodowego porozumienia. Do prezydenta Stanów Zjednoczonych zaapelował  przewodniczący Rady Europejskiej, Donald Tusk. Na swoim koncie na Twitterze napisał: „Donaldzie Trump, proszę nie zmieniał klimatu (politycznego) na gorszy”.",,
Niemcy popierają wizje Macrona. Chcą większej centralizacji UE,Większość niemieckich polityków pozytywnie ocenia propozycje reform przedstawione przez Emmanuela Macrona. Prezydent Francji chce m.in. rewizji unijnych traktatów. Przeciwne tym propozycjom są Lewica (Die Linke) oraz Alternatywa dla Niemiec.,"Kandydat Europejskiej Partii Ludowej na szefa Komisji Europejskiej Manfred Weber poparł pomysły Emmanuela Marcona. – Musimy szybciej podejmować decyzje, które są ważne dla Europy. W polityce zagranicznej konieczne będzie odejście od jednomyślności – powiedział Manfred Weber w „Die Welt”. Jego zdaniem reformy Unii Europejskiej powinny iść w kierunku wzmocnienia Parlamentu Europejskiego. Także europoseł CDU Elmar Brok popiera pomysł francuskiego prezydenta, aby Unia Europejska podejmowała decyzje większością głosów, a nie jednomyślnie. Emmanuel Macron proponował także m. in. lepsze zabezpieczenie unijnych granic, wzmocnienie obronności na szczeblu europejskim w porozumieniu z NATO, ograniczenie do zera w ciągu pół wieku używania węgla.",,
Katastrofa rosyjskiego śmigłowca w Syrii. Kreml zapewnia: nie doszło do strącenia,"Rosyjski śmigłowiec szturmowy Ka-52 spadł na ziemię podczas wykonywania planowego lotu we wschodniej Syrii. Biuro prasowe Ministerstwa Obrony Rosji podało, że obaj piloci zginęli. Na miejsce wypadku skierowano ekipę poszukiwawczo-ratunkową.","Ratownicy odnaleźli szczątki dwuosobowego szturmowego śmigłowca. Zidentyfikowano również ciała obu lotników, które przetransportowano je do bazy w Hmejmim wykorzystywanej przez rosyjskie lotnictwo.W ocenie Ministerstwa Obrony przyczyną zniszczenia maszyny nie było jej strącenie, ale „techniczna awaria”. Trwa śledztwo mające ustalić dokładne przyczyny katastrofy.Rosyjskie lotnictwo wspierało armię syryjską od września 2015 r. W grudniu 2017 r. prezydent Władimir Putin wydał rozkaz rozpoczęcia stopniowego wycofywania rosyjskiego kontyngentu z Syrii.Według rosyjskiego resortu obrony w Syrii wciąż znajdują się trzy bataliony policji wojskowej. Rosja wykorzystuje też dwie bazy wojskowe: lotniczą w Hmejmim i morską w Tartusie. Śmigłowiec, który runął na ziemię, wystartował właśnie z Hejmim.To już drugi w maju wypadek lotniczy rosyjskich sił w Syrii. 3 maja do Morza Śródziemnego spadł myśliwiec Su-30SM. Także w tej katastrofie zginęli dwaj piloci. Podczas operacji w Syrii, według oficjalnych danych, Rosja straciła siedem samolotów i sześć helikopterów.",,
"„Są bardzo silne naciski na szefa Nowoczesnej Adama Szłapkę, żeby wystartował”","Zaskakujące słowa posła Nowoczesnej Mirosława Suchonia dotyczące wyborów prezydenckich. – Są bardzo silne naciski na przewodniczącego Nowoczesnej Adama Szłapkę, żeby wystartował. Przypatrujemy się wszystkim kandydatom. Patrzymy z życzliwością na to, co się dzieje w ramach prawyborów w Platformie Obywatelskiej. Decyzję podejmiemy jednak na początku stycznia – powiedział Suchoń portalowi tvp.info.","– Są silne naciski na to, żeby Szłapka przynajmniej w ramach prawyborów Koalicji Obywatelskiej został przedstawiony jako możliwy kandydat. To znany polityk, który reprezentuje świeżą jakość w polityce – zdradził Suchoń. Sęk w tym, że Platforma Obywatelska nie chce słyszeć o prawyborach w całej Koalicji Obywatelskiej. Organizuje własne, które mają zakończyć się 14 grudnia. Biorą w nich udział wicemarszałek Sejmu Małgorzata Kidawa-Błońska i prezydent Poznania Jacek Jaśkowiak. Poza PO i Nowoczesną w skład Koalicji Obywatelskiej wchodzą jeszcze Inicjatywa Polska i Zieloni. Inicjatywa Polska nie wyklucza, że na przełomie roku ogłosi start w wyborach prezydenckich Barbary Nowackiej. Zieloni mogą podjąć podobną decyzję w połowie stycznia. Tym samym jest możliwy scenariusz, w którym KO będzie miała czterech kandydatów na prezydenta. Będzie czterech kandydatów na prezydenta, czy drugie prawybory, tym razem w ramach Koalicji Obywatelskiej? – Być może tak daleko nie szedłbym. Będziemy rozważać wszystkie opcje i zobaczymy. Na pewno podejmując decyzję będziemy brali pod uwagę interesy państwa polskiego i oczekiwania obywateli – stwierdzi Suchoń z Nowoczesnej. Poseł Prawa i Sprawiedliwości Bartosz Kownacki nie wierzy w to, że Adam Szłapka czy Barbara Nowacka zdecydują się na start w wyborach prezydenckich. Przypuszcza, że ich ugrupowania chcą jedynie przypomnieć o swoim istnieniu w ramach Koalicji Obywatelskiej. –  Nie wiem, czy szef Nowoczesnej wymagany wiek osiągnął, bo należy do tego młodego pokolenia polityków, do którego szczęśliwie też się zaliczam. Za każdego młodego polityka trzymam kciuki. W przypadku Adama Szłapki mamy jednak raczej do czynienia z próbą wylicytowania jakiejś pozycji w Platformie Obywatelskiej – mówił Kownacki. – Przy całej sympatii do Adama Szłapki, nie ma on żadnych szans. Nie sądzę, żeby był w stanie nawet zebrać 100 tysięcy podpisów, które są potrzebne do startowania. To jest tylko i wyłącznie spóźniona próba licytowania się, żeby zyskać jakąś podmiotowość w ramach Koalicji Obywatelskiej – ocenił poseł PiS. Szef Nowoczesnej Adam Szłapka wymagane 35 lat skończył 6 grudnia, więc może kandydować w majowych wyborach prezydenckich. Zanim został parlamentarzystą, w latach 2011-2015 pracował w Kancelarii Prezydenta Bronisława Komorowskiego jako ekspert. Posłem Nowoczesnej został w 2015 roku, a w listopadzie br. zastąpił Katarzynę Lubnauer na stanowisku przewodniczącego partii. Do tej pory Szłapka sceptycznie podchodził do swojego ewentualnego udziału w wyścigu prezydenckim. – Wydaje mi się, że ja nie byłbym takim kandydatem, który byłby w stanie te wybory wygrać – mówił przed tygodniem w RMF FM.",,
Straż leśna skontrolowała grzybiarzy. Wiele kar,"Ponad 130 kilogramów grzybów, głównie borowików, skonfiskowała włoska straż leśna w Trydencie na północy kraju podczas kontroli wśród grzybiarzy w tamtejszych lasach. Wielu z nich ukarano za złamanie przepisów w sprawie zasad grzybobrania.","Zasady zbierania grzybów we Włoszech regulowane są przez szczegółowe przepisy lokalnych władz, za których złamanie grożą kary sięgające 500 euro. Ukaranym można zostać za zbiór grzybów w nocy, za przekroczenie ich limitu, a nawet za to, że koszyk nie ma przewiewu. Aby móc zbierać grzyby, trzeba wykupić specjalne zezwolenie, kosztujące około 30 euro rocznie. W przypadku jednodniowej wyprawy należy zapłacić kilka euro. Poza tym na zbiory można wybrać się tylko w wyznaczonych dniach tygodnia i godzinach. W niektórych regionach Włoch wymagany jest udział w specjalistycznym szkoleniu z mykologii, co ma zapobiec zatruciom.",,
„Wszystko ma krążyć wokół człowieka”. „Polskie Kompasy” wręczone,"Wicepremier Mateusz Morawiecki otrzymał specjalną nagrodę „Gazety Bankowej” – „Złoty Polski Kompas 2017”. – Jednym z naszych celów jest to, aby mali i średni polscy przedsiębiorcy najszybciej urośli, bo to na nich będzie się opierała gospodarka przyszłych lat – podkreślił w przemówieniu.","Podczas uroczystej gali w siedzibie Giełdy Papierów Wartościowych w Warszawie premier Beata Szydło, zeszłoroczna laureatka nagrody, podkreśliła, że priorytetem rządu w tym roku jest gospodarka.W dobrym kierunku– Rok temu, odbierając nagrodę Polski Kompas 2016, chciałam, żeby ten kompas prowadził nas w dobrym kierunku, w którym zobowiązaliśmy się w kampanii wyborczej i który wyznaczyli nam Polacy. Dziś mogę powiedzieć, że łódź, którą płynie biało-czerwona drużyna, płynie według tego kompasu w kierunku, który sobie założyliśmy – podkreśliła. Minister rozwoju i finansów w wystąpieniu po otrzymaniu nagrody zaznaczył, że małym i średnim przedsiębiorcom jest niełatwo. – Dlatego staramy się różne ułatwienia wprowadzać – wyjaśnił. Nagrody „Polski Kompas” przyznawane są przez „Gazetę Bankową” osobom i instytucjom, które w szczególny sposób zasłużyły się dla rozwoju polskiej gospodarki. W tym roku, obok wicepremiera, Polskie Kompasy przyznano także Grupie Energa, PZU Zdrowie i PKN Orlen.Specjalne wyróżnienie „Polski Kompas 2017” otrzymał także Patryk Jaki, wiceminister sprawiedliwości, za walkę z przestępczą reprywatyzacją. Powiedział, że to nagroda nie dla niego, a wszystkich ofiar i osób walczących ze złodziejską reprywatyzacją. – Praca komisji pokazuje, że państwo polskie potrafi się podnieść i wygrywać z nieuczciwością – stwierdził.",,
„Europejskie zarobki – nie ceny”. PiS przygotował spot o euro,"PiS pokazał swój najnowszy spot, którego tematem jest krytyka euro. Na konferencji prasowej poświęconej prezentacji nagrania europoseł Prawa i Sprawiedliwości Ryszard Czarnecki podkreślał, że Polacy nie chcą przyjąć europejskiej waluty, ale przywódcy PO forsują ten pomysł.","„Drożyzna uderzy po kieszeniach każdego z nas”; „Euro? Niekoniecznie”; Jak już dogonimy gospodarczo Francję Niemcy, to wtedy będziemy mogli wprowadzić euro” – mówią przedstawieni w spocie uczestnicy ulicznej sondy. Przypomniano w nim również m.in. zapowiedź lidera PO Grzegorza Schetyny, że Koalicja Europejska przedstawi scenariusz przyjęcia przez Polskę wspólnej waluty. Autorzy spotu wskazują, że „aż 65 proc. Polek i Polaków nie chce wprowadzenia euro w Polsce”. „Europejskie zarobki – nie ceny!” – głosi hasło podsumowujące nagranie.",,
Tusk w Brukseli po raz ostatni jako polski premier: budowanie kompromisów będzie dla mnie najważniejszym wyzwaniem,– Głównym zadaniem przewodniczącego Rady Europejskiej jest nieustanne budowanie kompromisów – powiedział nowo wybrany przewodniczący Rady Europejskiej Donald Tusk tuż po ogłoszeniu wyboru. – To będzie dla mnie najważniejsze wyzwanie – zapewnił.,"– Jestem przekonany, że polskie dziedzictwo i nasze europejskie marzenia mogą stać się bardzo istotnym źródłem energii, której Unia Europejska potrzebuje i będzie potrzebowała w przyszłości bardziej niż kiedykolwiek wcześniej – powiedział w Brukseli Donald Tusk. – Zdaję sobie sprawę, że głównym zadaniem szefa RE jest budowanie kompromisów. (...) To będzie dla mnie najważniejsze wyzwanie – zapewnił. – Przychodzę z kraju, który głęboko wierzy w zjednoczoną Europę. Tak jak moi rodacy, jestem pewien, że nie ma żadnej alternatywy dla Unii Europejskiej – podkreślił. Premier dodał, że „80 proc. rodaków głęboko wierzy w sens Unii Europejskiej i nie szuka alternatywy”.Donald Tusk mówił w języku polskim, podkreślając, że po raz ostatni przemawia w Brukseli jako polski premier.                                                teraz odtwarzaneTusk: połączenie dwóch wyzwań: fiskalnej dyscypliny i wzrostu jest możliwe – Zdaję sobie sprawę, że najważniejsze problemy nie zginą w grudniu. Do nich należy kryzys, który ciągle daje o sobie znać czy sytuacja w strefie euro – mówił Tusk. Kwestia euro fundamentalna dla EuropyPremier dodał, że czuje wagę obowiązków wynikających z organizacji prac w strefie, do której Polska nie należy. – Zdaję sobie sprawę, że nie jest to wyzwanie dotyczące tylko waluty i kwestii materialnych. (…) Kwestia strefy euro i jej przyszłość jest fundamentalna dla zaufania Europejczyków do samych siebie i do Europy – podkreślił. – Moje doświadczenie jako premiera polskiego rządu pokazuje, że połączenie dwóch wyzwań: fiskalnej dyscypliny i wzrostu jest możliwe – zaznaczył Tusk. Szef rządu dodał, że w ostatnich siedmiu latach, od kiedy sprawuje urząd, Polsce udawało się realizować to założenie. – Będziemy szukać drogi, aby te dwa cele wspierały się nawzajem – powiedział.                                                Zobacz zdjęciezobaczwszystkieGroup 27Created with Sketch.                    Wszystkie twarze Donalda Tuska                Premier Donald Tusk został wybrany nowym przewodniczącym Rady Europejskiej. Swoją nową funkcję obejmie 1 grudnia. Tym samym zakończy swoją misję jako premiera Rzeczpospolitej, którą pełnił od 7 lat. Przypominamy twarze premiera w różnych sytuacjach z ostatnich miesięcy. Premier Donald Tusk został w sobotę wybrany nowym przewodniczącym Rady Europejskiej. Jak pierwsi nieoficjalną informację podali dziennikarze TVP. Później poinformował o tym oficjalnie Herman Van Rompuy – obecny szef tej instytucji. Kadencja Tuska potrwa 2,5 roku i rozpocznie się 1 grudnia. Jako przewodniczący RE, Donald Tusk będzie stał na czele szczytów UE. Do jego zadań będzie należało ich zwoływanie oraz zapewnienie przygotowań i ciągłości prac Rady Europejskiej. Ma też pomagać w osiąganiu spójności i konsensusu w Radzie Europejskiej i przedstawiać Parlamentowi Europejskiemu sprawozdanie z każdego szczytu.",,
Prezydent podpisał ustawę ws. budowy Muzeum Westerplatte i Wojny 1939,Prezydent Andrzej Duda podpisał ustawę ws. budowy Muzeum Westerplatte i Wojny 1939 – Oddziału Muzeum II Wojny Światowej w Gdańsku – poinformowała w piątek Kancelaria Prezydenta RP.,"Kancelaria Prezydenta podała, że Andrzej Duda podpisał ustawę 1 sierpnia.Ustawa o inwestycjach w zakresie budowy Muzeum Westerplatte i Wojny 1939 – Oddziału Muzeum II Wojny Światowej w Gdańsku – w myśl jej autorów – ma usprawnić budowę plenerowego Muzeum Westerplatte i Wojny 1939.Specustawa określa m.in. inwestycje w zakresie budowy placówki, w tym roboty budowlane, dostawy lub usługi z tym związane, a także jego lokalizację na terenie obejmującym obszar położony na półwyspie Westerplatte w Gdańsku. Wymienia też konkretne działki lokalizacji placówki leżące w granicach administracyjnych miasta Gdańska w obrębie geodezyjnym nr 062 (to teren, gdzie co roku odbywają się uroczystości upamiętniające wybuch II wojny światowej).Grunty na półwyspie Westerplatte należą do kilkunastu właścicieli – są wśród nich m.in. Straż Graniczna, a także prywatne i państwowe firmy. Jednak większość terenu, na którym w okresie międzywojennym działała Wojskowa Składnica Tranzytowa, należy dziś do miasta Gdańsk. Jest to ok. 9 ha na półwyspie, na którym to terenie znajdują się relikty budowli obronnych stanowiących niegdyś elementy składnicy, a także wzgórze z Pomnikiem Obrońców Wybrzeża.Projekt ustawy autorstwa posłów PiS od początku był krytykowany przez opozycję oraz władze Gdańska.",,
„Osoba” zamiast „mężczyzny”. Podręcznik dla urzędników państwowych,"W Aragonii, w ramach Programu na rzecz Równości, lokalny rząd socjalisty Javiera Lambany zamówił opracowanie dla swoich 50 tys. urzędników specjalnego podręcznika pt. „Język inkluzywny z perspektywą gender”.","Podręcznik jest dostępny na stronach Departamentu ds. Obywateli i Praw Społecznych rządu Aragonii (DGA).  Jak napisano, ma propagować inkluzywny język w redagowaniu pism urzędowych poprzez stosowanie wyrażeń i konstrukcji gramatycznych „z perspektywą gender” i unikanie rodzaju męskiego oraz innych form uznanych za błędne.  „Wszyscy Aragończycy i wszystkie Aragonki mają utożsamiać się z pismami urzędowymi” – można przeczytać w wyjaśnieniach.   Pracownicy administracji państwowej powinni zwracać się do obywateli, pomijając rodzaj męski, a określone słowa i wyrażenia zastępować innymi. Tematowi rodzaju męskiego został poświęcony pierwszy rozdział liczącego 65 stron podręcznika autorstwa profesora Wydziału Lingwistyki Uniwersytetu w Saragossie Jose Luisa Aliagi Jimeneza. „Chłopczyk” i „dziewczynka”, w odniesieniu do dzieci, także są słowami nieodpowiednimi ze względu na ich konotację „seksistowską”. W zamian powinno się mówić: „criatura” – słowo mające kilka znaczeń, jak: płód lub niemowlę, istota albo stworzenie (od łac. creatura) – zgodnie ze słownikiem Stowarzyszenia Akademii Języka Hiszpańskiego (Ed. del Tricentenario, aktualizowany 2019).   Zamiast „synów” i „córek”, powinno być: „potomstwo”. Zamiast „profesor” czy „profesorka”: „ciało akademickie”.   Jeżeli urzędnik zwraca się z przemówieniem do szerszej publiczności, powinien stosować rozdzielenie rodzaju męskiego i żeńskiego i w sposób zamienny odwoływać się np. do „pracowników i pracownic”, „towarzyszek i towarzyszy”, „delegatów i delegatek”.   W formularzach administracyjnych, rubryki „pan” i „pani” mają zostać zastąpione słowami: „imię” i „nazwisko”.   Podręcznik zawiera tabele z setkami przykładów „błędnych”, a także „prawidłowych” terminów, których powinni nauczyć się urzędnicy państwowi. Zgodnie ze źródłami Departamentu Administracji Publicznej DGA, urzędnicy nie są karani w przypadku niestosowania się do zaleceń podręcznika, gdyż „jedynie sugeruje się im używanie wyrażeń wolnych od przemocy wobec kobiet”.   – Język to nie tylko instrument komunikowania naszych myśli – tłumaczy rząd Aragonii. „Język buduje nasze myślenie, poprzez niego rozumiemy świat, budujemy i poszerzamy naszą kulturę”.   Celem wprowadzenia nowego języka ma być „budowanie społeczeństwa równego i szanującego prawa wszystkich”.    Na temat języka inkluzywnego wypowiedziała się Królewska Akademia Języka Hiszpańskiego (RAE) oraz Stowarzyszenie Szkół Języka Hiszpańskiego (ASALE) w wydanej pod koniec 2018 r. „Księdze Stylu Języka Hiszpańskiego”.  Największe autorytety lingwistyczne odrzuciły język inkluzywny, uznając m.in. za niepotrzebne podwójne stosowanie rodzajów (męskiego i żeńskiego), gdyż „rodzaj męski może obejmować także rodzaj żeński w pewnych kontekstach”. Na przykład w zdaniu: „Wszyscy obywatele powyżej 18. roku życia mają prawo do głosowania”, dotyczy prawa do głosowania wszystkich osób bez względu na płeć i nie ma potrzeby podkreślania: „wszyscy” i „wszystkie” – czytamy w Konsultacjach Lingwistycznych RAE. Według Akademii dla grupy mieszanej prawidłowe jest stosowanie rodzaju męskiego, np. mówi się: „uczniowie” nawet wtedy, gdy w grupie jest więcej dziewcząt niż chłopców.   „Typ podwójnego stosowania form, jak: „obywatele i obywatelki”, brzmi sztucznie z językowego punktu widzenia – twierdzi RAE – a stosowanie rodzaju żeńskiego jest usprawiedliwione tylko wtedy, gdy „jest to istotne w danym kontekście”.   Według autorytetów językowych „obecne rozdzielanie rodzajów jest podyktowane przyczynami pozalingwistycznymi”, dlatego „powinno się unikać powtórzeń, które często powodują trudności w składni i niepotrzebnie komplikują lekturę tekstu”.   – Problem z tzw. językiem inkluzywnym polega na myleniu gramatyki z tzw. machismo (przemocą wobec kobiet) – powiedział przewodniczący Instytutu Hiszpańskiego (IdeE), filolog Dario Villanueva. – Tymczasem język nie ma znaczenia dyskryminującego – podkreślił.",,
"USA wyślą na Bliski Wschód dodatkowe 3,5 tys. żołnierzy","Siły zbrojne USA zamierzają wysłać dodatkowe 3,5 tys. Żołnierzy na Bliski Wschód – podała amerykańska telewizja NBC News, powołując się na informacje wysokich rangą urzędników resortu obrony USA i wojskowych. Nowe siły mają być rozlokowane w Iraku, Kuwejcie i innych częściach regionu. Wojska stanowią odpowiedź na groźby odwetu ze strony Iranu po zabójstwie generała Kasema Sulejmaniego.","Przypomnijmy – w nocy z czwartku na piątek generał Kasem Sulejmani, dowódca elitarnej jednostki Gwardii Rewolucyjnej Al Kuds, i Abu Mahdi al-Muhandis, jeden z dowódców proirańskiej milicji w Iraku, zginęli w ataku sił amerykańskich na konwój samochodowy, którym jechali. Pocisk wystrzelono z bezzałogowego drona.  Minister spraw zagranicznych Iranu Mohammad Dżawad Zarif zagroził, że „USA poniosą odpowiedzialność za wszelkie konsekwencje tego zbójeckiego awanturnictwa”.  Informatorzy NBC News wskazują jednak, że dodatkowe wojska nie są bezpośrednio związane ze śmiercią Sulejmaniego oraz Mahdi al-Muhandisa. Mają być realizacją wcześniejszych zapowiedzi o wysłaniu dodatkowych żołnierzy w tamten region.  W środę, po atakach na ambasadę USA w Bagdadzie, Stany Zjednoczone zdecydowały o wysłaniu w rejon Zatoki Perskiej dodatkowych żołnierzy. Rozkaz szybkiego przemieszczenia sił do Kuwejtu otrzymała elitarna 82. Dywizja Powietrznodesantowa. Na miejsce trafiło już ponad 700 spadochroniarzy.",,
Grodzki komentuje decyzję Hołowni. Mówi o „lobby finansowym”,"Nie jestem przekonany, czy Szymon Hołownia to rzeczywiście kandydat obywatelski, czy raczej kandydat promowany przez lobby finansowe – powiedział marszałek Senatu Tomasz Grodzki w wywiadzie udzielonym „Polska Times”.","„Nie jestem przekonany, czy to rzeczywiście jest do końca kandydat obywatelski, czy też raczej kandydat promowany przez lobby finansowe” – powiedział Grodzki zapytany o to, jak PO patrzy na ewentualne pojawienie się w wyborach prezydenckich kandydata obywatelskiego Szymona Hołowni. „Oczywiście, jeśli ten fakt zaistnieje, to trzeba będzie się do niego odnieść” – dodał.  Według Grodzkiego „polityka rządzi się swoimi prawami, a nie sondażami”. Marszałek Senatu przyznał, że nie zna dobrze Szymona Hołowni, „ale na jego miejscu dwa razy by się zastanowił, czy wystartować”.  Grodzki uważa, że określenie „kandydat obywatelski” w przypadku Hołowni „nie jest do końca prawdziwe”. „I wyborcy to czują” – dodał.",,
Bijatyka imigrantów koczujących pod Calais. 20 osób rannych,Pod Calais na północy Francji doszło do bijatyki między dwoma grupami afrykańskich imigrantów. Są ranni. Według miejscowych władz sytuacja jest pod kontrolą.,"Dwadzieścia osób zostało rannych, w tym jedna odniosła poważne obrażenia głowy, w wyniku bójki między uchodźcami z Erytrei i Etiopii. Uczestnicy bijatyki używali kijów, prętów i kamieni. Na miejsce starcia, do strefy przemysłowej pod Calais skierowano z sąsiedniego Boulogne-sur-Mer brygadę antyterrorystyczną oraz policję CRS, szkoloną do rozpędzania nielegalnych manifestacji. Zadaniem funkcjonariuszy było zaprowadzenie porządku i zapewnienie, by przy rozdawaniu imigrantom posiłków przez organizacje humanitarne nie dochodziło do burd.",,
PO i PiS przedstawiły kandydatki na RPO,"11 maja upływa termin zgłaszania kandydatur na stanowisko Rzecznika Praw Obywatelskich. Platforma Obywatelska wystawiła wobec tego kandydaturę Ireny Lipowicz, PiS zaproponował Zofię Romaszewską. Janusz Kochanowski, pełniący dotychczas tę funkcję, zginął 10 kwietnia, w katastrofie samolotu prezydenckiego pod Smoleńskiem.","Po tym jak Lewica wycofała swojego kandydata, prof. Wojciecha Sadurskiego, Sejm z poparciem Senatu będzie wybierał następcę Janusza Kochanowskiego spośród kandydatów PO i PiS. Platforma Obywatelska zapewnia, że prof. Irena Lipowicz – dyrektor Fundacji Współpracy Polsko-Niemieckiej, była posłanka i była ambasador RP w Austrii – jest ponadpartyjną kandydatką na Rzecznika Praw Obywatelskich. Wiceprzewodniczący PO Sławomir Nowak uważa, że kandydatura prof. Lipowicz jest najlepsza i ma największe szanse na zdobycie poparcia większości parlamentarnej. Nowak dodał, że kandydatka Platformy od dłuższego czasu jest poza polityką i nie jest kojarzona z żadną formacją. Poseł Lewicy Ryszard Kalisz zwrócił jednak uwagę, że Lipowicz jest wybitnym prawnikiem, ale w dziedzinie prawa administracyjnego i samorządowego, a znajomości tych obszarów nie wymaga się od Rzecznika Praw Obywatelskich. Kalisz  ocenił, że w  sprawie wyboru RPO w Platformie zwyciężył wąsko pojęty partyjny interes. Dodał także, że PO wykorzystuje fakt, iż ma przewagę w parlamencie i nie szanuje głosów mniejszości sejmowej. Klub Lewicy nie zdecydował jeszcze, czy poprze kandydaturę Ireny Lipowicz. Rzecznik klubu PiS Mariusz Błaszczak uważa, że najlepszym rzecznikiem byłaby Zofia Romaszewska – działaczka Solidarności, osoba wrażliwa na krzywdę społeczną, która w czasach PRL-u pomagała osobom represjonowanym i ich rodzinom. – Tworzyła i kierowała Biurem Interwencji Komitetu Obrony Robotników,następnie Biurem Interwencji Regionu Mazowsze „Solidarności”, a już w wolnej Polsce Biurem Interwencji Kancelarii Senatu - powiedział Błaszczak. Romaszewska w latach 1991-93 była też sędzią Trybunału Stanu. W lipcu 1982 r. została aresztowana i skazana na 3 lata więzienia. Rok później - na mocyamnestii - została zwolniona. Prywatnie Zofia Romaszewska jest żoną wicemarszałka Senatu Zbigniewa Romaszewskiego. Rzecznik klubu PiS podkreślił, że Romaszewska nigdy nie należała do żadnejpartii politycznej i jest osobą jak najlepiej przygotowaną do sprawowaniatego urzędu. – Uważamy, że to najlepszy kandydat na urząd Rzecznika Praw Obywatelskich - oświadczył Błaszczak. Błaszczak powiedział też, że nikt nie zwracał się do klubu PiS z propozycjąuzgodnienia wspólnej kandydatury na stanowisko Rzecznika Praw Obywatelskich. Szef klubu PSL Stanisław Żelichowski powiedział, że Stronnictwo musi się zastanowić, czy zgłaszać kandydata. Ocenił jednocześnie, że Irena Lipowicz byłaby „niezłym” Rzecznikiem Praw Obywatelskich. Wybór nowego Rzecznika jest konieczny po tragicznej śmierci Janusza Kochanowskiego. Rzecznika Praw Obywatelskich powołuje Sejm bezwzględną większością głosów za zgodą Senatu na 5-letnią kadencję. Na razie obie zgłoszone kandydatury staną przed sejmową komisją sprawiedliwości.",,
Sąd nieodzyskany [OPINIA],"Zwolennicy reformy sądownictwa we wtorkowy wieczór ogłosili swoją wygraną. Przeciwnicy zaś już kilka dni wcześniej skrzyknęli się do obrony Sądu Najwyższego, spodziewając się najwyraźniej pospolitego ruszenia.","W skali co najmniej porównywalnej do zeszłorocznych protestów, a może większej nawet – bo przecież ostatecznie opozycja, mimo prezydenckich wet, nie uważa tamtej batalii za swoją wygraną. Wydaje się, że tym razem obie strony trochę przeceniły swoje szanse i możliwości działania. We wtorek rano sędzia Małgorzata Gersdorf spotkała się ze studentami wydziału prawa Uniwersytetu Warszawskiego. Spotkanie to stało się okazją do druzgocącej krytyki reformy Sądu Najwyższego, co każe postawić pytanie o kwestie politycznego zaangażowania. Jak wiemy, sędziowie powinni się od takiego działania powtrzymać. Jak wiemy również – nie powstrzymują się. Po rozmowie prezes SN z Andrzejem Dudą wystąpił prezydencki minister Paweł Mucha. Poinformował on, że zgodnie z ustawą prezydent wyznaczył sędziego Józefa Iwulskiego na osobę pełniącą obowiązki prezesa Sądu Najwyższego. Powiedział też, że również Małgorzata Gersdorf, niezależnie od decyzji prezydenta, zwróciła się do Iwulskiego o podjęcie obowiązków na czas jej nieobecności. Niektórzy odebrali to jako niedopowiedziany kompromis, próbę wyjścia przez Gersdorf z sytuacji z twarzą. Pierwsza pułapka kryła się jednak w formule przyjęcia stanowiska przez Iwulskiego. Okazało się, że uznaje je jedynie na czas urlopu byłej prezes. Istnieje więc możliwość, że, w przypadku sprzyjającej sytuacji – jakichś decyzji międzynarodowych lub radykalnego wzmocnienia siły protestów w kraju – Gersdorf gotowa jest na stary fotel, wbrew ustawie i opinii prezydenta, wrócić. Ponieważ zaś Józef Iwulski jest jednym z sygnatariuszy niedawnych oświadczeń sędziów SN, uznających prawo ówczesnej prezes do sprawowania funkcji do końca sześcioletniej kadencji nie należy spodziewać się z jego strony protestów. W czwartek, jak gdyby nigdy nic, prezes Gersdorf stawiła się w pracy, odprowadzana do niej przez wiele postaci z pierwszej i drugiej ligi polskiej polityki. Przed upolitycznieniem panią sędzię bronili ramię w ramię Michał Kamiński i Włodzimierz Czarzasty, a wraz z nimi kilkoro posłów Platformy Obywatelskiej. Pod siedzibą SN w ciągu dnia w środę gromadzili się ludzie, trudno jednak mówić o sukcesie frekwencyjnym, jeśli patrzeć na oczekiwania. Lech Wałęsa, który zapowiedział, że tego dnia stawi się w stolicy i jeśli będzie trzeba fizycznie i z użyciem broni rozprawi się ze sprawcą wszystkich nieszczęść, liczył, że stanie na czele stutysięcznego tłumu. Jak sam zauważył, rozpoczynając swoją przemowę na wiecu, (…) 100 tys. to was tu nie ma, trzeba się rozmnożyć.” Faktycznie, nie było. Samo przemówienie Wałęsy, poza początkiem, nie było ani porywające, ani rewolucyjne, nie było w nim bojowego ducha z wpisów na Twitterze, choć, przyznajmy, nie była to też gaśnica nastrojów, jaką zobaczyć mogliśmy niedawno w sejmie. Nim jednak do stolicy dotarł oczekiwany gość, wśród obrońców Sądu Najwyższego mogliśmy zobaczyć już takie postaci jak Bartosz Kramek, Hanna Gronkiewicz-Waltz, Marek Dukaczewski czy niesławny „Farmazon”, ochroniarz znanych postaci dzisiejszej opozycji, oskarżony o napaść na dziennikarkę i nielegalne posiadanie broni. Ta sympatia do dzisiejszego wymiaru sprawiedliwości ze strony osób, które mają lub mogą w niedługim czasie spodziewać się problemów z prawem powinna dawać do myślenia ich towarzyszom z demonstracji, którzy znaleźli się tam przyciągnięci mocą nośnych haseł o „zamachu” i „upolitycznianiu”.  Jednak nawet sympatycy widzą, że protesty są cieniem samych siebie sprzed wielu miesięcy. Media ratują się starymi zdjęciami, czasem nie zwracając nawet uwagi na takie niuanse, jak zimowe kurtki demonstrantów. Znając panią prezes, można spodziewać się jakiejś formy lawirowania między uciążliwym oporem, a zostawianiem sobie jakiegoś niewielkiego pola do kompromisu – tak traktować należy właśnie to dziwne ni to trwanie, ni to wycofanie się. Wskazanie sędziego Józefa Iwulskiego jako tymczasowego szefa SN (jak chce prezydent) lub zastępcy Gersdorf (jak chce Gersdorf, i, jak się zdaje, sam Iwulski) pokazało nam jak poważny problem ma ze sobą polski wymiar sprawiedliwości. Choć w książce „Resortowe togi” Macieja Marosza, którą traktuję jako swoiste „who is who” sędziowskiej kasty, Józef Iwulski pojawia się tylko raz w raczej neutralnym kontekście, nie minęła nawet doba, by nie pojawiły się informacje, że orzekał on w procesach politycznych stanu wojennego. Tak się składa, że w środę premier Mateusz Morawiecki, wygłaszając w Brukseli bardzo mocne przemówienie o przyszłości UE, odwołując się do spraw polskich i odpowiadając na krytykę części europosłów powiedział m.in. „Czy wiecie, że ci sędziowie z czasów stanu wojennego, niektórzy z nich, ci, którzy wydawali haniebne wyroki, dzisiaj są w tym bronionym czasami przez was Sądzie Najwyższym (…) Jest kilku sędziów stanu wojennego, którzy do dzisiaj tam są"" . Niestety okazuje się, że tego samego dnia obowiązki prezesa SN zaczął pełnić jeden z takich właśnie sędziów. Oczywiście zdecydowały o tym względy formalne, Iwulski jest po prostu osobą predysponowaną do funkcji z racji wypełnienia formalnych wskazań ustawy, niemniej taki obrót spraw kłóci się mocno z entuzjazmem osób, które wtorkowy wieczór uznały za przełomowy moment, faktyczny koniec postkomunizmu w polskim sądownictwie. Wątpliwości wokół Iwulskiego jest zaś coraz więcej. Choć pojawiły się również informacje o jego zdaniu odrębnym w przypadku jednego z procesów politycznych, ogólny obraz przedstawia się, przynajmniej według naszej wiedzy z czwartkowego wieczoru, źle. W Sejmie znów trwa dyskusja nad antyaborcyjnym projektem Kai Godek. Być może dlatego, pamiętając też, że demonstracje przeciw zaostrzeniu prawa aborcyjnego zgromadziły najwięcej osób, nie interesujących się poza tym działaniem opozycji, odpowiednie hasła włączono również do bieżących protestów. Stąd na czele jednego z nich logo „strajku kobiet”. Kandydat na wiceprezydenta Warszawy z ramienia koalicji PO-N, Paweł Rabiej zaś, między kolejnymi apelami o udział w protestach w sprawie sądów, dzieli się taką uwagą – „Episkopat ani żadna nawiedzona pseudo - święta nie będą narzucać Polkom swoich rozwiązań. Ta ustawa nadaje się tylko do kosza. Prawo aborcyjne trzeba wreszcie zliberalizować, a nie zaostrzać”. W tym samym czasie, gdy trwa obrona SN w dotychczasowym kształcie, zwolennicy liberalizacji prawa do aborcji niszczą fasady zabytkowych kościelnych budynków po obu stronach Wisły. Akt ten nie spotyka się z żadnym potępieniem ze strony Rabieja i innych polityków opozycji, zaś jeden z dziennikarzy „Gazety Wyborczej” odnosi się do niego ze zrozumieniem. Ciekawe, jak w tym wszystkim odnajduje się ikona opozycyjnych protestów, były szef Trybunału Konstytucyjnego, prof. Andrzej Rzepliński, będący przecież zdeklarowanym przeciwnikiem przerywania ciąży, które po imieniu, nawet w rozmowie z „Wyborczą”, potrafi nazwać zabójstwem?Wciąż nie mogąca znaleźć zakończenia awantura wokół sądów spycha na bok inne, równie przecież ważne rzeczy. Wspomniane wyżej wystąpienie Mateusza Morawieckiego w Strasburgu niosło wiele konkretnych ocen i propozycji dla Europy, więc również mocny sygnał, że nie planujemy w Unii być graczem drugiej kategorii. Brak zainteresowania eurokratów nie świadczy o izolacji Polski, lecz o arogancji i zadufaniu tego środowiska w przededniu jego wyborczej weryfikacji. Mijający tydzień to również pierwsze praktyczne skutki polsko-izraelskiej deklaracji w postaci druku jej treści w najważniejszych światowych tytułach. Niestety dobrym wiadomościom trudno się przebić, zwłaszcza do odbiorców, którzy nie chcą ich usłyszeć.",,
Socha o pornografii wśród dzieci: Dane są przerażające,"– 60 proc. chłopców i jedna czwarta dziewcząt w wieku gimnazjalnym miało styczność z pornografią. 11 proc. chłopców w tym wieku regularnie oglądają pornografię – powiedziała w programie „Kwadrans polityczny” Barbara Socha, pełnomocniczka rządu ds. ds. polityki demograficznej.","Rząd chce ograniczyć dostęp dzieci do pornografii.  – Poziom uzależnienia i  skala zjawiska jest większa niż w przypadków alkoholu – powiedziała, z którym problem ma 9 proc. młodych chłopców.  – To są bardzo brutalne filmy, które powodują bardzo szkodliwe zmiany w mózgu – wyjaśniała. Podkreśliła, że dlatego ważne jest, by ustawa chroniąca dzieci przed pornografią szybko weszła w życie.  Socha wyjaśniła, że projekt ustawy już jest. – Jest tam jednak kilka kwestii, które wymagają dopracowania, m.in. rozwiązania techniczne, które stoją za skuteczną weryfikacją wieku – dodała. Wskazała, że najbardziej popularnym sposobem na skuteczną weryfikację wieku jest weryfikacja przy użyciu karty kredytowej.",,
„Niech PSL się określi: Zdrowie psychiczne dzieci czy granie pod publiczkę”,"– PSL chciałby się przypodobać wszystkim, w tym również liberalnym wyborcom. Z drugiej strony mówi, że jest to błąd. Mówię tu o Karcie LGBT+, którą podpisał prezydent Warszawy Rafał Trzaskowski. To zwykłe oszukiwanie ludzi, pod publiczkę, pod potrzeby wyborcze. Niech PSL się określi – czy ważniejsze jest dla nich zdrowie psychiczne dzieci, czy jednak ewentualna wygrana – mówiła w TVP Info Beata Kempa, minister odpowiedzialna za sprawy dotyczące pomocy humanitarnej.",,,
Polska awansowała w unijnym rankingu wykorzystania funduszy z Planu Junckera,Polska awansowała na siódme miejsce w unijnym rankingu wykorzystania funduszy z Planu Junckera na inwestycje małych i średnich firm – poinformowało Ministerstwo Inwestycji i Rozwoju. To skok o dwa miejsca.,"Z czerwcowych danych Komisji Europejskiej wynika, że Polska awansowała o dwa miejsca i jest teraz na siódmej pozycji pod względem wartości inwestycji małych i średnich firm, które zostaną uruchomione dzięki Planowi Junckera. Tym samym nasz kraj wyprzedził Czechy i Portugalię. Z informacji MIiR wynika, że umowy, które Europejski Fundusz Inwestycyjny zawarł z polskimi bankami (...), pozwolą uruchomić inwestycje MŚP o wartości około 13 mld zł (3,14 mld euro). – Awans wynika ze zwiększenia z 2 do 4 mld zł portfela, jakim na wsparcie MŚP dysponuje Bank Gospodarstwa Krajowego – wyjaśnił wiceminister inwestycji i rozwoju Witold Słowik, który w resorcie odpowiada za Plan Junckera. Wiceszef resortu dodaje, że Plan Junckera nie tylko finansuje inwestycje, ale jest też dobrym poligonem doświadczalnym przed nowym rozdaniem unijnych funduszy. – Wszyscy musimy zacząć przyzwyczajać się do finansowania zwrotnego – mówi cytowany w informacji MIiR Słowik, zaznaczając, że dotacje unijne pozostaną, ale szereg inwestycji przedsiębiorstw będzie mogło liczyć raczej na wsparcie zwrotne.Dodaje też, że według zapowiedzi Komisji Europejskiej spora część pieniędzy dla firm będzie po 2020 r. dostępna w ramach jednego megainstrumentu pod nazwą #InvestEU. - To dotyczy też Planu Junckera – powiedział Słowik. Według ministerstwa dane, które przedstawiła Komisja Europejska, pokazują, jakiej wartości inwestycje zostaną uruchomione w ramach części Planu Junckera dedykowanej MŚP. Mają więc charakter szacunkowy. Bazują na informacji o tym, jaka była wartość poręczeń i gwarancji udzielona przez Europejski Fundusz Inwestycyjny bankom krajowym, które potem finansują inwestycje MŚP. W Polsce to ok. 9,5 mld zł. Ta kwota mnożona jest następnie przez ustalony przez EFI wskaźnik relacji wartości portfela do inwestycji, który wygeneruje 1 zł kredytu udzielonego przedsiębiorcy, czyli 1,4. Takie działanie pozwala obliczyć szacunkowo jakiej wartości inwestycje zostaną uruchomione. W ten sposób obliczona została wartość ok. 13 mld zł (3,14 mld euro). Plan Junckera to pieniądze na inwestycje, które przez system gwarancji i poręczeń udostępnia Europejski Bank Inwestycyjny. Finalnie trafiają do przedsiębiorców, samorządów, instytucji rządowych i spółek skarbu państwa w formie preferencyjnie oprocentowanych pożyczek, kredytów, ale też innych instrumentów finansowych, na przykład obligacji. Pieniądze z Planu Junckera dzielone są na dwa sposoby. Pierwszy to tzw. „duże okno”, czyli fundusze dla dużych inwestycji infrastrukturalnych o wartości ponad 100 milionów złotych i innowacyjnych projektów wartych więcej niż 30 mln zł. W „dużym oknie” Polska jest w pierwszej piątce państw Unii Europejskiej pod względem wartości zatwierdzonego wsparcia. Wyprzedzają nas tylko Francja, Włochy, Hiszpania i Niemcy. Europejski Bank Inwestycyjny potwierdził do tej pory finansowanie 29 dużych inwestycji z Polski o wartości ponad 31,9 mld zł (wsparcie z Planu Junckera – 10,9 mld zł). 21 z nich ma już podpisane umowy. Ich wartość to ponad 22 mld zł, a wysokość wsparcia z Planu Junckera – 7,7 mld zł. W naszym kraju z funduszy „dużego okna” finansowane są inwestycje rządowe, samorządowe, spółek skarbu państwa i prywatnych przedsiębiorstw. Wśród inwestycji z podpisanymi umowami są m.in: modernizacja i zakup pociągów przez Przewozy Regionalne, rozbudowa szpitala wojewódzkiego w Toruniu, inwestycje w produkcję m. in. firm branży spożywczej i meblarskiej, inwestycje energetyczne Tauronu Polskiej Energii.",,
"Z Gazy wystrzelono rakietę, pierwszą po ogłoszeniu pokojowego planu",Izraelska armia poinformowała o wystrzeleniu ze Strefy Gazy rakiety w kierunku Izraela. To pierwszy atak z palestyńskiej enklawy po ogłoszeniu przez prezydenta USA Donalda Trumpa planu pokojowego dla Bliskiego Wschodu.,"Strona izraelska nie wyjaśniła, czy rakieta została przechwycona przez obronę przeciwpowietrzną Izraela. Podkreśliła tylko, że Tel Awiw zamierza wzmocnić swoją militarną obecność w okolicach palestyńskich terenów, bo obawia się radykalnych reakcji Palestyńczyków, niezadowolonych z propozycji, przedstawionych w pokojowym planie.Palestyńczycy odrzucają plan Trumpa, który zakłada uznanie izraelskiej jurysdykcji nad żydowskimi osiedlami na Zachodnim Brzegu Jordanu, co w konsekwencji coraz bardziej zachęca Tel Awiw do aneksji Doliny Jordanu, gdzie miałaby przebiegać wschodnia granica Izraela. Prezydent Trump w ogłoszonym we wtorek planie pokojowym dla Bliskiego Wschodu wzywa do utworzenia dwóch oddzielnych państw - Izraela i Palestyny. Palestyńską stolicą miałoby być miasteczko Abu Dis, leżące 1,6 km od Jerozolimy Wschodniej.Izrael uzyskałby pełną suwerenność nad żydowskimi osiedlami na Zachodnim Brzegu Jordanu. Projekt zakłada też zamrożenie na cztery lata żydowskiego osadnictwa na palestyńskich terenach administrowanych obecnie przez Izrael, a także całkowitą demilitaryzację Palestyńczyków.",,
"Piotrowicz:  od PO nauczyłem się, jak sobie radzić z obstrukcja w Sejmie","– Było wiadomo, że PO i Nowoczesna zastosują wszystkie środki łącznie z przemocą, by nie dopuścić do prac – powiedział szef komisji sprawiedliwości Stanisław Piotrowicz (PiS). Pytany o przebieg głosowania poprawek w blokach odpowiedział, że nauczył się od PO, jak można sobie radzić z planowaną obstrukcją.","W nocy ze środy na czwartek na posiedzeniu komisji sprawiedliwości w sprawie projektu ustawy o Sądzie Najwyższym  autorstwa PiS – przy głośnym proteście opozycji, która próbowała też blokować stół prezydialny – głosowane były w blokach poprawki złożone przez poszczególne kluby.  Zablokowane poprawki opozycji    Do projektu w drugim czytaniu zgłoszono ponad 1000 poprawek, zdecydowana większość z nich to poprawki Nowoczesnej. Blisko 300 poprawek złożyła PO. Kilkanaście kolejnych poprawek było autorstwa PiS. Na posiedzeniu komisji sprawiedliwości pozytywnie zaopiniowane zostały w głosowaniu zblokowane poprawki PiS, poprawki klubów opozycyjnych – również głosowane w blokach – zostały odrzucone. „Nie chodziło o dyskusję” Po zakończeniu posiedzenia komisji Piotrowicz powiedział dziennikarzom: – Wiecie, że nie chodziło o kulturę głosowania, nie chodziło o dyskusję.  – To było przecież od samego początku wiadome, przecież państwo chyba wiedzieliście, że Platforma, Nowoczesna zastosują wszystkie środki łącznie z przemocą, żeby nie dopuścić do procedowania – powiedział szef komisji.   Jak podkreślił, „wszyscy doskonale sobie zdają sprawę,  że taka liczba poprawek była zgłoszona nie po to, żeby ulepszyć akt prawny i żeby nad nimi dyskutować, tylko po to, żeby to było niemożliwe”. – Na akcję musi być reakcja, nie może być tak, żeby ludzie łamiący regulamin, łamiący prawo, nawołujący do przemocy i stosujący przemoc szli po władzę – powiedział poseł PiS.   Podkreślił, że na „niezgodne z przepisami paraliżowanie parlamentu nie ma zgody w państwie demokratycznym"". Piotrowicz wyjaśnił, że zblokowanie poprawek złożonych przez poszczególne kluby  było konsultowane z Biurem Legislacyjnym i „stosowne opinie posłowie usłyszeli”.  „Dziwię się tej hipokryzji”    Wskazał też, że zgłaszając tak ogromną liczbę poprawek opozycja chciała w nieskończoność przeciągać pracę komisji.     W tym kontekście przypomniał, że w poprzedniej kadencji, gdy w Sejmie był Ruch Palikota, „też chcieli zablokować prace parlamentu i zgłosili na forum plenarnym kilka tysięcy poprawek”.    – Pan Grzegorz Schetyna, ówczesny marszałek Sejmu, załatwił to wszystko jednym głosowaniem. Też była wrzawa  – powiedział Piotrowicz. Jak dodał „dziwi się hipokryzji” opozycji, która kiedyś „w taki sposób zrealizowała prawo, a dziś ma pretensje do innych”.   – Od nich się nauczyłem, jak można sobie poradzić z planowaną obstrukcją – zaznaczył szef komisji sprawiedliwości.",,
Premier Szydło: Złożyłam rezydentom propozycję powołania wspólnego zespołu,– Złożyłam protestującym rezydentom konkretną propozycję powołania wspólnego zespołu do prac nad ich postulatami – oświadczyła premier Beata Szydło po spotkaniu z lekarzami rezydentami.,"– Zgodziliśmy się wszyscy, że to są bardzo istotne, ważne tematy i chcemy nad nimi pracować. Moja oferta polega na tym, że powołujemy wspólny zespół z udziałem przedstawicieli środowiska rezydentów, przedstawicieli środowisk innych zawodów medycznych i przedstawicieli rządu – powiedziała dziennikarzom Szydło po tym spotkaniu.  Jak poinformowała, zespół będzie miał czas na wypracowanie rozwiązań do 15 grudnia. „Rząd jest otwarty na propozycje lekarzy”   Premier zwróciła uwagę, że rząd musi „przejrzeć ustawę o minimalnym wynagrodzeniu, wszystkie rozporządzenia i zastanowić się, jak to wszystko funkcjonuje” i co można zrobić. Podkreśliła, że rząd jest otwarty na propozycje lekarzy i jest gotów do rozmów.   – Przypomnę, że ministerstwo zdrowia przygotowało projekt ustawy, który jest gotowy, który zakłada, że w określonym czasie - akurat w tym naszym projekcie pojawiła się data 2025 rok - przyjmiemy wzrost nakładów (na ochronę zdrowia - PAP) do 6 proc. Jest to zbieżne z postulatem państwa rezydentów z tym, że oni chcieliby, by był to krótszy okres – powiedziała Szydło.   Premier dodała, że rezydenci zaproponowali, żeby wzrost nakładów do górnej granicy zakończył się w 2021 lub 2022 roku.   – Ja proponowałam dzisiaj, żebyśmy to ustalili między sobą, że to będzie do osiągnięcia w najkrótszym możliwym czasie, ale nie dajemy jeszcze nowej granicznej daty, ponieważ jest to nowa propozycja. Ja muszę w tej chwili zmienić projekt ustawy, który został już przygotowany, przeliczyć, uzgodnić go przede wszystkim z premierem Morawieckim. Pan minister zdrowia musi się zastanowić, jak w tej chwili podzielić to w poszczególnych latach, czy to jest w ogóle możliwe – dodała Szydło. Lekarze wznawiają protest  – Lekarze rezydenci wznawiają protest głodowy – poinformował Filip Płużański z Porozumienia Rezydentów OZZL. – Rozmowy z premier Beatą Szydło nie przyniosły oczekiwanych skutków – uzasadnił wznowienie głodówki.    Premier Szydło spotkała się z protestującymi lekarzami w Centrum Partnerstwa Społecznego „Dialog”, wraz z nią w rozmowach uczestniczył minister zdrowia Konstanty Radziwiłł.   Przez dziewięć dni ok. 20 lekarzy rezydentów prowadziło głodówkę w holu głównym Dziecięcego Szpitala Klinicznego w Warszawie. Przerwali ją rano, na czas rozmów z rządem.   Główne postulaty protestujących to m.in. wzrost finansowania ochrony zdrowia, poprawa warunków pracy i podwyższenie wynagrodzeń.",,
Święta w Auschwitz. Pomimo represji Polacy śpiewali w obozie kolędy,"W Wigilię 1940 r. na placu niemieckiego obozu Auschwitz postawiono dużą choinkę przystrojoną lampkami. Chwilę potem Niemcy ułożyli pod nią ciała zmarłych więźniów, które zastępca komendanta Karl Fritzsch nazwał „prezentami dla żyjących”. Pomimo ryzyka utraty życia, więźniowie nie rezygnowali z obchodzenia świąt Bożego Narodzenia.","„Dzieląc się opłatkiem z naszymi miłymi Towarzyszkami niedoli, składamy moc życzeń zdrowia, pomyślności i wytrwania tej radosnej chwili, gdy Boska Dziecina wyjedna nam u Najwyższego Stwórcy bliską i upragnioną wolność” – napisali w grudniu 1944 r. w liście do więźniarek obozu Stutthof mężczyźni podpisani jako „szczerze życzliwi Towarzysze niedoli”. Jak wynika z relacji osadzonych, trzy dni świąt były w obozie wolne od pracy. Niemcy pozwalali też więźniom śpiewać kolędy i ustawiać choinki.  Zupełnie inaczej wyglądały Wigilie w obozie koncentracyjnym Auschwitz. Podczas pierwszych obozowych świąt, które przypadały na grudzień 1940 r., więźniowie usłyszeli od Fritzscha, że nie mogą śpiewać polskich kolęd.  Chociaż za złamanie tego zakazu groziła im nawet kara śmierci, osadzeni nie rezygnowali z obchodzenia świąt, które niosły dla wielu z nich promyk nadziei na lepsze jutro. Tymczasem Niemcy nawet przez moment nie pozwalali im zapomnieć, w jakim znaleźli się miejscu. W Wigilię 1941 r. ponownie ułożyli pod choinką ludzkie zwłoki – tym razem ok. 300 zamordowanych jeńców z komanda radzieckiego.  Tego dnia, wczesnym wieczorem, zarządzono także apel, podczas którego więźniowie mieli wysłuchać bożonarodzeniowego przemówienia radiowego papieża Piusa XII. Cała perfidia obozowych katów polegała w tym przypadku na tym, że dobrze wiedzieli, iż Ojciec Święty postanowi w nim potępić reżim hitlerowski za posyłanie na śmierć tysięcy niewinnych ludzi. Chociaż papież – z obawy, że otwarta krytyka narodowego socjalizmu sprowokuje zbrodniarzy do brutalizacji działań – starał się używać w orędziu ogólnych sformułowań, nikt nie miał wątpliwości, przeciwko komu kieruje swój przekaz. – (…) jakby we śnie patrzymy na to straszne ścieranie się broni i rozlew krwi w tym roku, chylącym się właśnie ku zachodowi, na nieszczęsny los rannych i jeńców, na cierpienia cielesne i duchowe, na rzezie, zniszczenia i ruiny, które wojna powietrzna sprowadza na wielkie i zaludnione miasta, na ośrodki i rozległe obszary przemysłowe, na bogactwa państw, na miliony ludzi wtrąconych w nędzę i głód przez bezlitosny gwałt i okrutną walkę – mówił Pius XII. Niemcy kazali wysłuchać więźniom orędzia do samego końca, mimo że panował wówczas siarczysty mróz. W trakcie apelu zmarły 42 osoby. Nie brakowało jednocześnie osób, które próbowały w tych ciężkich chwilach podnosić innych na duchu. Do bloku 25 udało się przemycić małą choinkę. Na jej szczycie rotmistrz Witold Pilecki umieścił wykonaną z brukwi figurkę Orła Białego.  Józef Jędrych z bloku 10a wspominał: „Rozpoczął się śpiew niemieckiej kolędy, a następnie popłynęła potężna jak morze pieśń Bóg się rodzi - moc truchleje i inne, w końcowym akordzie popłynął Mazurek Dąbrowskiego. Wszyscy ściskali się serdecznie, gorąco i długo płakali, a byli i tacy, którzy głośno szlochali”. Do makabrycznych scen doszło także rok później – pod choinką w obozie kobiecym ułożono wówczas ciała zamordowanych mężczyzn. Sytuacja w obozie poprawiła się znacznie w 1943 r., gdy na froncie wschodnim ruszyła radziecka kontrofensywa. Od tego czasu więźniowie mogli bez przeszkód śpiewać kolędy; komendant zezwolił także na przekazanie osadzonym paczek świątecznych od ich rodzin. Pod koniec wojny odprawiono nawet pasterkę, której przewodził kapłan parafii oświęcimskiej, ks. Władysław Grohs de Rosenburg.  W zbiorach Państwowego Muzeum Auschwitz-Birkenau w Oświęcimiu znajduje się obecnie niewielka choinka z małymi polskimi flagami, wykonana w 1944 r. przez jedną z więźniarek obozu.",,
"„Wyborcy myślą portfelem, a PiS zrealizował wiele obietnic i okazał się dla nich wiarygodny”","– Dla wyborców PiS okazał się wiarygodny, ponieważ zrealizował wiele obietnic wyborczych. Największym wygranym tych wyborów okazał się Jarosław Kaczyński i Zjednoczona Prawica, ale wielkim wygranym może się okazać Konfederacja, o ile wyniki exit polls się potwierdzą. Bardzo dobry wynik  osiągnął też PSL z Kukizem – komentuje dla portalu tvp.info dr Sergiusz Trzeciak, ekspert ds. marketingu politycznego i public relations.","– Myślę, że tu jest kilka powodów prognozowanego zwycięstwa Prawa i Sprawiedliwości. Jeden zasadniczy ma związek z tym, że PiS bardzo mocno postawił na lansowanie modelu państwa dobrobytu, który zakłada istotne transfery społeczne obejmujące duże grupy m.in. emerytów i młodych. To spowodowało, że wyborca, który często myśli, jaką korzyść ma z tego, że głosował, dostał właśnie tę odpowiedź – powiedział Trzeciak. – Wyborcy widzą konkretne korzyści, które dostają z budżetu państwa, ale jednocześnie kojarzą z decyzjami podejmowanymi przez PiS. Skoro wiele obietnic zostało zrealizowanych, wyborca uznał, że ta oferta mu się podoba, a PiS jest wiarygodny i dotrzymuje obietnic – komentował dalej ekspert. – Opozycja prowadziła kampanię, która miała lepsze i gorsze momenty. Starała się nawet naśladować PiS, również przez projekty związane z transferami społecznymi, typu zwolnienie z podatku. Opozycja nie kwestionowała pomysłów dotyczących transferów społecznych rządzącej partii. Widać, że dla wielu wyborców opozycja nie potrafiła być na tyle przekonywująca, żeby wyborca uwierzył, że oni dotrzymują obietnic. I, że ma alternatywę – uważa Sergiusz Trzeciak. Zdaniem eksperta „takie tematy jak praworządność są nieistotne”.  – Jak mówiłem, wyborcy przede wszystkim głosują portfelem – i na tych, którzy są w stanie ten portfel zapełnić – stwierdził w rozmowie z portalem tvp.info Trzeciak. – Poprzednie badania w czasie wyborów samorządowych i europejskich też wskazywały na dobry wynik, ale okazało się, że margines błędu był zbyt wielki. Jeżeli więc przyjmiemy to założenie, to nie wiem, czy na dzisiaj można być pewnym obecności Konfederacji w Sejmie – skomentował sondażowe wyniki Sergiusz Trzeciak. – Na pewno do parlamentu weszło PSL, które może mówić do bardo dobrym wyniku. Co do Lewicy, to osiągnęła wynik zgodny z przewidywaniem i wróciła do Sejmu – podsumował ekspert. Trzeciak przewiduje, że „ewentualnie można się spodziewać wyciągania pojedynczych posłów np. z Konfederacji”. – W przypadku Lewicy, jestem pewien, że Zandberg ma ambicje, aby stworzyć własne stanowisko, ale w ramach wspólnego klubu. Na pewno lewica nie jest monolitem i są rozbieżności między pewnymi ugrupowaniami, ale zakładam, że transferów z Lewicy, raczej nie będzie – prognozuje Sergiusz Trzeciak.",,
Wildstein: Odpowiedzialność za fałszywy obraz Polski spoczywa na elitach III RP,"– Elity III RP eksponowały ciemne strony polskich dziejów, co prowadziło do deformowania historii. Wynikało to z utopijnej wizji, która zakładała, że narody się kończą – uważa Bronisław Wildstein.","Publicysta był gościem telewizji internetowej wPolsce.pl. Dyskusja dotyczyła polskich zaniedbań na polu polityki historycznej i tego, jak jest to odbierane na świecie. – Największa odpowiedzialność (...) za ten fałszywy obraz Polski spoczywa na III RP. Na tych rządach, na tych elitach, które teraz protestują, że jakoby my psujemy wizerunek. No już bardziej zepsuć nie można było – ocenił Wildstein. Jak twierdzi publicysta, elity III RP uważały, że nie należy nadmiernie eksponować polskiej historii w sensie pozytywnym, bo mogłoby to wzbudzić polską dumę narodową. Eksponowano za to ciemne strony, co prowadziło do deformowania obrazu historii. Miało to być – jak uważa Wildstein – konsekwencją utopijnej wizji historii, zakładającej, że narody się kończą. – Myśmy zostawili badanie ciemnych stron (historii II wojny – red.) naszym wrogom, którzy przedstawiają je tak jak Gross czy Jan Grabowski, którzy po prostu nienawidzą Polski – powiedział Wildstein. Publicysta wskazał na konieczność badania Holokaustu, najlepiej wspólnie z tymi izraelskimi historykami, którzy są rzetelni.",,
Putin: nie wydalimy amerykańskich dyplomatów,"– Nie będziemy zniżać się do poziomu kuchennej nieodpowiedzialnej dyplomacji – oświadczył Władimir Putin. Prezydent Rosji podjął decyzję, by nie wydalać z kraju amerykańskich dyplomatów w odpowiedzi na ogłoszone dzień wcześniej sankcje władz USA, które poinformowały o uznaniu za osoby niepożądane 35 rosyjskich dyplomatów.","Putin oznajmił, że Rosja ma wszelkie podstawy do podjęcia adekwatnej odpowiedzi i zastrzega sobie do niej prawo, ale nie będzie zniżać się do „poziomu kuchennej nieodpowiedzialnej dyplomacji”. – Nie będziemy stwarzać problemów amerykańskim dyplomatom. Nikogo nie wydalimy – zadeklarował.– Dalsze kroki w sprawie odbudowy rosyjsko-amerykańskich stosunków będą podejmowane po wzięciu pod uwagę polityki, jaką będzie prowadzić administracja prezydenta Donalda Trumpa – głosi oświadczenie zamieszczone na stronie internetowej Kremla. Rosyjski prezydent oświadczył, że działania Stanów Zjednoczonych wobec Rosji szkodzą nie tylko dwustronnym stosunkom, ale całemu światu. – Kolejne nieprzyjazne kroki odchodzącej administracji USA oceniamy jako prowokacyjne, obliczone na dalsze pogorszenie rosyjsko-amerykańskich relacji – powiedział. Noworoczne życznie dla prezydentów Putin złożył także noworoczne życzenia prezydentowi USA Barackowi Obamie i prezydentowi elektowi Donaldowi Trumpowi oraz całemu amerykańskiemu narodowi. Oświadczył również, że zaprasza na imprezę choinkową na Kreml „dzieci amerykańskich dyplomatów, akredytowanych w Rosji”. Wyraził żal, że administracja Obamy „kończy pracę w taki sposób”.Wcześniej minister spraw zagranicznych Siergiej Ławrow poinformował, że MSZ zaproponował Putinowi wydalenie 35 amerykańskich dyplomatów – 31 w ambasadzie w Moskwie i czterech w konsulacie w Petersburgu - w odpowiedzi na analogiczny gest ze strony Waszyngtonu. Sankcje „za późno”Wypowiedzi republikańskich polityków wskazują, że kierunek działań amerykańskiej administracji może nie zmienić się po tym, jak w Gabinecie Owalnym zasiądzie Donald Trump.Republikański spiker Izby Reprezentantów USA Paul Ryan oświadczył w czwartek, że Rosja „systematycznie starała się podkopywać” interesy Stanów Zjednoczonych.  – Podczas gdy działania administracji są spóźnione, to jest to odpowiedni sposób zakończenia ośmioletniej błędnej polityki wobec Rosji. I stanowi to dobitny przykład nieskutecznej polityki zagranicznej tej administracji, która pozostawia Amerykę słabszą w oczach świata – głosi wydane przez Ryana oświadczenie.",,
"Czołowe „twarze” przeciwników reformy sądownictwa poświadczają, że zmiany są konieczne","Wydaje się, że rozpoczynając – trzy lata temu, reformę wymiaru sprawiedliwości rządzący obóz rozpoczął decydującą batalię o zbudowanie w Polsce fundamentu pod prawdziwą demokrację. Zamiast istniejącej ponad 25 lat nawet nie kulejącej, nie rachitycznej – jak sam wielokrotnie określałem III RP – ale patologicznej wersji tego ustroju. Obecnie, kiedy ważą się losy przyjętej przez Sejm nowelizacji sądów powszechnych i kilku przepisów dotyczących Sądu Najwyższego, PiS i jego koalicyjni partnerzy – nazywani też obozem dobrej zmiany – stoją przed decydującą bitwą.","Zakończona zwycięstwem rządu ma szanse zmienić na trwałe oblicze Polski. Tak, aby przy zachowaniu własnej tożsamości i niezależności kulturowej, stała się w pełni równorzędnym państwem dla wszystkich innych partnerów zagranicznych. Przegranie tej bitwy pogrąży Polskę na kolejne dekady w roli subordynowanego wasala europejskich mocarstw. Warto, aby Polacy, ale i rządzący zdawali sobie z tego sprawę.       Kiedy na przełomie lat 80. i 90. po zerwaniu komunistycznych więzów rozpoczęliśmy marsz ku nowej Polsce, euforia towarzysząca radości i szczęściu zmąciła nam jasność umysłu i stępiła ostrość widzenia na tyle, że nie pozwoliła dostrzec balastu pozostawionego w wielu dziedzinach po czasach PRL. I zagrożeń, które nadejść musiały, jako rezultat tego obciążenia. Jak wiemy, w niektórych obszarach istotnych dla funkcjonowania państwa podjęto wysiłki zmierzające do oczyszczenia z peerelowskiego brzemienia lub  przynajmniej zmniejszenia jego potencjalnych negatywnych skutków.  Takim zabiegiem było eliminowanie z nowo tworzonych cywilnych służb specjalnych części dawnych funkcjonariuszy SB, w procesie zwanym weryfikacją. Jak się po latach okazało, proces ten był powierzchowny oraz w wysokim stopniu niedoskonały. Była to jednak jakaś namiastka stworzenia podwalin pod nowe, demokratyczne instytucje. O braku zmian w tych niezwykle ważnych strukturach państwa zdecydowały umowy zawarte przy Okrągłym Stole oraz nieformalne ustalenia podjęte podczas tajnych spotkań w Magdalence. Na niedawno ujawnionym fragmencie filmu o spotkaniach w Magdalence, w nieznanej do tej pory roli widzimy Adama Strzembosza. Ktoś w grupie kilku osób mówi o potrzebie przeprowadzenia weryfikacji sędziów. Wyraźnie oburzony takim pomysłem jest Adam Strzembosz. Stwierdza kategorycznie, że ta propozycja jest niedopuszczalna. Wypowiada to tak podniesionym głosem, jakby ktoś proponował nie weryfikację, ale bombowy zamach. Z niewiadomych bliżej powodów staje w obronie sędziów, wykraczając daleko poza powszechnie znaną, przytaczaną nieustannie konstatację: „Środowisko sędziów oczyści się samo”.  Pomijając wiele patologii, jakie zagnieździły się w środowisku sędziowskim w ciągu 30 blisko lat, sędziowie wywalczyli sobie, mówiąc ironicznie, jedną ważną zdobycz - bezkarność. Sądzę nawet, że to może być najistotniejsza dla wielu sędziów wartość.  Czy w tej sytuacji PiS może nie jawić się jako nieprzejednany wróg sędziów, jeśli chce ich pozbawić tego, co dla przeciętnych Polaków jest nieosiągalne – bezkarności? Co zrozumiałe, dla wielu sędziów już sama etykieta pisowska, jaką można przypisać podsądnemu, jest wystarczającym powodem do szczególnie surowego traktowania. I odwrotnie. Podsądny, który wchodzi w kolizję z czymkolwiek, co ma pieczęć PiS, lub znany jest jako przeciwnik tej partii, znajduje się pod specjalną opieką sądu. Może liczyć na wyjątkowo wyrozumiałe, a nawet łagodne traktowanie. W myśl partyjnej, humanitarnej zasady: –„Swoich trzeba wspierać”. Tak więc głównym przeciwnikiem zmian w sądownictwie od początku była część środowiska sędziowskiego. W roli sojusznika szybko dołączyła opozycja, która kierując się wyłącznie kalkulacją polityczną dla zdyskredytowania rządzącej partii gotowa jest zawrzeć pakt z każdym, kogo działania rządzącą partię osłabiają. Tworzą negatywny jej wizerunek. Politycy opozycji stają się przyjaciółmi każdego, kto wchodzi w konflikt z rządzącymi, tylko dlatego, że to jedna z dróg prowadzących do obalenia władzy. Życzliwe im media potęgują negatywny obraz obozu rządzącego w opinii publicznej, stając się również aktywnymi przeciwnikami zmian. Można więc mówić o silnym wewnętrznym froncie przeciwników zmian w sądownictwie, mobilizującym do przeciwstawienia się reformom – używając skrótu - „ulicę” i „zagranicę”. Na ostatnim przykładzie – aktualnie procedowanej w parlamencie nowelizacji ustawy o sądach – dosadnie widać, jak błyskawicznie zainspirowano „zagranicę” do wywierania nacisku na rząd, aby zmusić go do rezygnacji z reform.     Naturalnym sprzymierzeńcem zmian sądownictwie, czego ciągle nie chcą dostrzec ich przeciwnicy, są miliony zwykłych ludzi w Polsce. Widzą oni doskonale, co dzieje się w sądach. Jakie wyroki wydają.   Co może jeszcze ważniejsze, widzą także, jacy sędziowie stają się twarzami protestów. Z jakiego gniazda ideologicznego się wywodzą. O jakie i dla kogo interesy walczą. Bo przecież nie o wartości.   Paradoksalnie można powiedzieć, że w oczach milionów Polaków na korzyść zmian bezwiednie szalę przechylają tacy sędziowie, jak Małgorzata Gersdorf, Michał Laskowski czy Waldemar Żurek. A także sędzia Igor Tuleya, który jest jedną z czołowych twarzy przeciwników reformy.",,
"Sąd Najwyższy: nie będziemy stosować ustaw, chodzi o prawo unijne","Sąd Najwyższy wzywa Trybunał Konstytucyjny do umorzenia wniosku Zbigniewa Ziobry „wobec niedopuszczalności wydania wyroku”. Prokurator Generalny poprosił TK o stwierdzenie, że zawieszanie działania przepisów ustaw przez sąd jest niezgodne z Konstytucją.","W dwudziestokilkustronicowym „stanowisku” prezes Sądu Najwyższego sędzia Józef Iwulski, powołując się na „uwarunkowania prawne, do jakich doszło w Rzeczypospolitej Polskiej po przystąpieniu do Unii Europejskiej”, wezwał Trybunał Konstytucyjny do umorzenia postępowania zainicjowanego wnioskiem ministra sprawiedliwości Zbigniewa Ziobry „wobec niedopuszczalności wydania wyroku”.Zdaniem Ziobry w postępowaniu chodzi o zbadanie zgodności z konstytucją interpretacji, jaką SN zastosował, by postanowić o zawieszeniu stosowania przepisów ustawy. SN uważa, że Prokurator Generalny domaga się „wydania przez TK orzeczenia o zgodności z konstytucją aktu stosowania prawa, jakim jest postanowienie SN”.Według Sądu Najwyższego „nie ma najmniejszej wątpliwości, że kwestia ta leży poza kompetencją TK”.SN twierdzi również, że „jako organ państwa członkowskiego ma obowiązek podejmowania wszelkich środków, w tym interpretacyjnych, niezbędnych do zapewnienia efektywności prawa unijnego”.W stanowisku oskarżono też „osobę pełniącą jednocześnie funkcję Ministra Sprawiedliwości i Prokuratora Generalnego” o to, że jako „uczestnik gry politycznej” chce „wykorzystać sąd konstytucyjny do bieżących rozgrywek o zdobycie i utrzymanie władzy”.",,
Jachira: Absolutnie nie rezygnuję z kandydowania do Sejmu,"Absolutnie nie rezygnuję z kandydowania. Ja jestem osobą bardzo  wyrazistą, mnie się albo lubi, albo nie. Moja kampania się rozkręca – powiedziała w Radiu ZET Klaudia Jachira, blogerka i kandydatka Koalicji Obywatelskiej do Sejmu.","Blogerka Klaudia Jachira, która startuje z 13. miejsca warszawskiej listy KO do Sejmu zamieściła kilka dni temu na Twitterze zdjęcia z piątkowego Młodzieżowego Strajku Klimatycznego, w którym wzięła udział. Wśród nich jest zdjęcie wykonane przed pomnikiem Armii Krajowej i Polskiego Państwa Podziemnego, który znajduje się w okolicach Sejmu. Na zdjęciu jest Jachira oraz dwie młode osoby, które trzymają transparent z napisem: „Bób, Hummus, Włoszczyzna”, a w tle widać fragment pomnika z napisem „Bóg Honor Ojczyzna”.Zdjęcie spotkało się z krytycznymi opiniami. Działające w Krakowie Porozumienie Organizacji Kombatanckich i Niepodległościowych zaapelowało w niedzielę do sztabu wyborczego Koalicji Obywatelskiej o natychmiastowe skreślenie Jachiry z listy kandydatów do Sejmu. W Radiu ZET Jachira komentowała swoje zachowanie. – Zdjęcie zostało wyrwane z kontekstu. Nie była to moja inicjatywa, młode dziewczyny podeszły i chodziło tylko o grę słów. Nigdy bym nie pomyślała, że to zdjęcie wywoła jakąś kontrowersję. Ja już za to przeprosiłam – mówiła.Jachira dodała też: „Chwała bohaterom wojennym, ja mam do nich pełen szacunek”. Kandydatka KO mówiła też o kulisach swojego wejścia na listy. – W pewnym momencie poczułam, że to, co robię od czterech lat w internecie, to dobry moment, by sprawdzić się w polityce. Z potrzeby serca zaczęłam komentować życie polityczne – mówiła. – Zaczęłam rozmawiać z Zielonymi; okazało się, że możemy sobie pomóc. Stąd była decyzja, że weszłam na listy KO, ale nie weszłam do partii – mówiła.–  Ja robię po prostu swoje, chce pomóc KO w dążeniu do zwycięstwa – mówiła.",,
Nieoficjalnie: UE przeciwna powrotowi Rosji do G7,"Unia Europejska jest przeciwna przywróceniu Rosji do G7 – poinformowało wysokiej rangą źródło unijne. Wyjaśniło ono, że w obecnych okolicznościach taki krok byłby oznaką słabości  Brukseli.","Za powrotem do formatu G8, czyli G7 z Rosją, opowiedział się prezydent Stanów Zjednoczonych Donald Trump. „UE nadal uważa, że powody wykluczenia Rosji z G8 w 2014 r. są cały czas aktualne” – podkreśliło źródło. Kraj ten usunięto z grupy najbardziej rozwiniętych gospodarczo państw świata po aneksji należącego do Ukrainy Krymu w 2014 r. Strona unijna wydała to oświadczenie na kilka dni przed zaplanowanym na najbliższy weekend szczytem G7 we francuskim Biarritz, który z powodu sporów między Trumpem i jego sojusznikami w wielu kwestiach – m.in. Iranu, Syrii, porozumienia paryskiego w sprawie klimatu – poprzedza już duże napięcie.",,
Nic się nie stało? Niemcy odpadają z mistrzostw! Skrót meczu [WIDEO],W ostatniej kolejce fazy grupowej mistrzostw świata w Rosji doszło do sensacji. Aktualni mistrzowie świata jadą do domu po przegranym meczu z reprezentacją Korei Płd. Gole dla Azjatów padły w doliczonym czasie gry. Do niemieckiej bramki trafiali Young-Gwon Kim w 93. iz Heung-Min Son w 97. minucie spotkania.,,,
Sąd Najwyższy zawiesza stosowanie niektórych przepisów ustawy o SN,"Sąd Najwyższy skierował pięć pytań  do Trybunału Sprawiedliwości UE oraz zawiesił stosowanie przepisów ustawy o SN, określających zasady przechodzenia sędziów tego sądu w stan spoczynku – poinformował Krzysztof Michałowski z zespołu prasowego SN. 
– Ta decyzja powinna spowodować, że zarówno KRS, jak i prezydent do czasu rozstrzygnięcia kwestii zadanych w pytaniach nie będą podejmować czynności w sprawie sędziów, którzy ukończyli 65. rok życia – powiedział rzecznik SN Michał Laskowski.","Jak przekazał w czwartek Michałowski, Sąd Najwyższy w Izbie Pracy i Ubezpieczeń Społecznych, w związku z pytaniem prawnym, które znalazło się na wokandzie Sądu, postanowił zwrócić się do Trybunału Sprawiedliwości UE z pytaniami prejudycjalnymi. Dotyczą one „zasady niezależności sądów i niezawisłości sądów, jako zasad prawa unijnego oraz unijnego zakazu dyskryminacji ze względu na wiek”. Jak dodał Michałowski, przed przystąpieniem do rozpoznania sprawy skład orzekający uznał, że należy wyjaśnić kwestie wstępne, związane z wyznaczeniem do udziału w rozpoznaniu tej sprawy dwóch sędziów SN, którzy ukończyli 65 lat. – Jednocześnie Sąd Najwyższy, zgodnie z dotychczasowym orzecznictwem Trybunału Sprawiedliwości UE, zastosował środek zabezpieczający i postanowił zawiesić stosowanie przepisów ustawy o Sądzie Najwyższym określających zasady przechodzenia sędziów SN w stan spoczynku – zarówno w zwykłym trybie, jak i w przepisach przejściowych (art. 111 ustęp 1 i ustęp 1a, art. 37 oraz art. 39 ustawy o SN) – wskazał Michałowski. Trzy przepisy – W związku ze zwróceniem się do TSUE z pytaniami, Sąd Najwyższy  zdecydował się zawiesić stosowanie trzech przepisów ustawy o SN. Ta decyzja powinna spowodować, że zarówno KRS, jak i prezydent do czasu rozstrzygnięcia kwestii zadanych w pytaniach nie będą podejmować czynności w sprawie sędziów, którzy ukończyli 65. rok życia –  powiedział rzecznik SN Michał Laskowski.Poinformował, że pytania  dotyczą kwestii: nieusuwalności sędziów; uzależnienia możliwości dalszego orzekania przez sędziego SN, który przekroczył 65. rok życia od zgody władzy wykonawczej, w tym przypadku prezydenta; wykładni unijnego przepisu, który zakazuje dyskryminacji ze względu na wiek; doprecyzowania, jak SN powinien zapewnić skuteczność temu unijnemu zakazowi; obowiązku SN jako sądu unijnego w zakresie stosowania środków zapobiegawczych. Zadając pytania sąd odniósł się m.in. do unijnego traktatu, Karty Praw Podstawowych  i dyrektywy UE. Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu, czyli 3 lipca, w stan spoczynku przeszli z mocy prawa sędziowie SN, którzy ukończyli 65. rok życia. Mogą oni jednak dalej pełnić funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie stanowiska sędziego SN. Prezydent, przed wyrażeniem zgody na dalsze zajmowanie stanowiska, zasięga opinii KRS.",,
Pakistan pożyczył od Banku Światowego blisko miliard dolarów,"Bank Światowy udzielił 918 mln USD pożyczki Pakistanowi, który przeżywa kryzys gospodarczy. Miesiąc wcześniej uzgodniono warunki pakietu pożyczek od Międzynarodowego Funduszu Walutowego (MFW) o wartości 6 mld USD. USA mają poważne zastrzeżenia wobec tych umów.","Po 400 mln dolarów zostanie wykorzystanych na projekty związane ze ściągalnością podatków i na rozwój szkolnictwa wyższego, a 118 mln USD na rozwój prowincji Chajber Pasztunchwa (dawna Północno-Zachodnia Prowincja Pograniczna). To kolejna pożyczka uzgodniona z Bankiem Światowym.W połowie maja br. rząd premiera Imrana Khana ustalił z MFW warunki pakietu finansowego o wartości 6 mld USD, który ma uratować pakistańską gospodarkę. W ubiegłym roku rezerwy walutowe Pakistanu spadły poniżej równowartości dwumiesięcznego importu, a rupia od końca 2017 r. osłabiła się o 34 proc.Nastroje w kraju są kiepskie. – Słyszymy w telewizji, że ekonomia jest albo na „oddziale intensywnej terapii”, albo właśnie z niej wychodzi – powiedział mediom w Islamabadzie prezes Sądu Najwyższego Asif Saeed Khosa. Pakistan bierze udział w chińskiej inicjatywie Pasa i Szlaku. Projekty infrastrukturalne mające połączyć port w pakistańskim Gwadarze nad Morzem Arabskim z Chinami mają wartość 62 mld USD.„Dwunasta pożyczka od lat 80. XX w. jest największą z dotychczasowych. Tym razem MFW powinien zastanowić się dwa razy przed podjęciem decyzji. Dług Pakistanu nie jest rezultatem szoku ekonomicznego. Jest rezultatem nieodpowiedzialnego pożyczania u Chińczyków” – pisał dla serwisu ekonomicznego Bloomberg Christopher Balding, profesor ekonomii z Uniwersytetu HSBC w Shenzen.Jego zdaniem Chiny zbyt pochopnie pożyczają środki na projekty infrastrukturalne, które i tak muszą być zlecane chińskim wykonawcom. Zabezpieczeniem są niekorzystne umowy na eksploatację i zyski z zakończonych projektów. „Jedna z umów na budowę elektrowni, gwarantowana przez rząd Pakistanu, zapewnia stronie chińskiej 34-procentowy udział w zyskach przez 30 lat” – zauważa prof. Balding. Premier Khan długo zwlekał z podjęciem rozmów z BŚ i MFW, ponieważ liczył na większa pomoc Chin, Arabii Saudyjskiej i Zjednoczonych Emiratów Arabskich oraz mniej ograniczeń przy dysponowaniu tymi funduszami.Tymczasem wpływ na międzynarodowe instytucje finansowe mają Stany Zjednoczone, które je w dużej części finansują. Administracja prezydenta USA Donalda Trumpa wykonała ogromny zwrot w polityce wobec Pakistanu, ograniczając pomoc dla tego kraju z 2 mld USD dekadę temu do 70 mln USD obecnie.Pakistan negocjuje również z Azjatyckim Bankiem Rozwoju. Rząd ogłosił uzgodnienie warunków 3,4 mld USD pożyczki, jednak przedstawiciele banku zdementowali tę informację.Oprócz pożyczek ratunkiem dla słabnącej gospodarki Pakistanu może być wojna handlowa USA z Chinami. Eksport odzieży z Pakistanu do USA wzrósł w ubiegłym roku o 12 proc.",,
„Wojciech Skurkiewicz gwarantem rozwoju Radomia”,"Radom zasługuje na rozwój; będziemy mogli dokonać tu kolejnego skoku cywilizacyjnego, gwarantem tego jest kandydat PiS na prezydenta miasta Wojciech Skurkiewicz – uważa szef gabinetu premiera Marek Suski. – Rządząca od czterech lat w Radomiu PO dba tylko o siebie – podkreślił.","Marek Suski, szef Komitetu Stałego Rady Ministrów Jacek Sasin, minister sportu Witold Bańka oraz rzeczniczka rządu Joanna Kopcińska na wtorkowym spotkaniu wyborczym w Radomiu wspierali kandydaturę wiceszefa MON Wojciecha Skurkiewicza na prezydenta miasta.– Radom zasługuje na to, by w kolejnej kadencji, która jest niezwykle ważna, bo będzie trwała 5 lat, rządził PiS. PiS obiecuje, że tam, gdzie będzie przychylna władza, będzie wspierana, że będziemy mogli dokonać kolejnego skoku cywilizacyjnego i gwarantem tego jest Wojciech Skurkiewcz – podkreślił Suski. Według niego ostatnie cztery lata rządów PO to „lata stracone” dla Radomia, bo – jak ocenił – w mieście są „niekompetentne władze”.Ważne inwestycjeWymieniał też ważne dla Radomia inwestycje, które wspierało PiS. Jak dodał dzięki tym staraniom lotnisko w Radomiu będzie zapasowym lotniskiem dla Okęcia w Warszawie. Przypomniał też wybudowany nowoczesny pawilon ginekologiczny oraz szkołę muzyczną. – Dziś mamy tu taką szkołę, że nawet mistrz Penderecki, kiedy tu przyjechał, mówił, że takich szkół nie widział ani w Europie, ani na świecie, że możemy być dumni, że mamy tak wspaniałe inwestycje, które służą edukacji naszej młodzieży – zaznaczył.Wojciech Skurkiewicz podkreślał, że jest bardzo związany ze swoim rodzinnym miastem. – Zdecydowałem, że wystartuję na prezydenta Radomia, dlatego że, tak jak mówią młodzi – Radom dla mnie to jest number one, numer jeden – zapewnił. Zapowiedział, że jako prezydent Radomia może realizować nadzieje i marzenia wielu radomian.",,
PK dementuje doniesienia Onetu ws. Kosteckiego i afery podkarpackiej,"Nie zabezpieczono żadnych nagrań w sprawie tzw. afery podkarpackiej, o których rzekomym istnieniu informują media; nie dysponujemy żadnym dowodem, że w ogóle takie powstały – oświadczyła Prokuratura Krajowa w reakcji na doniesienia Onetu nt. zeznań boksera Dawida Kosteckiego w tej sprawie.","Portal Onet napisał w środę, że Dawid Kostecki „wprost sugerował, że w agencjach towarzyskich mogli być nagrywani politycy”. Onet przywołał jednocześnie oświadczenie Prokuratury Krajowej z sierpnia, w którym poinformowano, że Kostecki „nigdy nie wskazał, aby znani politycy i urzędnicy państwowi korzystali z usług podkarpackich agencji towarzyskich”. Według portalu „z lektury jego zeznań wynika coś przeciwnego”.Zdaniem Onetu, Kostecki zeznał m.in., że „z usług podkarpackich prostytutek korzystały osoby z różnych środowisk”. „Według niego haki zbierane były nie tylko na przestępców, ale także na osoby wywodzące się z kręgów polityki, biznesu, władzy lokalnej. Hakami miały być nagrania z agencji towarzyskich” – podał portal.Doniesienia Onetu dementuje Prokuratura Krajowa. „Po raz kolejny prokuratura informuje, iż nie zabezpieczono żadnych nagrań, o których rzekomym istnieniu informują media” – napisano w oświadczeniu PK. Podkreślono przy tym, że prokuratorzy nie dysponują także żadnym dowodem, że w ogóle takie nagrania powstały.„W toku postępowań nie odnaleziono urządzeń nagrywających, zeznający w tej sprawie świadkowie nie przedstawili żadnych wiarygodnych informacji na ten temat” – wyjaśniono. Jak zaznaczono, dotyczy to również zeznań Dawida Kosteckiego. „Cytowane przez Onet zeznania świadka są wyrwane z kontekstu. Dalsza część jego wypowiedzi jednoznacznie wskazuje, że nie miał on żadnej wiedzy na temat ewentualnych nagrań, a przytaczał jedynie krążące w jego środowisku plotki” – wskazano.",,
"Wiceminister kultury powiedział, kiedy i gdzie stanie łuk triumfalny","Jest szansa, że z budową pomnika w kształcie prawdopodobnie łuku rzymskiego zdążymy na 15 sierpnia 2020 r. – powiedział w „Kwadransie Politycznym” TVP1 Jarosław Sellin, wiceminister kultury i dziedzictwa narodowego. Polityk wskazał też miejsce, gdzie monument ma stanąć.","Sellin, zapytany o pomysł budowy łuku triumfalnego w Warszawie – upamiętniającego Bitwę Warszawską – stwierdził, że „jest szansa, że zdążymy na 15 sierpnia 2020 r”. Dodał, że pomnik – prawdopodobnie  w formie łuku rzymskiego – stanie na pl. Na Rozdrożu  w Warszawie.– Będzie bardzo widoczny. To będzie znaczący pomnik, jest szansa że powstanie – zapewniał. Dodał, że powstało pewne opóźnienie w realizacji tego projektu „z winy miasta”. – Mamy do czynienia z wydarzeniem ważnym nie tylko dla Polski, dla Europy ale i dla całego świata. To było uratowanie cywilizacji zachodu przed totalnym barbarzyństwem. To był wielki triumf całego narodu. Prawie bez pomocy odparliśmy atak na całą cywilizację – powiedział wiceminister. W ubiegły piątek, podczas sesji pytań i odpowiedzi (Q&A) na Facebooku szef rządu Mateusz Morawiecki był pytany, kiedy powstanie pomnik upamiętniający Bitwę Warszawską. Premier powiedział, że jest zwolennikiem tego, żeby wybudować jak najszybciej łuk triumfalny, który jego zdaniem „byłby godnym upamiętnieniem”.W lipcu br. Rada Warszawy poparła projekt uchwały o budowie pomnika Bitwy Warszawskiej 1920 r., który stanąć ma na placu Na Rozdrożu. Stołeczny konserwator zabytków Michał Krasucki poinformował wówczas radnych, że pomnik jednak nie będzie gotowy na 15 sierpnia 2020 roku, kiedy ma być obchodzona 100. rocznica zwycięstwa polskiej armii nad bolszewikami.Fundacja Towarzystwo Patriotyczne, której założycielem jest satyryk Jan Pietrzak, zabiega o budowę łuku triumfalnego upamiętniającego bitwę z 1920r. Jan Pietrzak uważa, że najlepszym pomysłem byłaby budowa łuku łączącego dwa brzegi Wisły.",,
Walka o nowego „tęczowego człowieka” zaczyna się w szkole,"„Tęczowe piątki” w szkołach nie są niewinną akcją doraźną. Nie mają – jak mówią ci, którzy ją zainicjowali – ułatwić jedynie rozpoznanie własnych preferencji seksualnych dzieci i ich realizację w przyszłości. Są dokładnie zaplanowaną przez specjalistów ideologii LGBT długofalową operacją na dzieciach i młodzieży szkolnej.","Przemyślana operacja ma przygotować dzieci i młodzież do życia w nowej antychrześcijańskiej, jednocześnie antykościelnej cywilizacji. Dominującą rolę mają w niej przejąć środowiska, będące dziś – z punktu widzenia statystycznego – marginalną częścią społeczeństwa, mieszczącą się w granicach od trzech do sześciu procent ogółu. Ta metodologia budowy nowego społeczeństwa nie jest czymś nowym. Przeciwnie. Jest sięgnięciem do praktyk wymyślonych w państwie „nieskończonej szczęśliwości” całego społeczeństwa. Stąd słowo „przygotowanie” nie oddaje prawdy o zamyśle wprowadzenia eksperymentu, jakim są „tęczowe piątki”. „Przygotowanie” w istocie sprowadza się do przebudowy społeczeństwa, dokładnie wedle recepty wymyślonej i zastosowanej w bolszewickiej Rosji. Jego główną ideą było ukształtowanie „nowego człowieka”. Niech nas nie myli, że w porównaniu do rosyjskiego państwa komunistycznego lat 20 i 30, żyjemy w kraju o całkowicie odmiennych warunkach. Brak w obecnej Polsce terroru państwowego nie uwalnia nas od o wiele subtelniejszego terroru światopoglądowego, narzucanego nam sposobem, jakim posługuje się każdy terror, a więc siłą. Terroru wprowadzanego pod wieloma fałszywymi sztandarami, z których główny – oprócz rzekomej dyskryminacji ludzi o homoseksualnych preferencjach seksualnych – głosi możliwość samowolnego wyboru płci, co determinuje wypływające z tego konsekwencje. „Postępowa” fala kulturowo-cywilizacyjna, która skierowana została do szkół – wraz z próbami wyrugowania z nich religii – jest wyrazem ukrytego w nowych warunkach totalitaryzmu ideologicznego, zgodnego z opisem, jaki nadała mu Hanah Arendt: - „Totalitaryzm zmierza bowiem do opanowania („przekształcenia”) świadomości jednostkowej i społecznej m.in. poprzez zmianę światopoglądu ludzi. W tym celu ingeruje w wiedzę członków społeczeństwa, indoktrynuje ich poprzez tendencyjne dobierane wiadomości i (również tendencyjne) przedstawianie prawidłowości oraz prawa rządzące światem. Totalitaryzm niszczy zarówno tradycję, jak i zastaną strukturę społeczną poprzez jej przerywanie m.in. przez awans społeczny i swoisty bunt „młodych” przeciwko „starym”. Zawładnięcie młodymi, nieukształtowanymi umysłami staje się najważniejszym wyzwaniem dla filozofii totalitaryzmu. Skuteczne ich opanowanie staje się gwarancją zbudowania modelu rzeczywistości zgodnej z założeniami jej twórców i zwolenników. To, że środowisko LGBT ma aspiracje podporządkowania całego życia społecznego swojej ideologii, dziś już u nikogo nie budzi wątpliwości. „Tęczowe piątki” są modelowym wzorem kształtowania od podstaw przyszłego człowieka nowoczesnego świata i społeczeństwa wedle recept wymyślonych i stosowanych w bolszewickiej Rosji. - „Warunkiem pomyślnej realizacji procesu kreowania nowego człowieka winna być intensywna indoktrynacja dzieci i młodzieży” – czytamy jedną z wytycznych partii komunistycznej. W oficjalnej wersji propagandowej LGBT słowo indoktrynacja nie istnieje, jest terminem zakazanym. Zastąpione zostaje pojęciem zamaskowanym – edukacją, mającym pozytywne konotacje.   A więc ideał „nowego człowieka” musi być kreowany możliwie najwcześniej, kiedy nie jest jeszcze zdeformowany szkodliwymi naleciałościami i nawykami. Jak dyktował jeden z teoretyków komunistycznej pedagogiki Michał Kalinin, edukację należy rozpocząć od najmłodszych lat, tak aby „celowe i systematyczne oddziaływanie na psychikę wychowanka pozwoliło wszczepić mu właściwości, których życzy sobie wychowawca”. Nie muszę dodawać, że w tym modelu wychowania rola rodziców sprowadzona jest niemal do zera.",,
Joanna Mucha: szanuję Korwin-Mikkego jako człowieka,"– Nie mam takich emocji, żeby nie podać ręki Januszowi Korwin-Mikkemu. On przekroczył granice. Ale ja mam szacunek dla drugiego człowieka. Mogę się nie zgadzać z Korwin-Mikkem, jeśli chodzi o jego poglądy, ale zawsze będę go szanowała jako człowieka – tak Joanna Mucha komentowała w „Dziś wieczorem” w TVP Info słowa Janusza Korwin-Mikkego, że „zawsze się troszkę gwałci, a kobiety tylko udają, że stawiają opór”.","Według spekulacji, była minister sportu Joanna Mucha, może zostać w najbliższym czasie pełnomocniczką ds. równego traktowania. Agnieszka Kozłowska-Rajewicz, która pełniła tę funkcję,  zdobyła mandat w wyborach do Parlamentu Europejskiego. Mucha przyznała, że jeszcze żadnej propozycji od premiera nie usłyszała, choć wie, że Kongres Kobiet będzie ją rekomendować na to stanowisko. – Nie ukrywałam tego, że bardzo żałowałam, iż odeszłam z rządu. Bo rzeczywiście było tak, że ministerstwo oddałam w stanie, w którym pracowało jak dobrze ustawiony mechanizm zegarka. To była decyzja pana premiera i ja oczywiście nie mogę dyskutować z taką decyzją. Mogłam przyjąć tę decyzję i nic innego mi nie pozostawało – mówiła. Jej zdaniem, kobiety w polityce wnoszą nową jakość. –  Rzeczywiście mężczyźni trochę inaczej funkcjonują w polityce. Myślę, że kobiety są bardziej pragmatyczne i myślą o takich bardziej przyziemnych sprawach. A poza tym myślą o sprawach ważniejszych dla kobiet, których mężczyźni bardzo często nie rozumieją. Wejście dużej liczby kobiet w tych nowych wyborach to jest duża zmiana na lepsze – przekonywała Mucha. Szacunek dla Korwin-Mikkego Pytana o słowa Janusza Korwin-Mikkego, że kobiety powinny mieć tylko bierne prawo wyborcze, stwierdziła: – Słuchałam tych wywodów. Są one absolutnie pozbawione logiki. Bo pan Janusz Korwin-Mikke bardzo często posługuje się takim argumentem: skoro kobiety głosują na mężczyzn, to lepiej oddać ten głos swojemu mężowi. Ale jeśli mężczyzna głosuje na kobietę, to powinien oddać głos żonie? Ja wiem, że na mnie głosowało bardzo wielu mężczyzn. Uważam, że to są argumenty,  uderzające w istotę demokracji, którą jest godność człowieka. I godność kobiety nie może być niżej wyceniania niż godność mężczyzny. Gdy Piotr Kraśko naciskał i zapytał, czy podpisuje się pod słowami premiera Donalda Tuska, który powiedział, że nie poda ręki szefowi Kongresu Nowej Prawicy, Mucha zaskoczyła wszystkich.  – Nie mam takich emocji, żeby nie podać ręki Januszowi Korwin-Mikkemu. On przekroczył granice. Ale ja mam szacunek dla drugiego człowieka. Mogę się nie zgadzać z Korwin-Mikkem, jeśli chodzi o jego poglądy, ale zawsze będę go szanowała jako człowieka. Choć nie jestem pewna, czy on mnie będzie traktował tak samo – mówiła Mucha, podkreślając jednak, że słowa polityka mogą być nawoływaniem do gwałtu, i słusznie, że bada to prokuratura.",,
Donald Trump: Szacunek od Palestyńczyków albo koniec pokojowych rozmów,"Dalsze rozmowy pokojowe między Izraelczykami a Palestyńczykami zależą od okazania przez tych drugich szacunku USA - ocenił przebywający na Światowym Forum Ekonomicznym w Davos prezydent USA Donald Trump. Jego zdaniem palestyńscy przywódcy zlekceważyli Stany Zjednoczone, nie spotykając się z wiceprezydentem USA podczas jego wizyty w Izraelu.","– USA musi zostać okazany szacunek lub nie pójdziemy dalej (w rozmowach pokojowych) – powiedział Donald Trump dziennikarzom po spotkaniu z premierem Izraela Benjaminem Netanjahu. Przywódca USA zagroził również wstrzymaniem pomocy finansowej dla Palestyńczyków, jeśli ci „nie usiądą do negocjacji”. Wyraził nadzieję, że wśród ich liderów przeważą „rozsądne głowy”. Z kolei Netanjahu zapewnił, że każde porozumienie pokojowe powinno uznawać Jerozolimę za stolicę państwa żydowskiego. Stwierdził też, że w negocjacjach mogą pośredniczyć tylko Stany Zjednoczone, dla których w tej kwestii „nie ma zastępstwa”.Ambasador USA przy ONZ Nikki Haley oznajmiła na posiedzeniu Rady Bezpieczeństwa ONZ, że Waszyngton nie zamierza „uganiać się za palestyńskim przywództwem, któremu brak tego, co potrzebne do osiągnięcia pokoju”. Jerozolima nie jest na sprzedażW rozmowie z Agencją Reutera rzecznik palestyńskiego prezydenta Mahmuda Abbasa Nabil Abu Rudeina stwierdził, że Waszyngton „sam wycofał się od stołu (negocjacyjnego)” jako mediator, uznając Jerozolimę za stolicę Izraela. Zaznaczył, że miasto to „nie jest na sprzedaż”, a „palestyńskie prawa nie podlegają negocjacjom”. – USA nie mogą odgrywać żadnej roli (w rozmowach pokojowych), dopóki nie wycofają się z decyzji o uznaniu Jerozolimy za stolicę Izraela – dodał. Przemawiając w poniedziałek w Knesecie Pence zapowiedział, że do końca 2019 r. Stany Zjednoczone przeniosą swoją ambasadę w Izraelu do Jerozolimy. Kończąc we wtorek wizytę w Izraelu zaznaczył, iż termin ogłoszenia planu pokojowego USA dla Bliskiego Wschodu zależy od powrotu Palestyńczyków do stołu negocjacyjnego.Abbas nie chce USA w roli negocjatoraPodczas wizyty wiceprezydenta USA Abbas odwołał spotkania z przedstawicielami amerykańskiej administracji i udał się do Brukseli, gdzie w poniedziałek zabiegał o poparcie ze strony państw europejskich. Jego zdaniem Stany Zjednoczone nie mogą już być mediatorem w konflikcie izraelsko-palestyńskim.",,
„Po raz pierwszy w Polsce ktoś odchodzi ze stanowiska nie za karę”,"– Byliśmy przygotowani do zmiany, która nie jest renowacją, ale jest moim zdaniem głęboką rekonstrukcją na kilku polach. Po raz pierwszy w Polsce ktoś odchodzi ze stanowiska nie za karę. Pani Szydło odchodzi z pełnym uznaniem wszystkich ludzi, w tym elektoratu PiS-u. To oznacza, że są zadania, które trzeba wykonać – dowodził w programie „Salon dziennikarski” mec. Marek Markiewicz.","– Długa dyskusja o rekonstrukcji rozwalała rząd. Powodowała tarcia pomiędzy panią premier Szydło a wszystkimi trzema wicepremierami – Mateuszem Morawieckim, Piotrem Glińskim i Jarosławem Gowinem. Trzeba to było przeciąć, ponieważ była tam kwestia lojalności, efektywności i sprawności współpracy. Nieprzeprowadzenie zmian spowodowałoby, że te problemy by narastały – dowodził Stanisław Janecki z portalu wPolityce.pl.Piotr Semka („Do Rzeczy”) ocenił, że „była jakaś umowa między panem Morawieckim i panem Kaczyńskim”, zaś sama zmiana była odebrana przez wielu wyborców PiS jako „nieprzyjemna nowość”. – PiS szedł do wyborów z kandydatem na premiera z domniemaniem na cztery lata – wskazał.– Dla elektoratu krajowego, dla wyborców PiS-u pani premier Beata Szydło jest bliższa, tak jak ten klasyczny rosół jest im bliższy niż osławione ośmiorniczki. Pani premier uchodziła za matkę narodu, dającą bezpieczeństwo – mówił ks. Henryk Zieliński z tygodnika „Idziemy”.",,
Katastrofa śmigłowca na Tajwanie. Wśród ofiar szef sztabu generalnego [WIDEO],Najwyższy tajwański urzędnik wojskowy Shen Yi-ming jest jedną z ośmiu ofiar katastrofy śmigłowca sił powietrznych – poinformował minister obrony Tajwanu. Pięć osób przeżyło. Do zdarzenia doszło w górach w pobliżu stolicy Tajpej.,"Generał Shen Yi-ming, szef sztabu generalnego, był  odpowiedzialny za nadzorowanie obrony wyspy przed Chinami, które zagroziły, że użyją sił wojskowych do przyłączenia pewnych części terytorium uznawanych – przez ten kraj – za swoje. Wśród ofiar są też inni urzędnicy wojskowi wyższego szczebla oraz dwaj piloci.   Prezydent Tajwanu Tsai Ing-wen złożył hołd zmarłemu generałowi. Napisała na Facebooku: „Szef sztabu generalnego Shen Yi-ming był wybitnym, kompetentnym generałem, a także wodzem kochanym i szanowanym przez wszystkich. Jego odejście pogrążyło nas w ogromnej tęsknocie i smutku”.   Śmigłowiec leciał z Tajpej do północno-wschodniego miasta Yilan na noworoczne ćwiczenia – podają lokalne media. Wielozadaniowy śmigłowiec transportowy UH-60M Black Hawk z 13 osobami na pokładzie zniknął z ekranu radaru 10 minut po starcie z bazy lotniczej Songshan – powiedział minister obrony Tajwanu.    Maszyna skierowała się w stronę gór, gęsto zalesiony obszar miasta Wulai na południowy-wschód od stolicy – podała agencja informacyjna AP News. Rozbił się w trakcie próby awaryjnego lądowania. Resort oświadczył, że zbadaniem przyczyny katastrofy zajmie się specjalny komitet rządowy.  Wojsko korzystało ze śmigłowców Black Hawk od dziesięcioleci. Model, który uległ katastrofie, był wykorzystywany do poszukiwań i akcji ratunkowych. Na Tajwan trafił w 2018.",,
Pierwszy weekend ferii na drogach. Policja sprawdza autokary,"W pierwszy weekend ferii na drogach w całej Polsce doszło do 183 wypadków, w których zginęło 11 osób, a 207 zostało rannych – poinformował podinsp. Radosław Kobryś z Biura Ruchu Drogowego KGP. Dodał, że ostatnia niedziela była drugim w tym roku dniem bez ofiar śmiertelnych na drodze.","Z danych przekazanych przez Biuro Ruchu Drogowego Komendy Głównej Policji wynika, że od piątku do niedzieli na polskich drogach doszło do 183 wypadków, w których zginęło 11 osób, a 207 odniosło obrażenia. Policjanci zatrzymali również 761 kierowców, którzy prowadzili pod wpływem alkoholu. Jednocześnie policja zaznacza, że ostatnia niedziela była drugim w tym roku dniem bez ofiar śmiertelnych na drodze. Poprzednio taka sytuacja miała miejsce w Święto Trzech Króli. Policjanci zwracają uwagę, że dzień, w którym na na polskich drogach nikt nie ginie, zdarza się niezmiernie rzadko. Porównując z kolei dane statystyczne z pierwszych 12 dni roku 2019 i 2020 widać 12-procentowy spadek liczby wypadków drogowych; o 40 proc. spadła liczba zabitych, zaś o 16 proc. liczba rannych. – Początek roku pokazuje bardzo dobrą tendencję. Mamy nadzieję, że utrzyma się ona dłużej – zaznaczył podinsp. Radosław Kobryś z Biura Ruchu Drogowego KGP. Dwutygodniowe ferie zimowe zaplanowano w czterech turach. Od 11 do 26 stycznia wypoczywają uczniowie z województw: lubelskiego, łódzkiego, podkarpackiego, pomorskiego i śląskiego; od 18 stycznia do 2 lutego – z podlaskiego i warmińsko–mazurskiego; od 25 stycznia do 9 lutego – z kujawsko–pomorskiego, lubuskiego, małopolskiego, świętokrzyskiego i wielkopolskiego, a od 8 do 23 lutego – z dolnośląskiego, mazowieckiego, opolskiego i zachodniopomorskiego. Od piątku – w związku feriami – policjanci prowadzą wzmożone działania na drogach w całej Polsce, które w znacznej mierze skupiają się na kontrolach autobusów oraz kontrolach kierowców wiozących dzieci na zimowy wypoczynek. Policjanci sprawdzają przede wszystkim stan techniczny autobusów, ich wyposażenie oraz uprawnienia kierujących i stan ich trzeźwości. Jak zaznaczył w podinsp. Radosław Kobryś z KGP, kierowcy – szczególnie poruszający się w województwach, gdzie odbywają się ferie – powinni zachować szczególną ostrożność. – W przypadku osób podróżujących na wymarzony zimowy wypoczynek istotne jest to, by przygotować na podróż siebie i swój samochód – sprawdzić płyny eksploatacyjne, przygotować siebie i pasażerów do długiej drogi. Załóżmy z góry, że będą korki i utrudnienia, a jeśli ich nie będzie, cieszmy się z tego – powiedział Kobryś. Dodał, że policji będzie więcej w tych miejscach, gdzie będą następowały zmiany turnusów wypoczynkowych. – Dodatkowo trzeba przypomnieć, że na stronach internetowych policji jest dostępny wykaz miejsc kontroli autokarów i numery telefonów do osób odpowiedzialnych za kontrolę. Będzie można w takie miejsce podjechać, a my zweryfikujemy czy kierowca jest trzeźwy, czy wyposażenie i stan techniczny jest zadowalający, umożliwiający dalszą jazdę – zaznaczył. Jak informuje KGP, o kontrolę można też zwrócić się osobiście w każdej jednostce policji lub telefonicznie, dzwoniąc pod numer alarmowy 112. – Dobrym rozwiązaniem jest poinformowanie policjantów o planowanym wyjeździe z kilkudniowym wyprzedzeniem. Dzięki temu można uniknąć dłuższego oczekiwania na przyjazd patrolu policji – informuje Komenda Główna Policji. Podczas ubiegłorocznych ferii na drogach zginęło 256 osób, a 174 osoby w wieku do lat 14 lat zostały ranne.",,
Polacy wybrali wydarzenie 2018 r. w kraju i na świecie,Zdaniem 40 proc. Polaków wydarzeniem roku 2018 r. w kraju było stulecie odzyskania niepodległości; według 6 proc. badanych najważniejszym wydarzeniem na świecie była wojna na Ukrainie – wynika z sondażu CBOS.,"Pod koniec roku CBOS zapytał Polaków (w pytaniu otwartym, czyli takim, w którym respondenci sami formułują odpowiedzi) o najważniejsze ich zdaniem wydarzenie mijających 12 miesięcy w Polsce i na świecie.Według 40 proc. respondentów najważniejszym krajowym wydarzeniem minionego roku były obchody stulecia odzyskania niepodległości.Na drugim miejscu uplasowały się wybory samorządowe, które były najważniejszym wydarzeniem dla 6 proc. ankietowanych.Jak podaje CBOS, równo 2 proc. badanych za najważniejsze wydarzenie uznało nieporozumienia i konflikty poprzedniego i obecnego rządu z Unią Europejską. Respondenci mówili ogólnie o „procesie rozkładu relacji z UE”, o odmiennych ocenach zmian w sądownictwie, wyrokach Trybunału Sprawiedliwości UE nakazujących cofnięcie zmian w Sądzie Najwyższym, o wszczęciu procedury z art. 7 traktatu o UE. Jak wynika z sondażu, w polityce międzynarodowej – podobnie jak w minionych latach – badanym trudniej przychodziło wymienienie jakiegoś wydarzenia, o którym można by powiedzieć, że było wydarzeniem roku. Aż 67 proc. ankietowanych nie zapamiętało żadnego takiego zdarzenia, kolejne 5 proc. uważa, że żadne z wydarzeń nie zasługuje na takie wyróżnienie.Najwięcej, bo 6 proc. respondentów odpowiedziało, że najważniejszym wydarzeniem minionego roku była wojna na Ukrainie. Badani wymieniali zarówno atak rosyjskiej marynarki na ukraińskie okręty na Morzu Azowskim, jak i wcześniejszą aneksję Krymu czy po prostu agresywną politykę międzynarodową Rosji.Po 3 proc. badanych sądzi, że najistotniejszym wydarzeniem międzynarodowym był szczyt klimatyczny w Katowicach, porozumienie USA z Koreą Północną oraz wyjście Wielkiej Brytanii z UE.Po 2 proc. badanych za najważniejsze w 2018 r. uznało: obchody stulecia odzyskania niepodległości przez Polskę organizowane na świecie; problem imigracji do Europy; różne osiągnięcia naukowe i technologiczne, o których media informowały w 2018 r. (lądowanie na Marsie, udaną próbę lotu prywatnej rakiety pasażerskiej w kosmos, rozpowszechnianie się samochodów elektrycznych, postępy w medycynie); kataklizmy w wielu rejonach świata, najczęściej związane z ociepleniem klimatu (pożary w Kalifornii czy w Grecji).Badanie przeprowadzono metodą wywiadów bezpośrednich wspomaganych komputerowo od 29 listopada do 9 grudnia na 942 dorosłych mieszkańcach Polski.",,
„Kluczowa dla interesów Polski była obecność Putina w Katyniu”. Donald Tusk przed sądem,"– Politycznie nie odpowiadałem za projekt wizyty prezydenta Lecha Kaczyńskiego 10 kwietnia 2010 r. w Katyniu – powiedział w poniedziałek były premier Donald Tusk, zeznając przed Sądem Okręgowym w Warszawie w procesie b. szefa tej kancelarii Tomasza Arabskiego.","Tusk został zapytany, co wie lub pamięta na temat organizacji wizyt delegacji polskich 7 i 10 kwietnia w Katyniu. Szef Rady Europejskiej oświadczył, że „nie leży w kompetencji premiera zajmowanie się stroną logistyczną tego rodzaju przedsięwzięć i inicjatyw” takich jak wizyty zagraniczne szefa rządu lub głowy państwa. – Jestem w stanie dość precyzyjnie opisać polityczny kontekst mojej wizyty 7 kwietnia, w dużo mniejszym stopniu – co zrozumiałe – wizyty prezydenta Lecha Kaczyńskiego – dodał Tusk. – Politycznie nie odpowiadałem za projekt tej drugiej wizyty – zaznaczył.              Powiedział też, że organizacją jego wizyt zagranicznych zajmowało się dość liczne grono urzędników, zarówno z jego ówczesnej kancelarii, jak i Ministerstwa Spraw Zagranicznych, a jeśli była taka potrzeba –  również z innych resortów. – Ale nie jest rolą premiera zajmować się w żadnym wypadku detalami organizacyjnymi – zastrzegł szef Rady Europejskiej. Do premiera – jak podkreślił – należy podjęcie decyzji, czy i dlaczego decyduje się na wizytę, jaki jest jej cel polityczny, co chce się osiągnąć dla państwa. Nie było planów wspólnej wizyty               Pytany, czy pojawiła się możliwość wspólnej wizyty jego oraz prezydenta Lecha Kaczyńskiego w Katyniu odpowiedział, że nie miał „takiego sygnału od prezydenta Lecha Kaczyńskiego”. – Powiem otwarcie: też nie spodziewałem się, aby tego typu inicjatywa ze strony prezydenta miała miejsce, też z racji doświadczeń, jeśli chodzi o tę momentami dość trudną kohabitację, (...) niezależnie od bardzo dobrych osobistych relacji – zaznaczył b. premier.              – W moich planach i, z tego, co pamiętam, w planach prezydenta Kaczyńskiego nie było wspólnej wizyty – oświadczył szef Rady Europejskiej. Pytania o lotnisko             Były premier  został zapytany,  czy przed swoją wizytą w Katyniu 7 kwietnia 2010 r. miał świadomość, w jakim stanie znajduje się lotnisko Siewiernyj w Smoleńsku. – Nie miałem wiedzy, żeby to się wiązało z jakimkolwiek ryzykiem. Miałem w pamięci fakty lądowania samolotu z polskimi delegacjami na tym lotnisku w przeszłości, włącznie z prezydentami Rzeczpospolitej – odpowiedział Tusk.              – To, co w pamięci mi zostało, to tylko ta świadomość, że lotnisko, które na co dzień jest nieczynne, na tego typu okoliczności jest przygotowywane i że nie wiąże się to z żadnymi zagrożeniami – podkreślił b. premier. Dodał, że „dziś szczególnie mocno” jest przekonany, że „brak zainteresowania premiera czy prezydenta szczegółami logistyki jest znacznie bezpieczniejszy, jeśli chodzi o wykonywanie lotów, niż nadmiar zainteresowania”.              Tusk został też zapytany, czy jego wizyta 7 kwietnia 2010 r. w jakiś sposób różniła się od wizyty prezydenta Lecha Kaczyńskiego trzy dni później. Były szef rządu powiedział, że celem jego wizyty było uczczenie ofiar zbrodni katyńskiej oraz „skłonienie” ówczesnego premiera Rosji Władimira Putina „do takiego samego gestu”. Przypomniał jednocześnie, że jego wizyta miała też część roboczą – spotkanie w Smoleńsku z Putinem i podpisanie kilku polsko-rosyjskich porozumień. „Prezydent forsował bardzo samodzielną politykę”              Donald Tusk mówił też o roli Lecha Kaczyńskiego.  – Politycznie rzecz biorąc, prezydent – na pewno dotyczy to prezydenta Lecha Kaczyńskiego – forsował bardzo samodzielną, moim zdaniem na granicy uprawnień konstytucyjnych aktywność zagraniczną. Podejmował decyzje polityczne – podkreślam, mogę tu mówić tylko o kontekście politycznym – często samodzielnie i bez jakichś szczególnych konsultacji z rządem – oświadczył.              – Jak podkreślam, w mojej ocenie było to niezgodne z duchem i literą konstytucji, chociaż oczywiście w naszym systemie politycznym nie jest tak łatwo rozdzielić kompetencje rządu i prezydenta – wskazał były premier. Oświadczył, że jako szef rządu odnosił czasami wrażenie, że samodzielność prezydenta „może przekraczać granice konstytucyjnego ładu”.              – W związku z tym jestem przekonany, że moi urzędnicy, przede wszystkim MSZ, wypełniali swoje obowiązki i starali się – jak na to wskazywała konstytucja – wpływać także – z korzyścią dla Rzeczpospolitej – na działania prezydenta. Ale nie zawsze ich sugestie – jak wiadomo – były respektowane – mówił Tusk. – Wszyscy jesteśmy ofiarami fałszywej narracji, która powstała wiele tygodni po katastrofie, z której miałoby wynikać, że to rząd w ramach także polityki zagranicznej podlegał i powinien wykonywać polecenia prezydenta, bo to jest po prostu nieprawda – dodał. Bez wpływu na miejsce lądowania              Donald Tusk podkreślił, że przed wyjazdem na uroczystości do Katynia (7.04.2010 r.) nie koncentrował się na kwestiach technicznych dotyczących przygotowania lotu. Jak zaznaczył, sam był „przedmiotem”, a nie „podmiotem” działań ws. przygotowań do wizyty. – Niezależnie od tego, jaka kultura polityczna panuje dzisiaj w Polsce na ten temat – nie jest i nie powinno być zadaniem premiera czy prezydenta wpływanie na jakiekolwiek decyzje dot. miejsca lądowania, momentu lądowania, kierunku lotu, charakteru maszyny, doboru maszyny etc. – podkreślił Tusk.              – To, nie mówię tylko tutaj o tej tragedii, ale na całym świecie wiadomo, że tego typu zachowania na pokładzie samolotu czy przed lotem mogą doprowadzić do tragedii z oczywistych względów – braku kompetencji polityków ws. lotniczych czy logistycznych. Więc z mojego punktu widzenia było to oczywiste, że nie powinien się tym interesować i nie powinienem w żaden sposób wpływać – zaznaczył b. premier.              Tusk pytany, kto zdecydował o tym, że lądowanie samolotów będzie miało miejsce na lotnisku Smoleńsk-Siewiernyj, podkreślił, że odpowiedzialne za to są służby bezpośrednio związane z lotnictwem, a „w tym przypadku pułk”. Dopytywany, czy Rosjanie odradzali wówczas lądowanie na lotnisku Smoleńsk-Siewiernyj, odpowiedział, że do niego takie informacje nie docierały. Proces Arabskiego i czterech urzędników                       Proces Arabskiego i czterech innych urzędników - zainicjowany prywatnym aktem oskarżenia - rozpoczął się przed Sądem Okręgowym w Warszawie w marcu 2016 r. Oskarżeni to, poza byłym szefem Kancelarii Prezesa Rady Ministrów z lat 2007-2013, dwoje urzędników kancelarii premiera – Monika B. i Miłosław K., oraz dwoje pracowników ambasady RP w Moskwie – Justyna G. i Grzegorz C. Grozi im do 3 lat więzienia.              Podstawą złożonego w grudniu 2014 r. prywatnego aktu oskarżenia jest art. 231 Kodeksu karnego, który przewiduje do 3 lat więzienia za niedopełnienie obowiązków funkcjonariusza publicznego.",,
Wniosek do TK o rozstrzygnięcie sporu kompetencyjnego między Sejmem a SN,"Marszałek Sejmu poinformowała w środę, że skierowała do TK wniosek o rozstrzygnięcie sporu kompetencyjnego między Sejmem a Sądem Najwyższym. Jeżeli Trybunał Konstytucyjny podejmie się sprawy, to wstrzymuje czwartkowe posiedzenie SN i wydanie decyzji – powiedziała Elżbieta Witek.","Marszałek Sejmu poinformowała na konferencji prasowej, że podpisała i skierowała do Trybunału Konstytucyjnego wniosek o rozstrzygnięcie sporu kompetencyjnego między Sejmem a SN, uwzględniając kompetencje prezydenta do powoływania sędziów. – Dlatego że decyzję o tym, jak wygląda ustrój sądów, regulują ustawy, a te przyjmuje Sejm – powiedziała Witek.  Jak mówiła, wniosek jest skierowany „w poczuciu odpowiedzialności za państwo”. – To nie jest fanaberia, to nie jest „widzimisię”, to jest sprawa bardzo poważna i uznałam, że mam jako marszałek obowiązek zapytać TK, jak to w końcu jest, czy Sejm ma prawo podejmować ustawy ws. organizacji sądów, tak jak to mówi TK, czy też nie – mówiła Witek.  – Jeżeli TK podejmie się tej sprawy, to to wstrzymuje czwartkowe posiedzenie (trzech izb) SN i wydanie decyzji – podkreśliła Witek.  W ubiegłym tygodniu I prezes SN Małgorzata Gersdorf przedstawiła pytanie prawne trzem Izbom SN: Cywilnej, Karnej i Pracy. Dotyczy ono udziału w składach sędziowskich osób wyłonionych przez obecną KRS. Jak mówił rzecznik SN sędzia Michał Laskowski, „pytanie wprost dotyczy statusu sędziów z pozostałych dwóch Izb SN”. Posiedzenie trzech Izb SN wyznaczono na 23 stycznia na godz. 11.",,
Polska w czołówce rozwoju wideo w internecie. Twórcy filmów zarobią miliony dolarów,Do 2021 r. sprzedaż dostępu do materiałów wideo w internecie wzrośnie w Polsce aż o 220 mln dol. Szybciej w regionie będzie rósł tylko rynek rosyjski – pisze „Rzeczpospolita”.,"Plasuje nas to w ścisłej czołówce 18 krajów Europy Wschodniej (wśród nich znalazły się m.in. kraje bałtyckie, rejon byłej Jugosławii, Rosja i Ukraina). Jak podaje Digital TV Research, z 15 mld nowych przychodów, jakie branża wideo w sieci odnotuje między 2015 i 2021 r., aż 724 mln zapewnią platformy rosyjskie, a następnie polskie (220 mln dol.).Dzięki temu przychody rynku serwisów subskrypcyjnych, filmów wypożyczanych w sieci czy darmowych platform udostępniających filmy w zamian za oglądanie reklam, skoczą w regionie do 1,98 mld dol. w 2021 r. z niespełna 0,5 mld dol. w 2015 r. i będą prawie trzykrotnie wyższe niż w tym roku.",,
Zakaz wjazdu na Ukrainę dla prezydenta Przemyśla został cofnięty,"– Zakaz wjazdu na Ukrainę wydany prezydentowi Przemyśla Robertowi Chomie został cofnięty – poinformował w piątek Michał Dworczyk, poseł PiS. Jak dodał, w związku z tym część posłów PiS weźmie udział w Forum Europa-Ukraina. Informację o cofnięciu zakazu wjazdu dla prezydenta potwierdziła też służba bezpieczeństwa Ukrainy. – Była to „pomyłka techniczna”, która została naprawiona – oświadczył ambasador Ukrainy w Polsce Andriej Deszczyca.","– Z zadowoleniem przyjęliśmy informację ambasadora Deszczycy o cofnięciu niezrozumiałego zakazu wjazdu na teren Ukrainy dla prezydenta Przemyśla – powiedział dziennikarzom Dworczyk, szef sejmowej komisji łączności z Polakami za granicą oraz przewodniczący polsko-ukraińskiej grupy parlamentarnej.– Teraz posłowie PiS będą indywidualnie podejmować decyzje o wyjeździe na Forum. Wiem, że część parlamentarzystów tam się zjawi, ja będę jedną z tych osób, które w Rzeszowie będą obecne – dodał. Zastrzegł, że do Rzeszowa nie dotrą już najprawdopodobniej marszałek Sejmu Marek Kuchciński i wicemarszałek Ryszard Terlecki, którzy mieli być jednymi z gości Forum. – Marszałkowie w Sejmu planują jednak z wyprzedzeniem swoje działania – wyjaśnił polityk.W czwartek Dworczyk informował, że dopóki nie zostanie rozwiązana kwestia zakazu wjazdu na Ukrainę prezydenta Przemyśla parlamentarzyści PiS nie zdecydują się na udział w rozpoczynającym się w piątek w Rzeszowie Forum Europa-Ukraina. – Do momentu rozwiązania problemu zakazu wjazdu prezydenta Chomy tego rodzaju kontakty zostają zawieszone – mówił. Forum Europa-Ukraina W X Forum Europa-Ukraina w Rzeszowie, poświęconym m.in. modernizacji i rozwojowi potencjału Ukrainy, mieli pierwotnie uczestniczyć m.in.: marszałek Sejmu Marek Kuchciński, wicemarszałek Ryszard Terlecki, marszałek Senatu Stanisław Karczewski oraz wiceszefowie MSZ: Renata Szczęch i Marek Ziółkowski. Dwudniowe forum rozpoczęło się w piątek. Prezydent Robert Choma, który w ubiegłym tygodniu był zaproszony do konsulatu RP we Lwowie na spotkanie opłatkowo-noworoczne, nie został wpuszczony na Ukrainę. Choma napisał w oświadczeniu, że wręczona mu na granicy decyzja o zakazie wjazdu na teren Ukrainy „nie zawiera żadnych wyjaśnień dotyczących powodów wydania zakazu, który obowiązuje do czasu odwołania”.Rzeczniczka SBU oświadczyła, że prezydent Przemyśla został uznany za persona non grata w grudniu w związku z jego „działalnością antyukraińską”, wyrażającą się m.in. w „popieraniu przez niego marszów antyukraińskich”. W czwartek rzeczniczka ukraińskiej dyplomacji Mariana Beca powiedziała, że MSZ oczekuje, iż sprawa zakazu wjazdu dla Chomy zostanie rozwiązana i nie będzie miała wpływu na stosunki między Kijowem a Warszawą.Zakaz uchylony na polecenie Poroszenki Z informacji PAP od źródeł w ukraińskim parlamencie wynika, że polecenie odwołania zakazu dla prezydenta Przemyśla miał wydać prezydent Ukrainy Petro Poroszenko.Według nieoficjalnych informacji PAP, Kancelaria Prezydenta RP była w stałym kontakcie z ambasadą Ukrainy w Polsce i administracją prezydenta Ukrainy Petra Poroszenki; interwencja ze strony Kancelarii przyczyniła się do zniesienia zakazu wjazdu na Ukrainę dla prezydenta Przemyśla Roberta Chomy.",,
Łapówka w zamian za prawo jazdy. Policja zatrzymała kursantkę,"Policjanci zatrzymali 46-letnią mieszkankę województwa śląskiego, która chciała wręczyć łapówkę egzaminatorowi Wojewódzkiego Ośrodka Ruchu Drogowego w Opolu. Teraz kobiecie grozi do 10 lat więzienia.",,,
„Nie ma jedynej słusznej recepty na kryzys”,"– Możemy być jednym z graczy z europejskich, jeśli nie będziemy zanadto zajmować się własnym podwórkiem i aferami. Uważam, że wejście Polski do strefy euro będzie miało wymiar bardzo mocno europejski, ale także globalny i warto grać na taką decyzję – stwierdził były prezydent RP Aleksander Kwaśniewski w rozmowie z TVP Info.",,,
Waszczykowski: Przez opozycję nie zobaczę się z Tillersonem,"Szef MSZ Witold Waszczykowski powiedział w Brukseli, że dostał zaproszenie na czwartek na spotkanie z sekretarzem stanu USA Rexem Tillersonem, ale nie będzie mógł skorzystać. Powód? „Opozycja w Polsce wymyśliła sobie dyskusję o wotum nieufności dla rządu”.","Minister brał udział w Brukseli w spotkaniu ministrów spraw zagranicznych krajów NATO.Waszczykowski powiedział dziennikarzom, że w Brukseli spotkał się m.in. z asystentem sekretarza stanu USA ds. europejskich Wessem Mitchellem. – Otrzymałem zaproszenie na rozmowę z Tillersonem jutro w Wiedniu, z której niestety nie mogę skorzystać, ponieważ opozycja w Polsce wymyśliła sobie dyskusję o wotum nieufności dla rządu. W związku z tym nie mogę skorzystać z tej oferty, aby porozmawiać z amerykańskim politykiem i muszę wrócić do Warszawy – powiedział.",,
Kierowcy będą mieli więcej czasu na zapłacenie mandatu,"Z 7 do 14 dni wydłuża się od 1 maja termin na uiszczenie grzywny za łamanie przepisów drogowych – pisze „Rzeczpospolita”. Dziennik dodaje, że więcej czasu na zapłatę zyska kierowca ukarany mandatem karnym zaocznym.","„Rzeczpospolita” zwraca uwagę, że mandaty karne zaoczne wystawiane są np. za wykroczenie drogowe zarejestrowane fotoradarem, nieprawidłowe parkowanie albo nieodśnieżenie chodnika przy domu. Rocznie policja potrafi zarobić w ten sposób dla budżetu nawet 300 mln zł.  Gazeta przypomina, że zmiany wprowadza nowela kodeksu wykroczeń, której kilka przepisów wchodzi w życie 1 maja. Między innymi ten o wydłużeniu terminu.  – Do tej pory wiele mandatów nie było opłacanych ze względu na zbyt krótki czas na ich uiszczenie – argumentował zmianę cytowany w artykule minister sprawiedliwości Zbigniew Ziobro. Gazeta zwraca uwagę, że to pociąga za sobą dalsze konsekwencje. „Sprawy muszą być kierowane do sądów, mimo że sprawca nie kwestionuje kary pieniężnej i chce ją uiścić” – czytamy.  Potwierdził to Andrzej Łukasik z Polskiego Towarzystwa Kierowców. – Zawsze lepiej mieć więcej czasu niż mniej – stwierdził. Jego zdaniem nie każdy jest w stanie w ciągu kilku dni zorganizować kilkaset złotych na najwyższy mandat.",,
Piraci uprowadzili grecki tankowiec z załogą,"Uzbrojeni piraci uprowadzili w Kamerunie kapitana i siedmiu członków 28-osobowej załogi greckiego tankowca „Happy Lady”. Do ataku doszło przed północą lokalnego czasu w kameruńskim porcie Limbe. Wśród porwanych jest pięciu Greków, dwóch Filipińczyków i jeden Ukrainiec. Ranny Grek trafił do szpitala.","Atak na statek postawił w stan gotowości greckie władze. W rozmowie telefonicznej premier Grecji Kyriakos Mitsotakis prosił ministra handlu morskiego Yannisa Plakiotakisa o „podjęcie wszelkich działań mających na celu pomyślnego zakończenia ​​incydentu”. Władze Kamerunu nie potwierdziły informacji o ataku. Przed miesiącem piraci porwali czterech członków załogi innego greckiego tankowca „Elka Aristote”. Miało to miejsce około 10 mil morskich od stolicy Togo, Lome. Trzech porwanych zostało zwolnionych 13 grudnia. Jeden mężczyzna zmarł. Według armatora jego śmierć mogła być skutkiem choroby. Rozciągająca się u zachodniego wybrzeża Afryki Zatoka Gwinejska stała się nowym światowym centrum piractwa, grabieży i porwań dla okupu. W nocy 21 grudnia piraci zaatakowali cztery statki w porcie Libreville w Gabonie. Zginął kapitan. Porwano czterech chińskich robotników. Ich los pozostaje nieznany.",,
Premier Wielkiej Brytanii: Umowa wyjścia z UE jest nie do zaakceptowania,"Premier Wielkiej Brytanii Boris Johnson ostrzegł w czwartek, że umowa z UE ws. brexitu jest „nie do zaakceptowania dla tego parlamentu i kraju” i wezwał do usunięcia z niej mechanizmu awaryjnego ws. Irlandii Płn. Dodał, że jest gotów zdecydować się na brexit bez umowy.","Przemawiając w Izbie Gmin po raz pierwszy jako premier Johnson powiedział, że „zdecydowanie wolałby wyjść (ze Wspólnoty) na podstawie porozumienia” i zapewnił, że „będzie pracował ze wszystkich sił, aby do tego doszło”. Ostrzegł zarazem, że jeśli UE odmówi renegocjacji warunków brexitu, to zdecyduje się wyprowadzić Zjednoczone Królestwo z Unii 31 października bez umowy.– Wszyscy ministrowie są zdeterminowani, by doprowadzić do wyjścia w tym terminie; inaczej groziłaby nam katastrofalna utrata zaufania – powiedział Johnson. Wyborcy „zastanawialiby się, czy politykom można kiedykolwiek zaufać w sprawie realizacji wydanych im instrukcji” – wyjaśnił.– Żaden kraj, który ceni sobie swoją niezależność i ma szacunek do siebie, nie mógłby się zgodzić na traktat sprowadzający się do rezygnacji z naszej niezależności gospodarczej i samorządności tak, jak robi to mechanizm awaryjny dla Irlandii Płn. Jego ograniczenie czasowe nie jest wystarczające (...), jedynym sposobem jest jego usunięcie – powiedział Johnson. Takie przesunięcie sprawy granicy między Irlandią i Irlandią Północną na kolejny etap rozmów – gdyby zostało zaakceptowane przez Brukselę – pozwoliłoby Wielkiej Brytanii na opuszczenie Wspólnoty pod koniec października, przed wznowieniem negocjacji o przyszłym porozumieniu handlowym.Jak zapewnił, „nie akceptuje tego, że te kwestie mogą być rozwiązane tylko przez pozostanie całego lub części Zjednoczonego Królestwa w unii celnej lub we wspólnym rynku” z Unią Europejską.– Istnieją dowody na to, że całkiem możliwe są też inne rozwiązania, będące w pełni zgodne z porozumieniem wielkopiątkowym, do przestrzegania którego wciąż pozostajemy zobowiązani – podkreślił.Pomimo wielokrotnych oświadczeń Brukseli wykluczających renegocjację porozumienia, Johnson oznajmił, że wydaje mu się, iż istnieją powody, dla których europejscy negocjatorzy „powinni zgodzić się na ustępstwa” i zapewnił, że rząd będzie o to zabiegał. Dodał jednak, że Wielka Brytania jest „lepiej przygotowana (na brexit bez umowy) niż wielu osobom się wydaje”. Zapowiedział przygotowania i rezerwy finansowe na taką ewentualność. Johnson poinformował też, że rząd nie wskaże kandydata do objęcia teki w nowej Komisji Europejskiej.– Chcę uwolnić naszych urzędników, aby zajęli się nową misją (wypracowywania porozumień handlowych). W żadnym wypadku nie nominujemy brytyjskiego komisarza do nowej Komisji Europejskiej – powiedział.Nowy premier zapowiedział również m.in. ustawowe uregulowanie praw po brexicie 3,2 miliona obywateli państw członkowskich UE mieszkających w Wielkiej Brytanii. To prawdopodobnie nie zmieni jednak obowiązku rejestracji w uruchomionym przez Home Office systemie osiedleńczym (EU Settlement Scheme), który pozwala na uregulowanie swojego statusu prawnego i zagwarantowanie prawa do pobytu niezależnie od wyniku negocjacji z UE.Johnson oznajmiłł, że jego ambicją jest sprawienie, by Wielka Brytania była „najwspanialszym miejscem na ziemi”.",,
KE wstrzemięźliwa wobec nowych sankcji na Rosję,"Komisja Europejska z dystansem odniosła się do zapowiedzianego apelu brytyjskiego ministra spraw zagranicznych Jeremy'ego Hunta, który chce, by Unia Europejska ramię w ramię z USA rozszerzyła sankcje wobec Rosji.","Hunt, który przebywa z wizytą w amerykańskiej stolicy, ma tam podkreślić, że prezydent Rosji Władimir Putin uczynił świat bardziej niebezpiecznym miejscem. Ma też zaznaczyć, że po ataku z użyciem środka chemicznego w Wielkiej Brytanii UE powinna zwiększyć presję na Rosję, by ta trzymała się międzynarodowych standardów.„Dziś Wielka Brytania prosi swoich sojuszników, aby poszli dalej, wzywa Unię Europejską, aby zadbała o kompleksowe sankcje wobec Rosji i abyśmy naprawdę stali ramię w ramię z USA” – cytuje pierwsze ważne przemówienie nowego szefa brytyjskiej dyplomacji Agencja Reutera. Komisja Europejska – jak wynika z wypowiedzi jej przedstawicieli – nie spieszy się z proponowaniem zaostrzenia podejścia do Moskwy. Rzeczniczka wysokiej przedstawiciel ds. zagranicznych UE Federiki Mogherini Maja Kocijanczicz mówiła na konferencji prasowej w Brukseli, że UE już wdrożyła „zdecydowane środki” w odpowiedzi na działania Rosji. Na początku sierpnia Stany Zjednoczone poinformowały, że nałożą nowe sankcje na Rosję w związku z wykazaniem, że Moskwa użyła środka paralityczno-drgawkowego przeciwko byłemu rosyjskiemu agentowi Siergiejowi Skripalowi i jego córce w Salisbury w Wielkiej Brytanii. Władze w Waszyngtonie ustaliły, że Rosja „użyła broni chemicznej lub biologicznej, naruszając prawo międzynarodowe, czy też użyła śmiertelnej broni chemicznej lub biologicznej przeciwko swoim własnym obywatelom”. Pierwsza transza sankcji ma dotyczyć „zakazu zezwoleń na eksport” do Rosji dóbr o szczególnym znaczeniu dla bezpieczeństwa narodowego. Kocijanczicz podkreśliła, że po ataku w Salisbury UE podjęła „szereg kroków”, które były ogłoszone na najwyższym szczeblu przez Radę Europejską. Środki odwetowe obejmowały wówczas wydalenie po kilku rosyjskich dyplomatów przez niemal wszystkie państwa UE. Rzeczniczka Mogherini zaznaczyła, że o wszelkich dalszych działaniach może zdecydować Rada UE, w której zasiadają przedstawiciele państw członkowskich. Na początku marca 66-letni Siergiej Skripal – były pułkownik GRU i współpracownik brytyjskiego wywiadu, w przeszłości skazany w Rosji za szpiegostwo na rzecz Wielkiej Brytanii – oraz towarzysząca mu 33-letnia córka Julia trafili do szpitala w stanie krytycznym. Stracili przytomność przed centrum handlowym w brytyjskiej miejscowości Salisbury po kontakcie z nowiczokiem, środkiem paralityczno-drgawkowym. Po kilku tygodniach opuścili szpital; są pod opieką brytyjskich służb bezpieczeństwa. O próbę zabicia Skripalów władze brytyjskie oskarżyły Rosję, co doprowadziło do głębokiego kryzysu w relacjach między Londynem i Moskwą. Wielka Brytania wydaliła grupę rosyjskich dyplomatów, a w ślad za nią uczyniło to w geście solidarności ponad 20 państw. Rosja odrzuca oskarżenia i utrzymuje, że zamach na Skripalów był prowokacją służb brytyjskich.",,
„Działamy ekspresowo”. Sasin o „trzynastce” i wzroście minimalnego wynagrodzenia,"Przyjmiemy ustawę, która będzie gwarantowała, że każdego roku jest wypłacana trzynasta emerytura – zapowiedział we wtorek szef Komitetu Stałego Rady Ministrów, wicepremier Jacek Sasin. Dodał, że takie rozwiązanie będzie dotyczyło również w przyszłości czternastej emerytury.","Na pytanie, jak będzie rozstrzygana kwestia dwóch trzynastych emerytur zapowiedzianych podczas lubelskiej konwencji PiS, Sasin odpowiedział, że były to dwie zapowiedzi. – Pierwsza zapowiedź nasza jest taka, że ta trzynastka, która została w tym roku emerytom i rencistom wypłacona, będzie stałym mechanizmem, czyli przyjmiemy ustawę, która będzie gwarantowała; to będzie ustawowy mechanizm, że każdego roku jest wypłacana trzynasta emerytura – powiedział.– W tej chwili mamy dodatkową propozycję dotyczącą roku 2021 i potem chcielibyśmy również to przeprowadzić jako stały mechanizm, że to będzie nie tylko trzynasta, ale – można powiedzieć – czternasta emerytura albo trzynastka dwa razy w roku – dodał.Rząd zajmie się wtorek m.in. projektem rozporządzenia ws. minimalnego wynagrodzenia oraz minimalnej stawki godzinowej w 2020 r.– Pokazaliśmy przy poprzednich naszych zapowiedziach, że działamy ekspresowo. To nie jest tak, że odkładamy robotę na później – powiedział w Programie 1 Polskiego Radia Sasin. Dodał, że kwota 2600 zł jest wyższa niż rząd planował wcześniej. – Propozycja, która została przedłożona przez minister rodziny to jest 2450 zł. Tyle wstępnie rząd kilka tygodni temu zaakceptował jako propozycję rządową do rozmów w komisji trójstronnej – przypomniał.– W tej chwili podjęliśmy decyzję i dzisiaj ona znajdzie potwierdzenie na posiedzeniu Rady Ministrów, że to będzie 2600 zł – powiedział.W sobotę premier Mateusz Morawiecki zapowiedział, że 1 stycznia 2020 roku płaca minimalna będzie podwyższona do 2600 zł. Oznacza to wzrost w stosunku do wcześniejszych zapowiedzi – w połowie czerwca rząd zaproponował Radzie Dialogu Społecznego (RDS), aby minimalne wynagrodzenie za pracę w 2020 r. wynosiło 2450 zł, a minimalna stawka godzinowa 16 zł. Na konwencji zapowiedziano, że pensja minimalna wzrośnie od 1 stycznia 2020 r. do 2600 zł, do końca 2020 r. do 3000 zł, a do końca 2023 r. do 4000 zł. – Nie sądzę, żeby to spowodowało jakąś konieczność nowelizacji czy zmiany tej propozycji budżetowej – ocenił. – Pokazaliśmy, że jesteśmy w stanie na tyle oszczędnie tymi pieniędzmi gospodarować, że potrafimy zrealizować duże programy – dodał. W tym kontekście wymienił rozszerzenie programu 500 Plus na pierwsze dziecko czy trzynastą emeryturę, które nie znalazły się początkowo w budżecie na 2019 r.Sasin był również pytany o zapowiedź, którą przekazał w Lublinie premier, a która dotyczy odliczania ZUS od dochodu. Wicepremier określił ją jako dalsze działanie zmniejszające obciążenia dla pracodawców. – My sobie oczywiście zdajemy sprawę, że podnoszenie płacy minimalnej jest wyzwaniem dla pracodawców, nie tylko tych pracodawców publicznych, ale również pracodawców prywatnych – mówił.Na uwagę, że opozycja odpowiada na propozycje PiS, że „Jarosław Kaczyński nie zna się na gospodarce"" i wieszczy katastrofę gospodarczą, zwłaszcza na rynku pracy, Sasin podkreślił, że „mamy w tej chwili zrównoważony budżet na przyszły rok, mimo, że wprowadziliśmy te nasze społeczne projekty i to w znacznie większym wymiarze niż zapowiadaliśmy, bo przecież nie było w tych pierwotnych naszych zapowiedziach trzynastej emerytury, 500 Plus na pierwsze dziecko”.",,
Pereira o walce PO z hejtem: To jakby diler walczył z używaniem narkotyków,"– Postawienie przez PO na walkę z hejtem to trochę tak, jakby właściciel kebabu walczył z otyłością albo diler walczył z używaniem narkotyków. Największy hejt w ostatnich latach był po stronie PO, która sama nazwała się totalną opozycją – powiedział w szef portalu tvp.info Samuel Pereira; wskazał na posła Krzysztofa Brejzę i Klaudię Jachirę, która znalazła się na listach wyborczych Koalicji Obywatelskiej.","Ireneusz Stachowiak, szef struktur Solidarnej Polski w woj. kujawsko-pomorskim, powiedział w TVP Info, że poseł Platformy Obywatelskiej Krzysztof Brejza, syn prezydenta Inowrocławia, „stał za zorganizowaną grupą hejterów”. – To on wymyślił wydział propagandy w inowrocławskim ratuszu. Jest pomysłodawcą farmy trolli – powiedział Stachowiak i wezwał Brejzę do dymisji.  Pytany o problem hejtu w polityce szef portalu tvp.info Samuel Pereira zauważył, że poseł Brejza jest bardzo aktywny w internecie. – Pisze bardzo często agresywne, krytyczne, a nawet obraźliwe wpisy w stosunku do nielubianych polityków, dziennikarzy – powiedział Samuel Pereira.  – Tym radykalizmem chciał zdobyć miejsce na listach do Sejmu, co mu się nie udało – zauważył.  Samuel Pereira odniósł się też do ataków Brejzy na dziennikarzy TVP. – To jest strach i próba selekcjonowania dziennikarzy na lepszych i gorszych – ocenił.",,
Merkel: Niemcy nie uznają aneksji Krymu. I nie zrezygnują z prób przywrócenia pełnej suwerenności Ukrainy,"– Aneksja Krymu oznaczała zakwestionowanie ładu pokojowego w Europie – powiedziała Angela Merkel na wspólnej konferencji prasowej z prezydentem Ukrainy Petrem Poroszenką. Kanclerz Niemiec podkreśliła, że nie uzna dokonanego przez Rosję zajęcie półwyspu.","Merkel zaznaczyła, Niemcy nie zrezygnują z zabiegów o przywróceniepełnej suwerenności i integralności terytorialnej państwa ukraińskiego.– Obejmuje to oczywiście Krym, ale przede wszystkim tereny wokół Doniecka iŁugańska – wyjaśniła kanclerz. Zdaniem Merkel zawieszenie broni „nie zostało dotąd osiągnięte”. W procesie wycofywania ciężkiej broni istnieją „poważne luki” po stronie separatystów - oceniła. „Nie istnieje alternatywa wobec porozumienia z Mińska” Poroszenko zapewnił, że Ukraina zrealizowała postanowienia z Mińska i wezwał Rosję do wywarcia presji na separatystów, aby również wywiązali się z zobowiązań. – Nie istnieje alternatywa wobec porozumienia z Mińska  -podkreślił. Poroszenko przyjechał do Berlina w pierwszą rocznicę referendum na Krymie,które doprowadziło do oderwania półwyspu od Ukrainy i jego nieuznawanej przez Zachód aneksji przez Rosję. Jest to jego pierwsza oficjalna wizyta wNiemczech. Prezydent Joachim Gauck powitał szefa państwa ukraińskiego zhonorami wojskowymi.",,
Kijów ma coraz mniej czasu  ws. Tymoszenko,"Ukraiński parlament zajmie się kompromisową ustawą w sprawie leczenia skazanych za granicą prawdopodobnie dopiero 21 listopada. Umożliwiłaby ona wyjazd Julii Tymoszenko na leczenie do Niemiec, a Ukrainie podpisanie umowy stowarzyszeniowej z Unią Europejską pod koniec listopada w Wilnie.","W porządku dziennym na jutro zapisano cztery ustawy dotyczące Julii Tymoszenko. Jednak żadna z nich nie ma szans na przyjęcie ponieważ nie jest wariantem kompromisowym. Takiego oczekuje rządząca Partia Regionów. Jest nadzieja na to, że do czwartku on pojawi się w Radzie Najwyższej. Tymczasem, 19 listopada do Kijowa ma przyjechać europejski komisarz do spraw rozszerzenia Štefan Füle. Jutro do ukraińskiej stolicy przybędą wysłannicy Parlamentu Europejskiego Pat Cox i Aleksander Kwaśniewski. Spędzą oni na Ukrainie cztery dni, a zatem będą mieli szanse obserwować głosowania w parlamencie zarówno jutro, jak i 21 listopada Jeszcze w zeszłym tygodniu Aleksander Kwaśniewski mówił o tym, że najpóźniej 19 listopada Rada Najwyższa powinna podjąć decyzję, co do losów Julii Tymoszenko. Wydaje się jednak, że Unia Europejska jest gotowa czekać do ostatniego momentu, a decyzja, czy podpisywać umowę stowarzyszeniową, czy nie, zapadnie tuż przed szczytem w Wilnie.  Merkel: kraje same decydują o swoim kierunku  Tymczasem do szybkiego spełnienia warunków podpisania umowy stowarzyszeniowej z UE wezwała Ukrainę kanclerz Niemiec Angela Merkel. W Bundestagu napomniała  Rosję, że żaden kraj nie ma prawa weta wobec decyzji o współpracy z Brukselą.  –  Oczekujemy podjęcia przez Ukrainę wiarygodnych kroków w kierunku spełnienia warunków podpisania umowy stowarzyszeniowej  – powiedziała Merkel w oświadczeniu rządowym przedstawionym w parlamencie w Berlinie. Szefowa niemieckiego rządu przypomniała o najważniejszych warunkachpostawionych Ukrainie przez ministrów spraw zagranicznych UE w 2012 roku, wtym zrewidowania systemu selektywnego wymiaru sprawiedliwości, któregosymbolem jest uwięzienie Julii  Tymoszenko. Merkel zapewniła, że Niemcy są gotowe wspierać, także finansowo, procesreform na Ukrainie. –  Warunki musi jednak stworzyć sama Ukraina, i to nie kiedyś w przyszłości, lecz teraz  – powiedziała. Jak zaznaczyła, w chwili obecnej nie wiadomo, czy Kijów zamierza spełnić warunki podpisania umowy. Kanclerz zapewniła, że jeśli Ukraina podpisze umowę i poniesie z tego powodu straty ze względu na negatywne reakcje ze strony Rosji, to UE powinna udzielić Ukraińcom pomocy. Wymieniła w tym kontekście dodatkowe możliwości zbytu dla ukraińskich towarów i pomoc w dziedzinie zaopatrzenia w energię. –  Kraje same decydują o swoim kierunku, nie może być prawa weta ze strony krajów trzecich  – podkreśliła Merkel. Jak dodała, temat ten poruszała w rozmowach z rosyjskim prezydentem Władimirem Putinem, zapewniając go, że PW nie jest skierowane przeciwko Rosji. Merkel zastrzegła, że Partnerstwo Wschodnie nie jest instrumentem unijnejpolityki rozszerzenia UE. Zaznaczyła, że w tym projekcie nie chodzi operspektywę wstąpienia do UE, lecz o wsparcie dla partnerów na wschodzie wprocesie demokratyzacji i modernizacji.",,
Sąd Najwyższy USA poparł Trumpa. Zakaz wjazdu obywateli z krajów muzułmańskich,"Sąd Najwyższy USA stanął po stronie administracji w sporze o ogłoszony przez prezydenta Donalda Trumpa zakaz wjazdu do Stanów Zjednoczonych obywateli z kilku państw, w których większość stanowią muzułmanie. Agencja Reutera pisała, że decyzja Sądu Najwyższego w tej sprawie, podjęta stosunkiem głosów 5-4, „jest jednym z największych zwycięstw prezydentury Trumpa”.","Sądy niższej instancji blokowały wprowadzony przez niego we wrześniu zakaz, podobnie jak jego dwie poprzednie wersje. Prezydent USA Donald Trump od objęcia urzędu w styczniu 2017 r. wydał łącznie trzy rozporządzenia imigracyjne obejmujące obywateli państw islamskich. Trzeci w kolejności dekret - z września 2017 r. - wprowadza zakaz wjazdu do USA dla obywateli sześciu państw zamieszkiwanych przez muzułmańską większość - Iranu, Libii, Syrii, Jemenu, Somalii i Czadu. Zakazem objęto ponadto obywateli Korei Północnej i niektóre osobistości oficjalne z Wenezueli. Obywatele Czadu zostali usunięci z powyższej listy 11 kwietnia tego roku w związku z tym, że władze tego kraju zaostrzyły procedury paszportowe. W grudniu Sąd Najwyższy zgodził się na wejście w życie tego rozporządzenia, do czasu wydania wyroku w sprawie. Teraz Sąd Najwyższy uznał, że ci, którzy kwestionowali legalność zakazu, nie wykazali, iż narusza on przepisy imigracyjne USA bądź pierwszą poprawkę do konstytucji, zabraniającą m.in. ograniczania wolności religii. W uzasadnieniu wyroku Sądu Najwyższego potwierdzono szeroko pojęte prawo prezydenta do decydowania o tym, komu wolno wjechać do Stanów Zjednoczonych. Oznacza to - jak pisze Agencja Reutera - że obecny zakaz może pozostać mocy i że Trump mógłby ewentualnie objąć nim kolejne kraje. Prezydent argumentuje, że jego polityka w tej kwestii jest potrzebna, by chronić kraj przed atakami islamistów. Prezydent USA zareagował na Twitterze: „SĄD NAJWYŻSZY PODTRZYMUJE ZAKAZ (...) TRUMPA. WOW!”.",,
Demonstranci wdarli się do ambasady USA w Bagdadzie. Interweniuje wojsko,Kilkaset osób zebrało się we wtorek przed budynkiem ambasady w Bagdadzie w proteście przeciw amerykańskim nalotom na cele związane z szyicką milicją Kataib Hezbollah. Demonstranci wyłamali jedną z bram placówki i wtargnęli na jej teren – informuje AP.,"Demonstranci wyłamali boczną bramę. Kilkudziesięciu uczestników protestu, z których część miała na sobie mundury milicji, weszło na teren ambasady i zatrzymało się ok. 200 metrów od jej głównego budynku. Jak podawała AP, na dachu widać było sześciu amerykańskich żołnierzy z bronią wycelowaną w manifestantów.Reuters, powołując się na źródła w irackim Ministerstwie Spraw Zagranicznych, poinformował, że ambasador USA i inni pracownicy placówki w trakcie protestów zostali ewakuowani.Wcześniej demonstranci próbowali wedrzeć się do ambasady, rzucali w jej kierunku butelki, cegły i kamienie, niszczyli kamery monitoringu i podpalili puste przyczepy, z których korzystali pracownicy ochrony ambasady. Powiesili też na ogrodzeniu placówki żółte flagi wspieranej przez Iran szyickiej milicji Kataib Hezbollah. Skandowali hasła wymierzone w USA, prezydenta Donalda Trumpa i Izrael.Po kilku godzinach od rozpoczęcia protestu przeciw jego uczestnikom użyto gazu łzawiącego i granatów hukowych. Niektórzy członkowie milicji wzywali do rozejścia się. „Przekazaliśmy naszą wiadomość, proszę opuścić teren, żeby uniknąć rozlewu krwi” - ogłaszano przez megafon.Jak podają agencje, nie ma doniesień o rannych.",,
"„Palikot, czy Guz? Wybieram Guza”","– OPZZ rozważy udział w Kongresie Lewicy - zapowiedział
przewodniczący Jan Guz, który spotkał się z szefem SLD Leszkiem
Millerem. Przewodniczący SLD stwierdził, że jeśli ma wybierać, kto weźmie udział w Kongresie Lewicy – Guz czy Janusz Palikot – wybiera lidera OPZZ.","Guz nie przesądził, czy Porozumienie weźmie udział w Kongresie Programowym Lewicy. Powiedział po spotkaniu z szefem SLD, że OPZZ rozważa możliwość wzięcia udziału w tym spotkaniu, ale chce odpowiedzi, czy będą w nim uczestniczyć liberałowie i konserwatyści, „którzy nie tak dawnogłosowali za podniesieniem wieku emerytalnego i płacy minimalnej”.– Jeśli oni tam będą, to zastanawiamy się, czy dla nas jest tam miejsce i czypowinniśmy tam być – powiedział Guz.Miller w odpowiedzi na te słowa zadeklarował, że wybiera Guza. –Jeżeli szefOPZZ stawia przede mną dylemat, czy na Kongresie Lewicy ma być JanuszPalikot, albo czy ma być Jan Guz, odpowiadam: jestem po stronie Jana Guza,jego związków zawodowych, jego reprezentacji pracowniczej – powiedziałMiller. – Jednym słowem jestem po stronie ludzi pracy, a nie Janusza Palikota – dodał.Były premier nie odpowiedział wprost napytanie, czy jeśli Aleksander Kwaśniewski uzależni swój udział w kongresie oduczestnictwa w nim Janusza Palikota, to Palikot będzie uczestnikiem kongresu. Miller zapewnił ponadto, że 1 maja SLD i OPZZ będą wspólnie świętować.Organizowany przez SLD Kongres Programowy Lewicy ma się odbyć 16 czerwca naStadionie Narodowym w Warszawie. Ma wziąć w nim udział ponad sto partii,organizacji i stowarzyszeń. Miller poinformował wcześniej, że zaproszenieprzyjęli b. prezydenci: Lech Wałęsa, gen. Wojciech Jaruzelski i AleksanderKwaśniewski, którzy mają być honorowymi gośćmi kongresu. Kwaśniewski uważa,że w kongresie powinien uczestniczyć Ruch Palikota. SLD nie widzi natomiastna kongresie miejsca dla lidera tej partii Janusza Palikota.",,
Minibus zderzył się z ciężarówką. Nie żyją 22 osoby,Co najmniej 22 osoby zginęły w sobotę w północnym Egipcie w wyniku zderzenia minibusa z ciężarówką na autostradzie prowadzącej z Port Saidu do miasta Damietta. Ofiary to głównie robotnicy z miejscowej fabryki odzieży.,"Do wypadku doszło około 200 km na północ od stolicy kraju, Kairu. Według miejscowych służb medycznych zginęły 22 osoby. Rannych zostało osiem osób, stan niektórych jest poważny.              Jak pisze agencja AP, w Egipcie wyjątkowo często dochodzi do poważnych wypadków autobusowych i samochodowych z powodu przekraczania prędkości, nieostrożnej jazdy, złych warunków drogowych i nieprzestrzegania przepisów ruchu drogowego.              Według oficjalnych statystyk w kraju w 2018 r. miało miejsce ponad 8 tys. wypadków, w których zginęło ponad 3 tys. osób, a około 12 tys. zostało rannych.",,
To on zaprojektował słynną „skarbonkę”. Karol Śliwka nie żyje,"Karol Śliwka, autor kultowych znaków graficznych, plakatów i etykiet, zmarł w poniedziałek w Cieszynie w wieku 85 lat. Zasłynął  jako twórca słynnej „skarbonki” – logo banku PKO. Projektował też m.in. opakowania wielu produktów Wedla oraz popularnych męskich kosmetyków w czasach PRL.","– Trudno przecenić wpływ, jaki Karol Śliwka wywarł na kształt kultury wizualnej polskiej codzienności. Jego niezwykle bogaty dorobek – znaki graficzne, plakaty, opakowania czy etykiety, na stałe wpisały się w kanon polskiego projektowania graficznego – powiedziała Dorota Lewandowska z Muzeum Miasta Gdyni.              Karol Śliwka urodził się 16 października 1932 r. w Harbutowicach koło Skoczowa na Śląsku Cieszyńskim. Po studiach na wydziale malarstwa warszawskiej ASP pozostał w stolicy.  Zadebiutował w 1957 r. w ogólnopolskim konkursie na projekty graficzne opakowań papierosów. Otrzymał w nim pierwszą nagrodę za opakowanie papierosów „Syrena”.",,
Sasin: Koalicja PO i Nowoczesnej strzałem w stopę,"– Nie obawiam się koalicji Platformy i Nowoczesnej w wyborach samorządowych, to jest strzał w stopę tych dwóch partii – ocenił w piątek przewodniczący Komitetu Stałego Rady Ministrów Jacek Sasin.","Nowoczesna i Platforma Obywatelska zapowiedziały w piątek budowę koalicji na tegoroczne wybory samorządowe. Koalicja ma dotyczyć na razie wyborów do sejmików województw – ogłosili w piątek w Sejmie liderzy obu partii: Grzegorz Schetyna i Katarzyna Lubnauer.Sasin pytany przez dziennikarzy, czy nie obawia się koalicji PO-Nowoczesna odpowiedział, że nie. – Nie tylko nie obawiam się koalicji Nowoczesnej i Platformy Obywatelskiej, ale uważam, że to jest strzał w stopę tych dwóch partii – ocenił.  Jak dodał, nie wierzy w to, że elektoraty się „w taki prosty sposób sumują”. W jego opinii „autorzy tego pomysłu srogo się na tym zawiodą”.  – Jestem przekonany, że wśród wyborców Nowoczesnej jest wielu uczciwych ludzi, którzy uznali, że warto popierać Nowoczesną, bo są liberalni, bo są lewicowi, bo wyznają program, który ta partia głosi, ale nie chcieli mieć nic wspólnego z patologiami Platformy Obywatelskiej, z tym całym bagażem, który PO za sobą ciągnie – z Hanną Gronkiewicz-Waltz, z (Stanisławem) Gawłowskim, z innymi osobami, na których ciążą różnego rodzaju zarzuty czy podejrzenia – mówił Sasin.",,
Będzie wniosek o uchylenie immunitetu Budce. Poszło o słowa nt. rzecznika dyscyplinarnego,"Poseł PO Borys Budka stwierdził w RMF FM, że rzecznik dyscyplinarny sędziów sądów powszechnych działał na polecenie ministra sprawiedliwości Zbigniewa Ziobry. – Nie będę krył się za immunitetem – dodał Budka. Do słów polityka ustosunkował się zastępca rzecznika Przemysław Radzik, który zaprzeczył wersji Budki. „W najbliższych dniach moi pełnomocnicy skierują prywatny akt oskarżenia i wniosek o uchylenie immunitetu posłowi Budce” – napisał Radzik na Twitterze.","W RMF FM Budka porównał sytuację w Polsce do tej, którą widzimy w Turcji, gdzie doszło do masowych aresztowań sędziów. – Jeszcze nie, ale jeśli PiS utrzyma się u władzy, to się nie zdziwię – powiedział, zapytany, czy widział w Polsce masowe aresztowania sędziów. – Jeżeli komuś za zadanie pytania Sądowi Najwyższemu grozi się z artykułu 231., co wczoraj zrobił pan sędzia rzecznik dyscyplinarny na polecenie Ziobry, to jesteśmy w kraju, który... – mówił Budka, któremu przerwał prowadzący, dopytując, czy sędzia działał na polecenie ministra Ziobry.  – Tak powiedziałem – potwierdził Budka, na co prowadzący odpowiedział, że „jakby był sędzią, to by go pozwał”.  – Proszę bardzo. Nie będę krył się za immunitetem. Stworzono system prawny, który jest systemem państw autorytarnych – odpowiedział Budka.  Do słów polityka odniósł się zastępca rzecznika dyscyplinarnego sędziów sądów powszechnych Przemysław Radzik. „Poseł Budka w „Rozmowie RMF FM” kłamie. RDSSP i ZRDSSP nigdy i od nikogo nie otrzymywali żadnych poleceń lub wskazówek co do wykonywania swoich czynności” – napisał.   Jak dodał w najbliższych dniach jego pełnomocnicy skierują prywatny akt oskarżenia i wniosek o uchylenie immunitetu Budce.",,
Górnicy świętują Barbórkę. Branżę czeka spowolnienie,"Spółki węglowe wydają w tym roku rekordowo dużo – w sumie około 4,2 mld zł – na inwestycje, ale też zmniejszają zyski. Wiele wskazuje na to, że branżę czeka spowolnienie. Tradycyjny Dzień Górnika jest obchodzony już od kilku dni nie tylko na Górnym Śląsku, ale również w innych regionach, gdzie świętują m.in. górnicy węgla brunatnego, pracownicy kopalń rud miedzi, cynku i ołowiu, soli, a także załogi zakładów wydobywczych nafty i gazu, wód leczniczych i termalnych.","Tegoroczną Barbórkę górnictwo węgla kamiennego świętuje w sytuacji spadającego wydobycia i sprzedaży węgla kamiennego. Z  powodu zmniejszenia importu rosną zwały niesprzedanego surowca. Spółki węglowe wydają w tym roku rekordowo dużo – w sumie około 4,2 mld zł – na inwestycje, ale też zmniejszają zyski. Wiele wskazuje na to, że branżę czeka spowolnienie.Wraz z firmami eksploatującymi kopaliny pospolite – kruszywa, piasek i żwir – w Polsce jest ponad 7,5 tys. zakładów górniczych – 43 podziemne, 94 otworowe i niemal 7,4 tys. odkrywkowych. Łącznie krajowy przemysł wydobywczy bezpośrednio zatrudnia ponad 180 tys. pracowników. Najwięcej – ponad 83 tys. osób – pracuje w kopalniach węgla kamiennego. Kilkakrotnie więcej osób zatrudniają firmy kooperujące z górnictwem.Na Górnym Śląsku obchody Barbórki trwają od kilku dni. W kościołach i cechowniach kopalń odbywają się msze w intencji górników; w niedzielę jedną z nich odprawił w Rudzie Śląskiej-Bielszowicach metropolita katowicki abp Wiktor Skworc. Barbórka jest obchodzona w dniu, kiedy Kościół wspomina św. Barbarę z Nikodemii – patronkę dobrej śmierci i trudnej pracy. To właśnie do niej zwracają się górnicy z prośbą o opiekę i bezpieczne szychty. Z okazji Barbórki podczas okolicznościowych akademii są wręczane odznaczenia, spotykają się jubilaci i emeryci, grają górnicze orkiestry; związki zawodowe organizują biesiady piwne. Premier chce unowocześnienia branży górniczejW sobotnich uroczystościach, organizowanych w Katowicach przez Polską Grupę Górniczą, wziął udział premier Mateusz Morawiecki, który wyraził przekonanie, że do obrony polskiego modelu górnictwa wobec żądań Unii Europejskiej dotyczących klimatu potrzebne jest unowocześnienie tej branży. Apelował o wspólne wypracowanie rozwiązań, które pozwolą utrzymać wielki przemysłowy potencjał Śląska.Prezydent Andrzej Duda uczestniczył w sobotę w uroczystej akademii barbórkowej w Kopalni Węgla Brunatnego Turów w Bogatyni. Podkreślał, że wydobycie węgla to wielkie zadanie i służba, którą górnicy realizują dla Polski, zapewniając bezpieczeństwo energetyczne. Prezydent zaznaczył, że transformacja energetyczna w celu ochrony klimatu musi się odbywać przy poszanowaniu ludzi.",,
"CBOS: Religijność Polaków stabilna, wzrost negatywnych ocen Kościoła","Wprawdzie nadal większość Polaków (58 proc.) pozytywnie ocenia sytuację Kościoła katolickiego w naszym kraju, jednak w ostatnich latach, a zwłaszcza w ostatnim miesiącu, zauważalny jest w tym zakresie spadek ocen pozytywnych i wzrost negatywnych – podaje CBOS, opierając się na badaniach przeprowadzonych przed i po premierze filmu „Kler” Wojciecha Smarzowskiego.","28 września premierę kinową miał nowy film Wojciecha Smarzowskiego pt. „Kler”, który od początku bije rekordy oglądalności, przyczyniając się jednocześnie do wzmożonej debaty publicznej na temat sytuacji Kościoła katolickiego w Polsce i na świecie. We wrześniowym i październikowym badaniu, a więc przed premierą filmu i niedługo po niej, poza monitorowanymi co miesiąc wskaźnikami religijności Polaków odnoszącymi się do wiary i praktyk religijnych, CBOS poprosił badanych o ocenę sytuacji Kościoła katolickiego w Polsce, Europie i na świecie. Deklaracje wiaryCBOS stwierdza, że deklaracje dotyczące wiary w Boga są u Polaków niemal powszechne i zmieniają się w niewielkim stopniu. Z systematycznie prowadzonych badań wynika, że od końca lat 90. niezmiennie ponad 90 proc. ankietowanych (obecnie 92 proc.) uważa się za wierzących, w tym mniej więcej co dziesiąty (ostatnio co dwunasty) ocenia swoją wiarę jako głęboką. Odsetek osób zaliczających się do raczej lub całkowicie niewierzących pozostaje od lat stosunkowo niski (3-8 proc.). Po 2005 r. zauważalny był nieznaczny wzrost odsetka osób określających się jako niewierzące i spadek odsetka głęboko wierzących, jednak w ostatnich siedmiu latach można mówić o stabilizacji deklaracji w tym zakresie. Udział w praktykach religijnychPoziom zaangażowania Polaków w praktyki religijne, który w latach 1997-2005 pozostawał w miarę stabilny, po 2005 r. również zaczął dość istotnie słabnąć. W latach 2005-13 zmniejszył się odsetek respondentów praktykujących regularnie, przynajmniej raz w tygodniu (z 58 do 50 proc.), wzrósł zaś tych, którzy w ogóle nie biorą udziału w praktykach religijnych (z 9 do 13 proc.). Więcej też osób zaczęło przyznawać, że praktykuje nieregularnie (wzrost z 33 do 37 proc.). Od 2012 r. można jednak mówić o stabilizacji wskazań w tym zakresie. Poziom deklarowanych praktyk religijnych utrzymuje się w ostatnich latach niemal bez zmian. Do regularnie praktykujących religijnie (przynajmniej raz w tygodniu) zalicza się mniej więcej co drugi dorosły Polak, natomiast co ósmy w ogóle nie praktykuje. Z połączenia deklaracji wiary i praktyk religijnych wynika, że od 2005 do 2012 r. odsetek osób wierzących i regularnie praktykujących zmniejszył się w Polsce z 58 do 50 proc. , nieznacznie przybyło zaś wierzących i praktykujących nieregularnie (z 32 do 35 proc.), niewierzących i praktykujących (z 1 do 2 proc.) oraz niewierzących i niepraktykujących (z 3 do 6 proc.). Natomiast od 2012 r. deklaracje w omawianym zakresie utrzymują się na niemal niezmienionym poziomie. Zgodnie z nimi mniej więcej co drugi dorosły Polak określa się mianem wierzącego i regularnie praktykującego religijnie. Stosunek Polaków do nauczania KościołaStabilne w ostatnich latach są również deklaracje dotyczące zgodności wyznawanej wiary z nauczaniem Kościoła katolickiego. Po wzroście poziomu ortodoksyjności odnotowanym w 2005 r., w związku ze śmiercią Jana Pawła II, w kolejnych latach stopniowo zaczął się zwiększać odsetek osób twierdzących, że wierzą na swój własny sposób (w latach 2005-10 łączny wzrost takich deklaracji o 14 pkt. proc.), zmniejszała się natomiast liczba respondentów wierzących i stosujących się do wskazań Kościoła (z 66 w maju 2005 do 46 proc. pięć lat później). Zindywidualizowaną religijność częściej niż inni przejawiają osoby nieregularnie i sporadycznie uczestniczące w praktykach religijnych, mające od 25 do 34 lat, mieszkające w dużych, ale nie największych miastach oraz określające swoje poglądy polityczne jako lewicowe lub centrowe. Z kolei wiarę zgodną z nauczaniem Kościoła najczęściej deklarują osoby regularnie praktykujące religijnie, identyfikujące się z prawicą, mające co najmniej 65 lat, najsłabiej wykształcone, uzyskujące stosunkowo niskie dochody per capita i mieszkające na wsi. Są to głównie emeryci, renciści i rolnicy. Do niewierzących zaś najczęściej zaliczają się respondenci niepraktykujący religijnie, mający od 18 do 24 lat, uczniowie i studenci oraz mieszkańcy największych miast. Oceny sytuacji Kościoła katolickiegoO ile religijność Polaków od wielu lat pozostaje stabilna, o tyle postrzeganie sytuacji Kościoła katolickiego w ostatnich latach dość istotnie zmieniło się na jego niekorzyść. Co więcej, jeżeli chodzi o postrzeganie sytuacji Kościoła w Polsce, dostrzegalny jest wzrost negatywnych ocen nie tylko w ostatnich latach (wyraźnie mniejszy niż odnośnie wymiaru globalnego), ale również w ostatnich miesiącach – między wrześniem a październikiem (większy niż w odniesieniu do Europy i świata). Zdaniem CBOS może to oznaczać, że film „Kler” nie pozostał w tym względzie bez echa. Wprawdzie nadal większość badanych pozytywnie ocenia sytuację Kościoła w naszym kraju (58 proc.), jednak w ostatnich latach, a zwłaszcza w ostatnim miesiącu, zauważalny jest w tym zakresie spadek ocen pozytywnych i wzrost negatywnych. Istotnie gorzej niż w Polsce postrzegana jest sytuacja Kościoła w wymiarze europejskim (jedynie 33 proc. opinii pozytywnych) i światowym (40 proc. opinii pozytywnych). Postrzeganie Kościoła w wymiarze globalnym pozostaje stabilne w dwóch ostatnich miesiącach, natomiast w ostatnich latach widoczny jest znaczący wzrost negatywnych ocen sytuacji Kościoła na świecie (z 32 w 2015 r. do 49 proc. obecnie), a jeszcze większy w Europie (z 32 do 53 proc.).Tym samym sytuacja Kościoła katolickiego poza Polską częściej postrzegana jest negatywnie niż pozytywnie. Z pewnością na zmianę obrazu tej instytucji w ostatnich latach wpłynęła ujawniona skala przestępstw seksualnych w Kościele oraz podejmowanie niewystarczających działań w rozwiązywaniu problemów, w tym zwłaszcza pedofilii wśród księży. Krytycyzm w ocenie sytuacji Kościoła w wymiarze lokalnym i globalnym jest zazwyczaj tym większy, im wyższy poziom wykształcenia respondentów, bardziej znacząca ich pozycja zawodowa, wyższe dochody w przeliczeniu na osobę w gospodarstwie domowym oraz im rzadsze uczestnictwo w praktykach religijnych; częstszy jest też w dużych miastach niż w małych miejscowościach. Osoby młodsze częściej niż starsze krytycznie odnoszą się do sytuacji Kościoła w Polsce, z kolei starsi badani gorzej niż młodsi postrzegają pozycję Kościoła w Europie i na świecie. Wzrost krytycyzmu w ocenie sytuacji Kościoła w Polsce w ostatnich dwóch miesiącach jest szczególnie widoczny wśród najmłodszych respondentów (mających od 18 do 24 lat). Pierwszy raz w historii badań CBOS sytuacja Kościoła w Europie i na świecie częściej postrzegana jest negatywnie niż pozytywnie. Pozycja Kościoła katolickiego w Polsce oceniana jest przez badanych wprawdzie wyraźnie lepiej niż ogólnie w Europie czy na świecie, jednak i w wymiarze krajowym zauważalny jest, zwłaszcza w ostatnich miesiącach, wzrost ocen negatywnych, który prawdopodobnie można wiązać m.in. z szeroko komentowanym i oglądanym filmem „Kler”.Co jednak istotne, wzrost krytycyzmu w ocenie sytuacji Kościoła w Polsce w żaden sposób nie wpływa na monitorowaną religijność Polaków, która - mierzona deklaracjami wiary i praktyk religijnych - od wielu lat pozostaje stabilna. Niezmiennie mniej więcej połowa dorosłych respondentów zalicza się do grona wierzących i regularnie praktykujących religijnie. Także w ostatnich dwóch miesiącach deklaracje wiary i praktyk religijnych Polaków w zasadzie się nie zmieniły. Badanie „Aktualne problemy i wydarzenia” (340) przeprowadzono metodą wywiadów bezpośrednich (face-to-face) wspomaganych komputerowo (CAPI) w dniach 6-13 września 2018 r. na liczącej 1023 osoby reprezentatywnej próbie losowej dorosłych mieszkańców Polski. Badanie „Aktualne problemy i wydarzenia” (341) przeprowadzono metodą wywiadów bezpośrednich (face-to-face) wspomaganych komputerowo (CAPI) w dniach 4-11 października 2018 r. na liczącej 1016 osób reprezentatywnej próbie losowej dorosłych mieszkańców Polski.",,
"„Wiemy, że diabeł woli społeczności podzielone”. Franciszek o budowniczych murów","Światowe media cytują ostre słowa papieża na temat polityków inicjujących budowę wszelkich zapór. Podczas Światowych Dni Młodzieży w Panamie Franciszek powiedział do zgromadzonych, że „budowniczowie murów sieją strach” i „dzielą ludzi”.","– Wiemy, że ojciec kłamstw, diabeł, woli społeczności podzielone i skłócone – powiedział papież w czwartek wieczorem do dziesiątków tysięcy  uczestników Światowych Dni Młodzieży zgromadzonych w parku na obrzeżach stolicy Panamy.  Franciszek wspomniał o dwóch rodzajach budowniczych – tych, którzy budują mosty i tych, którzy stawiają  mury. – Konstruktorzy murów sieją strach i chcą podzielić ludzi. Kim wy chcecie być? – zwrócił się papież do wiernych.  A gdy ci odkrzyknęli, że „budowniczymi mostów”, Franciszek odparł: „Odrobiliście lekcję. To mi się podoba”.",,
Donald Trump wozi się nową Bestią. Kosztowała 16 mln dolarów,"Nowy Cadillac One, zwany potocznie Bestią, zadebiutował w Nowym Jorku. Za najnowszą opancerzoną limuzynę Donalda Trumpa gabinet prezydencki zapłacił niemal 16 mln dolarów. Wyposażenie zbudowanego na zamówienie cadillaca owiane jest ścisłą tajemnicą. Barack Obama – którego Bestia została zakupiona w 2009 r.  – mówił, że jest to „osobówka o trwałości i wyposażeniu czołgu”. Bestia jest lądowym odpowiednikiem Air Force One.",,,
Prezes NBP spotkał się z Czarneckim i Chrzanowskim. Był nagrywany? „Bardzo możliwe”,"Prezes NBP Adam Glapiński potwierdził w piątkowej rozmowie z dziennikarzami, że brał udział w spotkaniu z Leszkiem Czarneckim oraz b. szefem KNF Markiem Chrzanowskim. – Było takie krótkie spotkanie kurtuazyjne ze świadkami w gronie kilku osób – powiedział.","W piątek Glapiński pytany był przez dziennikarzy w Jasionce k. Rzeszowa, czy brał udział w spotkaniu z Leszkiem Czarneckim i prezesem KNF Markiem Chrzanowskim, już po nagranym spotkaniu bankiera z Chrzanowskim, o którym poinformowały we wtorek „Gazeta Wyborcza” i „Financial Times”. – Nie pamiętam dobrze tych dat, bo tu w ogóle mówi się o jakimś momencie sprzed sześciu miesięcy chyba, czy siedmiu. Było jedno takie spotkanie i może ono było właśnie wtedy. Było takie krótkie spotkanie kurtuazyjne ze świadkami w gronie kilku osób z notatką w ramach wszystkich procedur, na którym – o ile pamiętam – to pan Czarnecki przedstawił swoje zobowiązania wobec swojego banku w ramach porozumienia, które zawarli z KNF. Taki sukces, takie uwieńczenie długich negocjacji i rozmów. Normalna, naturalna rzecz – powiedział Glapiński. Pytany, czy spodziewa się tego, iż ono było również nagrywane, szef NBP odparł, że tak. – Bardzo możliwe, bo z tego co słyszę przynajmniej od takiego adwokata, to być może wszystko w ogóle nagrywał, może także swoją żonę Jolantę Pieńkowską. Jest bardzo możliwe, że i tę rozmowę nagrywał, ale ja nie mam nic do ukrycia – podkreślił Glapiński.",,
Gigantyczna defraudacja podczas budowy rezydencji Putina,"Moskiewski sąd nakazał umieszczenie w areszcie Dmitrija Siergiejewa, dyrektora firmy Bałtstroj. To efekt śledztwa dotyczącego defraudacji przy budowie obiektów rezydencji prezydenta Rosji Władimira Putina, leżącej w Nowo-Ogariewie pod Moskwą.","Śledztwo dotyczy kontraktu państwowego na budowę i restaurację obiektów oraz pomieszczeń w rezydencji rosyjskiej głowy państwa. Prace prowadzone były w latach 2012-15. Komitet Śledczy uważa, że doszło do zmowy, której celem było zdefraudowanie środków budżetowych, i że sprzeniewierzono przy tych pracach 225 mln rubli (obecnie – ponad 3,8 mln USD).Od marca bieżącego roku zatrzymano w tej sprawie kilka osób, głównie biznesmenów z Petersburga. Trzech zatrzymanych zawarło ugodę. Jednym z nich jest szef przedsiębiorstwa Ateks, które podlega Federalnej Służbie Ochrony (FSO), odpowiedniczce polskiego BOR-u. W zaparteZarzuty wobec dyrektora Bałtstroju dotyczą w szczególności sprzeniewierzenia środków na budowę podlegającego FSO tzw. Obiektu nr 53, czyli gmachu w Nowo-Ogariewie przeznaczonego na oficjalne przyjęcia. Siergiejew nie przyznaje się do winy.Bałtstroj wchodzi w skład holdingu Forum należącego do petersburskiego miliardera Dmitrija Michalczenki, który obecnie również przebywa w areszcie. Został on zatrzymany w ramach śledztwa dotyczącego przemytu luksusowych gatunków alkoholu.",,
„To sondowanie możliwości powrotu Donalda Tuska na polską scenę polityczną”,"– Z całym szacunkiem, jaki mam dla Donalda Tuska, jeżeli coś takiego by się wydarzyło, to jest podział opozycji – powiedział w „Gościu Wiadomości” Aleksander Pociej z PO, komentując informacje o powstaniu listy wyborczej do Parlamentu Europejskiego, której twórcą ma być Donald Tusk. – Jeśli dojdzie do utworzenia takiej listy, to będzie przede wszystkim sondowanie możliwości powrotu Tuska na polską scenę polityczną – ocenił Tomasz Latos z PiS.","Media obiegła wiadomość mająca pochodzić z najbliższego otoczenia Donalda Tuska o planach stworzenia specjalnej listy wyborczej do europarlamentu. Mieliby znaleźć się na niej byli premierzy i prezydenci. Padają takie nazwiska, jak Bronisław Komorowski, Jerzy Buzek, Marek Belka, Leszek Miller, Hanna Suchocka, Kazimierz Marcinkiewicz i Ewa Kopacz.Aleksander Pociej z Platformy Obywatelskiej ocenił, że każdy podział opozycji przed wyborami jest zły. – Z całym szacunkiem i dużym respektem, jaki mam dla Donalda Tuska, jeżeli coś takiego by się wydarzyło, to jest podział opozycji. I dla opozycji jest to bardzo zła wiadomość – stwierdził Pociej. ",,
Nicolas Maduro przerwał wywiad. Nagrany materiał został skonfiskowany,"Dziennikarz Jorge Ramos z Univision, amerykańskiej telewizji nadającej po hiszpańsku, poinformował, że wraz z zespołem został zatrzymany przez dwie godziny w pałacu prezydenckim Miraflores w Caracas, po tym jak prezydentowi Nicolasowi Maduro nie spodobały się zadawane pytania.","– Przeprowadzaliśmy wywiad z przywódcą Nicolasem Maduro i po około 17 minutach nie spodobały mu się zadawane pytania - o brak demokracji w Wenezueli, o tortury, o więźniów politycznych i na temat kryzysu humanitarnego – powiedział Ramos. – Maduro przerwał wywiad, a jeden z jego ministrów, Jorge Rodriguez, podszedł do ekipy, by poinformować, że wywiad nie jest autoryzowany, i skonfiskowali nam cały sprzęt – dodał Ramos. Ekipie zabrano także telefony komórkowe i rzeczy osobiste. Po dwóch godzinach ekipa telewizji mogła opuścić pałac prezydencki, a materiał z wywiadu, który nie spodobał się Maduro, został skonfiskowany.Republikański senator, Marco Rubio, którego uważa się za jednego z architektów polityki prezydenta USA Donalda Trumpa w stosunku do Wenezueli, napisał na Twitterze: „Około godz. 19 w dniu dzisiejszym #reżim Maduro zatrzymał amerykańskiego dziennikarza, ponieważ dyktatorowi nie spodobały się pytania o użyciu gazu łzawiącego i broni palnej na granicy z Kolumbią”. – Jest to arogancki reżim, który uważa się za niezniszczalny – dodał Rubio.",,
Tylko dyplomatycznie i tylko z Rosją. Berlin zajął stanowisko ws. pokoju w Syrii,"Niemiecki rząd będzie wspierał próby zakończenia konfliktu w Syrii, ale tylko na drodze dyplomatycznej i wspólnie z Rosją – powiedział w Berlinie rzecznik prasowy rządu Steffen Seibert. Szef niemieckiej dyplomacji Sigmar Gabriel także liczy na współpracę z prezydentem Władimirem Putinem.","– Rząd federalny w dalszym ciągu jest zdania, że prezydent Baszar al-Asad, dopuszczając się zbrodni przeciwko własnemu narodowi, nie może brać udziału w procesie szukania pokojowego rozwiązania, które niosłoby ze sobą dłuższą stabilizację w Syrii - powiedział Steffen Seibert. Rzecznik prasowy niemieckiego rządu dodał, że nikt nie powinien oczekiwać, iż odsunięcie od władzy syryjskiego prezydenta nastąpi w ciągu jednego dnia.  Minister spraw zagranicznych Sigmar Gabriel, który na temat konfliktu w Syrii rozmawiał z szefem rosyjskiej dyplomacji Siergiejem Ławrowem, także ma nadzieję na porozumienie z Rosją w kwestii rozwiązania konfliktu syryjskiego.",,
Fake news Olejnik. Jak dziennikarka TVN24 zmanipulowała słowa abp. Jędraszewskiego,"– Można krytykować arcybiskupa Jędraszewskiego, który uważa, że pedofile to są najnowsi męczennicy chrześcijaństwa – stwierdziła w rozmowie z aktywistą antyklerykalnym Leszkiem Jażdżewskim Monika Olejnik. Znana dziennikarka TVN24 minęła się z prawdą, manipulując słowami metropolity krakowskiego, a dokładnie – listem papieża Benedykta XVI, który cytował w swojej homilii.","W środę w programie TVN24 prowadzonym przez Monikę Olejnik, gościem audycji był Leszek Jażdżewski, znany głównie z poprzedzającego wykład Donalda Tuska wystąpienia z 3 maja, jakie antyklerykalny aktywista z „Liberte” wygłosił tego dnia na Uniwersytecie Warszawskim. Padły w nim ostre słowa pod adresem Kościoła katolickiego; politycy Koalicji Europejskiej poróżnili się w ocenie jego przemówienia, a prezes PSL Władysław Kosiniak-Kamysz publicznie tłumaczył się z oklaskiwania go.W trakcie wczorajszego wywiadu Olejnik atakowała Jażdżewskiego za szkodzenie opozycji i zarzuciła mu, że „dał paliwo Jarosławowi Kaczyńskiemu, żeby mówić o podniesionej ręce na Kościół katolicki”. Padł też zarzut, że przewodniczący Stowarzyszenia „Wspólny Plan” w swoim wystąpieniu „wrzucił wszystkich do jednego worka”.– Może to politycy nie powinni się bać formułować swoje nowoczesne idee? Nie mówię pana słowami, bo się różnimy. Nie można powiedzieć: „Kościół katolicki w Polsce obciążony niewyjaśnionymi skandalami pedofilskimi, opętany walką o pieniądze”. Pan wrzuca wszystkich do jednego worka. Czy do tego worka wkłada pan biskupa Rysia? Czy wkłada pan do tego worka ks. Tischnera, ks. Bonieckiego, o. Wiśniewskiego itd.? Prymasa Polaka wkłada pan? Prymas Polak jest osobą, która wielokrotnie przepraszała za pedofilię, która bardzo to przeżywa i można mówić o innych księżach: abp Jędraszewski, który uważa, że pedofile to są najnowsi męczennicy chrześcijaństwa, można krytykować arcybiska [oryginalna wypowiedź] Gądeckiego i wielu innych, ale pan tu wszystkich wrzucił do jednego worka – mówiła Monika Olejnik. Nietrudno sprawdzić, do jakich słów krakowskiego metropolity odwołuje się dziennikarka TVN24. Monika Olejnik jednak albo nie zrozumiała homilii arcybiskupa Marka Jędraszewskiego, albo źle przygotowała się do programu, albo świadomie wprowadziła widzów w błąd, przekręcając jego słowa. Mowa o homilii, jaką 18 kwietnia na Mszy Krzyżma św. w Sanktuarium Bożego Miłosierdzia w krakowskich Łagiewnikach wygłosił abp Jędraszewski. Metropolita w końcowej jej części skupił się na liście Benedykta XVI o przyczynach kryzysu Kościoła. „Tak, w Kościele jest grzech i zło. Ale także dzisiaj jest święty Kościół, który jest niezniszczalny. Także dzisiaj jest wielu ludzi, którzy pokornie wierzą, cierpią i kochają, w których ukazuje się nam prawdziwy Bóg, kochający Bóg” – napisał papież emeryt Benedykt XVI w tekście pt. „Kościół a skandal wykorzystywania seksualnego” opublikowanym 11 kwietnia na łamach niemieckiego pisma „Klerusblatt”. Poniżej publikujemy pełen fragment homilii abp. Jędraszewskiego wraz z nagraniem wideo:„Z bólem musimy przyznać, że są powody, dla których musimy się wstydzić za niektóre występki naszych braci. Nieliczne, ale zawsze o każdy przypadek za dużo. Nieprawdą jest jednak, że taki jest cały Kościół. To jest diabelska - jak pisze Benedykt XVI - wizja Kościoła, sączona światu. Jest to powtórzenie sceny z księgi Hioba, gdzie szatan chce przekonać, że nie ma na świecie żadnego dobrego człowieka i że nawet sprawiedliwy Hiob przeklnie Boga za to, co musi przejść, za swoje cierpienia, upokorzenia i ból. Chcą doprowadzić do takiego obrazu Kościoła, nieprawdziwego, fałszywego, po to, żeby głos Kościoła zamilkł we współczesnym świecie. Kłamliwa logika, na którą – jak pisze Benedykt XVI - zbyt łatwo dajemy się nabrać. Dlatego konieczna jest pełna prawda o Kościele. Ta, która mówi o Kościele jako o Kościele świętych, męczenników. Tak – pisze Benedykt XVI – w Kościele jest grzech i jest zło, ale także dzisiaj jest święty Kościół, który jest niezniszczalny. Także dzisiaj jest wielu ludzi, którzy pokornie wierzą, cierpią i kochają. W których ukazuje się nam prawdziwy Bóg, kochający Bóg. Bóg ma także dzisiaj swoich świadków (martyres) na świecie. Musimy być tylko czujni, by ich zobaczyć i usłyszeć. Dzisiejszy Kościół jest dziś bardziej niż kiedykolwiek Kościołem męczenników i w ten sposób jest świadkiem Boga żywego.”",,
Czechy i Słowacja: premierzy z wotum zaufania,Parlamenty Czech i Słowacji udzieliły wotum zaufania nowym premierom. Czeski parlament zatwierdził  rząd Petra Neczasa. Słowacka Rada Narodowa udzieliła  wotum zaufania gabinetowi Ivety Radiczovej.,"Słowacki centroprawicowy rząd poparło 79 ze 145 deputowanych obecnych w sali obrad. 66 było przeciw.Gorąca debata programowa poprzedzająca głosowanie wotum zaufania trwała – z przerwami – tydzień. Dyskusji towarzyszyły ostre spory i wzajemne oskarżenia. Na mównicy stanęło ponad 30 deputowanych.Pani premier podziękowała za poparcie. W przemówieniu programowym za najważniejsze cele Radiczova uznała uzdrowienie finansów publicznych, walkę z korupcją, pobudzenie aktywności gospodarczej obywateli, poprawę ich wykształcenia oraz dostęp do wykwalifikowanej służby zdrowia.Przedstawiciele koalicji czterech partii centroprawicowych: Słowackiej Unii Demokratycznej i Chrześcijańskiej - Partii Demokratycznej (SDKU-DS), Wolności i Solidarności (SaS), Ruchu Chrześcijańsko-Demokratycznego (KDH) i ugrupowania mniejszości węgierskiej Most-Hid uzasadniali program, oskarżając poprzedni rząd Roberta Fico m.in. o dezorganizację finansów publicznych i korupcję. Kierująca do czerwca państwem lewica twierdziła natomiast, że koalicjanci cały czas oczerniali jej działania w czasach, gdy byli u władzy.Podczas dyskusji dochodziło do ostrej wymiany zdań. Według słowackich mediów doszło też do rękoczynu. Portal aktualne.sk podał, że przedstawicielka opozycyjnej Słowackiej Partii Narodowej (SNS), wiceprzewodnicząca parlamentu Anna Belousovova spoliczkowała Igora Matovicza z wchodzącego w skład SaS ruchu Zwykli Ludzie (Obyczajni Ludia). Miała to być jej odpowiedź na opublikowany przez Matovicza artykuł w tygodniku „Bratislavsko” o ich sporze wokół krzyżyka noszonego na szyi przez Belousovovą.Po głosowaniu nad wotum zaufania dla rządu przewodniczący Rady Narodowej Richard Sulik otworzył posiedzenie parlamentu. Czeski parlament zatwierdził NeczasaWotum zaufania udzieliło premierowi Petrowi Neczasowi 118 posłów czeskiego parlamentu, a więc wszyscy członkowie centroprawicowej koalicji.Przeciw zagłosowało 82 posłów opozycji. Nikt nie wstrzymał się od głosu.Głosowanie odbyło się po wygłoszeniu przez szefa czeskiego rządu przemówienia programowego i trwającej kilka godzin debacie.",,
Dziki tydzień [OPINIA],"To był tydzień emocji związanych z religią. Polacy licznie uczestniczyli w Orszaku Trzech Króli, a Barbara Nowacka z KO ogłosiła początek walki z religią w szkole. Dowiedzieliśmy się też, że trzy miesiące temu Radosław Sikorski wydał książkę, a Anna Grodzka wróciła do polityki. Niemniej bohaterami tygodnia były… dziki.","Sobota. Moniuszko na dworzecStanisław Moniuszko nie musi już zazdrościć lotniska Fryderykowi Chopinowi. Ojciec polskiej opery narodowej został patronem Dworca Centralnego w Warszawie. Piotr Gliński, wicepremier i minister kultury, stwierdził podczas uroczystości nadania obiektowi imienia kompozytora: „On jest w opinii powszechnej chyba niedoceniany; znane są główne dwa jego utwory („Halka” i „Straszny dwór”), ale to jest artysta wielki, artysta, który napisał kilkanaście oper i operetek, kilkaset pieśni”. Nadanie imienia Dworcowi Centralnemu to prezent dla kompozytora na zbliżającą się 200. rocznicę jego urodzin i pierwsze wydarzenie ogłoszonego przez Sejm Roku Stanisława Moniuszki. Niedziela. Trzech Króli i jedna ateistka W 752 polskich miastach 1,2 miliona osób przeszło w Orszaku Trzech Króli. Prezydent Andrzej Duda i wicepremier Beata Szydło uczestniczyli w orszaku z mieszkańcami Wadowic.  – Święto Trzech Króli pokazuje, że ta ziemia się odnawia. My wszyscy idziemy w tej tradycji wiary, tego, co dla nas tak ważne – mówił tego dnia prezydent. Okazało się jednak, że oprócz tradycji wiary odnawia się w Polsce również wojujący ateizm. Barbara Nowacka z Koalicji Obywatelskiej podczas jednego z najważniejszych świąt katolickich, ogłosiła, że będzie zbierała podpisy pod projektem uchwały o likwidacji finansowania religii w szkole oraz ubezpieczeń księży i duchownych. Dowcip polega na tym, że podobny postulat miał być elementem programu nowej partii Roberta Biedronia. Nowacka i KO uprzedzili go, bo Biedroń miał swój program ogłosić w lutym. Teraz były prezydent Słupska musi wymyślić coś nowego… Poniedziałek. Radek Sikorski denuncjujeWreszcie ktoś przeczytał wydaną w październiku ubiegłego roku książkę Radosława Sikorskiego pod wiele obiecującym tytułem „Polska może być lepsza”. Poświęcili się dziennikarze „Dziennika Gazety Prawnej” i najwyraźniej nie jest to pasjonująca lektura, skoro zajęła im aż kwartał. A jednak było warto, bo dzięki temu opinia publiczna dowiedziała się, że Sikorski w swoim dziele  jednoznacznie wskazał na Stare Kiejkuty jako tajną bazę wykorzystywaną przez CIA. Największą sensacją książki jest jednak ujawnienie przez byłego ministra spraw zagranicznych, że Władimir Putin proponował Donaldowi Tuskowi podział Ukrainy na część polską i rosyjską podczas słynnej rozmowy na pomoście w Juracie. Sikorski tą publikacją zakończył prawdopodobnie karierę polityka i dyplomaty a rozpoczął… literacką. Na szczęście do napisania jest jeszcze tyle ciekawych historii z czasów rządów PO i PSL…Wtorek. Anna Grodzka powraca, Elżbieta Bojanowska odchodziPo trzech latach nieobecności na polskiej scenie politycznej Anna Grodzka zaskoczyła budującego wielką opozycyjną listę Grzegorza Schetynę i skutecznie przekreśliła jego plany. Marcelina Zawisza z Partii Razem ujawniła, że Grodzka buduje szeroką koalicję w większości nieznanych opinii publicznej organizacji lewicowych. Do koalicji raczej nie przyłączy się SLD, które flirtuje z PSL i Nowoczesną. Nie wiadomo czy razem z Razem zechce pójść Robert Biedroń, ale jedno nie ulega wątpliwości: jednej listy anty-PiS na pewno nie będzie.Elżbieta Bojanowska, wiceminister rodziny została odwołana ze swojego stanowiska. To efekt ubiegłotygodniowej burzy wokół projektu ustawy o przeciwdziałaniu przemocy w rodzinie. W projekcie udostępnionym na stronie ministerstwa znalazły się kontrowersyjne zapisy, na które, według oficjalnego komunikatu, nigdy nie było zgody minister Elżbiety Rafalskiej. Środa. Salvini chce zmieniać Europę, Trzaskowskiemu nie podoba się religia w szkołachWicepremier Matteo Salvini przyjechał do Polski na spotkania z wicepremierem Joachimem Brudzińskim i Prezesem PiS Jarosławem Kaczyńskim. Po pierwszej rozmowie włoski polityk powiedział: Polska i Włochy będą bohaterami nowej europejskiej wiosny, tego odrodzenia prawdziwych europejskich wartości, gdzie będzie mniej finansów, mniej biurokracji, więcej pracy i więcej rodziny, a przede wszystkim więcej bezpieczeństwa. Spotkanie z Prezesem Kaczyńskim było wstępem do rozmów o współpracy Ligi Północnej i PiS w przyszłym Parlamencie Europejskim.Żaden z dyrektorów Narodowego Banku Polskiego nie zarabia 65 tys. zł. Taką kwotę jako comiesięczną pensję podała „Gazeta Wyborcza” w odniesieniu do jednej z dyrektorek tej instytucji. Podczas zorganizowanej przez NBP tego dnia konferencji dowiedzieliśmy się, że dyrektorzy w banku centralnym zarabiają średnio 36 tys. zł. – Nie jestem osobą, która uważa, że urząd powinien gdziekolwiek zapraszać księdza; urząd powinien być neutralny światopoglądowo – powiedział w środę prezydent Warszawy Rafał Trzaskowski. Według niego religia w szkołach się „nie sprawdziła”. W jego przypadku to stwierdzenie może być po części prawdziwe. Trzaskowski obiecał, że jednak nie będzie walczył z Kościołem. Czwartek. Dzik jest dziki, dzik jest zły– W sprawie dzików zapanowała jakaś histeria, rozdwojenie jaźni. Również w przekazie społecznym, gdzie jest dużo przekłamań, by rozchwiać nastroje społeczne – mówił portalowi tvp.info minister rolnictwa Jan Krzysztof Ardanowski. Od kilku dni trwa krucjata z udziałem opozycji przeciwko odstrzałowi dzików, który ma uchronić rolników przed rozprzestrzenianiem się w Polsce ASF. O ochronę dzików zabiegają m.in. osoby, które walczą też o całkowitą likwidację ochrony życia poczętego, czyli swobodny dostęp do aborcji. Piątek. Komisja Europejska popiera odstrzał dzików, Warszawa chce mniej religii w szkołachPonieważ Rafał Trzaskowski powiedział w środę, że religia w szkole się nie sprawdza, ale nie będzie walczył z Kościołem,  to na front wysłał wiceprezydent Warszawy Renatę Kazanowską. Ta na Facebooku poinformowała, że zwróciła się do biskupów o zmniejszenia liczby godzin religii w Warszawie w pierwszych klasach liceum do jednej w tygodniu. Oficjalnie chodzi o przepełnienie szkół w przyszłym roku szkolnym. Komisja Europejska oficjalnie popiera Polskę w kwestii odstrzału dzików, a nawet chwali nas za „wzorowo” realizowane działania. Opozycja jest rozczarowana stanowiskiem Brukseli, która tym razem podłożyła jej… dzika.",,
Gitanas Nauseda nowym prezydentem Litwy. Chce pogłębiać relacje z Polską,"Drugą turę wyborów prezydenckich na Litwie wygrał w niedzielę kandydat niezależny, były główny doradca prezesa banku SEB, Gitanas Nauseda, który zdobył 74 proc. głosów. 55-letni prezydent elekt uznawany jest za polityka proeuropejskiego o poglądach centroprawicowych.","Rywalka Nausedy, była minister finansów Ingrida Szimonyte, kandydatka konserwatystów ze Związku Ojczyzny - Litewscy Chrześcijańscy Demokraci, uzyskała 26 proc. głosów.  Dziękując za okazane mu zaufanie wyborców, Nauseda wyraził nadzieję, że „po pewnym czasie na Litwie będziemy szczęśliwsi”.  Zapowiedział też, że pierwszym jego zadaniem jako prezydenta będzie przeformowanie rządu. Ten krok będzie jednak zależał od tego, czy obecny premier Saulius Skvernelis, z rządzącego Litewskiego Związku Rolników i Zielonych (LVZS), zgodnie z wcześniejszą zapowiedzią, zrezygnuje ze stanowiska szefa rządu, czy też nie.  – Powinniśmy uniknąć działań, które mogą spowodować kryzys – powiedział prezydent elekt. Już wcześniej Nauseda oznajmił, że z pierwszą wizytą zagraniczną po ewentualnym zwycięstwie w wyborach uda się do Warszawy.  – Widzę duży potencjał w dalszym rozwoju stosunków z południowym sąsiadem (Polską - PAP) w dziedzinie gospodarczej, społecznej, obronności i bezpieczeństwa – oświadczył.  Jeżeli chodzi o kontakty z Moskwą, Nauseda uważa, że „Litwa powinna utrzymać z Rosją dobre stosunki gospodarcze i kulturalne, ale nie może przymykać oczu na to, co się dzieje na Ukrainie i w krajach sąsiednich”.  W tych kontaktach Nauseda zapowiada jednak więcej dyplomacji. – Chciałbym być bardziej dyplomatyczny i używać słów trochę innych w porównaniu z tymi, jakie były używane dotychczas w stosunku do Rosji – powiedział. Podkreślił jednak, że „zasadniczo stosunki z Rosją nie ulegną zmianie, póki sytuacja na Ukrainie pozostanie taka, jak teraz”.",,
"Barwy kampanii: PIT-y, drogi i szorstka przyjaźń","Już tylko niecałe cztery tygodnie zostały do wyborów parlamentarnych, a to oznacza, że kampania wyborcza nabiera coraz większych rumieńców. Okazuje się, że wszystko jest też w niej możliwe, jak np. ewolucja szorstkiej przyjaźni Leszka Millera z Aleksandrem Kwaśniewskim, którzy wybrali się na spacer i wspólne zakupy. Politycy PO walczyli z kolei o głosy osób niepełnosprawnych, a prezes PiS Jarosław Kaczyński zajął się m.in. drogami i formularzami PIT.","Do urn pójdziemy 9 października. Tymczasem Platforma Obywatelska walczyła o głosy niepełnosprawnych. – Mówimy o osobach niepełnosprawnych,  bo to jest pięć milionów ludzi w naszym kraju – mówiła posłanka PO Małgorzata Kidawa-Błońska.  Przedstawiciele partii przypominali, co Platforma zrobiła w ciągu czterech lat rządów i już zapowiadają kolejne zmiany. – Wiemy, jak budować system, który aktywizuje ludzi i czyni ich funkcjonowanie bezpiecznym, w przyjaznym środowisku –  dodał inny poseł PO, Sławomir Piechota. Termin konferencji nie był przypadkowy, bo Sejm otrzymał we wtorek certyfikat „Obiekt bez barier”.  Długa droga do ŁodziZmian na polskich drogach nie zauważył prezes PiS Jarosław Kaczyński. – Polska w budowie, jeszcze nigdy tak długo nie jechałem do Łodzi – mówił. A kiedy już dotarł, skrytykował zapowiadane przez PO zmiany w formularzach PIT. Partia rządząca proponuje zniesienie deklaracji PIT. – Ja się obawiam, że ta propozycja będzie oznaczała w gruncie rzeczy to, że urzędy skarbowe będą trzymały jeszcze głębiej rękę w naszych kieszeniach, niż dotychczas –  dodał. Podobne rozwiązanie w sprawie formularza PIT proponowało już PSL. –  Storpedowano to rozwiązanie w Senacie i zostało ono odrzucone, ale mamy następną kadencję i myślę, że w koalicji będziemy mogli to zrobić – podkreślał wicepremier Waldemar Pawlak. Ludowcy są zadowoleni. Z nowego rzecznika sztabu wyborczego – 23-letniego Krzysztofa Kosińskiego i z przychylnych sondaży wyborczych. – Mądrość wyborców sprawi, że 9 października wybiorą te programy i te partie polityczne, wybiorą tych ludzi, którzy mają wieloletnie doświadczenie, tradycję, sprawdzoną markę – dodał poseł PSL  Eugeniusz Grzeszczak. Chwile przy wódeczceNa drogi wyruszyło też SLD i  nie ukrywa, że ma wiele zastrzeżeń do programu PO. – Zamiast precyzyjnej mapy drogowej, otrzymaliśmy drogę we mgle  – mówił poseł SLD Marek Wikiński. Z kolei były prezydent Aleksander Kwaśniewski udzielił poparcia byłemu premierowi Leszkowi Millerowi – kandydatowi SLD z Gdyni, z którym przez wiele lat mieszkał w jednym bloku. – Nasze rodzinne kontakty były bardzo żywe, wpadaliśmy do siebie na wódeczkę od czasu do czasu i prowadziliśmy intensywne sąsiedzkie życie –  wspominał Miller. Intensywne obietnice PO budzą niepokój PJN. Ugrupowanie pyta, jaki jest realny dług publiczny. –  Ile będą Polacy w przyszłym roku i w następnych latach płacić za to, że w ostatnich latach rząd hojnie rozdaje pieniądze – pytał Paweł Poncyljusz. Nowa osoba wstąpiła z kolei do Ruchu Palikota. – Z miejsca trzynastego  na liście warszawskiej SLD, pani Elżbieta Wiśniewska zdecydowała się zrobić krok, którego jeszcze nikt wcześniej nie zrobił – mówił Janusz Palikot. Bo będąc na liście wyborczej SLD wstąpiła do... innego ugrupowania.",,
"Nowicka ogłasza start w wyborach. Liczy na głosy tych, co „mają serce po lewej stronie”","Wicemarszałek Sejmu Wanda Nowicka ogłasza start w wyborach prezydenckich. Poinformowała, że będzie ubiegać się o najwyższy urząd w państwie z ramienia Unii Pracy. Zaapelowała też o poparcie do wszystkich, którzy „mają serce po lewej stronie”.","Według Nowickiej, dzisiejsza diagnoza lewej strony politycznej jest bardzokrytyczna. – To niekontrolowany wyciek grup i grupek, podzielonych,rozczłonkowanych, skłóconych ze sobą nierzadko, dla których jedyna skuteczna droga wyjścia z impasu zdaje się pozostawać poza zasięgiem. A tą drogą jest jedność i współpraca – mówiła Nowicka, która przybyła na konwencję programową UP. Przekonywała, że zamierza jednoczyć lewicę. – Musimy rozpocząć budowę nowego projektu lewicowego ponad podziałami jeszcze raz.Projektu, który będzie łączył, a nie dzielił – zaznaczyła Nowicka.– Są różni kandydaci i kandydatki po stronie lewicowej, tym niemniej liczę na to, że nasze dążenie do tego, bym ja została prezydentem Polski nie spowoduje żadnej bratobójczej walki – powiedziała wicemarszałek Sejmu. Palikot „nie był zachwycony” Pytana, czy poinformowała o swojej decyzji lidera Twojego Ruchu JanuszaPalikota, który też kandyduje na urząd prezydenta, powiedziała, że tak, i że nie był tym zachwycony. – Ale też zrozumiał, w każdym razie mam nadzieję, że zrozumiał, że każdy ma prawo podążać taką drogą polityczną, jaką uważa za słuszną – mówiła Nowicka. Jej zdaniem urząd prezydenta nie jest teraz miejscem dla Palikota.Nowicka podkreśliła, że ma wsparcie środowisk kobiecych i liczy na nie przyzbieraniu głosów. Według niej, dopiero po zabraniu podpisów będzie wiadomo,ilu jest kandydatów na lewicy. – Nie ma szans w tym momencie, by był jedenkandydat; jest wielu, ale mam nadzieję, że ja będę tym pierwszym wyborem dla bardzo wielu ludzi, kobiet i mężczyzny lewicowych, tych którzy chcą budować nowoczesną lewicę i którzy wierzą, że potrzebna Polsce jest nowoczesna lewica i niedobrze by było, gdyby lewica miała się całkowicie rozpaść – powiedziała. Nowicka liczy na środowiska kobiece Nowicka uważa, że przy poparciu środowisk lewicowych i kobiecych ma szansęprzejść do drugiej tury wyborów.Przedstawiciele UP zwrócili się do innych lewicowych ugrupowań o wsparciekandydatury Nowickiej, a także do tych, które już wystawiły swoichkandydatów, by rozważyły swój wybór i być może go zweryfikowały. – Trzebaskonsolidować siły wokół Wandy Nowickiej, bo ona gwarantuje nie tylko sukces prezydencki, ale i sukces w wyborach do parlamentu – mówił przewodniczący UP Waldemar Witkowski. Poinformował, że kandydaturę Nowickiej popiera „Europa Plus” Roberta Kwiatkowskiego.   Kolejna kandydatka na lewicy  Nowicka jest kolejną lewicową kandydatką – po Magdalenie Ogórek (SLD), Januszu Palikocie (Twój Ruch) i Annie Grodzkiej (Zieloni).Wybory rozpisano na 10 maja. Wcześniej komitety kandydatów muszą zebrać po 100 tysięcy podpisów.",,
USA zmniejszą liczbę żołnierzy chroniących granicę z Meksykiem,"Pentagon otrzymał dyrektywę od administracji prezydenta USA Donalda Trumpa o zmniejszeniu liczby żołnierzy na granicy z Meksykiem z 5600 do 4000. Kontyngent ten zostanie utrzymany do końca stycznia 2019 roku – poinformowały agencje, powołując się na rządowych urzędników USA.","Donald Trump kilka tygodni temu nakazał wzmocnienie granicy z Meksykiem i wysłanie tam 5600 żołnierzy, których zadaniem miało być powstrzymanie karawany migrantów z Ameryki Środkowej, zmierzającej w stronę Stanów Zjednoczonych. Prezydent obawiał się głównie przestępców oraz kryminalistów i twierdził, że żaden nielegalny uchodźca nie dostanie się na terytorium USA.Na granicę z Meksykiem wysłanych zostało 5600 żołnierzy, ale w obliczu dużej liczby migrantów w kolejnych dniach Trump groził wysłaniem nawet 15 tysięcy wojskowych, czyli więcej, niż USA mają obecnie w Afganistanie.",,
"Broniarz: Raczej jestem zdecydowany, że do strajku pewnie dojdzie","– Formalnie do strajku mamy dwa tygodnie, strajk ma rozpocząć się w ósmym dniu kwietnia. Dzisiaj rozpoczynamy rozmowy. Ale jeżeli dla kogokolwiek ważny jest mój nastrój, to raczej jestem zdecydowany, że do strajku pewnie dojdzie – i będzie musiało dojść – powiedział w RMF FM prezes ZNP. Sławomir Broniarz mówił też m.in. o tym, że jego ostatnia nagła aktywizacja nie ma związku z końcem jego kadencji jako prezesa Związku. – Zostawmy więc moją kampanię na boku – dzisiaj ważniejsi są nauczyciele – dodał.","W poniedziałek w Radzie Dialogu Społecznego odbędzie się spotkanie przedstawicieli rządu z przedstawicielami środowisk nauczycieli. Na nadzwyczajnym posiedzeniu prezydium RDS stronę rządową ma reprezentować m.in. wicepremier Beata Szydło, szefowa MEN Anna Zalewska oraz minister rodziny, pracy i polityki społecznej Elżbieta Rafalska.W radiu RMF FM Sławomir Broniarz mówił m.in. o tym, jakie są jego oczekiwania i „nastrój” przed spotkaniem. – Formalnie do strajku mamy dwa tygodnie, strajk ma rozpocząć się w ósmym dniu kwietnia. Dzisiaj rozpoczynamy rozmowy. Ale jeżeli dla kogokolwiek ważny jest mój nastrój, to raczej jestem zdecydowany, że do strajku pewnie dojdzie – i będzie musiało dojść – mówił. Pytany o zależność między końcem kadencji prezesa ZNP a widmem strajku Broniarz stwierdził, że jego „kampania wyborcza nie ma związku z tym wydarzeniem”. – Kampania wyborcza w Związku odbywa się w sposób bardzo zdemokratyzowany. To są aż trzy etapy weryfikacji Jeżeli np. nie spełniam oczekiwań, to w moim macierzystym Jędrzejowie mogą powiedzieć: „Słuchaj, jesteśmy niezadowoleni z ciebie” – i koniec, i ten werdykt będzie ostateczny. Zostawmy więc moją kampanię na boku – dzisiaj ważniejsi są nauczyciele – oznajmił.Pytany o swoje wynagrodzenie – które wynosi ok. 12 tys. zł brutto – prezes ZNP oświadczył, że „budżet państwa nam (ZNP) nie dokłada ani złotówki. Na moje dochody składają się tylko członkowie związku. Nie korzystam z żadnych dopłat budżetowych”.",,
"Wspólny list korporacji prawniczych z Warszawy, Paryża i Niemiec. Znów o praworządności","O „wprowadzanie niekonstytucyjnych reform” oraz „realne i konkretne działania” przeciwko osobom, które się im sprzeciwiają, oskarżyli polskie władze dziekani korporacji adwokackich z Warszawy, Paryża i Niemiec. Ich list opublikowała na Twitterze Kancelaria Senatu.","List podpisany przez przewodniczącego Niemieckiego Samorządu Adwokackiego, Dziekana Paryskiej Rady Adwokackiej oraz Dziekana Okręgowej Rady Adwokackiej w Warszawie datowany jest na 29 listopada 2019 r. 8 stycznia 2020 r. opublikowano go na koncie twitterowym Senatu RP. Mikołaj Pietrzak, Edith Kindermann i Marie-Aymee Peyron nie uzasadniają oskarżeń ani twierdzenia o niekonstytucyjności reformy sądów. Zgodność polskich ustaw z Konstytucją RP lub jej brak może orzec jedynie Trybunał Konstytucyjny. Sygnatariusze twierdzą też, że przepisy wprowadzone w ciągu ostatnich czterech lat – nierzadko podobne do funkcjonujących w innych krajach UE – „są w swej istocie sprzeczne z podstawowymi zasadami i wartościami prawa Unii Europejskiej”. Wzywają także polskie władze do wycofania się z realizowanych reform.  List sprzed kilku tygodni opublikowano podczas wizyty marszałka Senatu, Tomasza Grodzkiego, w Brukseli. Grodzki miał konsultować z tamtejszymi prawnikami treść projektu ustawy o sędziach. Zadeklarował, że będzie się starał doprowadzić do wykreślenia lub zmiany przepisów, które nie zostaną zaakceptowane w Brukseli.  Pismo opublikowano bez komentarza. Nie wiadomo, czy Kancelaria Senatu, czy też senacka większość zgadza się z jego treścią.",,
Erdogan rozmawiał z Putinem. Zapowiada wizytę w Moskwie,"Prezydent Turcji Recep Tayyip Erdogan zapowiedział w piątek, że 27 sierpnia złoży w Moskwie jednodniową wizytę – poinformowało jego biuro prasowe. Szczegóły pobytu Erdogana w stolicy Rosji nie zostały podane.","Wcześniej w piątek Erdogan rozmawiał telefonicznie z prezydentem Rosji Władimirem Putinem i ostrzegł go, że ofensywa wojsk syryjskich i rosyjskich na prowincję Idlib może doprowadzić do kryzysu humanitarnego i zagraża bezpieczeństwu narodowemu Turcji.„Prezydent stwierdził, że naruszenia zawieszenia broni i ataki reżimu na Idlib wywołują kryzys humanitarny, niszczą proces pokojowego rozwiązania konfliktu w Syrii i stanowią poważne zagrożenie dla bezpieczeństwa narodowego naszego kraju” – oświadczyło prezydenckie biuro prasowe po telefonicznej rozmowie Erdogana i Putina.W ostatnich tygodniach wojska syryjskie, wspomagane przez rosyjskie siły powietrzne, wzmogły działania bojowe w Idlibie i opanowały turecki posterunek wojskowy w pobliżu miasta Morek, jedną z 12 takich placówek, które Ankara ustanowiła w tym rejonie dwa lata temu na podstawie umowy z Moskwą, co miało na celu ograniczenie walk w tej części Syrii.",,
Franciszek u Kim Dzong Una? Program podróży papieża w 2019 r.,"Rok 2019 będzie rokiem licznych zagranicznych podróży papieża Franciszka. Dotychczas zapowiedziano oficjalnie cztery: do Panamy, Zjednoczonych Emiratów Arabskich, Maroka, do Bułgarii i Macedonii. W planach jest też pielgrzymka do Japonii, niewykluczona jest przy tej okazji wizyta w Korei Północnej.","Kalendarz papieskich podróży rozpoczyna pielgrzymka do Panamy na Światowe Dni Młodzieży. 82-letni Franciszek uda się do tego latynoamerykańskiego kraju 23 stycznia.  Niespełna tydzień po powrocie, 3 lutego, papież pojedzie do stolicy Zjednoczonych Emiratów Arabskich, Abu Zabi. Ta będzie historyczna podróż: po raz pierwszy głowa Kościoła katolickiego złoży wizytę na Półwyspie Arabskim. Pod koniec marca, jak zapowiedział Watykan, Franciszek pojedzie do Maroka. Ponad 33 lata po wizycie Jana Pawła II Franciszek odwiedzi Rabat i Casablankę. Następnie, od 5 do 7 maja papież będzie w Bułgarii i w Macedonii. W rozważaniach na temat tej możliwej podróży nie wyklucza się, że przy tej okazji papież mógłby też odwiedzić Koreę Północną, co byłoby wydarzeniem historycznym.  W czasie audiencji w październiku w Watykanie prezydent Korei Południowej Mun Dze In przekazał papieżowi ustne zaproszenie od przywódcy Korei Północnej Kim Dzong Una do Pjongjangu. Według episkopatu Korei Południowej wizyta na północy byłaby możliwa, gdyby wystosowane zostało pisemne zaproszenie. W Korei Południowej Ojciec Święty był w 2014 r. Jak podał watykański dziennik „L'Osservatore Romano”, prezydent Iraku Barham Salih zaprosił papieża również do swego kraju. Salih przekazał zaproszenie na ręce sekretarza stanu Stolicy Apostolskiej kardynała Pietro Parolina w czasie spotkania w Bagdadzie. Wcześniej w mediach pojawiały się też przypuszczenia, że Franciszek odwiedzi ponownie Afrykę; być może Mozambik i Madagaskar.",,
Napady w Kolonii: tylko trzech z 58 aresztowanych to niedawno przybyli imigranci,"Tylko trzech mężczyzn z 58, którzy trafili do aresztu z powodu ataków na kobiety w sylwestrową noc w Kolonii, to niedawno przybyli do Niemiec imigranci. Trzy z zatrzymanych osób mają niemieckie obywatelstwo.","W nocy z 31 grudnia na 1 stycznia w okolicach dworca głównego i katedry w Kolonii doszło do ponad 1000 napaści seksualnych i rabunkowych na kobiety. Zdaniem policji oraz świadków wydarzeń, sprawcami byli głównie młodzi mężczyźni pochodzący z Afryki Północnej i Bliskiego Wschodu. Wydarzenie te wywołały liczne protesty w Niemczech, skierowane przeciwko imigrantom. Nasiliły się też oskarżenia wobec kanclerz Angeli Merkel za zbyt liberalną politykę wobec imigrantów.    Teraz okazało się, że tylko trzech zatrzymanych po wydarzeniach sylwestrowej nocy – dwóch Syryjczyków i jeden Irakijczyk – to niedawno przybyli do Niemiec obcokrajowcy.   600 doniesień o kradzieżach  Większość podejrzanych to Algierczycy, Tunezyjczycy i Marokańczycy, którzy już od dłuższego czasu przebywają na terytorium Niemiec. Trzech z nich ma niemieckie obywatelstwo. Poinformował o tym główny prokurator Kolonii Urlich Bremer w rozmowie z „Die Welt”.  Wyjaśnił też, że z 1054 skarg, które napłynęły po zamieszkach sylwestrowej nocy, 600 dotyczy kradzieży; reszta – napaści seksualnych.  Zdaniem niedawno nominowanego szefa policji w Kolonii Jurgena Mathiesa, technika napadów na kobiety w Kolonii podpowiada, że przestępcy robili to już w przeszłości. Dodał, że wg niego nie była to planowana od dawna akcja, a jej uczestnicy zwoływali się spontanicznie na portalach społecznościowych.",,
Kosowo. Wystarczy tylko iskra...,"Zachód patrząc na Bałkany, skupia się obecnie przede wszystkim na sytuacji w Macedonii, gdzie trwa przeciąganie liny między zwolennikami i przeciwnikami umowy z Grecją. Spór o zmianę nazwy tego kraju zepchnął na drugi plan sprawę Kosowa. Pomimo niedawnych nadziei związanych z możliwym porozumieniem na linii Belgrad – Prisztina znów dochodzi tam do napięć. Sytuacja może się w najbliższym czasie znacznie pogorszyć, gdyż kosowskie władze chcą przetransformować siły bezpieczeństwa w regularne wojsko.","Niedawna decyzja parlamentu Kosowa, który przegłosował w pierwszym czytaniu trzy ustawy o zmianie Kosowskich Sił Bezpieczeństwa (FSK) w regularne wojsko, spotkała się z ostrym sprzeciwem serbskiej mniejszości i władz w Belgradzie. Przedstawiciele Serbów żyjących w tej byłej serbskiej prowincji, która w 2008 roku ogłosiła niepodległość, zbojkotowali głosownie. Przekonują oni, że do podjęcia takiej decyzji potrzebna jest nowelizacja konstytucji. Innego zdania jest jednak premier Ramush Haradinaj, który ocenia, że nowe prawo jest potrzebne do lepszej ochrony integralności terytorialnej i bezpieczeństwa mieszkańców. Władze w Belgradzie podkreślają zaś, że jest ono wymierzone w mieszkających tam Serbów i że jedyną siłą zbrojną w Kosowie mogą być jedynie międzynarodowe siły pokojowe KFOR pod dowództwem NATO. Przedstawiciele Sojuszu Północnoatlantyckiego już w zeszłym roku ostrzegali przed tym krokiem. W niedawnej rozmowie z „Głosem Ameryki” generał brygadier Cesare Marinelli, szef Biura Wojskowego NATO w Belgradzie, powiedział, że sprawa tworzenia kosowskiego wojska będzie podejmowana na szczycie NATO. Dodał również, że KFOR powinien wciąż wypełniać tam swoją funkcję. W najbliższym czasie ma dojść do drugiego głosowania w parlamencie w Prisztinie w tej sprawie, co najprawdopodobniej zakończy się przyjęciem ustawy. Porozumienie przez podział To miała być prawdziwa dyplomatyczna bomba – gdy przed wrześniowymi rozmowami w Brukseli prezydenci Serbii i Kosowa dali do zrozumienia, że są skłonni podjąć się dialogu mającego na celu doprowadzenie do zakończenia konfliktu. Remedium na wzajemne urazy miałaby być wymiana terytoriów. Pomysł ten wracał kilkukrotnie w ciągu kilku ostatnich lat, ale zawsze lądował na aucie, przegrywając z koncepcjami nieustępowania przeciwnikowi na krok: Serbowie domagali się powrotu swojej byłej prowincji w granice ich kraju, a Albańczycy z Kosowa żądali od Belgradu uznania swojej suwerenności. Taka postawa obu stolic skutecznie blokuje ich drogę w kierunku przystąpienia do UE i utrudnia działalność na arenie międzynarodowej. Nie mówiąc już o tym, że powoduje ciągłą destabilizację regionu.Propozycja wymiany terytoriów zakłada przyłączenie do Serbii regionów zamieszkałych w większości przez Serbów w północnym Kosowie. W zamian pod władzę Prisztiny trafiłaby znajdująca się w południowej części Serbii, zamieszkała w większości przez Albańczyków Dolina Preszewa. Chociaż wobec tego rozwiązania w obu krajach występuje silna opozycja, która uważa już same negocjacje z przeciwnikiem za zdradą narodową, to jednak można było widzieć w owym rozwiązaniu szansę na ostateczne osiągnięcie sukcesu. Albo przynajmniej podstawę do rozłożonego na lata dialogu, który rzeczywiście mógłby się przerodzić w konkretne decyzje polityczne. Nadzieje te jednak szybko okazały się płonne. To już wojna? Ta informacja mogła zmrozić wszystkich, którzy przypominają sobie tragizm wojen na Bałkanach. Nagłe, niezapowiedziane wejście sił specjalnych Kosowa na teren znajdujący się przy granicy z Serbią, w północnej części kraju, gdzie lokalni Serbowie posiadają autonomię, było zaskoczeniem dla wszystkich. Zajęcie przez nich 29 września pozycji wokół sztucznego jeziora Gazivoda, na którym znajduje się kluczowa dla tego kraju elektrownia wodna, i wkroczenie do etnicznie serbskiego miasta Zubi Potok zostało przez Belgrad odebrane jako złamanie zasad i agresywny ruch. W odpowiedzi Aleksandar Vučić postawił w stan pełnej gotowości siły zbrojne i policję.Ostatecznie okazało się, że był to starannie wyreżyserowany przez kosowskiego prezydenta Hashima Thaçiego spektakl na użytek lokalny – mający pokazać go jako prawdziwego patriotę, który nie będzie się pytał serbskiej mniejszości czy Belgradu o to, czy może się pokazywać na terenach ich autonomii. Oficjalna wersja Prisztiny brzmiała: Thaçi postanowił wybrać się w okolicę sztucznego jeziora Gazivoda, a służby specjalne służyły do jego ochrony. Jezioro to jest jednym z punktów spornych w negocjacjach w sprawie autonomii północnych obszarów Kosowa, a także ewentualnej wymiany terytorialnej. W 1/4 znajduje się ono na terytorium Serbii, w 3/4 na terenie Kosowa, ale głównie na obszarze zamieszkanym przez ludność etnicznie serbską. Zaopatruje ono Kosowo w wodę, a elektrownia wodna w prąd. Władze w Prisztinie chciałyby kontrolować je w całości, a kosowscy Serbowie się temu przeciwstawiają.  „Wizytę” w tym rejonie Thaçi potraktował również jako prztyczek pod adresem serbskiego prezydenta, któremu kilkanaście dni wcześniej Prisztina uniemożliwiła spotkanie na terenach zajmowanych przez Serbów w północnej części Kosowa. Kosowianie uznają każdy przyjazd polityków z Belgradu za prowokację i podważanie suwerenności ich kraju. Mieszkający tam Serbowie nie traktują władz w Prisztinie za swoje i uważają, że podlegają Belgradowi.„Blitzkrieg” w Gazivodzie, jak serbskie media nazwały akcję kosowskich specjalsów, to kolejny dowód, że dla zachowania pokoju w Kosowie wciąż niezbędne jest stacjonowanie międzynarodowych sił KFOR. W poprzednich latach dochodziło tam bowiem do licznych ataków na mniejszość serbską i niszczenia cerkwi. Wciąż istnieją obawy, że nawet drobny incydent może doprowadzić do rozlewu krwi. Dlatego też projekt kosowskiej armii, oznaczający dozbrojenie i powiększenie obecnych sił, jest przez Serbów uważany za zagrożenie ich bezpieczeństwa. Z prośbą do Putina Wciąż nierozwiązany spór o Kosowo wpływa także na wzmacnianie tendencji prorosyjskich w serbskim społeczeństwie. Stąd też po ostatnich napięciach Aleksandar Vučić udał się do Moskwy na rozmowę z Władimirem Putinem, którego zapewnił o „neutralności” swojego kraju. Co ta neutralność oznacza? Oczywiście gwarancję wspierania wpływów Moskwy poprzez Belgrad na resztę Bałkanów, wspólne ćwiczenia wojskowe, kupowanie broni, dalsze uzależnianie się energetyczne. W zamian serbski prezydent usłyszał, że Rosja nadal będzie wspierać dążenia Belgradu wobec Kosowa.Sympatie prorosyjskie u Serbów wciąż są silne głównie z powodu pamięci o nalotach NATO na ich ojczyznę z 1999 roku, których celem było zakończenie operacji serbskiej armii podległej Slobodanowi Miloševiciowi na terytorium Kosowa. To powoduje, że obecnie nie ma szans na przystąpienie tego kraju do Sojuszu Północnoatlantyckiego. Większość jego mieszkańców chciałaby jednak wejść do UE, licząc, że poprawi to sytuację słabej serbskiej gospodarki. Tendencje prozachodnie są tam jednak skutecznie hamowane przez m.in polityków niemieckich, którzy prezentują najsurowsze stanowisko wobec Belgradu. Działa to jak przysłowiowa płachta na byka – Niemcy z powodów historycznych są jedną z najmniej lubianych w Serbii nacji – a najwięcej zyskują na tym siły nacjonalistyczne, izolacjonistyczne i prorosyjskie. Niemiecki kij i unijna marchewka To właśnie kanclerz Angela Merkel i jej ministrowie okazali się najbardziej przeciwni propozycjom wymiany terytoriów między Serbią i Kosowem, nawet gdyby oba kraje w ten sposób doszły do porozumienia. Berlin uparcie stoi na stanowisku, że mogłoby to doprowadzić do podważania innych granic na Bałkanach. Warto przypomnieć, że tendencje separatystyczne istnieją także m.in. w Bośni i Hercegowinie i w Macedonii. Niemcy widzą tylko jedno rozwiązanie konfliktu – domagają się od Belgradu uznania suwerenności swojej byłej prowincji. Jako „nagrodę” oferują szansę na wejście do UE. Oczywiście bez gwarancji i konkretnych dat. Co prawda kilka miesięcy temu Komisja Europejska ogłosiła, że Serbia, jeśli rozwiąże spór z Kosowem, ma szanse wejść do UE w 2025 roku, to jednak nie można tego traktować inaczej niż myślenie życzeniowe. Tym bardziej, że jeszcze niedawno Aleksandar Vučić oceniał, że osiągnięcie porozumienia z Kosowem to perspektywa rozpisana na około dziesięć lat. Podkreślał również, że serbskie władze oczekują od Brukseli gwarancji przyjęcia do UE. Tego jednak nikt Belgradowi nie jest w stanie zagwarantować.Przeciąganie się konfliktu między Serbią i Kosowem, pozorna poprawa relacji, prowadzenie dialogu pod auspicjami UE nie prowadzą do zrealizowania konkretnych celów. Dlatego też wizje najbliższej przyszłości tego regionu Europy nie rysują się w jasnych barwach.Dla serbskich władz polityka wobec Kosowa jest główną kartą przetargową w stosunkach z UE. „W zamian za koncyliacyjne podejście do Kosowa państwa UE i USA tolerują niedemokratyczne praktyki władz w Belgradzie. Uznanie niepodległości tego państwa (nawet de facto) i podpisanie kompleksowego porozumienia z Prisztiną już na wczesnym etapie integracji Serbii z UE byłoby więc dla Belgradu niekorzystne. Serbia nie ma gwarancji, że członkostwo rzeczywiście uzyska, nawet jeśli spełni wszystkie warunki” – czytamy w komentarzu Ośrodka Studiów Wschodnich.",,
Rekordowy mecz w Meksyku. Znowu pobili Niemców [WIDEO],"Ponad tysiąc osób zebrało się na Zocalo - głównym placu stolicy Meksyku - celem pobicia rekordu świata w liczbie osób jednocześnie grających w piłkarzyki. Według oficjeli Guinnessa, nadzorujących próbę bicia rekordu, w meczu wzięło udział 1083 osoby, co pozwoliło wpisać próbę do Księgi rekordów Guinnessa. Poprzednio największą liczbą jednoczesnych graczy mogli się pochwalić Niemcy. To drugi raz w ostatnim czasie, gdy Meksykanie pokonują Niemców. W pierwszym meczu grupy F piłkarskich mistrzostw świata Meksyk pokonał Niemcy 1:0.",,,
Nowi „bojownicy” o wolność i demokrację,"Poczucie zagrożenia i krzywdy może zjednoczyć każdą społeczność.  Aby je 
wzbudzić, trzeba jednak pocierpieć w walce o sprawę.  Problem pojawia się wtedy, gdy jak na złość nikt nikogo prześladować nie chce. Wówczas  trzeba przynajmniej o męczeństwie 
opowiadać. Wyrzeczenie niewielkie, bo nic za to nie grozi, a kiedyś będzie się można 
obwołać pionierem w walce o wolność i demokrację.  Miniony rok obfitował szczególnie w 
męczenników na kredyt, którzy na poczet ewentualnego cierpienia w przyszłości ze swoim 
poświęceniem obnoszą się już dziś. Nic nie wskazuje na to, by w tym roku miało ich ubywać.","Wkrótce po objęciu rządów przez PiS znany publicysta w jednym z popularnych  portali zaproponował na kolegium redakcyjnym wywiad z byłym opozycjonistą z Solidarności o zamyśle organizowania i wysyłania paczek z pomocą dla pracowników zwalnianych z Telewizji Polskiej.  Wówczas ten pomysł wzbudził w redakcji pusty śmiech, bo nikomu dotąd nie przyszło do głowy porównywać dziennikarzy TVP z pracownikami zwalnianymi za przynależność do NSZZ „S” w PRL. Jednak koncept z przesyłaniem paczek, jak w stanie wojennym, z propagandowego punktu widzenia miał sens. Wskazywał wyraźnie „męczenników”, bez względu na to, czy sami zainteresowani chcieli nimi zostać. Do tego sposobu myślenia wracano potem niejednokrotnie. Pod tym względem rok 2017 rozpoczął się tak, jak zakończył jeszcze wcześniejszy. W rolę dających świadectwo walki za sprawę wcielili się parlamentarzyści totalnej opozycji koczujący podczas świąt Bożego Narodzenia i Nowego Roku w ciemnym gmachu sejmu. Bezpośrednim powodem protestu było wykluczenie z obrad posła PO Michała Szczerby. Początkowo wielu ludzi wzięło ten zryw na serio i przed sejmem zrobiło się goręcej.  Redaktorzy Katarzyna Kolenda-Zaleska i Tomasz Lis już niemal widzieli lud biorący władzę we własne ręce i wywożący posłów PiS na taczkach. Warunek był tylko jeden: totalitarna władza musiała siłą usunąć posłów totalnej opozycji okupujących mównicę. Wówczas ci ostatni zyskaliby rangę pełnoprawnych cierpiętników.  Przed Sejmem również nie brakowało chętnych do poświęceń, zarówno prawdziwych harcowników, jak i tych pozujących do zdjęć. Wszystko to jak krew w piach. Straż marszałkowska okazała się nieruchawa, nikt nie zareagował. Jedynym poszkodowanym okazał się... poseł Marek Suski z PiS - popchnięty, stracił równowagę i upadł z teczką na posadzkę. Światło w sali plenarnej zgasło. Z czasem tweety z „oblężonej twierdzy”  ustępowały występom wokalnym Joanny Muchy, kreującej się na barda tamtego zrywu. Następnie z nudów liderzy PO i .N zaczęli bardziej docinać sobie nawzajem niż swoim domniemanym prześladowcom z PiS. Na koniec Ryszard Petru, ówczesny lider Nowoczesnej, uznał, że strajkiem może również zarządzać z wakacji na Maderze. Jak pamiętamy, zabrał tam ze sobą inną niedoszłą męczennicę, posłankę ze swojej partii, Joannę Schmidt. Siedem miesięcy później Grzegorz Schetyna, przewodniczący PO, z dumą przywoływał  tamto wydarzenie i zapowiedział podobne imprezy w przyszłości.                                                    Mateusz Kijowski (fot. arch.PAP/DPA) Kijowski: Kiedyś wsadzą mnie...Upadek okupacji sali plenarnej Sejmu przyspieszyła jednak afera związana z innym działaczem walczącym o wolność i demokrację. Okazało się, że poświęcenie Mateusza Kijowskiego, lidera Komitetu Obrony Demokracji, nie jest bezcenne, jak myślało wielu jego fanów. Przeciwnie, cena jego wyrzeczeń była konkretna i wynosiła łącznie ponad 90 tys. zł. Lider KOD sam wiedział, ile kosztuje go działalność w opozycji, sam też cenę ustalił i zaakceptował. Nie spodobało się to jego kolegom z komitetu. Kijowski tuż przed wyborami zrezygnował z kandydowania na przewodniczącego KOD, ale nigdy nie zrezygnował z miana męczennika za sprawę. Twórczo wyprzedzał bieg wypadków i wirtualnie widział się już w kajdanach. Przyjmował to jednak z odwagą i pokorą.  Na pytanie dziennikarza Onetu, czy się nie boi, odpowiadał  zadziornie: Ale czego? – Władzy – drążył reporter. – Twierdzi pan, że na pana poluje – przypominał. – Może wsadzą mnie do więzienia. No i co? – odpowiadał godnie były już szef komitetu. – Nie wsadzą – droczył się z nim dziennikarz. Jednak panu Mateuszowi nie było do żartów. – Pan tak uważa. A według mnie to realne. W tę stronę to wszystko zmierza. Takie rzeczy będą się działy, dojdzie do prób oskarżania ludzi o różne dziwne rzeczy. Taka jest logika władzy autorytarnej – stwierdził z goryczą skazańca pogodzonego z losem.  Nic więc dziwnego, że jako przyszłemu represjonowanemu, na poczet dających się logicznie przewidzieć prześladowań za walkę o demokrację, jego współwyznawcy ufundowali mu natychmiast „stypendium wolności”. Sam Mateusz Kijowski w wywiadzie, tym razem dla Wirtualnej Polski, nie ukrywa, że swoje stypendium traktuje jako wynagrodzenie, otrzymywane choćby na takiej zasadzie,  na jakiej księdza wynagradzają jego parafianie...                                                    Julia Wyszyńska (druga od prawej), próba medialna spektaklu „Klątwa” w reż. Olivera Frljicia na motywach dramatu Stanisława Wyspiańskiego (fot. arch.PAP/StrefaGwiazd/Marcin Kmieciński) Zabójstwo lub rak...Gdy w lutym na afiszach Teatru Powszechnego pojawiła się „Klątwa”, wyreżyserowana przez Olivera Frljicia, wiadomo już było, że szykują się nowi męczennicy, tym razem za sztukę. Przez wszystkie media  przetoczyła się, z góry do przewidzenia, gorąca dyskusja o skandalicznych i obrazoburczych scenach. Spośród aktorów spektaklu wybiła się postać Julii Wyszyńskiej, która aksamitnym, ciepłym głosem mówiła tym razem nie o stypendium wolności dla kogokolwiek, ale o kweście dla płatnego zabójcy.   – Oliver, znając moje poglądy, zaproponował mi scenę, w której miałam zbierać pieniądze na zabójstwo Kaczyńskiego (…) i miałam w tej scenie zapytać was, czy chcielibyście przeznaczyć pieniądze na ten cel i sprawdzić, czy nadal będziemy w ramach działania artystycznego, w tym przypadku spektaklu teatralnego. (…) Co się okazuje – naprawdę można znaleźć człowieka, który może to zrobić za 50 tysięcy euro, czyli tanio. No i właśnie teraz powinna być ta scena, właśnie teraz powinnam schodzić po schodkach z woreczkiem, płacząc, że naprawdę żarty się skończyły i naprawdę boję się o przyszłość mojego kraju i powinnam teraz was prosić o jakieś małe wsparcie finansowe naszej kwesty, zaznaczając, jakie są wszelkie prawne konsekwencje tego działania – mówiła na scenie Teatru Powszechnego Julia Wyszyńska.  Następnie aktorka zacytowała artykuł kodeksu karnego, który mówi o odpowiedzialności karnej za publiczne nawoływanie do popełnienia zbrodni i za publiczne pochwalanie popełnienie przestępstwa. – No i przez to nie mogę przeprowadzić mojego eksperymentu, a moja scena marzeń została z tego spektaklu brutalnie wykreślona – skończyła  Wyszyńska.  Ot, krotochwilny happening, jak powiedzieliby obrońcy spektaklu. Jednak granica między fikcją sceniczną a światem realnym gdzieś się zatarła. Możliwe, że na efekty zaplanowanego w szczegółach skandalu, obliczonego na wywołanie skrajnych emocji, aktorka nie była przygotowana, bo na łamach „Wysokich Obcasów” wyznała, że nie radzi sobie z falą hejtu, jaki spadł na nią po spektaklu. – Umysł nie rozróżnia przemocy internetowej od realnej. Wszystko dzieje się w głowie i czasem można zwariować. Uruchomiły się we mnie stany lękowe – mówiła. Aktorka przytoczyła wpis hejtera życzącego jej raka, najlepiej złośliwego. Czy należy jej współczuć? Oczywiście, że tak. Trafiła przecież na hejterów o podobnej do jej wrażliwości, których umysł nie rozróżnił przemocy zaproponowanej na scenie od realnej. Życzenie komuś śmierci na skutek zamachu czy choroby to w gruncie rzeczy tylko kwestia sposobu. Intencje i wrażliwość pozostają te same.   Zaraźcie tą krzywdą dzieci i wnuki... Trzeba też przyznać, że męczeństwo niektórych już się „zaczęło”. Jerzy Stańczyk, były komendant główny policji, a wcześniej oficer milicji, rozczarowany ustawą dezubekizacyjną, już pod koniec 2016 r.  załamującym się głosem mówił, że nie wyobraża sobie życia za 2 tysiące złotych miesięcznie (co drugi emeryt w Polsce musi przeżyć miesiąc za 1600 zł). Dlatego generał rzucił klątwę sięgającą pokoleń. – Mam gorącą prośbę – zwrócił się do współtowarzyszy niedoli i stronników. – Chciałem, żebyście państwo tą krzywdą zarazili dzieci, wnuki... – powiedział. Jego oddanym słuchaczem był z pewnością emerytowany płk Adam Mazguła, autor najpopularniejszego cytatu końca 2016 i minionego roku. Chodzi oczywiście o „kulturalne zdarzenie”, jakim w jego ocenie był stan wojenny. Mazguła tłumaczył się potem i przepraszał za swoją, jak to nazwał,  gafę. Jednocześnie zmienił  o 180 stopni opinię o stanie wojennym. W jego rozważaniach „zdarzenie” przebiegające „z jakąś kulturą” ewoluowało do „wielkiego zła”. Z jego kolejnych wypowiedzi wynika jednak, że jeszcze gorsze są obecne rządy. Opublikował więc list do generałów i oficerów Wojska Polskiego. Sam przedstawił się w nim jako bojownik o demokrację, przeciwko któremu przygotowywany jest już proces. W liście apeluje do oficerów, by nie dali się wykorzystać Macierewiczowi i Kaczyńskiemu, tak jak żołnierze spod Lenino dali się wykorzystać Stalinowi lub jak żołnierze Ludowego Wojska Polskiego dali się okpić  w 1970 r. PZPR. Ostrzegał też wszystkich przed losem, jaki wkrótce ich spotka: „Koledzy Żołnierze A. Macierewicz przygotował represyjne ustalenia ustawowe przeciwko polskim żołnierzom. Mają marzenie, by administracyjną decyzją ministra pozbawić byłych i obecnych żołnierzy prawa do emerytury wojskowej, degradować ich i ubliżać. Szykują nam upokorzenie, przy którym honorowa śmierć - to przywilej. Chcą mieć prawo do opluwania żołnierzy bez uzasadnienia, po partyjnym uważaniu”.  Podał także przykład wspólnego działania, nagrodzonego sukcesem. „W końcu my, Polacy, dopięliśmy swego, wyganiając Sowietów z naszego kraju i dołączyliśmy do wolnych narodów świata”. Myśl płk. Mazguły ewoluuje od lat. Może jednak czasem emerytowany pułkownik westchnie za latami, kiedy jego działania zyskiwały aprobatę choćby wśród przełożonych. Jedna z takich opinii obiegła już media: „W okresie stanu wojennego wzorowo realizował stawiane przed nim zadania. W pełni popiera ideę socjalistycznej odbudowy i akceptuje konieczność wprowadzenia stanu wojennego”.  Nie znaczy to jednak, że i dziś pułkownik nie ma swoich zwolenników. Należy do nich m.in. Władysław Frasyniuk, opozycjonista, który naprawdę wiele przeszedł w czasach, gdy Adam Mazguła cieszył się pozytywnymi opiniami swoich zwierzchników. Dziś jednak dawny działacz Solidarności uważa, że w ramach walki z reżimem warto mieć sojusznika także w środowisku płk. Mazguły. Sam zresztą chętnie porównuje obecne czasy do stanu wojennego. Nie przeszkadza mu, że może to robić w świetle kamer, podczas blokowania wrażej demonstracji innych obywateli. Poklepuje przy tym policjanta próbującego go  wylegitymować i oświadcza, że ma prawo w d..ie. W końcu namawia na wiecach, by demonstranci wreszcie użyli kamieni. Znów, jak przyznaje, może poczuć się młodym Władkiem.                                                    Franciszek J. (fot. TVPInfo) W kajdanach z „victorią” Miniony rok skończył się kolejnym wysypem „męczenników”. Śledczy zajmujący się korupcją zapukali kolejno do drzwi Stanisława Koguta (senatora PiS) i Stanisława Gawłowskiego (posła PO). Ten pierwszy stwierdził, że komuś nie podobała się jego charytatywna działalność, stąd, jego zdaniem, fałszywy donos. Zrzekł się jednak immunitetu. Z kolei były sekretarz generalny PO  podejrzenia prokuratury uznał za atak polityczny. – Polowanie na członków PO rozpoczęte – oznajmił dziennikarzom. Murem stanęli za nim koledzy partyjni. – Immunitet powinien chronić opozycję przed politycznymi naciskami władzy. Po zniszczeniu niezależności prokuratury i sądów nie ma już gwarancji uczciwości wymiaru sprawiedliwości – grzmiał Grzegorz Schetyna. Do osądzenia, a tym bardziej ukarania Gawłowskiego jeszcze daleko, ale już, przynajmniej wśród swoich zwolenników i partyjnych kolegów, może się on cieszyć statusem „prześladowanego”. Poczet „męczenników” A.D.  2017 kończy wyjątkowa postać Franciszka J., zwanego też Farmazonem, ochroniarza Obywateli RP. Jego chamstwa wobec dziennikarki TVP nie pochwalali nawet politycy PO i .N oraz działacze KOD.  Potrafili jednak człowieka tak po ludzku zrozumieć i, jak zgodnie zadeklarowali, wesprzeć w trudnych chwilach prześladowań. Sam Farmazon już czuje to wsparcie, a jego męczeńskie zdjęcia w kajdankach z gestem victorii obiegły wszystkie media.   Cierpienie staniało Czy jednak z drugiej strony opozycja nie powinna więc patrzeć władzy na ręce? Czy wszyscy  powinni być wdzięczni, że obecny rząd nie strzela do ludzi i nie rozwiązuje problemów za pomocą pałki i gazu łzawiącego, jak to było za czasów, gdy Mazguła i Frasyniuk stali jeszcze po przeciwnych stronach barykady? Absolutnie nie. Taki sposób myślenia prezentują ci, którzy wyrażają wdzięczność komunistom za to, że nie skorzystali od razu z braterskiej pomocy Armii Czerwonej. W rzeczywistości pokojowe rozwiązywanie problemów jest podstawowym obowiązkiem każdego cywilizowanego państwa, tak by udawanych męczenników nigdy nie musieli zastąpić prawdziwi. Jednak póki co koszty „cierpienia za sprawę” są na tyle niskie, że każdy totalny opozycjonista może się poczuć jak prześladowany.                                                    Władysław Frasyniuk (fot. Omar Marques/Anadolu Agency/Getty Images)",,
Anna Streżyńska: czuję się komfortowo w tym rządzie,"– Czuję się komfortowo w tym rządzie, powierzono mi misję, w której sprzyjają mi wszyscy ministrowie – powiedziała w środę minister cyfryzacji Anna Streżyńska. To odpowiedź na komentarze, jakie wzbudziła jej wtorkowa wypowiedź w Radiu ZET.","Streżyńska powiedziała w środę „Faktom” TVN: – Ja się czuję komfortowo w tym rządzie. – Mam misję, którą mi powierzono i w której wszyscy ministrowie mi sprzyjają – podkreśliła. Dodała, że ma „absolutnie odpowiedzialność i pełną wolną rękę za osiągnięcie efektu w tej dziedzinie”.We wtorek minister cyfryzacji Anna Streżyńska w Radiu ZET mówiła, że nie zawsze zgadza się ze wszystkimi decyzjami rządu np. o militaryzacji cyberbezpieczeństwa. – To nie jest konflikt z Antonim Macierewiczem (...) tylko konflikt o zasady o podstawy podejścia do cyberbezpieczeństwa, które ma dwa oblicza – dodała.Pytana, czy Ministerstwo Obrony Narodowej zanadto próbuje rozszerzyć swoje władztwo w tej dziedzinie odparła: – Tak. Zdecydowanie uważam, że nie wszystko mu podlega i jest wiele takich zadań, które związane są z ochroną przeciętnego obywatela, które po prostu nie będą nigdy w kwestii MON-u.",,
"Warszawa: Spłonęło auto znanego muzyka. „Nie mam pewności, czy ma to związek z groźbami”","W nocy z piątku na sobotę na warszawskim Ursynowie w płomieniach stanęło auto artysty-barda Pawła Piekarczyka. Nikt nie ucierpiał, sprawą zajęła się policja. Podobne zdarzenie miało miejsce rok temu, wówczas zniszczono inne auto muzyka. – Nie mam pewności, że sprawa pożaru ma związek z groźbami i z moją działalnością publiczną, tym niemniej nie można całkowicie wykluczyć takiej możliwości. Ale autorom ewentualnych gróźb bądź tym, którzy chcieliby mnie skłonić do zmiany postawy, powiem: jaki byłem – taki będę – mówi Piekarczyk portalowi niezależna.pl.","Jak informuje portal, sprawę Paweł Piekarczyk skierował na policję. Pracować ma nad nią komórka policji, wyspecjalizowana do przestępstw przeciwko życiu.  W artykule czytamy, że muzyk w ostatnim czasie „był aktywny w mediach społecznościowych, gdzie m.in. zdecydowanie opowiadał się przeciwko strajkowi nauczycieli oraz występował z krytyką lobby LGBT, a także przeciwko działaniom Koalicji Europejskiej”.Jednak artysta nie ma pewności, czy auto mogło spłonąć przez jego działalność publiczną. Poinformował, że pod jego adresem padło wiele gróźb, w tym nawet te o pozbawieniu go życia. – Autorom ewentualnych gróźb bądź tym, którzy chcieliby mnie skłonić do zmiany postawy, powiem: jaki byłem – taki będę – mówi Piekarczyk.We wtorek bard ma złożyć w tej sprawie zeznania na policji.",,
Kaczyński: nie będę rządzić z Korwinem. „Nie chcemy kompromitacji”,"– Janusz Korwin-Mikke jest nieporozumieniem w polityce – mówi Jarosław Kaczyński w wywiadzie dla tabloidu „Fakt”. – Nie jesteśmy zainteresowani sojuszem z nim, bo nie jesteśmy zainteresowani kompromitacją – dodaje prezes PiS.","– To człowiek o dziwnej roli w polskiej polityce. I szkodliwej – bo mieszającej w głowie młodym, zdolnym ludziom, którzy zamiast myśleć o polskich sprawach, szli w wizje, które według Mikkego funkcjonują na Wyspach Dziewiczych. A teraz bierze pewną część głosów niezadowolonych, które by nam przypadały – mówił w wywiadzie Kaczyński.   „Co by się stało, jakby Tusk rozebrał się do naga?”  Kaczyński zastanawia się w tym wywiadzie, czy jest jakaś afera, która „wywaliłaby rząd Donalda Tuska w powietrze”. I w tym kontekście przypomina, jak w 1980 r. – w czasie katowickiej konferencji przedzjazdowej PZPR – na mównicę wszedł delegat i rozebrał się do naga. Okazało się, że zwariował.  – I zadaję sobie takie pytanie,  co by się stało, gdyby Tusk wszedł na mównicę sejmową i rozebrał się do naga. I wyobrażam sobie, że następnego dnia w „Gazecie Wyborczej” byłby taki tytuł: „Nowe forum ekspresji politycznej. Tusk pierwszy w Europie” – mówi Kaczyński. – Przy normalnych mechanizmach ten rząd powinien paść już wiele razy. Żyjemy w kraju, w którym pewne mechanizmy demokracji nie funkcjonują – konkluduje prezes PiS.  CZYTAJ WIĘCEJ  Korwin-Mikke: po przeskoczeniu SLD realna jest tylko koalicja z PiS",,
"Ukraina „specjalnym sojusznikiem”. Może mieć wobec USA ten sam status, co Japonia i Izrael","W Kongresie USA zaprezentowano projekt ustawy o wzmocnieniu wsparcia wojskowego dla Ukrainy i nadaniu jej statusu głównego sojusznika Stanów Zjednoczonych spoza NATO. Tak USA określają swoich ważnych partnerów nie będących członkami Sojuszu – takich, jak Izrael, Japonia czy Korea Południowa.","O projekcie ustawy poinformowała ukraińska ambasada w Waszyngtonie. Administracja nowego prezydenta Ukrainy Wołodymyra Zełenskiego powiadomiła również, że prezydent Donald Trump zaprosił go do złożenia oficjalnej wizyty w USA. Dziękując za zaproszenie Zełenski oświadczył, że projekt ustawy, który przedstawiono w Izbie Reprezentantów, „jest ważnym sygnałem świadczącym o silnym partnerstwie strategicznym między dwoma państwami”. Główny sojusznik spoza NATO (Major non-NATO Ally - MNNA) to określenie, używane przez Stany Zjednoczone wobec swoich ważnych partnerów, którzy nie są członkami Sojuszu. Status ten mają m.in. Izrael, Japonia i Korea Południowa. W dokumencie zaprezentowanym w Izbie Reprezentantów podkreślono, że USA nie akceptują zmian terytorialnych na Ukrainie, dokonanych z użyciem siły, w tym także – jak napisała ambasada – „poprzez nielegalne wtargnięcie Federacji Rosyjskiej na Krym i Donbas oraz okupację tych terytoriów”. W projekcie ustawy potępiono przetrzymywanie przez władze Rosji 24 marynarzy ukraińskiej floty wojennej, zatrzymanych wraz z trzema okrętami w rejonie Cieśniny Kerczeńskiej w listopadzie 2018 roku oraz podkreślono konieczność ""usilnego nakłonienia Federacji Rosyjskiej do pełnej implementacji mińskich porozumień"" w sprawie konfliktu w Donbasie. Projekt ustawy przygotowali kongresmeni: z Partii Demokratycznej Eliot Engel i Bill Keating oraz z Partii Republikańskiej Michael McCaul i Adam Kinzinger. ""Uważamy, że projekt tej ustawy jest nowym ważnym krokiem ku pogłębieniu ukraińsko-amerykańskiego partnerstwa strategicznego w walce z rosyjską agresją"" - oświadczyła ukraińska ambasada w Waszyngtonie.",,
"Kto zyskał, kto stracił? Rozkład mandatów w Sejmie","Prawo i Sprawiedliwość wygrało wybory do Sejmu i zdobyło 239 mandatów – wynika z sondażu exit poll wykonanego przez Ipsos. Druga Koalicja Obywatelska może liczyć na 130 miejsc w izbie niższej parlamentu. Ostatnie na podium SLD będzie miało 43 posłów, PSL Koalicja Polska – 34, a Konfederacja – 13.","Walka toczy się o 460 miejsc. W porównaniu z wynikiem z 2015 r. PiS zyskało 4 mandaty, z kolei 36 mandatów straciła Koalicja Obywatelska. Cztery lata temu partie wchodzące w skład tego komitetu uzyskały w sumie 166 miejsc (138 mandatów PO, z kolei 28 mandaty – Nowoczesna).SLD – koalicyjny komitet ugrupowań lewicowych: Sojuszu Lewicy Demokratycznej, Wiosny i Partii Razem – w kończącej się kadencji parlamentu nie miało swoich posłów. Teraz mogą liczyć na 43 miejsca w Sejmie.Stan posiadania zmniejszyło PSL–Koalicja Polska – o 24 miejsca (z 58 do 34 przedstawicieli). Cztery lata temu ludowcy mieli 16 posłów, a Kukiz’15, którego politycy startują z list PSL – 42. Konfederacja, jako nowa siła polityczna, wprowadzi do Sejmu 13 przedstawicieli. Mniejszość Niemiecka – 1 mandat.",,
Gole dla Bogatyni,"Zamiast garniturów – stroje piłkarskie, zamiast sejmowych ław – boisko. Reprezentacje czterech klubów parlamentarnych rozegrały mecze, by wspomóc powodzian z Bogatyni. Na koniec politycy zmierzyli się z drużyną Orłów Górskiego. Podczas charytatywnego turnieju zebrano 10 tys. zł.","Na murawie – jak w Sejmie – koalicja kontra opozycja. Szanse na wygraną równe. Mimo zmęczenia i kondycyjnych braków ludowcy nie odpuścili i po zaciętej walce pokonali PiS 1:0.Lewica w starciu z Platformą Obywatelską postawiła na obronę. Tajną bronią okazał się Ryszard Kalisz, który z przymrużeniem oka powiedział, że jego wartość transferowa jest wyższa niż najlepszego hiszpańskiego piłkarza.Piłki do bramki SLD jednak wpadły. Głównie za sprawą byłego reprezentanta Polski, dziś grającego w granatowej koszulce PO. Roman Kosecki, choć w piłkę grał „30 kilogramów temu”, to jednak ma w tej dyscyplinie większe doświadczenie niż koledzy.Tym razem jednak nie wynik był najważniejszy, a pomoc poszkodowanym w powodzi. Liczy się każda złotówka, bo potrzeby w Bogatyni są ogromne. Dochód z imprezy trafi do gminy i będzie przeznaczony na odbudowę i dla powodzian.",,
Zegar zagłady przyspiesza. Przed nami kolejny niespokojny rok,"Obyś żył w ciekawych czasach – głosi stare chińskie przysłowie. W ostatnich latach mądrość chińskich filozofów jest coraz bardziej widoczna. Mijający rok był tego najlepszym dowodem. Doświadczyliśmy serii zamachów terrorystycznych, obserwowaliśmy dalszy rozwój programu rakietowego Korei Północnej, mieliśmy groźby Kim Dzong Una o „obracaniu wrogów w proch”. Niestety, nie zanosi się na to, żeby w 2018 roku sytuacja miała się poprawić.","Można pokusić się o stwierdzenie, że główną osią, stroną czy punktem zaczepienia wydarzeń na świecie jest niezmiennie polityka zagraniczna Stanów Zjednoczonych, a ta w minionym roku przeszła dużą zmianę związaną oczywiście z odejściem prezydenta demokraty Baracka Obamy i zaprzysiężeniem republikanina Donalda Trumpa.Autorytarny styl miliardera w interesach został z miejsca i bezpośrednio przełożony na politykę Białego Domu. Już tydzień po zaprzysiężeniu Trump podpisał rozporządzenie wykonawcze 13769, które ograniczało możliwość przyjazdu do USA obywatelom siedmiu państw muzułmańskich. Sprawa przewinęła się przez kilka sądów, ale Sąd Najwyższy w końcu przyznał rację prezydentowi.Donald Trump zaczął realizować także inne obietnice wyborcze zgodnie z przyjętą przez siebie dewizą „America first”. Trwają więc przymiarki do budowy muru na granicy z Meksykiem, który ma powstrzymać nielegalną emigrację z tego kraju i Ameryki Południowej. Można się spodziewać dalszego zaognienia jednej z najważniejszych relacji na zachodniej półkuli.Beczka prochuPoważne konsekwencje ma również decyzja Trumpa z 6 grudnia o uznaniu Jerozolimy za stolicę Izraela i przeniesieniu do tego miasta ambasady USA. Ruch doprowadził do zamieszek w Palestynie, w których zginęło wiele osób. Zabieganie o poparcie lobby żydowskiego przez prezydenta sprawiło, że sytuacja w regionie, w którym Palestyńczycy są pozbawiani praw i rugowani z własnej ziemi, stała się jeszcze bardziej napięta i grozi nam dalsza eskalacja konfliktu w jednym z najbardziej wrażliwych miejsc na Ziemi.Przeciwko decyzji Trumpa zaprotestowała Rada Bezpieczeństwa ONZ, która poddała pod głosowanie projekt rezolucji wzywającej prezydenta do cofnięcia postanowienia. 14 krajów zagłosowało za rezolucją, przeciwne były jedynie USA, a ambasador tego kraju przy ONZ Nikki Haley nazwała wniosek „zniewagą”. Po kilku dniach Waszyngton zapowiedział ograniczenie składki na organizację, co też uczyniono. Haley dowodziła przy tym, że „nie pozwoli, aby wykorzystywano szczodrość narodu amerykańskiego”.                                                    Donald Trump całkowicie zmienił politykę zagraniczną USA (fot. Whitehouse.gov) Miniony rok to też dalsza polaryzacja na arenie międzynarodowej i oddalanie się oraz coraz bardziej konfrontacyjna postawa Rosji wobec Zachodu. Od kilku lat Kreml prowadzi wielowymiarową wojnę hybrydową. Moskwa sięga po niekonwencjonalne, ale niestety skuteczne metody dzielenia i osłabiania swoich przeciwników, którzy jeszcze kilkanaście lat temu – za rządów Borysa Jelcyna – byli jeśli nie przyjaciółmi, to partnerami.Władimir Putin zerwał z tą doktryną i postawił na utajoną konfrontację. Jej przejawem jest choćby domniemana interwencja w ostatnie wybory prezydenckie w USA, po której stronnicy Trumpa i Hillary Clinton prześcigają się w oskarżeniach o to, czyje środowisko współpracowało z rosyjskimi służbami.Bezustanne prowokacjeKreml nieustannie prowokuje również Europę, podsycając wszelkie możliwe waśnie, za to przedstawiając się jako strona osaczana przez jednostki NATO, która jest zmuszona zainstalować własne systemy rakietowe Iskander w obwodzie kaliningradzkim. Rosja przeprowadziła we wrześniu manewry wojskowe Zapad-2017 we współpracy z Białorusią między innymi na poligonach leżących kilka kilometrów od Polski. Przeciwnikiem były wymyślone państwa będące rzekomymi członkami NATO. Trudno o jaśniejszy sygnał.W grudniu minister spraw zagranicznych Wielkiej Brytanii Boris Johnson wprost zarzucił szefowi rosyjskiej dyplomacji Siergiejowi Ławrowowi ingerowanie w kampanię przed referendum ws. Brexitu. Moskwa gra również na osłabianie Ukrainy, czemu służy podsycanie konfliktu w Donbasie i wtrącanie się w wewnętrzne sprawy Kijowa.Działania mające zdestabilizować sytuację w Europie prowadzone są przede wszystkim w internecie. Wspierani przez Kreml hakerzy zaatakowali w mijającym roku wiele krajów, m.in. Polskę, Danię, Finlandię czy Niemcy. Rosyjscy trolle sieją również ferment w mediach społecznościowych w zasadzie wszędzie tam, gdzie Moskwa ma interes w osłabianiu rywala. Bez cienia wątpliwości można stwierdzić, że również to zjawisko będzie się pogłębiało.                                                    Władimir Putin prowadzi politykę destabilizacji Zachodu (fot. PAP/EPA/ALEXANDER NEMENOV / POOL) Jeszcze inną metodę przyjęło trzecie, a według niektórych pierwsze, supermocarstwo, czyli Chiny. Kraj Środka postawił bowiem na ekspansję przede wszystkim w wymiarze ekonomicznym. W maju Pekin zapowiedział uruchomienie 124 mld dolarów na wdrożenie koncepcji „pasa i szlaku”. Rozmach imponuje. Projekt zrzesza 65 krajów – w tym Polskę – w których mieszka 60 proc. światowej populacji, dysponujących PKB o wartości 21 bln dolarów, zaś Chiny będą miały pieczę nad całością.Polityczne przyczółkiZabiegi Pekinu nie będą koncentrowały się tylko wokół tego szlaku. Chiny inwestują i zdobywają przyczółki polityczne także w innych regionach,takich jak Afryka Środkowa czy Ameryka Łacińska.W kwestiach szeroko pojętego bezpieczeństwa Chiny zaangażowały się w konflikt wokół Korei Północnej jako najbliższy sojusznik i partner gospodarczy reżimu Kim Dzong Una. Jako stały członek Rady Bezpieczeństwa ONZ ChRL głosuje za kolejnymi sankcjami przeciwko Pjongjangowi i wciela je w życie. Dotyczą one przede wszystkim spraw gospodarczych takich jak kupowanie węgla, głównego produktu eksportowego KRL-D, jak i eksportu paliwa. Wrażliwe datyPostępy dotyczą również prac na bronią nuklearną. 3 września przeprowadzono szóstą w historii i czwartą za rządów Kim Dzong Una próbną eksplozję bomby atomowej. Była to broń wodorowa o największej mocy z dotychczasowych. Japońska Agencja Meteorologiczna podała, że wstrząs sejsmiczny był blisko 10 razy potężniejszy niż ten odnotowany po poprzedniej próbie jądrowej z września 2016 roku. Kolejne próby są bardzo prawdopodobne, szczególnie w okolicach świąt narodowych – rocznicy urodzin Kim Dzong Ila (16 lutego), Kim Ir Sena (15 kwietnia) oraz rocznicy ustanowienia KRL-D (9 września).O miano największego punktu zapalnego Korea Północna od kilku lat rywalizuje z Bliskim Wschodem. Bezlitosna wojna z Państwem Islamskim zdaje się mieć ku końcowi, przynajmniej z czysto militarnego punktu widzenia. Ważnymi wydarzeniami były wyparcie ekstremistów z tej organizacji ze swoich twierdz w irackim Mosulu, co nastąpiło 9 września, oraz syryjskiej Rakki (17 października), która była uważana za stolicę ISIS. Sytuacja jest na tyle korzystna, że podczas grudniowej wizyty w Syrii prezydent Rosji Władimir Putin ogłosił zwycięstwo nad Państwem Islamskim. Oświadczenie wydaje się być przedwczesne, biorąc pod uwagę, że nadal nie schwytano przywódcy tej organizacji Abu-Bakra al-Bagdhdadiego oraz że tysiące zdeprawowanych bojowników nadal posiadają pewien potencjał militarny i przebywają na wolności.Na Bliskim Wschodzie działa więcej organizacji terrorystycznych, jak Al-Kaida czy Dżabhat Fath asz-Szam. Islamscy ekstremiści są zwalczani przez koalicję antyterrorystyczną pod wodzą USA oraz oskarżany o zbrodnie przeciw ludzkości reżim prezydenta Syrii Baszara al-Asada wspierany przez Rosję.Ataki gazoweStron jest więcej. Łatkę „terrorystów” Damaszek, a za nim Moskwa, przykleja także liberalnej opozycji walczącej z wojskami rządowymi. Metody walki z opozycją – oprócz mordów w więzieniach – są wyjątkowo nieludzkie. 4 kwietnia doszło do ataku chemicznego z użyciem sarinu na miasto Chan Szajchun w prowincji Idlib, w którym zginęło 86 osób, w tym około 30 dzieci. Podejrzenie pada na reżim Asada, który – jak wynika z opublikowanego w styczniu raportu ONZ – jest odpowiedzialny za kilka podobnych ataków. Dopóki Asad będzie się cieszył poparciem Kremla, może dochodzić do kolejnych takich ataków.                                                    Wojna w Syrii jest daleka od zakończenia (fot. Diaa Al-Din/Anadolu Agency/Getty Images) Kolejną stroną są Kurdowie zwalczani przez wszystkie pozostałe strony – Irak, Syrię i Turcję, na terenach tych państw zamierzają bowiem od lat stworzyć własne państwo. 25 września odbyło się referendum w Kurdystanie na północy Iraku, w którym 92,7 proc. głosujących opowiedziało się za secesją. W reakcji Bagdad wysłał wojska do zbuntowanego regionu. Amerykanie musieli zdradzić jednego z sojuszników. Wcześniej na żądanie z Turcji i Iraku zrezygnowali z dozbrajania Kurdów. Jakkolwiek zatem sytuacja w tej części Bliskiego Wschodu się nie będzie klarowała po wyparciu islamistów, można przypuszczać, że Kurdowie cały czas będą skazani na podporządkowanie innym narodom.Bezpośrednią pochodną sytuacji na Bliskim Wschodzie jest wzrost zagrożenia terrorystycznego w Europie i innych regionach świata. Niestety, na Starym Kontynencie znów doszło do kilku zamachów. Aż cztery miały miejsce w Wielkiej Brytanii, z czego trzy w Londynie, i wydaje się, że ten kraj jest obecnie głównym celem ekstremistów.Metoda nicejskaW 10 głównych atakach przeprowadzonych tylko przez Państwo Islamskie i jego zwolenników zginęło 235 osób, zaś kilkaset odniosło rany. Terroryści kilkakrotnie stosowali tzw. metodę nicejską polegającą na taranowaniu ludzi pojazdami. W ten sposób zaatakowali dwukrotnie w Londynie (łącznie 13 ofiar śmiertelnych) oraz 7 kwietnia w Sztokholmie (5 ofiar), 17 sierpnia w Barcelonie (14 ofiar) i 31 października na Manhattanie (8 ofiar). Niestety, obrona przed tą metodą jest niezwykle trudna.Wywiady wielu państw od dawna ostrzegają, że przeszkoleni ekstremiści przenikają do Europy wymieszani z uchodźcami (łatwo ich rozpoznać – na statkach trzymają się razem i nie wykazują strachu, gdy łódź zaczyna tonąć). Ogłoszenie rzekomego zwycięstwa nie oznacza oczywiście końca tej organizacji, która nadal szykuje i przeprowadza zamachy terrorystyczne w Europie, Iraku, Syrii, Egipcie i ma równie okrutnych sojuszników w postaci Asz-Szabaab w Afryce czy Isnilona Hapilona na Filipinach. Ostatnie w miarę spokojne miesiące we Francji, Belgii czy Niemczech mogą oznaczać ciszę przed burzą.                                                    W 2017 roku w Wielkiej Brytanii doszło do czterech zamachów terrorystycznych (fot. Carl Court/Getty Images) Domorośli terroryściTerroryzm islamski nie jest jedynym rozpracowywanym przez służby bezpieczeństwa. W minionym roku w USA doszło też do dwóch ataków domorosłych „herostratesów” niepowiązanych z islamskim fundamentalizmem. 1 października 64-letni Stephen Paddock ostrzelał z okna pokoju hotelowego w Las Vegas uczestników festiwalu muzyki country „Route 91”. Zginęło 59 osób, zaś 546 zostało rannych. Sprawca popełnił samobójstwo. 5 listopada w kościele baptystów w Sutherland Springs 26-letni Devin Kelley otworzył ogień do wiernych – zabił 26 osób, a ranił 20 i po pościgu został zastrzelony.Oba ataki przywołały dyskusję o ograniczeniu dostępu do broni, ale – jak zawsze w takich przypadkach – Biały Dom nie zdecydował się na rozpoczęcie procedury legislacyjnej, obawiając się silnego lobby Narodowego Związku Strzeleckiego. Jedyną w zasadzie konsekwencją tych strzelanin był kolejny wzrost sprzedaży broni w USA i takich reakcji należy się też spodziewać po kolejnych ewentualnych podobnych aktach terroru.Ważna zmiana zaszła za to w Hiszpanii, choć także nie doprowadziła do zmian ustawowych. 1 października odbyło się referendum niepodległościowe w Katalonii, do którego przymiarki trwały od wielu lat. Władze w Madrycie nie uznały plebiscytu i wysłały do najbogatszej prowincji policję i oddziały paramilitarne, które pacyfikowały lokale wyborcze, rekwirowały karty wyborcze i urny.W referendum zagłosowało ponad 2,2 mln osób z 5,3 mln uprawnionych. Ponad 90 proc. opowiedziało się za oderwaniem od Hiszpanii. 27 października premier Katalonii Carles Puigdemont ogłosił niepodległość Republiki Katalonii, po czym musiał uciekać do Belgii. Aresztowanych zostało wielu jego współpracowników. Wszystkim grożą wysokie wyroki więzienia.                                                    Do zamachu doszło także w Nowym Jorku (fot. Eduardo Munoz Alvarez/Getty Images) Kataloński impasHiszpańskie władze rozwiązały kataloński parlament. 21 grudnia w regionie odbyły się nowe wybory, w których zwyciężyli secesjoniści. Należy jednak przypuszczać, że Madryt dalej będzie hamował dążenia niepodległościowe swojej najbogatszej prowincji, a jej władze nie będą miały odwagi, żeby wcielić w życie deklarację niepodległości.Ciągłym procesem, który obserwowaliśmy, były dalsze zmagania państw europejskich z kryzysem migracyjnym. Wprawdzie fala uchodźców z Bliskiego Wschodu i Afryki zdaje się nieco opadać, ale problem pozostaje nierozwiązany. Po protestach m.in. polskiego rządu 26 września Bruksela wycofała się z programu obowiązkowej relokacji, ale pomysłu, jak radzić sobie z rzeszą w większości obcych kulturowo gości, nie ma.Spełniający się, niestety, scenariusz to getta azylantów będące wylęgarnią przestępczości jak w Szwecji lub terroryzmu jak w Belgii, co nie wróży dobrze. Dodatkowo cały czas do Europy zmierzają niewykształceni w większości migranci wierzący, że w Europie czeka ich dostatnie życie.Chciałoby się życzyć, żeby rok 2018 oszczędził nam wojen i przemocy i pozwolił rozkoszować się tylko pozytywnymi wiadomościami. Szanse na to są jednak znikome. Korea Północna, islamski terroryzm – scenariuszy tragedii jest wiele. Trudno nie oprzeć się wrażeniu, że czarny scenariusz dalej będzie się spełniał. Pozostaje mieć nadzieję, że Polskę te kataklizmy będą omijać szerokim łukiem i nasz kraj będzie pojawiał się w światowych mediach wyłącznie w związku z pozytywnymi historiami – złotymi medalami Kamila Stocha i kolegów podczas igrzysk olimpijskich w Soczi oraz świetnymi występami piłkarskiej reprezentacji Polski na mistrzostwach świata w Rosji.                                                    W 2017 roku odbyło się nieuznane referendum niepodległościowe w Katalonii (fot. Burak Akbulut/Anadolu Agency/Getty Images)",,
Polska w czołówce krajów z najwyższym odsetkiem pracujących imigrantów spoza UE,"Polska ma jeden z najlepszych wyników zatrudnienia imigrantów spoza UE wśród państw unijnych – wynika z danych opublikowanych przez Europejski Urząd Statystyczny (Eurostat). W naszym kraju trzech na czterech imigrantów jest aktywnych zawodowo (76 proc.), co plasuje Polskę na piątym miejscu wśród państw Unii Europejskiej.","– Znacznie gorzej radzą sobie kraje tzw. starej Unii, gdzie nawet połowa imigrantów nie pracuje, pozostając na utrzymaniu państwa – ocenił Cezary Kaźmierczak, prezes Związku Przedsiębiorców i Pracodawców, w rozmowie z portalem tvp.info. Gorszy wynik mają m.in. Włochy (63,4 proc.), Niemcy (57,5 proc.) czy Holandia (54,8 proc.). Jeszcze gorzej wypada Szwecja, Finlandia i Francja, gdzie zatrudniony jest jedynie co drugi przybysz spoza UE. Najmniejszą stopę zatrudnienia imigrantów ma z kolei Belgia, gdzie pracuje ich  jedynie 43,4 proc.W rankingu Polskę wyprzedzają jedynie Malta (77,3 proc.), Rumunia (77,9 proc.), Czechy (81,8 proc.) oraz Islandia (82,7 proc.).– Wysoka stopa zatrudnienia imigrantów spoza UE w Polsce, w kontekście znacznie niższych wskaźników na zachodzie Europy, ewidentnie pokazuje nam, że dotychczasowi imigranci stanowią dla polskiej gospodarki istotną wartość dodaną – podkreślił Cezary Kaźmierczak. W ocenie prezesa ZPP dane Eurostatu wskazują jednoznacznie, że imigranci w Polsce podejmują pracę zarobkową i wspierają nasz rynek pracy. Jak wskazał ekspert, znacznie niższa aktywność zawodowa imigrantów w państwach starej Unii stanowi natomiast gospodarczy problem, zwłaszcza, że duża część z nich korzysta ze świadczeń socjalnych.– Nie jest niespodzianką, że najliczniejszą grupę imigrantów spoza UE stanowią w Polsce Ukraińcy – powiedział Kaźmierczak. Jak jednak dodał, coraz bardziej popularna robi się też migracja z państw azjatyckich, ponieważ na polskim rynku pracy funkcjonuje np. wielu Wietnamczyków.Coraz lepsza sytuacja na rynku pracy zmartwieniem przedsiębiorcówJak wynika z danych Głównego Urzędu Statystycznego, przeciętne wynagrodzenia w maju wzrosło w Polsce o 7,7 proc. rok do roku i wyniosło 5057,82 zł. Z kolei stopa bezrobocia osiągnęła poziom 3,8 proc. – podał Eurostat. – To z pewnością dobre informacje, ale jednocześnie coraz więcej przedsiębiorców skarży się na brak pracowników i wymienia ten czynnik jako jedną z podstawowych barier rozwoju. Wszystko wskazuje na to, że z uwagi na demografię będzie jeszcze gorzej – stwierdził Cezary Kaźmierczak. Jak dodał, wysoka aktywność zawodowa imigrantów w Polsce powinna skłaniać do ułatwienia tym ludziom osiedlania się w Polsce na stałe.Tym bardziej, że struktura etniczna i kulturowa imigrantów w naszym kraju to czynniki wspierające ich aklimatyzację – powiedział. Ekspert wskazał, że niedobór pracowników na rynku to nie jedynie polski problem, jednak bliskość językowa i geograficzna to jedne z naszych atutów „w ramach swoistej rywalizacji o imigrantów zarobkowych z państw wschodnich”.",,
"Rabiej do abpa Jędraszewskiego: Idź do diabła, tam twoje miejsce","„Nie ma dziś gorszej zarazy w cywilizowanym świecie niż ci, którzy kwestionują konieczność dbania o naszą planetę i jej ochronę. Jędraszewski, idź do diabła, tam jest twoje miejsce” – napisał na Twitterze wiceprezydent Warszawy Paweł Rabiej. Skandaliczne słowa polityka nawiązują do wypowiedzi duchownego dotyczącej ekologizmu.","Do swojego wpisu Rabiej dołączył zdjęcie płonącego lasu w Australii, zaznaczając, że kataklizm jest – jego zdaniem – pośrednio spowodowany przez działalność człowieka. Zdaniem wiceprezydenta Warszawy ludzie kwestionujący konieczność dbania o środowisko są dziś „najgorszą zarazą”. Z taką postawą został powiązany abp Marek Jędraszewski, mimo że w komentowanym przez Rabieja wywiadzie podkreślał konieczność ochrony przyrody.  Słowa arcybiskupa padły dzień wcześniej w Telewizji Republika. W trakcie rozmowy był pytany m.in. o to, czy ekologizm stoi w sprzeczności z naukami Kościoła Katolickiego, a dokładniej o manifest, który podpisała między innymi szwedzka aktywistka Greta Thunberg, w którym jedną z tez ma być to, że patriarchat jest przyczyną globalnego ocieplenia. – Różne problemy ekologiczne, które dzisiaj występują są niewątpliwie przejawem czegoś, co domagałoby się jakiegoś głębokiego nawrócenia, aby uszanować to boże dzieło, które nam dał pan Bóg. Nie jest to jednak zaraz związane z tym, aby ulegać tym ruchom ekologicznym – powiedział duchowny.  Co ważne, twierdzenia (wypowiadane m.in. przez Thunberg) jakoby pożary buszu były spowodowane zmianami klimatu, są krytykowane w samej Australii. Skomentował je m.in. premier Australii Scott Morrison. Polityk oświadczył, że odrzuca oskarżenia aktywistki oraz że zamierza „skupić się na wyborcach, a nie na 16-letniej działaczce klimatycznej”. Dodał, że jego rząd będzie ustalać swoją politykę w oparciu o interes narodowy Australii.  Wpis aktywistki skrytykował też korespondent portalu Life Site News w Australii, John McMahon. „Tego ranka dowiedziałem się z wiadomości telewizyjnych, że święta Greta prorokini łączy pożary australijskiego buszu ze zmianami klimatycznymi oraz najwyraźniej z »brakiem działań« ze strony australijskiego rządu” – stwierdził dziennikarz.",,
Uroczystości 75. rocznicy bitwy pod Monte Cassino,"Dajemy wielkie świadectwo miłości wobec tych, którzy oddali życie za ojczyznę i wielkiego szacunku, jakim ta ojczyzna darzy ich ofiarę i bohaterstwo – powiedział prezydent Andrzej Duda, który brał udział w uroczystych obchodach 75. rocznicy bitwy o Monte Cassino. W obchodach uczestniczył również prezydent Włoch Sergio Mattarella.","Centralne uroczystości 75. rocznicy bitwy pod Monte Cassino rozpoczęły się w sobotę, o godz. 17. polową mszą świętą na Polskim Cmentarzu Wojennym na Monte Cassino, koncelebrowaną pod przewodnictwem biskupa polowego Wojska Polskiego generała Józefa Guzdka. W uroczystościach brali udział prezydent wraz z pierwszą damą Agatą Kornhauser-Dudą. Oprócz prezydentów Polski i Włoch, w obchodach uczestniczą m.in.: minister Jan Józef Kasprzyk, szef Urzędu ds. Kombatantów i Osób Represjonowanych, szef MSWiA Joachim Brudziński, szef MON Mariusz Błaszczak, szefowa MRPiPS Elżbieta Rafalska, senator PiS i córka Władysława Andersa Anna Maria Anders, szef BBN Paweł Soloch, szef Sztabu Generalnego Wojska Polskiego gen. Rajmund Andrzejczak, prezydenccy ministrowie: Krzysztof Szczerski, Andrzej Dera, Wojciech Kolarski, posłanka PiS Małgorzata Gosiewska. – To jest niesamowite miejsce. Ten kawałek ziemi, tutaj we Włoszech, tak bardzo polskiej. Ten cmentarz, na widok którego ściskają się serca, które zna każdy Polak. Te groby, bohaterów tamtej bitwy, którzy szli przez ziemie włoską, ale chcieli iść z ziemi włoskiej do polskiej (...) ale nie dotarli do niej. Zostali tutaj na tej ziemi, na tym cmentarzu, bo ona ich litościwie przytuliła – mówił prezydent Duda. – Do tych grobów do tych poległych przyszła dzisiaj Polska – dodał. W trakcie uroczystości została odczytana odezwa do młodych w 75. rocznicę bitwy pod Monte Cassino przygotowana przez weteranów 2. Korpusu Polskiego. „Musicie zachować w pamięci dla przyszłych pokoleń prawdę o bitwie o Monte Cassino, prawdę o naszym poświęceniu, o konaniu naszych kolegów, o desperacji, z jaką pokonywaliśmy terenowe przeszkody w morderczym ogniu nieprzyjaciela. To wszystko tkwi głęboko w naszych sercach, ale chcemy mieć pewność, że gdy ostatni z nas opuści ziemski padół, pozostaną następcy, którzy będą o tym pamiętać, że nawiedzą groby naszych kolegów i złożą Im hołd” – głosi odezwa. Po zakończeniu głównych uroczystości, Andrzej Duda wraz z małżonką odwiedza opactwo benedyktynów, założone przez św. Benedykta, uważanego za pierwszego patrona Europy, o które toczyły się zacięte walki w 1944 r., a następnie spotka się z weteranami i Polonią. Masyw Monte Cassino, wraz ze znajdującym się na wzgórzu klasztorem benedyktynów, był w czasie II wojny światowej kluczową niemiecką pozycją obronną na tzw. linii Gustawa, mającą uniemożliwić aliantom zdobycie Rzymu. 18 maja 1944 r. po niezwykle zaciętych walkach zdobył je 2. Korpus Polski dowodzony przez gen. Władysława Andersa. W bitwie zginęło 923 polskich żołnierzy, 2931 zostało rannych, a 345 uznano za zaginionych.",,
"Olechowski: Dziękuję Bogu, że rządzi PO",Platforma Obywatelska nie ma żadnych planów poza wygraniem wyborów –  twierdzi jeden z założycieli tej partii Andrzej Olechowski w wywiadzie dla „Rzeczpospolitej”. Ocenę 10 lat PO według niego  najlepiej oddają dwa słowa: „uznanie” i „rozczarowanie”.,"Platforma po mistrzowsku zarządza kryzysami politycznymi. To sprawia, że opozycja w sposób bezradny odbija się ze wszystkimi swoimi projektami. Wybitne rzemiosło polityczne PO zasługuje na uznanie – mówi Olechowski.Wielkim minusem rządów PO jest - jego zdaniem - brak odpowiedzialności zarozwój Polski. Zaniedbania widać na każdym kroku, bo Platforma woliprzedkładać spokój polityczny nad realne potrzeby. „Ale i tak dziękuję Bogu, że rządzi PO, a nie PiS, bo po tamtej stronie widzę chaos oraz cyniczne wykorzystywanie fobii i resentymentów pewnych grup Polaków” – podkreśla rozmówca gazety. „Dlatego powrót PiS do władzy byłby katastrofą. Dla Platformy to bardzo wygodna sytuacja, bo nieustająco jej główną zaletą jest fakt, iż nie jest PiS” – zaznacza.Olechowski obawia się, że PO nie podejmie reform dopóty, dopóki nie zostanie do tego zmuszona groźbą utraty władzy. Na razie nie ma takiego zagrożenia. Tusk w pewnym momencie politycznym trafnie uznał, że nadszedł czas dominacji dwóch partii prawicowych, bo socjaldemokracja w Polsce długo się nie odrodzi. Dlatego zrezygnował z projektu PO-PiS i ustawił się w opozycji do PiS jako „biała armia”, „dobrzy ludzie”. Po pięciu latach tej „narracji” pewna część Polaków już nawet nie spojrzy na PiS, bo ma je zaklasyfikowane jako „czarnego luda”. A lewica nadal jest w rozsypce, więc nic PO nie zagraża – konkluduje Olechowski.10-lecie Platformy Obywatelskiej przypada w najbliższy poniedziałek. Jako stowarzyszenie została zarejestrowana 24 stycznia 2001 r.Jej ojcami chrzestnymi byli Andrzej Olechowski, wtedy niezależny, Maciej Płażyński z AWS (zginął w katastrofie smoleńskiej) i Donald Tusk, który kilka tygodni przed założeniem PO odszedł z Unii Wolności. Przez media zostali okrzyknięci trzema tenorami.",,
Była polska modelka oskarża Harveya Weinsteina o molestowanie,"Kolejne oskarżenie pod adresem hollywoodzkiego producenta Harveya Weinsteina. Tym razem o napaść na tle seksualnym oskarża go pochodząca z Wrocławia była modelka Kaja Funez Sokoła. Twierdzi, że do zdarzenia doszło w 2002 roku, gdy przyjechała do Stanów, by pracować jako modelka. Miała wtedy szesnaście lat. Sprawa trafiła do sądu.","Według słów Sokoły, poznała hollywoodzkiego producenta podczas jednego z wydarzeń związanych organizowanych przez reprezentującą ją agencję. Weinstein zaprosił ją wtedy na lunch, w trakcie którego chciał z nią porozmawiać o tym, jak chce pomóc jej w rozwoju kariery aktorskiej. Modelka się zgodziła, ale zamiast na lunch, kierowca Weinsteina zawiózł ją prosto do mieszkania producenta. Tam Weinstein miał straszyć ją i molestować.   Zanim do tego doszło, próbował ją przekonywać, że jeśli chce zrobić karierę aktorską, musi być gotowa zrobić wszystko, czego będą oczekiwać od niej reżyserzy. Łącznie z rozbieraniem się przed kamerą. Potem z kolei przekonywał ją, że to, do czego doszło w jego mieszkaniu, było zupełnie normalne.  Harveya Weinsteina oskarża o molestowanie kilkadziesiąt kobiet. W ostatnich dniach pojawiły się informacje o tym, że przedstawiciele producenta zawrą z nimi ugodę i wypłacą im 25 milionów dolarów za to, żeby sprawa nie trafiła do sądu, a producent za kratki. Obrońcy Sokoły w oświadczeniu wyrażają nadzieję, że nowy pozew przeciwko Weinsteinowi zachęci inne ofiary do odrzucenia ugody i walki o skazanie Harveya Weinsteina.  Przedstawiciele producenta nie komentują sprawy. Sokoła po raz pierwszy oskarżyła Weinsteina w 2018 r. Nieznane było wtedy jej nazwisko, a jej zeznania, będące częścią pozwu zbiorowego, zostały przedstawione jako złożone przez Jane Doe (nazwisko używane w USA dla określenia kobiety o niezidentyfikowanej lub ukrytej tożsamości). Ówczesny adwokat producenta stwierdził, że są nieprawdziwe.",,
Poznańscy radni KO przegłosowali budżet na 2020 rok. Przewidują podwyżki biletów,Poznańscy radni Koalicji Obywatelskiej przegłosowali budżet na 2020 rok. Przeciwko byli radni Prawa i Sprawiedliwości. Wydatki miasta w 2020 roku mają przekroczyć 5 mld zł. Fundusze zebrano rezygnując z wielu wydatków inwestycyjnych w kończącym się roku – uważa jedna z radnych opozycji. – „Budżet jest nierealny i niewykonalny” – komentuje dokument Klaudia Strzelecka z Prawa i Sprawiedliwości. Projekt zakłada też 769 mln zł deficytu.,"Miasto ma w planach podwyżkę cen biletów komunikacji miejskiej i parkowania w strefie postoju. Dokładne stawki będą ustalone w przyszłym roku. Na razie radni ustalili, o ile więcej pieniędzy miasto chce zarobić na pasażerach i kierowcach. Według prezydenta Poznania Jacka Jaśkowiaka, sieciówki na autobusy i tramwaje powinny być droższe o 20 proc., a bilety  papierowe o 30 proc.Najwięcej pieniędzy w 2020 r. Poznań wyda na drogi i komunikację zbiorową - ponad 1,88 mld zł. To niemal jedna trzecia wszystkich wydatków. 1,34 mld zł przeznaczono na oświatę, a na politykę społeczną, zdrowotną i rodzinną ponad 1 mld zł.Kontynuowana będzie budowa trasy tramwajowej Naramowice - 134 mln zł. Remonty kolejnych odcinków ul. św. Marcin - 39 mln zł. Przebudowa torowiska na Wierzbięcicach - 35 mln zł. Na przebudowę Rynku Łazarskiego zarezerwowano ponad 30 mln zł, a ponad 26,4 mln zł na Węzeł Grunwaldzka.Na budowę dróg rowerowych zaplanowano ponad 34,8 mln zł, a na budowę, renowację i rewaloryzację parków i zieleńców - 11,7 mln zł. Ponad 1,9 mln zł przeznaczono na ogród miododajny na poznańskiej Cytadeli. W przyszłym roku miasto zamierza również wydać z budżetu 24,4 mln na budowę Centrum Szyfrów Enigma i 6,2 mln zł na renowację i adaptację Fortu VII w Poznaniu.",,
Bombardowanie Marsa ładunkami termojądrowymi? „Pomysł Muska jest nierealny”,"Pomysł miliardera Elona Muska dotyczący zbombardowania ładunkami termojądrowymi czap lodowych Marsa po to, aby zmieniła się atmosfera tej planety, jest nierealny – powiedziała dr Weronika Śliwa z Centrum Nauki Kopernik.","W ostatnich dniach miliarder i współwłaściciel firmy SpaceX Elon Musk powrócił do promowania w mediach społecznościowych idei bombardowania ładunkami termojądrowymi czap lodowych znajdujących się na biegunach Marsa. W konsekwencji miałaby  zgęstnieć atmosfera planety, co przyczyniłoby się do polepszenia warunków dla życia, tak aby były zbliżone do ziemskich. Taką koncepcję określa się jako terraformację.– Terraformowanie to jest rodzaj marzenia ludzkości o tym, żeby stworzyć drugą Ziemię gdzieś indziej, o przekształceniu innego ciała niebieskiego. Najczęściej w tym kontekście myślimy o Marsie, planecie, którą chcemy upodobnić do naszej Ziemi obdarzonej gęstą atmosferą, która chroni ją przed niebezpiecznym promieniowaniem słonecznym, o dogodnej temperaturze i z wodą płynącą na jej powierzchni – powiedziała w rozmowie z PAP dr Weronika Śliwa z Planetarium Centrum Nauki Kopernik.Zapytana o to, jak ocenia pomysł na terraformację w wydaniu Muska wyraziła sceptycyzm: „Jest to jakaś koncepcja. Niestety trzeba też powiedzieć, że nie bardzo realistyczna, z dosyć prozaicznego powodu, ponieważ jak szacują naukowcy zajmujący się Marsem, dwutlenku węgla w czapach polarnych Marsa jest po prostu za mało. Nawet gdyby uwolniono go w 100 proc., to i tak atmosfera marsjańska byłaby wielokrotnie rzadsza od ziemskiej i również temperatury w wystarczającym stopniu by nie wzrosły”. Dlatego w jej ocenie użycie ładunków termojądrowych nie przyniosłoby spodziewanego efektu.Dr Śliwa wskazała na drugi problem, który określiła jako fundamentalny.– Ciągle jeszcze poszukujemy na Marsie śladów jakichś prymitywnych form życia. Nie jest wcale wykluczone, że to życie tam znajdziemy; prawdopodobnie nie, ale jest taka możliwość. Czy w tej sytuacji zmienianie tej planety i ryzykowanie zagłady tego ewentualnego, potencjalnego, mało prawdopodobnego, ale jednak możliwego życia, jest rozsądnym i przemyślanym działaniem? Na to pytanie też trzeba sobie odpowiedzieć – podkreśliła.",,
„Polska i Szwecja odpowiedzialne za przyszłość Partnerstwa Wschodniego”,– Jako państwa pomysłodawcy Partnerstwa Wschodniego Polska i Szwecja czują się szczególnie odpowiedzialne za jego przyszłość – powiedziała po wtorkowych rozmowach z szefem szwedzkiego rządu Stefanem Löfvenem premier Beata Szydło.,"Na wspólnej konferencji prasowej premierów Szydło podkreśliła, że Szwecja jest „strategicznym partnerem Polski w regionie i w Unii Europejskiej”, a wtorkowe rozmowy „potwierdziły, że nasza bliskość nie wynika jedynie z położenia geograficznego, ale przede wszystkim z podobnego podejścia do wielu kwestii, z podobieństwa wyzwań, wspólnoty interesów i zbliżonej percepcji zagrożeń”.Polska premier szczególną uwagę zwróciła na współpracę Polski i Szwecji dotyczącą Partnerstwa Wschodniego.– Zgodziliśmy się z panem premierem, że jako państwa-pomysłodawcy Partnerstwa Wschodniego w sposób szczególny czujemy się odpowiedzialni za jego dalszą przyszłość; jesteśmy zdeterminowani, aby wspólnie pracować nad reformą Partnerstwa, także w kontekście listopadowego szczytu – powiedziała.Wśród tematów wtorkowych rozmów Szydło wymieniła także m.in. relacje z Rosją, w tym kwestie organizowanych przez Moskwę ćwiczeń wojskowych czy akcji dezinformacyjnych. – To wszystko odnotowujemy jako zagrożenia, które powinny również być brane pod uwagę przez nasze dwa państwa, powinniśmy tutaj współpracować, wymieniać się informacjami i uznajemy to za bardzo ważny element współpracy – powiedziała. Premier Szwecji: chcemy rozwijać współpracę z Polską  – Szwecja chce nadal rozwijać bilateralną współpracę z Polską, m.in. w zakresie Partnerstwa Wschodniego, innowacyjności i handlu – powiedział premier Szwecji Stefan Löfven. Premier Szwecji powiedział, że dla Szwecji bardzo ważne jest, aby pogłębiać współpracę z różnymi partnerami w Unii Europejskiej. Zadeklarował, że Szwecja chce nadal rozwijać bilateralną współpracę z Polską, m.in. w zakresie Partnerstwa Wschodniego, innowacyjności i handlu. Dziękował Polsce za – jak się wyraził – „wspaniałą” współpracę w ramach Partnerstwa Wschodniego. Przypomniał, że Partnerstwo zostało zainicjowane wspólnie przez Polskę i Szwecję. – Mówiliśmy o tym, jak ważne jest to, aby Unia Europejska spełniała oczekiwania naszych obywateli – powiedział premier Szwecji. Löfven podkreślił, że miejsca pracy i rozwój są szczególnie ważne dla Szwecji. Poinformował, że zaprosił premier Szydło na listopadowy szczyt do Goeteborga, który poświęcony będzie kwestiom rozwoju społecznego i miejsc pracy. Premier Szwecji wyraził zadowolenie, że polska premier przyjęła zaproszenie.  Jak relacjonował, rozmawiał z premier Szydło również na temat migracji. Jego zdaniem, to pilny temat i wyzwanie, któremu będziemy mogli sprostać jedynie razem. Kolejny temat rozmów, to – jak poinformował premier Szwecji – relacje z Rosją. Program wizyty  Po spotkaniu z szefową polskiego rządu premier Szwecji złoży kwiaty przed Pomnikiem Bohaterów Getta oraz odwiedzi Muzeum Historii Żydów Polskich POLIN.",,
Szefernaker: Brak większości w Senacie nie zablokuje dobrej zmiany,"Mamy większość w Sejmie. W Senacie jest marszałek wybrany przez inną większość. Ale chciałbym wszystkich uspokoić, będziemy skutecznie rządzić i realizować program PiS. Po to nas ludzie wybrali – powiedział w programie „#Jedziemy” w TVP Info wiceminister spraw zagranicznych Paweł Szefernaker.","Jak mówił Szefernaker, „jesteśmy po to, by dokończyć rewolucję godności, którą zaczęliśmy cztery lata temu”. – Gdzie wiele osób pierwszy raz  poczuło, że politycy rządzą dla nich, a nie tak, jak było to w przypadku afery Rywina – wskazał. Zauważył, że Senat może przedłużać proces legislacyjny. – Ale te wszystkie poprawki, które będą w Senacie można będzie odwrócić – powiedział.  Wiceszef MSWiA stwierdził, że Polsce potrzebne jest silne środowisko chadeckie, które może rządzić dłużej. – My musimy zrobić wszystko, by przekonać jak najwięcej ludzi do nas. Chcemy, by zasady chrześcijańskiej demokracji leżały u podstaw rewolucji, którą dziś realizujemy – mówił. Polityk ocenił też, że brak większości w Senacie „nie zablokuje dobrej zmiany w Polsce”.",,
"„Działałem instynktownie”. Polak, który powstrzymywał nożownika, wydał oświadczenie","„Działałem instynktownie. Po południu, w piątek, 29 listopada pracowałem w restauracji Fishmongers Hall, jak zwykle, gdy doszło do tego niewyobrażalnego i tragicznego ataku terrorystycznego” – napisał w oświadczeniu Polak, który pomógł w powstrzymaniu zamachowca z Londynu Usmana Khana. Oświadczenie publikuje na swojej stronie internetowej londyńska policja.","Pan Łukasz opisał dokładnie zdarzenia z tego dnia. „Ja i kilkanaście innych osób próbowaliśmy powstrzymać mężczyznę przed atakowaniem ludzi wewnątrz budynku. Ja użyłem do tego kija, który znalazłem. Ktoś inny chwycił za kieł narwala” – pisze Polak. Według jego relacji, mężczyzna zaatakował go, a następnie wybiegł na zewnątrz. „Kilku z nas podążyło za nim, ale ja zatrzymałem się przy balustradzie mostu. Byłem ugodzony nożem i potem zostałem zabrany do szpitala. Jestem wdzięczny za to, że mogłem teraz wrócić do domu” – pisze pan Łukasz. Dodaje, że gdy doszło do tych zdarzeń, działał instynktownie.  Polak przekazał też kondolencje rodzinom ofiar ataku. 29 listopada w Fishmongers' Hall odbywało się seminarium poświęcone możliwościom powrotu do społeczeństwa osób, które odbyły kary pozbawienia wolności. Usman Khan zaatakował jej uczestników, zabijając dwie osoby. Miał też przymocowane do ciała atrapy ładunków wybuchowych. Po wybiegnięciu z budynku został obezwładniony, a później śmiertelnie postrzelony przez policję. W latach 2012-2018 przebywał w zakładzie karnym za terroryzm. Więzienie opuścił przed ukończeniem wyroku.",,
Niemieccy posłowie apelują do rządu o rezygnację z Nord Stream 2,Siedmiu niemieckich posłów i eurodeputowanych w opublikowanym na łamach „Frankfurter Allgemeine Zeitung” liście otwartym wezwało rząd Niemiec do rezygnacji z planowanego gazociągu Nord Stream 2. Powołali się przy tym na europejską solidarność.,"„Europa nie poradzi sobie bez solidarności – z tym zdaniem zasadniczo zgodzi się każdy realista, a jednak wzywanie do europejskiej solidarności nie ma dobrej reputacji”  – oceniają autorzy listu, tj. grupa deputowanych do Bundestagu i Parlamentu Europejskiego z bloku chadeckiego CDU/CSU, liberalnej FDP i Zielonych.Jak podkreślają, „o solidarność chodzi także w europejskiej polityce energetycznej, a Nord Stream 2 to projekt, przy którym spór o solidarność rozbrzmiewa szczególnie mocno. (...) prowadzi on do politycznego podziału Europy i pod znakiem zapytania stawia naszą solidarność z Polską, naszymi bałtyckimi sąsiadami, ze Słowacją i Ukrainą, ale też z Danią i Szwecją; państwa te uważają, że projekt zagraża ich bezpieczeństwu (dostaw energii)”.Niemieccy parlamentarzyści i eurodeputowani przypominają, że Nord Stream 2 umożliwiłby Rosji „całkowitą lub częściową rezygnację z obecnych połączeń gazowych, a szczególnie tych biegnących przez terytorium Ukrainy i Polski”.„Ukraina obecnie otrzymuje co roku 2 mld euro z opłat tranzytowych. Konieczność zrezygnowania z tych środków oznaczałaby ciężki cios dla ukraińskiej gospodarki i krok ku destabilizacji kraju, który byłby bardziej narażony na rosyjskie naciski”; „Polska i kraje bałtyckie upatrują zagrożenia dla własnych interesów bezpieczeństwa w osłabieniu Ukrainy i w mocniejszej, bezpośredniej relacji Niemiec z Rosją”; obawy Danii i Szwecji wzbudza zaś rosyjska polityka na Morzu Bałtyckim - tłumaczą autorzy listu. Przypominają, że dotychczasowy rząd kanclerz Angeli Merkel (do czasu sformowania nowego gabinetu po wyborach z września 2017 r. sprawujący władzę jedynie komisarycznie) ukrywał konflikt między przeciwnikami i zwolennikami Nord Stream 2 za oficjalną linią, według której rosyjski gazociąg to projekt gospodarczy, a nie polityczny. Zdaniem posłów i europosłów „projekt ten jest wysoce polityczny”. „Za polityczny, i to politycznie szkodliwy, uważa go też większość państw Unii Europejskiej oraz Komisja Europejska”  – podkreślają.„Współpraca z Rosją jest ważna i dotyczy to także wspólnych projektów gospodarczych, łączących Rosję i UE. Nie można jednak jako prawdziwej współpracy opisywać sytuacji, w której Niemcy i Rosjanie dogadują się ponad głowami niemieckich partnerów w UE. W ten sposób dzielona jest Unia i traci się zaufanie. Kto poważnie myśli o wspólnej unijnej polityce energetycznej, ten musi od początku angażować partnerów z UE w pracę nad projektami, a później rozmawiać z Rosją jednym głosem”  – czytamy w liście opublikowanym w „FAZ”.",,
"Większość Polaków chce, by Niemcy wypłaciły Polsce odszkodowanie","60 proc. badanych uważa, że Niemcy powinny wypłacić Polsce odszkodowanie za II wojnę światową, 15 proc. jest przeciwnego zdania – wynika z najnowszego sondażu Instytutu Badań Pollster dla „Super Expressu”.","Na pytanie, czy Niemcy powinny wypłacić Polsce odszkodowanie za II wojnę światową, 60 proc. ankietowanych powiedziało tak, 15 proc. – nie, a 25 proc. odpowiedziało, że nie wie i trudno im powiedzieć. „Według jednego z wcześniejszych opracowań, kwota roszczenia może przekraczać 4 biliony złotych! To wystarczyłoby na sfinansowanie programu Rodzina 500+ przez... 180 lat” – czytamy w środowym „SE”.  Badanie zrealizował Instytut Badań Pollster w dniach 22-23 stycznia 2020 r. na próbie 1091 dorosłych Polaków.",,
Tusk: nie widzę w Europie entuzjazmu ws. specjalnej misji pokojowej na Ukrainie,Donald Tusk nie widzi obecnie wśród państw unijnych konsensusu w sprawie wysłania na Ukrainę misji pokojowej UE. Przewodniczący Rady Europejskiej mówił o tym w wywiadzie dla ukraińskiej agencji informacyjnej Ukrinform i pierwszego programu telewizji państwowej.,"W poniedziałek Tusk przyjeżdża do Kijowa, gdzie odbędzie się szczyt Ukraina-UE. Fragmenty wywiadu opublikowano w niedzielę. – Szczerze mówiąc, nie widzę w Europie entuzjazmu w sprawie specjalnej misji pokojowej na Ukrainie, ale nastroje mogą się zmieniać – powiedział.  Przewodniczący RE oświadczył, że prośba władz Ukrainy o przysłanie sił pokojowych, w tym z UE, będzie jednym z głównych tematów szczytu w Kijowie. W ocenie Tuska rozwiązanie sytuacji na wschodzie Ukrainy, gdzie trwa konflikt z separatystami prorosyjskimi, to dziś najważniejsze zadanie.  – Dlatego dokładamy starań na rzecz osiągnięcia wyników na podstawie mińskich ustaleń pokojowych. Wiem, że to za mało, by być zadowolonym. Możliwe, że nie jest to najlepsze wyjście dla Ukrainy, ale to jest prawdziwa szansa na pokój, albo rozejm (...) – podkreślił Tusk.  Poroszenko dyskutował telefonicznie z Tuskiem  Będzie to już 17. szczyt Ukraina-UE. Oprócz szefa RE weźmie w nim udział szef Komisji Europejskiej Jean-Claude Juncker i prezydent Ukrainy Petro Poroszenko. W niedzielę Poroszenko rozmawiał telefonicznie z Tuskiem o szczycie. „Tusk oświadczył, że gotów jest do dalszych wysiłków dla konsolidacji stanowiska UE i solidarności z Ukrainy. Petro Poroszenko wyraził nadzieję, że podczas unijnego szczytu przekaże silny sygnał wsparcia dla Ukrainy i jej integracji europejskiej” – podano w komunikacie. Podczas szczytu Ukraina i UE omówią m.in. realizację umowy stowarzyszeniowej między Kijowem a Brukselą, ocenią dokonywane przez Kijów reformy. Przedyskutują kwestię dalszej pomocy dla Ukrainy.W minionym tygodniu ukraińska wiceminister spraw zagranicznych Ołena Zerkal oświadczyła, że szczyt zajmie się także sprawami rozszerzenia UE na wschód i likwidacji wiz dla Ukraińców podróżujących do krajów unijnych.",,
Rosja wysłała czołgi na granicę Krymu z obwodem chersońskim. Ostra reakcja na odcięcie prądu,"Rosyjskie czołgi i systemy rakietowe Grad przerzucono nad granicę anektowanego przez Moskwę Krymu z obwodem chersońskim na Ukrainie – poinformował przedstawiciel ukraińskiego MSW Ilia Kiwa. Ma to związek z sabotażem linii energetycznych, które pozbawiły półwysep prądu.","– Wiemy, że rosyjskie wojska przerzuciły czołgi, około dwunastu, bezpośrednio do linii rozdziału. Jest to jeden z wariantów rozwoju wydarzeń; chodzi o to, żeby nie odebrali oni (Rosjanie – red.) blokady energetycznej jako powodu wprowadzenia swoich wojsk na Ukrainę – powiedział Kiwa na antenie jednej ze stacji telewizyjnych.Obsadzili wszystkie drogi?Oficer stwierdził, że rosyjski sprzęt został zauważony „na praktycznie wszystkich trzech kierunkach”. Najpewniej oznacza to, że ustawiono go na trzech drogach łączących obwód chersoński z Krymem, na których znajdują się posterunki graniczne Kołonczak, Czapłynka i Czonhar.Kiwa zapewnił, że w związku z działaniami Kremla patrole na granicy po stronie ukraińskiej zostały wzmocnione. Wyjaśnił, że już rozpoczęły się prace związane z remontem trakcji energetycznej zniszczonej w nocy z soboty na niedzielę przez nieznanych sprawców.Apel do premieraRównież w poniedziałek prezydent Petro Poroszenko zaapelował do rządu premiera Arsenija Jaceniuka o podjęcie decyzji w sprawie „tymczasowego przerwania towarowych połączeń transportowych z okupowanym przez Rosję Krymem”.Poroszenko zaproponował stworzenie grupy roboczej, która ma oszacować ewentualne skutki całkowitego wstrzymania ruchu samochodów ciężarowych i towarowego ruchu kolejowego między Ukrainą a Krymem oraz wstrzymania handlu z zaanektowanym przez Rosję Krymem.",,
PO obiecuje „stop polityce nienawiści” i dowozi banery z hejterskim hasztagiem,"Dowieziemy baner #SilniRazem – zapewnia Platforma Obywatelska internautów, którzy pytają, jak zdobyć materiał z hasztagiem używanym w sieci przez hejterów. Podczas konferencji promującej akcję PO pod tym hasłem szef kampanii Koalicji Obywatelskiej Krzysztof Brejza deklarował, że „czas powiedzieć tej polityce nienawiści, polityce hejtu, polityce dzielenia Polaków »stop«”.","Akcja #SilniRazem miała być oddolną inicjatywą wsparcia opozycji. Pod tym hasztagiem często użytkownicy publikowali agresywne wpisy skierowane przeciw Zjednoczonej Prawicy. Działacze PO deklarują, że na żądanie dostarczą banery z hasłem pod podany adres.",,
"Kpt. Radłowski: Dopóki Niemcy nie przeproszą, nigdzie się nie wybieram [KOMENTARZ]","Wyrok sądu w Krakowie nakazujący publicznemu nadawcy ZDF przeprosiny w kanałach niemieckiej telewizji oraz TVP jest symboliczny i ważny. Ale wyjątkowe jest to, że przed każdą emisją serialu „Nasze matki, nasi ojcowie” ma być wyemitowana plansza z faktami historycznymi. Jeśli zmusi ona choć część widzów do krytycznego spojrzenia na wykoślawioną historyjkę przedstawioną w niemieckim obrazie  –  będzie to rzeczywisty sukces starań kpt. Zbigniewa Radłowskiego i innych weteranów AK. Przed nami jednak długa droga, by producenci zza Odry uznali wyrok polskiego sądu.","– Dopóki mnie Niemcy nie przeproszą, nigdzie się nie wybieram – zażartował po wyroku 95-letni kpt. Radłowski, bohater powstania warszawskiego, jeniec niemieckiego obozu Auschwitz. Weteran wojenny, który ponad pięć lat temu pozwał producentów miniserialu, pokazał, że bez względu na czas, nie podda się w walce przeciwko fałszowaniu historii. Tę bitwę oficer wygrał, bo potraktował kłamstwo historyczne dotykające setki tysięcy polskich żołnierzy jak obelgę skierowaną przeciwko sobie.  Pokazał, że kłamstwa nie można traktować jako „odważnego podejścia do trudnych tematów” czy „początku szczerej i otwartej dyskusji o trudnej historii Polski” – jak tego chciało wielu badaczy-działaczy, zarówno w Niemczech, jak i w Polsce. To nie znaczy, że historycy nie powinni dyskutować o bolesnych również dla Polaków wydarzeniach z przeszłości. Nie ma narodu, który nie musiałby i nie powinien spojrzeć na swoją historię także z pokorą. Jeśli jednak dyskusję na ten temat zacznie się od kłamstwa, choćby najbardziej atrakcyjnego w formie, to konkluzja podobnej dysputy będzie równie zakłamana jak jej początek.    Serial „Nasze matki, nasi ojcowie” został wyprodukowany, bo takie było zapotrzebowanie niemieckiej widowni. Nie kryli tego nawet krytycy nad Renem. Wreszcie ktoś pozwolił starszemu pokoleniu poczuć się lepiej, a młodzież uwolnił od zbędnych kompleksów. Przy okazji  widz w Australii, Japonii czy USA mógł usiąść przed telewizorem z paczką chipsów i zobaczyć przygodowy film, który trochę wzruszył, trochę wystraszył i dzięki temu został zapamiętany.   Problem w tym, co zostanie w pamięci młodemu Amerykaninowi, Kanadyjczykowi czy Japończykowi, który o najstraszniejszej wojnie w Europie ma pojęcie mgliste i przypadkowo zszyte z polecanych postów na Facebooku. Mimo udowodnionych kłamstw i przegranej przed polskim sądem producenci filmu na razie mogą spać spokojnie. Z pewnością złożą odwołanie od piątkowego wyroku, a jego uprawomocnienie potrwa około roku. Sąd nie polecił Niemcom przeprosin we wszystkich stacjach telewizyjnych, w których serial był emitowany i ograniczył się jedynie do dwóch kanałów niemieckich i Telewizji Polskiej. Federalny Trybunał Sprawiedliwości w Niemczech zwolni pewnie ich z przepraszania w niemieckich programach, kierując się na swój sposób pojętą wolnością słowa i swoistą interpretacją unijnych przepisów. Prawdopodobnie skończy się więc na Trybunale w Strasburgu.Bardziej od przeprosin dotkliwa będzie plansza pokazywana przed każdą emisją serialu. Mają być na niej zawarte, nie dla wszystkich oczywiste, fakty historyczne, np. że to Niemcy okupowali Polskę, że prowadzili politykę eksterminacji Polaków i Żydów, że to żołnierze AK chronili i ukrywali Żydów, że ratując Żydów, zginęło tysiące Polaków, w tym żołnierzy Armii Krajowej. Kpt. Radłowski wraz ze swymi kolegami ze Światowego Związku Żołnierzy AK i reprezentującymi ich krakowskimi prawnikami odnieśli z pewnością efektowne zwycięstwo w bitwie o pamięć. Jednak wojna o to, jaka będzie nasza przeszłość, wciąż trwa. Dlatego krakowski proces kpt. Radłowski zakończył memento, skierowanym do młodych Polaków: „Wszystko jest w Waszych rękach i Waszych sercach. Róbcie co możecie – żeby obronić prawdę – żebyście nie musieli się wstydzić i przepraszać za winy niepopełnione przez Waszych ojców, dziadów czy pradziadów. Żebyście nie musieli płacić za zbrodnie, których oni nie dokonali. Polacy to odważny i wspaniały naród, gotów iść innym z pomocą i zapłacić za to najwyższą cenę, cenę życia”.",,
Rusza śledztwo Komisji Kongresu USA ws. Trumpa. Prezydentowi grozi impeachment,"Komisja sprawiedliwości Izby Reprezentantów USA poinformowała, że wszczyna śledztwo ws. prezydenta Donalda Trumpa, osób z jego otoczenia, członków gabinetu i pracowników jego firm. Zwróciła się do 81 agencji i podmiotów o wydanie stosownych dokumentów. Prawicowy serwis „The Hill” wskazał, że komisja sprawiedliwości ma prawo zainicjować procedurę impeachmentu wobec prezydenta.","Śledztwo dotyczyć będzie m.in. utrudniania działania wymiaru sprawiedliwości i nadużywania władzy przez Trumpa, russiagate, korupcji w administracji publicznej – poinformował przewodniczący komisji Jerrold Nadler.Również w poniedziałek trzy inne wpływowe komisje Izby Reprezentantów – spraw zagranicznych, wywiadu i nadzoru – poinformowały w komunikacie, że zwróciły się do tymczasowego szefa kancelarii prezydenta Micka Mulvaneya i szefa dyplomacji USA Mike'a Pompeo z żądaniem udostępnienia dokumentów dotyczących kontaktów Trumpa z prezydentem Rosji Władimirem Putinem.Tajemnicze spotkanie z rosyjską prawniczkąKomisja sprawiedliwości, która jako jedyna podała szczegóły dotyczące jej postępowania, będzie między innymi badała sprawę spotkania syna i zięcia Trumpa, Donalda Juniora i Jareda Kushnera z rosyjską prawniczką Natalią Weselnicką, które odbyło się w czerwcu, przed wyborami prezydenckimi w 2016 roku, w Trump Tower oraz zwolnienia byłego szefa FBI Jamesa Comeya i byłego doradcy prezydenta do spraw bezpieczeństwa Michaela Flynna – podaje prawicowy serwis „The Hill”.Według Nadlera „jest całkowicie jasne”, że zwalniając Comeya, który nadzorował wówczas śledztwo w sprawie Russiagate, Trump dopuścił się utrudniania działania wymiaru sprawiedliwości. Komisja zażądała od Białego Domu wydania dokumentów dotyczących tych spraw, a także wszelkich dyskusji na temat zwolnienia prokuratora specjalnego Roberta Muellera, który prowadzi śledztwo w sprawie russiagate.Przedmiotem dochodzenia będą też kontakty osób ze sztabu wyborczego Trumpa i jego otoczenia z przedstawicielami Kremla oraz plany Trump Organization dotyczące nieruchomości w Moskwie. Objęty śledztwem zostanie dyrektor finansowy tej firmy Allen Weisselberg. Komisja zażądała też dokumentów dotyczących córki prezydenta Ivanki i jego młodszego syna Erica. Śledztwo dotyczyć będzie doradców Trumpa, jak Steven Bannon, który był też przez pewien czas głównym strategiem Białego Domu, niektórych prawników prezydenta, w tym Michaela Cohena i Jaya Sekulowa, rosyjsko-amerykańskiego biznesmena Felixa Satera; byłych szefów sztabu wyborczego Trumpa Paula Manaforta i Coreya Lewandowskiego; byłego doradcy do spraw polityki zagranicznej Cartera Page'a, podejrzewanego o działanie na rzecz Kremla; Erika Prince'e, byłego szefa firmy najemniczej Blackwater i doradcy Trumpa.Wykradzione maileDochodzenie obejmie fundację charytatywną Trumpa, Krajowe Stowarzyszenie Strzeleckie (National Rifle Association – NRA), podejrzewane o powiązania z Rosjanami, a nawet Juliana Assange'a, założyciela portalu WikiLeaks, który opublikował wykradzione maile rywalki Trumpa w ostatnich wyborach prezydenckich Hillary Clinton.Trump zapytany w poniedziałek, czy będzie współpracował z komisją sprawiedliwości Izby Reprezentantów w ramach śledztwa, które go obejmie, odparł: „współpracuję cały czas ze wszystkimi”. „The Hill” wyjaśnia, że komisja Kongresu zwróciła się do instytucji i podmiotów o dobrowolne wydanie stosownych dokumentów, lecz jeśli ich nie otrzyma, to wystąpi z pozwami sądowymi, na mocy których materiały te będą musiały być wydane. O wydanie dokumentów zwrócono się m.in. do Białego Domu, FBI, Departamentu Sprawiedliwości i byłego prokuratora generalnego Jeffa Sessionsa.",,
„Działajcie zgodnie z procedurą”. Putin polecił zestrzelić samolot pasażerski,"Prezydent Rosji Władimir Putin w 2014 roku, tuż przed ceremonią otwarcia olimpiady zimowej w Soczi wydał rozkaz zestrzelenia samolotu pasażerskiego. Na pokładzie maszyny, według wstępnych doniesień, miała znajdować się bomba. Tak wynika z filmu dokumentalnego „Putin”, dostępnego od niedzieli na rosyjskich portalach społecznościowych.","W filmie prezydent mówił dziennikarzowi Andriejowi Kondraszowowi, że 7 lutego 2014 roku, bezpośrednio przed ceremonią otwarcia XXII Zimowych Igrzysk Olimpijskich w Soczi, zadzwonił do niego oficer ze służby bezpieczeństwa, który zameldował, że samolot lecący z Charkowa na Ukrainie do Stambułu, został porwany. Porywacze mieli domagać się wylądowania w Soczi. Piloci maszyny Boeing 737-800 tureckich linii lotniczych Pegasus powiadomili, że jeden z pasażerów miał przy sobie bombę, dlatego obrano kurs na Soczi – relacjonował w filmie Kondraszow. Na pokładzie samolotu znajdowało się 110 pasażerów, a w tym samym czasie na stadionie w Soczi na ceremonię otwarcia przybyło ponad 40 tys. osób – podkreślił dziennikarz. Putin powiedział Kondraszowowi, że poprosił o radę ekspertów ds. bezpieczeństwa. Powiedzieli – jak mówił Putin – że procedura postępowania w podobnych sytuacjach przewiduje zestrzelenie samolotu. Prezydent miał na to odpowiedzieć: „działajcie zgodnie z procedurą”.",,
„Takiej dokumentacji nikt nie ma”. Kard. Dziwisz zamierza wydać książkę o Janie Pawle II,"–  Coś mnie natchnęło, gdy byłem w Watykanie, by jednak notować, na co dzień,  całą działalność Ojca Świętego.   To jest 27 tomików.   Czy będę w stanie, przy pomocy, to jakoś opracować i udostępnić? Takiej dokumentacji nikt nie ma i nie mógł mieć – powiedział  w programie „Gość Wiadomości” kard. Stanisław Dziwisz. Kardynał w trakcie pontyfikatu polskiego papieża był jego osobistym sekretarzem.","28 stycznia abp Marek Jędraszewski obejmie urząd metropolity krakowskiego. Kardynał Stanisław Dziwisz podzielił się swoimi planami, po przekazaniu obowiązków swojemu następcy. – Jako kardynał, wszyscy wiedzą, muszę brać udział w życiu Kościoła powszechnego. W  życiu krakowskim jestem i byłem pasterzem. Będę wspierał mojego następcę  – zaznaczył kard. Dziwisz.  Oprócz tego mam jeszcze dużo rzeczy do zrobienia poza duszpasterstwem – dodał.   Kardynał chciałby m.in. podzielić się swoimi wyjątkowymi zapiskami z okresu, gdy był sekretarzem Jana Pawła II. Zdaje sobie jednak sprawę, że materiał jest ogromny i trudny do opracowania. – Zobaczymy, jak to się wszystko potoczy – powiedział, pytany o książkę,  poświęconą polskiemu papieżowi.",,
„Zaskoczyło mnie stanowisko Konfederacji. Przecież rozstrzygała się kwestia suwerenności Polski”,"– Stanowisko Platformy Obywatelskiej w sprawie ustawy o sędziach nie było dla mnie zaskoczeniem, za to rzeczywiście zaskoczeniem było stanowisko tych którzy twierdzą że byli wybrani głosami narodowców, niepodległościowców czyli tak zwanej Konfederacji, bo tu rozstrzygała się kwestia suwerenności Polski – ocenił marszałek senior IX kadencji Sejmu, Antoni Macierewicz.","Jak wskazał Macierewicz w rozmowie z Polskim Radiem 24, problem miał związek z próbą interwencji Trybunału Sprawiedliwości Unii Europejskiej, który w sposób pozatraktatowy próbuje rozszerzać swoje kompetencje. – Celem tego działania jest bezprawne, poza traktatami, nie mające zakorzenienia w także w traktacie lizbońskim, narzucenie całkowitego podporządkowania prawu unijnemu – tłumaczył polityk. – Gdybyśmy się na to zgodzili, unijne sądy decydowałyby o wszystkim. Na szczęście się temu przeciwstwailiśmy –dodał.",,
Premier Słowacji: Siedmiu naszych żołnierzy zostało wycofanych z Iraku,"Premier Słowacji Peter Pellegrini poinformował na Facebooku, że siedmiu słowackich żołnierzy z misji szkoleniowej NATO w Iraku zostało wycofanych z tego kraju i przebywa już w innym państwie. Dalsze postępowanie ma być konsultowane z sojusznikami – napisał.","Żołnierze „zostali tymczasowo przesunięci do innego kraju” – napisał Pellegrini. Podkreślił, że podczas ich przerzutu zagwarantowano ich bezpieczeństwo. Rzeczniczka ministerstwa obrony Danka Capakova poinformowała, że kierownictwo resortu jest w kontakcie z dowódcą żołnierzy oraz że wypełniają oni wyznaczone im zadania. „Ze względów bezpieczeństwa nie możemy podawać bliższych informacji” – napisała rzeczniczka na stronie resortu.  W weekend natychmiastowego wycofania żołnierzy z misji w Iraku domagał się od premiera m.in. przewodniczący parlamentu Andrej Danko. Pellegrini odmówił i wskazywał na konieczność uzgodnienia postępowania z sojusznikami. Po poniedziałkowej naradzie przedstawicieli NATO w Brukseli zasygnalizował możliwość czasowego wycofania słowackich żołnierzy z Iraku.  Szef sztabu generalnego generał Daniel Zmeko poinformował, że normalną aktywność misji wojskowej w Iraku wstrzymano już w piątek, po amerykańskim ataku, w którym zginął wpływowy irański generał Kasem Sulejmani. Śmierć tego wojskowego przyczyniła się do wzrostu napięcia w relacjach na linii USA-Iran.",,
Breda i Oosterhout pamiętają o „maczkowcach”,"– W Bredzie nie witano nas kwiatami, ale pociskami przeciwpancernymi – wspomina mjr Marian Słowiński, weteran 1. Dywizji Pancernej, który w sobotę w Oosterhout i w Bredzie – wraz z kombatantami i delegacją państwową – uczcił 74. rocznicę wyzwolenia tych miast spod okupacji niemieckiej.","Na uroczystości zorganizowane wspólnie przez polskie i holenderskie władze licznie przybyli także mieszkańcy Holandii, w tym Polacy, którzy mieszkają tam na stałe.              – Do Bredy zawsze podróżuję jak na skrzydłach, to moje drugie miejsce urodzenia – opowiadał mjr Słowiński, nestor kilkuosobowej grupy ostatnich żyjących „maczkowców”, którzy wzięli udział w uroczystościach m.in. na Polskim Honorowym Cmentarzu Wojskowym w Oosterhout. – Wchodząc tutaj, do Bredy, nie byłem jednak witany kwiatami, ale pociskami przeciwpancernymi. Walki z Niemcami były bardzo zacięte – podkreślił weteran, który służył w 65. batalionie czołgów 1. Pułku Pancernego.              – W maju przyszłego roku będę miał 100 lat. Mam nadzieję, że znowu będę mógł tu przyjechać – powiedział. ",,
Papież Franciszek: Dzieciątko Jezus ma oblicze najbardziej potrzebujących i ubogich,"Papież Franciszek podczas spotkania z wiernymi w Watykanie mówił, że Dzieciątko Jezus leżące w żłóbku ma oblicze najbardziej potrzebujących braci i sióstr i ubogich. Pobłogosławił przyniesione przez dzieci figurki Dzieciątka do ich szopek.","Zwracając się do tysięcy osób przed modlitwą Anioł Pański papież powiedział: –Adwent, czas łaski mówi nam, że nie wystarczy wierzyć w Boga; konieczne jest to, by każdego dnia oczyszczać naszą wiarę. – Chodzi o to, by przygotować się na powitanie nie postaci z bajki, ale Boga, który nas wzywa, angażuje nas i przed którym trzeba dokonać wyboru– wyjaśnił Franciszek. – Dzieciątko leżące w żłóbku ma oblicze naszych najbardziej potrzebujących braci i sióstr, ubogich, którzy są uprzywilejowani w tej tajemnicy i często najbardziej potrafią rozpoznać obecność Boga wśród nas – dodał cytując swój ogłoszony 1 grudnia list apostolski na temat wartości i znaczenia żłóbka. Zachęcał wiernych do tego, by przed Bożym Narodzeniem nie pozwolili, aby ich uwagę rozproszyły „rzeczy zewnętrzne”, ale by zrobili miejsce dla Jezusa w swoim życiu. Papież pobłogosławił z okna Pałacu Apostolskiego figurki Dzieciątka Jezus do domowych szopek, przyniesione przez tysiące rzymskich dzieci. Podkreślił, że „żłóbek jest jakby żywą Ewangelią”.",,
"Papież: kobieta uczy nas głaskania, kochania z czułością i czyni świat pięknym","Papież Franciszek powiedział, że wykorzystywanie kobiet to szczególna „zbrodnia obrazy człowieczeństwa”, bo niszczy „harmonię na świecie”. Podczas mszy w Domu świętej Marty podkreślił, że nie można mówić, że „kobieta jest do mycia naczyń”.","– Aby zrozumieć kobietę, trzeba ją najpierw wymarzyć – te słowa papieża przytacza watykański dziennik „L'Osservatore Romano”. Relację z mszy św. w Watykanie zatytułował „Kobieta jest harmonią świata”.– Chętnie myślę, że Bóg stworzył kobietę, abyśmy wszyscy mieli matkę – dodał Franciszek w homilii, którą gazeta nazywa „hymnem na cześć kobiet”.– Jeśli wykorzystywanie osób jest zbrodnią obrazy człowieczeństwa, to wykorzystywanie kobiety jest czymś więcej niż przestępstwem i zbrodnią, jest destrukcją, niszczeniem harmonii, jaką Bóg zechciał nadać światu, jest cofaniem się – zauważył.",,
Nagrody Sacharowa. Nawalny wśród nominowanych,Rosyjski opozycjonista Aleksiej Nawalny został jednym z kandydatów do tegorocznej nagrody Sacharowa przyznawanej przez Parlament Europejski. Nominowała go grupa Europejskiej Partii Ludowej. Socjaliści i Demokraci wskazali brazylijskich obrońców puszczy amazońskiej.,"„Kandydat grupy EPL do tegorocznej Nagrody Sacharowa to rosyjski prawnik i działacz polityczny Aleksiej Nawalny, który nie tylko broni wolności myśli w Rosji, ale jest jednym z niewielu głosów prawdy” – napisano na Twitterze Europejskiej Partii Ludowej.Nawalny to działacz organizujący opozycyjne protesty, autor jednego z najpopularniejszych w Rosji blogów, który za swoją działalność niejednokrotnie trafiał za kratki. Jest jednym z najgłośniejszych krytyków prezydenta Rosji Władimira Putina i nadużyć władzy w Rosji.Socjaliści i Demokraci, druga największa frakcja w europarlamencie, postanowili, że nominują do nagrody Sacharowa Brazylijczyków: Raoni Metuktire, legendarnego wodza amazońskich Indian znanego jako Wódz Raoni, Claudelice dos Santos i Marielle Franco (pośmiertnie). Grupa S&D poinformowała, że nominowani walczą o środowisko naturalne, prawa człowieka i prawa ludności tubylczej w Brazylii.Krucjaty w sprawie lasu amazońskiegoRaoni to charyzmatyczny i znany na świecie przywódca ludu Kayapo, tubylczej ludności brazylijskiej. Przez cztery dekady prowadził krucjaty, by ocalić las amazoński. Jest określany jako symbol „walki o życie” plemion i ochronę ich wyjątkowej kultury, która jest bezpośrednio związana z przyrodą. Claudelice dos Santos to aktywistka ekologiczna i obrończyni praw człowieka. Podjęła działania, gdy jej brat i szwagierka zostali zabici za sprzeciwianie się nielegalnemu pozyskiwaniu drewna i wylesianiu Amazonii. Marielle Franco walczyła o prawa człowieka i otwarcie krytykowała brutalność policji. Od stycznia 2017 r. do śmierci w marcu 2018 r. była radną Rio de Janeiro. Została zastrzelona 14 marca 2018 r. w wieku 38 lat.Na Brazylijczyków wskazali też Zieloni w PE, którzy nominowali jawnego geja Jeana Wyllysa, który zainicjował kampanię na rzecz równouprawnienia małżeństw homoseksualnych. Po morderstwie Franco, którą Zieloni również nominowali, zdecydował się zrezygnować z mandatu deputowanego do parlamentu Brazylii i wyjechać z kraju w obawie o życie. Współprzewodnicząca Zielonych w PE Ska Keller podkreśliła, że Wyllys i Franco to działacze, którzy wsławili się walką o podstawowe wolności, praworządność i demokrację w Brazylii.Grupa Odnowić Europę poinformowała, że nominowała do nagrody Sacharowa obrońcę praw człowieka, profesora ekonomii i orędownika praw mniejszości ujgurskiej w Chinach Ilhama Tohti. Odsiaduje on wyrok dożywocia w Chinach w związku z zarzutami o separatyzm. Ujgurowie, muzułmanie będący odrębną grupą etniczną, są w ostatnich latach poddawani przez rząd Chin drastycznym represjom. Od kwietnia 2017 r. ponad milion Ujgurów jest przetrzymywanych w sieci obozów internowania. Represje mają zmusić ich do lojalność i uległości wobec władz w Pekinie.",,
"Halicki o kobietach w rządzie: Będzie sympatyczniej, co nie znaczy – bardziej fachowo","Andrzej Halicki, polityk Platformy Obywatelskiej i nowo wybrany poseł do Parlamentu Europejskiego, ocenia, że Prawo i Sprawiedliwość w ramach rekonstrukcji rządu „postawi na kobiety”. – Rząd będzie sympatyczniejszy. Ale nie znaczy to, że bardziej fachowy – dodaje.","Rekonstrukcja, do której dojdzie w ciągu najbliższych dni – a na temat której rozmawiali premier Mateusz Morawiecki i prezydent Andrzej Duda – związana jest m.in. z odejściem z rządu części ministrów, którzy w niedzielnych wyborach zdobyli mandat do europarlamentu. Dużą ich część stanowią kobiety: wicepremier Beata Szydło, minister Anna Zalewska, Elżbieta Rafalska i Beata Kempa czy wiceminister Andżelika Możdżanowska. Jak po wyborach zauważali niektórzy komentatorzy, wśród nowych deputowanych do PE więcej kobiet znalazło się na listach Prawa i Sprawiedliwości – 11 spośród 27 wybranych europosłów – niż na listach Koalicji Europejskiej – z 22 przyznanych mandatów jedynie sześć przypadło kobietom.",,
Bielan: Banaś jest dla nas obciążeniem. To nasza wpadka,"– Banaś jest dla nas obciążeniem. To jest, można powiedzieć, nasza wpadka i trzeba to sobie uczciwie powiedzieć, natomiast my od dawna powtarzamy, że jeśli obóz polityczny przejmuje władzę i ma kilka tysięcy stanowisk, to nie ma możliwości, by wśród tych kilku tysięcy osób nie znalazły się osoby nieuczciwe, mające grzechy na sumieniu – mówił w programie „W pełnym świetle” w TVP Info Adam Bielan, europoseł PiS.","– Jako obywatel Banaś ma prawo bronić swojego dobrego imienia. My musimy być ostrożni z przesądzaniem o jego winie, choć poszlaki są bardzo poważne, choćby zawiadomienie złożone przez CBA do prokuratury po złożeniu jego oświadczeń majątkowych, są bardzo poważne– powiedział Bielan. – Ale czymś innym jest obywatel Marian Banaś, który ma prawo bronić siebie, wykazywać swoją uczciwość, ma prawo oskarżać w procesie cywilnym media, które stawiają mu zarzuty, a czym innym Banaś jako prezes NIK. Prezes takiej instytucji musi mieć nieposzlakowanej opinii, nie mogą na nim ciążyć tego rodzaju podejrzenia – dodał. Na pytanie, czy Banaś jest obciążeniem dla Zjednoczonej Prawicy, Bielan odpowiedział twierdząco.",,
Niemcy pozbywają się węgla i atomu – i lądują w ramionach Kremla [OPINIA],"Niemcy – odchodząc od węgla i zamykając w tym samym czasie elektrownie atomowe  – mogą mieć nie lada kłopoty. Rząd w Berlinie stara się jak najszybciej wybudować wraz z Rosją Nord Stream 2, żeby możliwie szybko wypełnić powiększającą się lukę energetyczną. Współpraca ta rozbija unijną solidarność i negatywnie wpływa na bezpieczeństwo naszego regionu. Swój głos w sprawie zabierają też polscy naukowcy i ekolodzy, którzy przekonują w petycji do władz w Berlinie, że zbyt szybkie zamykanie elektrowni atomowych jest groźne dla klimatu na Ziemi.","Nowa polityka energetyczna naszych sąsiadów za Odrą opiera się na rezygnacji z węgla do 2038 r. i likwidacji elektrowni atomowych do 2022 r. Aby pokryć wynikające z tego straty energetyczne, władze w Berlinie planują rozbudowę OZE i zwiększenie dostaw gazu, przede wszystkich z Rosji. Niemcy – obserwując sukces naszego terminala LNG w Świnoujściu – planują budowę podobnego u siebie, dzięki temu mogliby ściągać gaz skroplony z USA. Zanim jednak do tego dojdzie, połączą się z Rosją gazociągiem, który zagraża Europie Środkowo-Wschodniej, osłabia Ukrainę i wzbogaca reżim na Kremlu. Rezygnacja przez Niemców z „czarnego złota” implikuje poważne problemy dla tamtejszej gospodarki. Na początku tego roku tamtejsza Komisja ds. Węgla zaleciła redukcję mocy pozyskiwanej z węgla z 43 gigawatów (w 2017 r.) do 30 gigawatów (w 2022 r.). Całkowita dekarbonizacja Niemiec ma mieć miejsce w 2038 r. Dziś energia uzyskiwana z węgla i atomu to prawie połowa miksu energetycznego Niemiec – podaje Forsal. Jest to odpowiedź na zapisy porozumienia klimatycznego z Paryża, gdzie największe europejskie gospodarki zobowiązały się do ograniczenia do 2030 r. stopnia zanieczyszczenia powietrza o 55 proc. (w porównaniu do bazowego poziomu z 1990 r.). W 2020 r. Niemcy osiągną 32-proc. redukcję. Plany Berlina, by wypełnić wciąż powiększającą się lukę energetyczną, wywołaną realizacją tych zobowiązań, za pomocą odnawialnych źródeł energii (OZE) i gazu ziemnego, mogą okazać się niewystarczające. Poziom inwestycji na rynku OZE spadł w zeszłym roku prawie o jedną trzecią w porównaniu do poprzedniego roku. Niemcy liczą na swoje elektrownie wiatrakowe, znajdujące się w północnej części kraju, ale muszą tak przebudować energetyczną infrastrukturę, by mogła dostarcza energię do głównych południowych gospodarczych ośrodków. Przeciwko zbyt szybkiemu zamykaniu elektrowni jądrowych w Niemczech protestują polscy naukowcy i ekolodzy, którzy uważają, że powinno do tego dojść po tym, jak najpierw dojdzie do dekarbonizacji kraju i wdrożenia wydajnych, nowoczesnych technologii magazynowania energii pozyskiwanej z odnawialnych źródeł. Swojemu apelowi do rządu w Berlinie nadali formę petycji, w której ostrzegają, że jego plany będą wpływać na wzrost tzw. ocieplenia klimatycznego. „Rezygnacja z niskoemisyjnej energii jądrowej przed całkowitym odejściem od spalania węgla kamiennego i brunatnego powoduje w krótkiej perspektywie bardzo trudne do przezwyciężenia problemy techniczne i technologiczne i prowadzi do konieczności posługiwania się innymi paliwami kopalnymi, z gazem ziemnym na czele. To z kolei nie daje oczekiwanych rezultatów w postaci skutecznej i szybkiej dekarbonizacji” – przekonują autorzy petycji. Odejście przez Niemcy od energetyki jądrowej do 2022 r. powoduje, że kraj ten, wbrew stanowisku wielu państw unijnych, postawił na swoim i realizuje wraz z Rosją projekt gazociągu Nord Stream 2. Zarówno niemieccy socjaliści, jak i chadecy, są pod tym względem zgodni – gospodarka ich kraju potrzebuje energii, a tą może jej zapewnić Kreml. Berlin nie obawia się tego, czego w kontaktach z Moskwą lękają się państwa Europy Środkowo-Wschodniej, czyli wykorzystywania swojej pozycji dostawcy energii do nacisków politycznych i już liczą zyski z redystrybucji dostaw. Rosjanom Niemcom zależy na czasie, dlatego Berlin wykorzystując swoje wpływy w UE wymusił realizowanie tego projektu, chociaż nawet kanclerz Angela Merkel ostatecznie przyznała, że nie jest to jedynie projekt ekonomiczny, mimo że takiej wersji trzymała się przez długi czas. Niemieckie władze zapewniają jednak, że projekt ten nie uderzy w kraje regionu Europy Środkowo-Wschodniej i przekonują Ukrainę, że nie zmniejszy to jej bezpieczeństwa energetycznego. Słowa te jednak mijają się z rzeczywistymi planami i ruchami już wykonanymi przez Kreml. Prezydent Władimir Putin oficjalnie zapowiedział, że gdy tylko uda się wybudować omijające Ukrainę gazociągi Nord Stream 2 i TurkStream, Rosja nie będzie wysyłała surowca przez jej terytorium. To oznacza nie tylko ogromne straty dla budżetu w Kijowie z tytułu jego redystrybucji na Zachód, ale także problemy z pozyskiwaniem energii. To zaś osłabia pozycję tego kraju w relacjach z Rosją. O tym, że odpowiedzialność za tę sytuację spada przede wszystkim na Berlin, świadczą również wydatki na samą inwestycję: Rosja pokryje połowę wydatków na budowę NS2, szacowanych na 8,4 mld euro, a resztę biorą na siebie niemieckie spółki Uniper i Wintershall, holendersko-brytyjski Shell, austriacki OMV i francuska spółka Engie. Niemieckie władze są gotowe nawet na pogorszenie swoich relacji z USA, byleby jak najszybciej zakończyć budowę rosyjskiej rury. Amerykanie krytykują bowiem Berlin za to, że pozwalają w ten sposób umacniać Rosji swoją pozycję dostawcy energii w Europie i czerpać nowe zyski. Sytuacja jest na tyle poważna, że Waszyngton ostrzegł europejskie firmy przed zastosowaniem wobec nich sankcji. Ostrzeżenia te zapewne nie zostaną jedna zrealizowane, gdyż Amerykanie liczą, że Niemcy otworzą się na dostarczany przez nich do Europy gaz skroplony. Podczas pierwszego unijno-amerykańskiego forum energetycznego w Brukseli zachęcał do tego minister energetyki USA Rick Perry. Wiele wskazuje na to, że Niemcy, obserwując sukces osiągnięty przez Polskę, która wybudowała terminal LNG w Świnoujściu, będą chciały pójść naszymi śladami i ciągać gaz skroplony z USA. Władze w Warszawie od samego początku zabiegają o uniezależnienie się od rosyjskich dostaw energii i przeprowadzeniem szerokiej dywersyfikacji. W ostatnich dniach rząd poinformował o rozbudowie o 50 proc. możliwości terminala LNG w Świnoujściu, co ma zapewnić mu zdolność do przyjmowania 7,5 mld metrów sześciennych gazu rocznie. Z kolei gazociąg Baltic Pipe ma docelowo osiągnąć przepustowość 10 mld metrów sześciennych gazu. Polskie władze planują również uruchomienie pływającego terminala do odbioru gazu skroplonego w Gdańsku w latach 2024-25. Miałby on moc regazyfikacyjną ok. 4 mld metrów sześciennych rocznie, z możliwością dwukrotnego powiększenia w następnym okresie. Autor jest dziennikarzem Polskiego Radia.",,
Papież cofnął suspensę nałożoną 35 lat temu na księdza-poetę,"Papież Franciszek „zrehabilitował” księdza z Nikaragui Ernesto Cardenala, zawieszonego przez Jana Pawła II w 1984 roku – podały media. Był on wtedy jednym z promotorów krytykowanej przez Kościół teologii wyzwolenia i ministrem kultury w rządzie Daniela Ortegi.","Franciszek wystosował list do 94-letniego ciężko chorego Cardenala, a w szpitalu w Managui odwiedził go biskup pomocniczy tamtejszej archidiecezji Silvio Jose Baez – podał hiszpański dziennik „El Pais”, który cytują w poniedziałek włoskie media.Biskup przykląkł przed łóżkiem sędziwego Cardenala i – jak zrelacjonował potem na Twitterze – poprosił go o błogosławieństwo „jako kapłana Kościoła katolickiego”. Madrycka gazeta opublikowała zdjęcie z tego spotkania.Ta wizyta – zaznaczył dziennik – to gest „symboliczny”, stanowiący bezpośrednie nawiązanie do zdarzenia, jakie miało miejsce w 1983 roku na płycie lotniska w stolicy Nikaragui.",,
PKW zaopiniowała ponad sto protestów. „Żaden nie zasługuje na uwzględnienie”,"Dotychczas Państwowa Komisja Wyborcza zajęła stanowiska wobec 107 protestów wyborczych, spośród przekazanych jej do zaopiniowania przez Sąd Najwyższy – przekazał przewodniczący PKW Wiesław Kozielewicz. Jak dodał, dotychczas w żadnym ze stanowisk komisji „nie zawarto poglądu, iż protest zasługuje na uwzględnienie”.","Do Sądu Najwyższego do wtorkowego popołudnia wpłynęło 245 protestów wyborczych. Według procedury, do każdego z protestów opinię wydaje m.in. PKW.– Do tej pory wpłynęło do nas ok. 180 protestów (...), do dnia dzisiejszego zajęliśmy stanowiska co do 107 protestów, które przekazał nam Sąd Najwyższy – powiedział przewodniczący PKW na środowym briefingu prasowym.Do tej pory Sąd Najwyższy rozpoznał czternaście protestów i wszystkie pozostawiono bez dalszego biegu. – W każdym z tych czternastu przypadków, bez względu na to, kto był autorem protestu, sąd uznał, że nie ma tych minimalnych merytorycznych warunków, nie są spełnione, żeby je rozpoznać – wyjaśnił rzecznik SN sędzia Michał Laskowski.W środę Izba Kontroli i Spraw Publicznych SN postanowiła pozostawić bez dalszego biegu kolejne dwa protesty wyborcze Prawa i Sprawiedliwości w wyborach do Senatu, dotyczące okręgów nr 12 – Grudziądz i nr 92 – Gniezno. Wcześniej, we wtorek, podobną decyzję podjęto w sprawie innego protestu PiS – w senackim okręgu nr 75.",,
„Jedynki” na listach wyborczych PiS. Ma być kilka niespodzianek,"„Dziennik Gazeta Prawna” dotarł do informacji, kto będzie otwierał listy PiS w zbliżających się wyborach do Sejmu. Jak podano, „będzie kilka zaskoczeń”.","„Jedynka” w Warszawie przypadła prezesowi  PiS Jarosławowi Kaczyńskiemu. Premier Mateusz Morawiecki prawdopodobnie wystartuje z okręgu katowickiego; wcześniej „DGP” podawał, że brano pod uwagę również Wrocław i okręg świętokrzyski.W województwie świętokrzyskim, tak jak cztery lata temu, liderem ma być szef Solidarnej Polski Zbigniew Ziobro. Drugi koalicjant PiS, Jarosław Gowin, ma wystartować w Krakowie, gdzie zajmie ostatnie miejsce na liście. W tym mieście „jedynką” ma być Małgorzata Wassermann.PiS w Łodzi zostanie poprowadzone przez ministra kultury Piotra Glińskiego. Zaskoczeniem może być miejsce startu Jacka Sasina, który prawdopodobnie zostanie „jedynką” w Chełmie. Na Lubelszczyźnie numerem jeden ma zostać Sylwester Tułajew. Miejsce startu szefa MEN Dariusza Piontkowskiego nie zaskakuje, bowiem minister edukacji ma zostać „jedynką” na rodzinnym Podlasiu. Marek Suski, tak jak poprzednio, wystartować ma z Radomia. Gliwicką listę PiS ma poprowadzić minister rodziny, pracy i polityki społecznej Bożena Borys Szopa.Szef Kancelarii premiera Michał Dworczyk, podobnie jak szefowa MSWiA Elżbieta Witek, startować będzie na Dolnym Śląsku.Jarosław Sellin ma zostać „jedynką” w Gdańsku, natomiast Marcin Horała w Gdyni.Były minister obrony narodowej Antoni Macierewicz wystartuje prawdopodobnie ponownie z Piotrkowa Tryb. Marszałek Sejmu Marek Kuchciński ma być „jedynką” PiS w Krośnie. Sekretarz generalny ugrupowania Krzysztof Sobolewski  ma stanąć na czele listy w Rzeszowie.„Jedynką” w Kaliszu prawdopodobnie będzie Jan Dziedziczak, w Sieradzu zaś Joanna Lichocka, która w 2015 roku startowała z Wielkopolski.Numerem jeden w Nowym Targu ma zostać Arkadiusz Mularczyk. Portal gazetaprawna.pl informuje, że może jeszcze dojść do małych zmian, ale raczej nie należy spodziewać się rewolucji.",,
W wyborach na prezydenta Niemiec nie wystartuje muzułmanin,Partie koalicji rządowej CDU i SPD wystawią wspólnego kandydata na prezydenta Niemiec w wyborach w lutym 2017 roku – podał w sobotę tygodnik „Der Spiegel”.  Blok centrolewicowy zrezygnował z forsowania na najwyższe stanowisko w państwie kandydatury muzułmanina.,"Jak pisze wydawany w Hamburgu tygodnik, SPD, Lewica i Zieloni zastanawiali się w lecie nad wysunięciem jako wspólnego kandydata na prezydenta Navida Kermaniego – pochodzącego z Iranu pisarza będącego muzułmaninem. Autorom tego pomysłu zależało na wysłaniu sygnału, że Niemcy są krajem tolerancyjnym, otwartym na świat, a centrolewicowy sojusz jest zdolny do działania.  Według „Spiegla” niedawne sukcesy antyislamskiej i antymigranckiej Alternatywy dla Niemiec (AfD) w wyborach do regionalnych parlamentów niemieckich krajów związkowych sprawiły, że „marzenia prysły jak bańka mydlana”.   – Muzułmanin jako głowa państwa byłby wodą na młyn dla AfD – mówią cytowani przez „Spiegla” czołowi politycy SPD. Od pomysłu zdystansowali się też Zieloni. Kermani ma zbyt mało doświadczenia – ocenił premier Badenii-Wirtembergii Winfried Kretschmann z partii Zieloni. Poszukiwania kandydata     Najbardziej prawdopodobnym wariantem jest kandydat obu bloków tworzących rząd Angeli Merkel – chrześcijańskich demokratów i socjaldemokratów – uważa „Der Spiegel”. Redakcja podaje, że szefowie trzech partii CDU, CSU i SPD podjęli na początku września decyzję, że będą poszukiwać wspólnego kandydata.  Potencjalni kandydaci nie kwapią się jednak do przyjęcia propozycji. Według „Spiegla” ofertę odrzucił prezes Trybunału Konstytucyjnego Andreas Vosskuhle argumentując, że z powodów rodzinnych woli pozostać w Karlsruhe.  Na giełdzie nazwisk są też była sędzia TK Christine Hohmann-Dennhardt oraz były zwierzchnik Kościoła Ewangelickiego Wolfgang Huber.   „Chadecy i socjaldemokraci chcą po ubiegłorocznych zawirowaniach w polityce wysłać sygnał, że sytuacja polityczna jest stabilna. Stagnacja zamiast przełomu” – podsumowuje „Der Spiegel”.",,
"Stoltenberg, Tusk, Macron – ze świata płyną gratulacje dla Zełenskiego","Sekretarz generalny NATO Jens Stoltenberg, szef Rady Europejskiej Donald Tusk oraz prezydent Francji Emmanuel Macron, to politycy, którzy skierowali już gratulacje dla prezydenta elekta Wołodymyra Zełenskiego po ogłoszeniu wyników exit poll wyborów prezydenckich na Ukrainie.","Sekretarz generalny NATO Jens Stoltenberg w niedzielę pogratulował Wołodymyrowi Zełenskiemu, który w świetle exit polls zwyciężył w drugiej turze wyborów prezydenckich na Ukrainie. Szef Sojuszu wyraził nadzieję na kontynuowanie współpracy NATO z Ukrainą. „Gratulacje dla Wołodymyra Zełenskiego z okazji zwycięstwa w ukraińskich wyborach prezydenckich. Ukraina to cenny partner NATO i liczymy na kontunuowanie naszej współpracy” – podkreślił w niedzielę wieczorem sekretarz generalny NATO Jens Stoltenberg.Również szef Rady Europejskiej Donald Tusk pogratulował Zełenskiemu  w niedzielę na Twitterze, i zapewnił, że UE jest zdeterminowana do kontynuowania swojego wsparcia.„To decydujący dzień dla Ukrainy. Wolne wybory i pokojowa zmiana władzy = silna ukraińska demokracja. Gratulacje dla Wołodymyra Zełenskiego. UE jest zdeterminowana, by kontynuować swoje wsparcie” – oświadczył Donald Tusk. Duda i Macron – gratulacje od unijnych prezydentów Prezydent Francji Emmanuel Macron był jednym z pierwszych wśród przywódców krajów UE, który osobiście pogratulował Wołodymyrowi Zełenskiemu zwycięstwa w drugiej turze wyborów prezydenckich na Ukrainie. Macron rozmawiał z nim przez telefon – pisze agencja AFP.O rozmowie obu polityków poinformowała na Twitterze francuska ambasador na Ukrainie, Isabelle Dumont.Wołodymyr Zełenski, którego przewaga nad urzędującym prezydentem wrosła po przeliczeniu 21 proc. kart do głosowania do 73,35 proc., zamieścił na Facebooku swoje zdjęcie z telefonem mobilnym przy uchu, które podpisał: „Moje najserdeczniejsze podziękowania dla Prezydenta Republiki Francuskiej za złożone przezeń gratulacje”. Tekst podziękowań został napisany przez prezydenta elekta po francusku.AFP przypomina, że Francja wraz z Niemcami aktywnie włączyła się w proces uregulowania konfliktu w Donbasie, który pociągnął za sobą 13 tys. ofiar w ciągu ostatnich pięciu lat.Gratulacje od prezydenta Dudy i zaproszenie do PolskiRównie szybko jak Macron, jeśli chodzi o gratulacje dla nowo wybranego prezydenta Ukrainy zareagował tylko prezydent RP Andrzej Duda, który zaprosił Wołodymyra Zełenskiego do złożenia wizyty w Polsce – wskazuje AFP.",,
KRRiT odrzuciła odwołanie TV Trwam,"Złożenie odwołania przez stację ojca Tadeusza Rydzyka na niewiele się zdało. Fundacja Lux Veritatis nie otrzyma koncesji dla Telewizji Trwam na nadawanie programu na multipleksie cyfrowym – poinformowała Krajowa Rada Radiofonii i Telewizji po wtorkowym posiedzeniu. O odrzuceniu wniosku zdecydowały względy pieniężne. Fundacja zapowiedziała wieczorem złożenie skargi do sądu cywilnego. Tymczasem KRRiT przypomina, że będzie jeszcze możliwość ubiegania się o miejsca na pierwszym multipleksie, które będą zwolnione przez Telewizję Polską.","Według KRRiT ubiegająca się o koncesję Fundacja Lux Veritatis nie gwarantowała finansowego powodzenia tego przedsięwzięcia.Przewodniczący KRRiT Jan Dworak podkreślił, że roczne koszty nadawania na multipleksie to około 10 mln zł. – Tymczasem zdokumentów, które wpłynęły do KRRiT wynika, że w ciągu trzech ostatnich lat Fundacja Lux Veritatis wykazywała straty wynikające z działalności operacyjnej, a pozostałe przychody malały – dodał Dworak.Szef KRRiT podkreślił, że majątek fundacji został oszacowany na 90 mln zł, jednak większość z tej kwoty to pożyczka uzyskana od polskiej prowincji zakonu redemptorystów i termin jej spłaty mija w okresie, na który miała zostać przyznana koncesja. – Na pytanie o warunki jej spłaty nie otrzymaliśmyodpowiedzi – dodał.Przewodniczący KRRiT powiedział, że wcześniej podjętedecyzje koncesyjne pozostają w mocy. Za odrzuceniem wniosku opowiedziało się czterech członków KRRiT, jeden– Stefan Pastuszka – wstrzymał się od głosu.  Listy z pogróżkamiPrzewodniczący KRRiT zwrócił też uwagę na „kampanię społeczną”, która towarzyszyła tej sprawie. –  W naszym rozumieniu wprowadza się szalenie dużo szumu informacyjnego, który nie ma nic wspólnego z rzeczywistością. Próbuje się przy tej okazji budować barykadę, która ma dzielić Polaków, że ktoś jestalbo za środowiskiem Radia Maryja i Telewizją Trwam, albo przeciwko niemu –  powiedział.– Dla Krajowej Rady takiej barykady nie ma, nie pozwolimy jej sobie wmówić. Krajowa Rada jest urzędem państwa polskiego, jest instytucją, która ma służyć społeczeństwu. W naszym postępowaniu nie ma nic politycznego, my Polaków niedzielimy. Mamy szacunek dla prawa i oczekujemy tego samego szacunku od innych – dodał.KRRiT poinformowała też, że otrzymuje liczne listy i protestyw sprawie koncesji dla TV Trwam, niektóre z pogróżkami. W sprawie jednego z nich we wtorek Rada złożyła zawiadomienie do prokuratury. „Pójdziemy do sądu”Tymczasem Radio Maryja podało we wtorek wieczorem, że Fundacja Lux Veritatis, z związku z nieprzyznaniem przez KRRiT koncesji dla Telewizji Trwam na nadawanie programu na multipleksie cyfrowym, „złoży skargę do sądu cywilnego”.Rozgłośnia powołała się na dyrektora finansowego Fundacji Lux Veritatis Lidię Kochanowicz. Ta, na antenie Radia Maryja, odnosząc się do wtorkowych wypowiedzi Dworaka mówiła, iż nie powiedział on, „że zysk Fundacji w poszczególnych latach był bardzo wysoki (te dane są ogólnie dostępne), wynosił 1 mln zł, 6,5 mln zł, 3,5 mln zł w kolejnych latach podczas gdy firmy, które uzyskały koncesje, osiągały wyniki ujemne w wysokości pond 2,6 mln zł, 2,2 mln zł, czy 1 mln zł, czy 3 tys. zł, bądź uzyskiwały zysk w wysokości 5 tys. zł czy 19tys. zł”. Dodała, że nadużyciem jest stwierdzenie o pozyskiwaniu przychodówoperacyjnych ze zbiórek kościelnych, „ponieważ fundacja nie jest kościelną osobą prawną”. Procedura ruszyła w 2011 r.Konkurs na nadawanie programu na pierwszym multipleksie – ostatnim, któryzostał uruchomiony przed wyłączeniem analogowej telewizji w Polsce – KRRiTrozstrzygnęła w kwietniu 2011 r. Wśród jego zwycięzców nie znalazła sięfundacja Lux Veritatis, która ubiegała się o koncesję dla TV Trwam. Wtorkowa decyzja KRRIT kończy postępowanie odwoławcze w tym konkursie; fundacja może jeszcze odwołać się do sądu administracyjnego.O przyznanie Telewizji Trwam koncesji na cyfrowe nadawanie naziemne apelowała między innymi Rada Stała Konferencji Episkopatu Polski. W poniedziałek biskupi uznali, że „wykluczenie stacji o charakterze religijnym w procesie koncesyjnym narusza zasadę pluralizmu oraz równości wobec prawa tym bardziej, że większość mieszkańców naszego kraju to katolicy, którzy powinni mieć zapewniony swobodny dostęp do programów TV Trwam w systemie naziemnej telewizji cyfrowej”.Nadawcy, którzy nie uzyskali koncesji w tym postępowaniu, będą mogli ubiegać się o miejsca na multipleksie. Te będą zwolnione przez TelewizjęPolską. Zgodnie z ustawą o wdrożeniu naziemnej telewizji cyfrowej ma to nastąpić najpóźniej do 27 kwietnia 2014 r. Docelowo bowiem TVP na być obecna na multipleksie trzecim, jednak ten będzie rozbudowywany dopiero powyłączeniu nadawania analogowego w lipcu 2013 r.Oprócz fundacji Lux Veritatis o miejsce na pierwszym multipleksiezabiegali trzej inni nadawcy.",,
"Nie znali przepisów drogowych, a dostawali prawo jazdy","We Włoszech wykryto szajkę, pomagającą cudzoziemcom uzyskać zawodowe prawo jazdy. Bez znajomości kodeksu drogowego i języka włoskiego.","Szajka działała w mieście Frosinone na południe od Rzymu, a z jej usług korzystały osoby mieszkające we wszystkich prawie regionach Włoch.Zamożni imigranci Byli to głównie imigranci pochodzący z Egiptu, Pakistanu, Maroka i Chin. Dobrze sytuowani, skoro gotowi byli zapłacić za uzyskane nielegalnie prawo jazdy co najmniej 4 tysiące euro. Prowadzący śledztwo szacują, że wydano ichw ten sposób około dziewięćdziesięciu. W szajce byli przedstawiciele ministerstwa transportu oraz właściciele i instruktorzy szkół nauki jazdy.Zapraszali oni swoich klientów na ustawione egzaminy z teorii, gdziepodpowiadali im albo zdawali je wprost za nich. Na wniosek prokuraturyaresztowano dwadzieścia osób.",,
101 lat temu Józef Piłsudski ogłosił państwom świata powstanie niepodległej Polski,"16 listopada 1918 r. Józef Piłsudski nadał depeszę notyfikującą państwom świata powstanie niepodległej Polski. Wojskowy wyraził w niej nadzieję, że odtąd żadna obca armia nie wkroczy na terytorium Polski bez zgody naszych władz.","„Jako Wódz Naczelny Armii Polskiej pragnę notyfikować (…) istnienie Państwa Polskiego Niepodległego, obejmującego wszystkie ziemie zjednoczonej Polski. Sytuacja polityczna w Polsce i jarzmo okupacji nie pozwoliły dotychczas narodowi polskiemu wypowiedzieć się swobodnie o swym losie. Dzięki zmianom, które nastąpiły w skutek świetnych zwycięstw armij sprzymierzonych – wznowienie niepodległości i suwerenności Polski staje się odtąd faktem dokonanym” – napisał Józef Piłsudski w depeszy nadanej 16 listopada z budynku Cytadeli Warszawskiej.  Adresatami wiadomości były władze  państw biorących udział w Wielkiej Wojnie oraz rządy krajów, które w czasie trwania konfliktu pozostały neutralne. Jako pierwsi, bo już 20 listopada 1918 r., niepodległość Polski uznali Niemcy. Większość mocarstw dokonała tego jednak dopiero w lutym następnego roku, a Japonia – pod koniec marca. Jak pisał Piłsudski, Polska powstała „z woli całego narodu”, a  jej ustrój będzie „zbudowany na porządku i sprawiedliwości”. Wyraził również nadzieję, że od tej pory na terytorium kraju nie wkroczy bez zgody polskich władz żadna obca armia. „Jestem przekonany, że potężne demokracje Zachodu udzielą swej pomocy i braterskiego poparcia Polskiej Rzeczypospolitej Odrodzonej i Niepodległej” – kończył swą depeszę Piłsudski.",,
„Kłamliwe oskarżenia wobec Polski”. Saryusz-Wolski ostro do Timmermansa,"„Wobec realnych problemów korupcji, naruszeń rządów prawa na Malcie, pan milczy, a nie ma pan zahamowań, żeby wytoczyć działa kłamliwych oskarżeń wobec Polski” – napisał w liście do wiceszefa KE Fransa Timmermansa europoseł Jacek Saryusz-Wolski. To odpowiedź na uruchomienie wobec Polski artykułu 7 traktatu unijnego.","List byłego kandydata rządu Beaty Szydło na szefa Rady Europejskiej ma związek z decyzją Komisji Europejskiej o uruchomieniu art. 7 traktatu UE wobec Polski, wprowadzającego sankcje. KE dała jednocześnie Warszawie trzy miesiące na wprowadzenie rekomendacji w sprawie praworządności. Timmermans, uzasadniając postanowienie Komisji, mówił m.in., że niezależność wymiaru sprawiedliwości w Polsce staje pod znakiem zapytania.Saryusz-Wolski zarzucił Timmermansowi w swym liście, że „milczy i nie uruchamia procedury” wobec „realnych problemów korupcji, naruszeń rządów prawa na Malcie”. „Czy dlatego, że jest to rząd pańskiej rodziny politycznej, socjalistów?” – pytał polityk.Fałszywe zarzuty „Nie miał Pan takich zahamowań, by wytoczyć działa kłamliwych oskarżeń wobec Polski, przepisując słowo w słowo, »copy-paste«, fałszywe zarzuty polskiej totalnej opozycji, broniącej patologii minionych rządów i pozostałości po komunizmie” – zwrócił uwagę.„Nazywam to »paradoksem Timmermansa«. Po pierwsze, milczeć w sprawie korupcji w łonie własnej, socjalistycznej rodziny. Po drugie, atakować tych, którzy mając demokratyczny mandat, naprawdę korupcję zwalczają, reformując chory, obarczony patologiami system sądowy w Polsce, niezreformowany od czasów komunizmu, niezlustrowany, obciążany powiązaniami z »ośmiornicą warszawską«, po trzecie, stawać po stronie tych, którzy chcą chronić i konserwować patologie polskiego sądownictwa” – napisał Saryusz-Wolski.",,
„Brakuje nam trzech podpisów”,"– SLD to nie jest jedyna partia, która mogłaby poprzeć nasz wniosek. Zaproponowaliśmy to także PiS-owi i Solidarnej Polsce. W nich pokładamy nadzieję. Mimo tego, że jesteśmy z zupełnie innych biegunów, to w Solidarnej Polsce istnieje potrzeba naprawy kraju, a nie walki o stołki, które dziś dzierży Platforma wraz z PSL – powiedział na antenie TVP Info Artur Dębski z Ruchu Palikota wyjaśniając, że jego partii brakuje tylko trzech głosów, by wniosek o wotum nieufności wobec rządu był kompletny.","Po tym, jak światło dzienne ujrzała tzw. „afera taśmowa” w PSL, do dymisji podał się minister rolnictwa Marek Sawicki, a premier Donald Tusk tę dymisję przyjął jednocześnie nie desygnując nowego szefa resortu rolnictwa – posłowie Ruchu Palikota ze swoim liderem na czele zaczęli postulować odwołanie rządu i powołanie nowego, złożonego z ekspertów. –Afera z Elwarrem przelała czarę goryczy. Naszym wnioskiem chcemy wywołać debatę o pięcioletnich rządach koalicji  – mówił w TVP Info poseł Artur Dębski. Problem w tym, że Ruch Palikota nie może liczyć na poparcie SLD. Wczoraj lider tej partii, Leszek Miller wykluczył poparcie starań Ruchu o odwołanie rządu. –SLD to wydmuszka, a nie prawdziwa opozycja. Bo opozycja powinna mówić jednym głosem w sprawach ważnych dla Polski  – mówił. Przedstawiciel Ruchu Palikota na antenie TVP Info wymienił punkty (w sumie ma ich być 10 – przyp. red.), które znalazły się we wniosku, świadczące o nieudolności rządów koalicji PO-PSL. – Systematyczny wzrost bezrobocia, szczególnie wśród młodych osób. Brak wiarygodności instytucji publicznych, zapaść na rynku budowlanym i masowe bankructwa firm podwykonawczych, brak skuteczności w rozwoju infrastrukturalnym kraju. Zaciskanie pętli fiskalnej, obciążanie Polaków nowymi opłatami. Opóźnienia lekowe, krytyczny stan polskiej energetyki – wymieniał Dębski dodając: – Obecny rząd i jego członkowie nie są w stanie sprostać obowiązkom wynikającym z Konstytucji. Niech premier wytłumaczy się z planów na przyszłość .Dębski zapytany o to, kto jego zdaniem mógłby stanąć na czele proponowanego przez Ruch Palikota rządu ekspertów, odpowiedział: – Pan Michał Kleiber, szef Polskiej Akademii Nauk to człowiek, który mógłby doprowadzić do tego, by kraj obrał słuszny kierunek.Na koniec poseł Dębski odniósł się do słów umieszczonych przez Janusza Korwin-Mikkego na jego blogu. Korwin-Mikke postanowił zająć się posłanką Anną Grodzką i obrażając ją wyrazić swoją niechęć. „Są ludzie, którzy zwymiotowaliby, gdyby dotknęło ich Grodzkie” – pisał między innymi. – Jeżeli Ruch Palikota kiedykolwiek powinien pójść do sądu, to teraz  – skomentował sprawę Artur Dębski.",,
Francuski minister: Francja lekceważyła Polskę i robiła błąd,"Szef resortu gospodarki i finansów Francji Bruno Le Maire stwierdził, że Paryż powinien zwracać większą uwagę na Polskę, która będzie wkrótce jednym z największych krajów UE, co nie oznacza, że Francja nie będzie nalegać na „przestrzeganie praworządności”. Minister przypomniał, że wzrost gospodarczy Polski należy do najlepszych w Europie.","– Francja lekceważyła Polskę i robiła błąd. Powinna od teraz zwracać na nią większą uwagę, szanować ją i budować z nią wspólne projekty ekonomiczne i finansowe – oświadczył Le Maire podczas spotkania ze stowarzyszeniem francuskich dziennikarzy.– Nie oznacza to, że wycofamy się z obrony państwa prawa w tych kwestiach, które mają znaczenie fundamentalne zarówno w Polsce, jak i na Węgrzech – dodał.Le Maire ostrzegł, że ostracyzm wobec takich krajów, jak Polska może nieść ze sobą „ryzyko dla konstrukcji europejskiej”.Minister przypomniał, że Francja i Niemcy zaproponowały Polsce współpracę w ramach wspólnego europejskiego projektu produkcji baterii samochodowych, który pozwoliłby Europie zachować pozycję konkurencyjną na rynku zdominowanym przez USA i Chiny. Według Le Maire'a Polska mogłaby się „wyspecjalizować w recyklingu baterii”.",,
Zagadka skasowanego wpisu Wałęsy. „Wiedzą to nawet małe dzieci”,"Były rzecznik, teraz doradca medialny Lecha Wałęsy Mirosław Szczerba poinformował, że były prezydent usunął swój facebookowy wpis, w którym wycofał swoje poparcie dla Koalicji Obywatelskiej i przekazał je liderowi PSL. Szczerba podkreślił, że post pojawił się tylko na jednym z kilku portali społecznościowych, na których konta ma były prezydent. „Na Twitterze jest inny Wałęsa niż na Facebooku?” – pytają internauci.","Mirosław Szczerba zarzucił dziennikarzom, że „owcza pogoń za medialną sensacją” przesłania im „logiczne myślenie i weryfikację informacji u kilku źródeł jednocześnie”.  Chodzi o wpis, który rano opublikował na swoim facebookowym koncie Lech Wałęsa. Z uwagi na prezentowane ostatnio wyniki „różnych sondaży” wycofał swoje poparcie dla Koalicji Obywatelskiej, udzielone zaledwie dwa dni wcześniej, podczas warszawskiej konwencji ugrupowania. Polityk publicznie poprosił o „zwolnienie mnie z danego publicznie słowa, że będzie głosował na PO”. W niedzielnych wyborach chce poprzeć – jak oznajmił – lidera PSL Władysława Kosiniaka-Kamysza. Po kilku godzinach jednak swój wpis usunął. Były rzecznik Wałęsy do sytuacji odniósł się na Twitterze i potwierdził, że „jeden z postów na Facebooku” były prezydent skasował. Przekazał również życzenia „osiągnięcia dobrego wyniku” ludowcom w wyborach. Chwilę później Szczerba skrytykował dziennikarzy. Zaznaczył,  że na Twitterze Wałęsa „nie ćwierkał” o poparciu dla jakiejkolwiek partii czy jego wycofaniu.",,
Rosja przegrywa walkę z AIDS,"Liczba zgonów z powodu AIDS wprawdzie maleje, ale powodów do optymizmu nie ma. Epidemia szerzy się m.in. w Europie Wschodniej.","Z raportu ONZ wynika, że w 2018 roku na całym świecie zmarło około 770 tys. osób chorujących na AIDS, co oznacza spadek o jedną trzecią w porównaniu z rokiem 2010. Wskazano, że już niemal 23 z 38 mln osób zarażonych HIV otrzymuje leki antyretrowirusowe, które mogą zablokować roznoszenie wirusa.W dokumencie przyznano, że choć liczba zgonów w Afryce spadła, to wyraźnie wzrosła liczba zakażeń wirusem w innych częściach globu. W Europie Wschodniej i Azji Centralnej to wzrost aż o 29 proc. W Rosji i na terenie byłych republik radzieckich liczbę zakażonych wirusem HIV szacuje się na 1,7 mln.Liczba chorych rośnie też na Bliskim Wschodzie, w Afryce Północnej i Ameryce Łacińskiej. – Pokonanie AIDS jest możliwe, ale musimy skoncentrować się na ludziach, a nie na chorobie – tłumaczy szefowa programu Narodów Zjednoczonych ds. AIDS (UNAIDS) Gunilla Carlsson. Ekspertka przekonuje, że najpierw trzeba wyegzekwować przestrzeganie praw człowieka, aby dotrzeć do ludzi.",,
Szczerski: USA wyraźnie popierają decyzję prezydenta RP o nieobecności w Jerozolimie [WIDEO],"– Mamy wyraźne poparcie strony amerykańskiej dla decyzji pana prezydenta Andrzeja Dudy w sprawie nieobecności w Jerozolimie, bardzo jasne niezadowolenie, czy wręcz oburzenie faktem nieudzielenia głosu polskiemu prezydentowi – powiedział przebywający z wizytą w Waszyngtonie szef gabinetu prezydenta RP Krzysztof Szczerski.","– Strona amerykańska negatywnie odebrała decyzję organizatorów konferencji w Jerozolimie o niedopuszczeniu do głosu pana prezydenta Andrzeja Dudy i w pełni rozumie decyzję prezydenta o tym żeby brać udziału w tych uroczystościach –  oświadczył Szczerski. Jak wyjaśnił, Amerykanie źle ocenili decyzję organizatorów o nieobecności polskiego głosu podczas obchodów Dnia Holokaustu w Jerozolimie i jasno wyrazili swoje niezadowolenie. – Myślę, że także będziemy mogli się spodziewać dobrego wystąpienia pana wiceprezydenta Pence'a w Jerozolimie podczas obchodów tam organizowanych – dodał szef gabinetu prezydenta.  Jego zdaniem, wiele uwagi poświęca się nad Potomakiem głównym uroczystościom, które odbędą się w byłym niemieckim obozie koncentracyjnym – 27 stycznia będzie w obozie w Auschwitz wysokiej rangi delegacja amerykańska. Będzie jej przewodził sekretarz skarbu Steve Mnuchin, co jest istotnym sygnałem – wyjaśnił Krzysztof Szczerski. – Strona izraelska zna amerykańskie stanowisko, ono było wprost przekazane organizatorom uroczystości – zapewnił w rozmowie z korespondentami polskich mediów.",,
Rosja przerzuca do Syrii wojsko z Czeczenii,"Rosyjskie ministerstwo obrony podało, że do strefy zdemilitaryzowanej w Syrii, zlokalizowanej przy granicy z Turcją, wysłano dodatkowo 300 funkcjonariuszy policji wojskowej. Do Syrii skierowano też 20 pojazdów opancerzonych typu GAZ Tigr i Tajfun-U.","Rosyjscy wojskowi zostali przewiezieni z lotniska w Osetii Północnej. Wcześniej pełnili służbę w Czeczenii. Dostawy sprzętu wojskowego zostały wyekspediowane z kolei z lotnisk w obwodzie rostowskim i Kraju Krasnodarskim – zaznaczono w komunikacie.  Transportery opancerzone typu Tigr i wozy przeciwminowe typu Tajfun-U trafiły do bazy lotniczej Humajmim w pobliżu lotniska wojskowego w Latakii. Stanowi ona bazę rosyjskich sił powietrznych i główny ośrodek działań wojsk rosyjskich, od 2015 r. czynnie uczestniczących w syryjskiej wojnie domowej.  Komunikat rosyjskiego resortu obrony został opublikowany w piątek rano, w kilka godzin po doniesieniach z Waszyngtonu, wskazujących, że Pentagon zamierza wzmocnić wojskową ochronę eksploatowanych złóż ropy naftowej w północno-zachodniej Syrii. – Chodzi o to, by uniemożliwić przejęcie kontroli nad polami naftowymi niedobitkom Państwa Islamskiego – wskazano. Wzmocnienie rosyjskiego personelu wojskowego w Syrii zostało uzgodnione podczas spotkania przywódców Rosji i Turcji. Prezydent Recep Tayyip Erdogan powiedział po spotkaniu z prezydentem Władimirem Putinem, że jego kraj i Rosja osiągnęły porozumienie przewidujące wycofanie się syryjskich bojowników kurdyjskich na odległość 30 km od granicy z Turcją w północno-wschodniej Syrii w ciągu 150 godzin.",,
Wypadek na Sokratesa: śledczy przesłuchali kierowcę srebrnego auta,"Śledczy przesłuchali kierowcę srebrnego auta, który był świadkiem tragicznego wypadku na Bielanach. – Zeznał, że widział, jak po jego lewej stronie bardzo szybko porusza się pomarańczowy pojazd, który następnie z impetem uderzył w mężczyznę – poinformował rzecznik Prasowy Prokuratury Okręgowej w Warszawie prok. Łukasz Łapczyński.","– W toku śledztwa został przesłuchany kierowca srebrnego pojazdu. Zeznał, iż zatrzymał się przed przejściem dla pieszych, by umożliwić przejście na drugą stronę pieszym. Z jego relacji wynika, iż mężczyzna, który zginął poruszał się, jak to określił „pół kroku” przed kobietą prowadzącą wózek – przekazał prok. Łukasz Łapczyński.  – W toku prowadzonego śledztwa dotyczącego wypadku przesłuchano kilkunastu świadków, w tym kilku po apelu policji i prokuratury o zgłaszanie się osób, które były świadkami samego zdarzenia czy poruszania się BMW przed samym zdarzeniem. Cały czas zgłaszają się nowi świadkowie – poinformował prok. Łukasz Łapczyński.  Relacje innych przesłuchanych w sprawie świadków wskazują na „bardzo szybką, brawurową jazdę kierowcy pojazdu marki BMW”. – Poruszał się on z dużą prędkością, wyprzedzając inne pojazdy, które blokowały jego szybki przejazd ulicą – przekazał Łapczyński.  Prokuratura poinformowała też, że w związku z tym, że zgłaszają się nowi świadkowie, nie informuje bliżej o samym przebiegu zdarzenia. – Nie chcemy, by procesowa relacja osób, które mogą zostać jeszcze w tej sprawie przesłuchane, była zakłócona przez doniesienia medialne – powiedział Łapczyński.  W niedzielę na ul. Sokratesa w Warszawie kierujący bmw potrącił pieszego, który przechodził przez ulicę po zebrze z żoną i dzieckiem w wózku. 33-latek zmarł mimo reanimacji. Kierowca bmw był trzeźwy.",,
Polacy podejrzani o współpracę z międzynarodową grupą hakerską,"Krakowski wydział Prokuratury Krajowej oskarżył dwóch Polaków o współpracę z międzynarodową grupą hakerską, która wyprowadziła z kont kilkuset osób co najmniej 1,5 mln złotych.","Jak wynika z ustaleń prokuratury, członkowie międzynarodowej hakerskiej grupy przestępczej zajmowali się włamaniami na rachunki bankowe i praniem pieniędzy pochodzących z tego procederu.              Na skutek przestępczych działań grupy pokrzywdzonych zostało kilkaset osób, m.in. obywatele Polski, Niemiec, Austrii, Włoch i Portugalii. Z kont pokrzywdzonych, przy użyciu wirusów komputerowych, wyprowadzone zostały środki o równowartości co najmniej 1 miliona 500 tysięcy złotych.              Ustalony w toku śledztwa mechanizm przestępstwa polegał na zainfekowaniu złośliwym oprogramowaniem telefonów komórkowych oraz komputerów, wykorzystywanych przez klientów do obsługi bankowości internetowej.",,
"Umorzono sprawę kamerzystki, która kopała imigrantów","Węgierski Sąd Najwyższy umorzył sprawę kamerzystki Petry Laszlo, którą sfilmowano, gdy kopała i próbowała przewracać nielegalnych imigrantów na granicy z Serbią w 2015 roku. 
Sąd niższej instancji skazał Laszlo na trzy lata dozoru kuratorskiego za chuligaństwo.","Sąd Najwyższy uznał, że Laszlo powinna była zostać oskarżona o wykroczenie, a nie o przestępstwo. Wskazano, że teraz sprawa musi zostać umorzona z uwagi na przedawnienie.Do incydentu doszło 8 września 2015 r. w miejscowości Roeszke, gdzie Laszlo przygotowywała materiał. Pod nadzorem policji przebywało tam 1,3 tys. nielegalnych imigrantów. W pewnym momencie około 400 osób podjęło próbę przedarcia się przez kordon policyjny w stronę Segedynu.Kamerzystka, która stała bezpośrednio przy kordonie, kopnęła najpierw młodego mężczyznę, a potem dziewczynkę. Próbowała także kopnąć mężczyznę z dzieckiem na ręku, który - chociaż kopnięcie go nie dosięgło - upadł, bo stracił równowagę.",,
Eurowizja Junior: głosowanie już za dwa dni. Dobre wieści dla fanów Polki,"Finał Eurowizji Junior już w nadchodzącą niedzielę. W konkursie, inaczej niż w Eurowizji dla dorosłych, można głosować na przedstawiciela własnego kraju. Od 22 listopada rusza głosowanie internetowe dla widzów, fani mogą głosować na stronie junioreurovision.tv.","W Gliwicach trwają próby przed niedzielnym występem. Konkurs otworzy Australia. Jako ostatnia wystąpi reprezentantka Serbii. Polka Wiktoria Gabor wystąpi jako jedenasta. W odróżnieniu od Eurowizji dla dorosłych, na naszą reprezentantkę będą mogli głosować także mieszkańcy Polski. 22 listopada rusza głosowanie internetowe dla widzów, fani mogą głosować na stronie junioreurovision.tv. Eurowizja Junior to druga największa impreza muzyczna w Europie. Polscy organizatorzy wydarzenia wszystkim zajmują się sami. Europejska Unia Nadawców dała im wolną rękę. – Zaszczyt goszczenia tego wydarzenia miało dotychczas pięć krajów, których przedstawiciele wygrali poprzednie edycje konkursu. Musieliśmy o to zawalczyć, i udało się to. Jestem z tego bardzo dumny – mówił prezes Telewizji Polskiej Jacek Kurski. Początek konkursu w niedzielę o 16.",,
Chiny: władze tłumaczą restrykcje wjazdu do Tybetu chorobą wysokościową,"Sekretarz Komunistycznej Partii Chin (KPCh) w Tybecie Wu Yingjie oświadczył, że ograniczenia wjazdu obcokrajowców do tego regionu wprowadzono w trosce o odwiedzających, ponieważ część z nich cierpi na chorobę wysokościową – przekazała w czwartek agencja EFE.","Według chińskiej propagandy Tybet został „pokojowo wyzwolony” przez chińskie wojsko w 1950 roku. Dostęp do tego górskiego regionu stał się niedawno punktem zapalnym w napiętych relacjach na linii Pekin-Waszyngton.W grudniu 2018 roku prezydent USA Donald Trump podpisał ustawę grożącą ograniczeniem możliwości wjazdu do Stanów Zjednoczonych chińskim urzędnikom, którzy uznani zostaną za odpowiedzialnych za restrykcje w dostępie do Tybetu.W kuluarach trwającej w Pekinie sesji parlamentu sekretarz KPCh w Tybetańskim Regionie Autonomicznym oświadczył, że region odwiedza wielu Amerykanów, szczególnie starszego pokolenia, a na dużych wysokościach niektórych zagranicznych turystów „spotyka nieszczęście”. Odwiedzający Tybet obcokrajowcy muszą najpierw uzyskać stosowne zezwolenie na wjazd od chińskich władz. Zezwolenia z reguły przyznawane są turystom, o ile są klientami zatwierdzonych przez rząd biur podróży, ale rzadko dostają je dziennikarze czy dyplomaci – zaznacza brytyjska agencja.Według organizacji praw człowieka sytuacja Tybetańczyków w Tybetańskim Regionie Autonomicznym jest bardzo trudna. W czerwcu 2018 roku ówczesny Wysoki Komisarz ONZ ds. Praw Człowieka Zeid Ra'ad al-Hussein zwracał uwagę na „szybko pogarszające się warunki” związane z prawami człowieka, jak również na brak dostępu do regionu.Komunistyczne chińskie władze odrzucają te oskarżenia i utrzymują, że dzięki ich zwierzchnictwu w Tybecie zlikwidowano pańszczyznę i osiągnięto postęp gospodarczy. Twierdzą również, że w pełni przestrzegają praw Tybetańczyków.Na bieżący rok przypada 60. rocznica antychińskich rozruchów w Tybecie. Po fiasku rebelii z 1959 roku duchowy przywódca Tybetańczyków Dalajlama XIV, uznawany przez Pekin za groźnego separatystę, zbiegł do Indii.Według Wu, Dalajlama XIV nie jest w Tybecie popularny. – Odkąd zbiegł, Dalajlama nie zrobił ani jednej dobrej rzeczy dla Tybetańczyków (...). Ludzie w Tybecie dokonali oceny i naprawdę są wdzięczni partii komunistycznej za szczęśliwe życie, jakie im przyniosła – powiedział.",,
75 lat temu rozstrzelano liderów ruchu oporu w Auschwitz,75 lat temu Niemcy rozstrzelali przed Ścianą Straceń na dziedzińcu bloku 11 w KL Auschwitz 54 Polaków. Wśród nich było 28 członków zorganizowanego w obozie przez rtm. Witolda Pileckiego konspiracyjnego Związku Organizacji Wojskowej.,"Egzekucja była konsekwencją wytropienia przez Niemców obozowej konspiracji. Między 16 a 29 września 1943 r. aresztowano 74 osoby. Wszyscy zostali osadzeni w bunkrach bloku 11. Jak podaje Adam Cyra, historyk przez wiele lat związany z Muzeum Auschwitz, gestapo – po śledztwie połączonym z intensywnymi przesłuchaniami i biciem – część więźniów zwolniło. Większość została rozstrzelana. Niemcy dokonali egzekucji 11 października 1943 r. Zastrzelili 54 osoby, w tym 28 członków Związku Organizacji Wojskowej. Zgładzili wówczas m.in. członków jej dowództwa: płk. Juliusza Gilewicza i jego brata mjr. Kazimierza Gilewicza, kpt. Tadeusza Paolone, który w obozie występował pod nazwiskiem Tadeusza Lisowskiego, ppłk. Teofila Dziamę, Jana Mosdorfa, mjr. Zygmunta Bończę-Bohdanowskiego, adiutanta Józefa Piłsudskiego ppłk. Kazimierza Stamirowskiego, a także Kazimierza Szafrańskiego. Egzekucję wykonali esesmani: Friedrich Stiewitz, zaginiony później i uznany po wojnie za zmarłego, oraz Wilhelm Clausen, który zmarł w więzieniu w Krakowie w 1948 r. w trakcie przygotowań do procesu. W lutym 1941 r. płk Kazimierz Rawicz (w obozie pod nazwiskiem Jan Hilkner) założył Związek Walki Zbrojnej (od 1942 r. Armia Krajowa). W kierownictwie znaleźli się także Dziama, Paolone i Bernard Świerczyna. Jesienią 1941 r. zaczęły się organizować grupy więźniów związanych z Narodową Demokracją i Obozem Narodowo-Radykalnym. Inicjatorami byli prof. Roman Rybarski i Jan Mosdorf. Później powstawały kolejne grupy konspiracyjne, m.in. płk. Aleksandra Stawarza i rtm. Włodzimierza Kolińskiego. Obok grup w Auschwitz zaczęły działać organizacje w Birkenau, m.in. płk. Jana Karcza. Pod koniec 1941 r. ZWZ zainicjował akcję scaleniową obozowego ruchu oporu. Dowództwo objął Rawicz (ZWZ). We władzach znaleźli się Rybarski, Dubois, Mosdorf i Pilecki. Po deportacji Rawicza do KL Mauthausen dowództwo przejął płk Gilewicz. Grupa działała w obozie macierzystym Auschwitz I, Auschwitz II-Birkenau, a także w podobozie Buna. W 1943 r. Niemcy podjęli szereg akcji przeciwko ruchowi oporu. Rozbili kierownictwo wojskowe. W zbiorowych egzekucjach – 25 stycznia i 11 października – zamordowali 105 więźniów. Represje nie zdusiły oporu. Tuż po zgładzeniu działaczy powstały nowe ośrodki. Lewicowy, złożony z członków PPS, komunistów i bezpartyjnych działał w obozie macierzystym Auschwitz. Należał do niego m.in. późniejszy premier PRL Józef Cyrankiewicz. Drugi ośrodek powstał w Birkenau, gdzie funkcjonowało w 1943 r. kilka grup. W szpitalu istniała komórka konspiracyjna Alfreda Fiderkiewicza. Ratowali więźniów, zwłaszcza wybitnych polityków i naukowców. Czynili także przygotowania do samoobrony w przypadku wybuchu powstania lub próby likwidacji więźniów. Na przełomie lat 1942 i 1943 powstały w obozie organizacje więźniów innych narodów: Austriaków, Belgów, Rosjan, Niemców, Czechów, Jugosłowian, Żydów z Sonderkommanda, których Niemcy wykorzystywali przy obsłudze komór gazowych i krematoriów. Na początku 1943 r. z inicjatywy Austriaków rozpoczęto rokowania w celu połączenia wszystkich grup – polskich i niepolskich. W maju utworzono wspólną Grupę Bojową Oświęcim. W 1944 r. przyłączyły się do niej polskie organizacje wojskowe, co zaowocowało powołaniem wspólnej Rady Wojskowej Oświęcim.",,
„Muszę przeprosić. Do prezydenta nie dotarła pełna informacja nt. okrągłego stołu”,"– Muszę przeprosić. Czuję się nieco winny, ponieważ do pana prezydenta nie dotarła chyba pełna informacja na temat okrągłego stołu – przekonywał szef kancelarii premiera Michał Dworczyk na antenie Polsatu News, komentując słowa prezydenta Andrzeja Dudy, który skrytykował formułę obrad.","– Rozumiem, że może formuła okrągłego stołu na Stadionie Narodowym, zapowiedziana przez premiera,  nie jest najszczęśliwsza. Chciałbym, żeby to był okrągły stół, który będzie prowadzony rozsądnie, czyli w takich grupach, gdzie rzeczywiście można rozmawiać, a nie że będą to setki osób – powiedział w środę prezydent.Andrzej Duda zapewnił, że jeżeli będzie wola, aby okrągły stół ws. zmian edukacji odbywał się w formule rozszerzonej Rady Dialogu Społecznego, on może udostępnić „obiekty prezydenckie, po to żeby takie obrady i dyskusje mogły się toczyć”.– Mało, jeżeli będzie taka potrzeba, wezmę w nich udział. Jest dla mnie niezwykle ważne, żebyśmy osiągnęli nie tylko kompromis, ale żebyśmy byli w stanie pokonać cały szereg problemów, które są faktem, a z którymi do tej pory żaden rząd się tak naprawdę nie zmierzył – stwierdził.– Muszę przeprosić. Czuję się nieco winny, ponieważ do pana prezydenta nie dotarła chyba pełna informacja na temat okrągłego stołu. Jako szef Kancelarii Premiera, która wysyłała te materiały, najwyraźniej dostatecznie skutecznie tego nie przeprowadziliśmy. Nikt nie mówi o setkach osób. Nigdy nie było o tym mowy – powiedział.",,
Jeden z największych triumfów najlepszej jazdy świata. Bitwa pod Kłuszynem,"Formacja kawaleryjska Rzeczpospolitej podczas wojny polsko-rosyjskiej w latach 1609-1618 dokładnie  4 lipca 1610 r., w bitwie pod Kluszynem – odniosła  wielkie zwycięstwo nad wrogiem. W obliczu klęski bojarzy zdetronizowali cara Wasyla Szujskiego i obwołali carem królewicza polskiego Władysława. Hetman Stanisław Żółkiewski wkroczył do Moskwy.","Bitwa pod Kłuszynem miała miejsce 4 lipca 1610 r., podczas wojny polsko-rosyjskiej z lat 1609–1618. Do walki stanęły wojska polskie pod dowództwem hetmana polnego koronnego Stanisława Żółkiewskiego i armia moskiewska pod dowództwem kniazia Dymitra Szujskiego wraz ze szwedzkimi posiłkami dowodzonymi przez Jakuba Pontussona De la Gardie.  Atak wojsk Żółkiewskiego rozbił wojska moskiewskie, a następnie skłonił do zaprzestania walki cudzoziemców posiłkujących Szujskiego. Bitwa zakończyła się paniczną ucieczką Szujskiego i ocalałych Rosjan. Pociągnęło to za sobą kapitulację zablokowanej armii Grzegorza Wałujewa w Carowym Zamieściu (ok. 8 tys. ludzi).  W obliczu klęski bojarzy zdetronizowali cara Wasyla Szujskiego i obwołali carem królewicza polskiego Władysława, a Żółkiewski wkroczył do Moskwy.  Husaria – znana z wielu zwycięstw formacja kawaleryjska Rzeczypospolitej stawała do bitew od początku XVI wieku do połowy XVIII wieku. Była wykorzystywana do przełamywania sił nieprzyjaciela poprzez zadawanie rozstrzygających uderzeń w postaci szarż, które w najważniejszym okresie jej istnienia kończyły się zazwyczaj zwycięstwami, takimi jak pod Kluszynem czy w roku 1605 pod Kircholmem.  Właśnie przed bitwą pod Kircholmem, gdy hetmanowi wielkiemu litewskiemu Janowi Karolowi Chodkiewiczowi doniesiono o „wręcz niezliczonych regimentach szwedzkich” – dodając otuchy wojsku powiedział: „Policzym ich, jak ich pobijem”.",,
"To już nawet nie kiełbasa wyborcza, to bezczelność referendalna","Nad wieloma punktami propozycji Platformy Obywatelskiej można się znęcać, zarzucając im niekonkretność lub niewiarygodność z racji niewykorzystania na ich realizację wcześniejszych ośmiu lat rządów. Jednak tym razem chciałbym skupić się na jednym pomyśle, który wydaje mi się już nie tyle wyborczą kiełbasą, co zwyczajną bezczelnością. To postulat, by referenda, których wnioskodawcy zgromadzą milion podpisów, były dla władz obligatoryjne. Postulat jak najbardziej słuszny. Problem jednak w tym, że dotąd ani referenda do Platformy, ani Platforma do referendów szczęścia nie miała.","Jak wiemy, dla polityków obozu rządzącego Polską do 2015 r. i ich późniejszych sojuszników, kluczową wartością i zarazem symbolem wszystkiego, co wymaga obrony, jest konstytucja Rzeczpospolitej Polskiej. Nie wchodząc tu jednak w ocenę konstytucji, która i tak wcześniej czy później będzie musiała doczekać się zmiany, sam sposób jej uchwalenia można uznać za symbol antydemokratycznego zawłaszczania państwa przez elity III RP spod znaku SLD i Unii Wolności. Gdy bowiem trwały prace nad ustawą zasadniczą, swój własny projekt przedstawiła również Solidarność, z racji swojej historycznej roli w nie tak dawnym przecież obaleniu komunizmu. Obaleniu tak skutecznym, że ostatecznie najważniejszy dokument w państwie pisali i promowali byli towarzysze z Aleksandrem Kwaśniewskim na czele, projekt związkowy zaś pozostał projektem właśnie – i to projektem całkowicie zignorowanym. Przypominam o tym przy tej okazji, ponieważ przed przyjęciem obowiązującej obecnie konstytucji w referendum, Solidarność walczyła o to, by przygotowany przez nią dokument również został podany społecznej ocenie w głosowaniu. Politycy jednak nie wyrazili na to zgody, głosowanie objęło jedynie projekt firmowany przez Kwaśniewskiego. Frekwencja wyniosła raptem 42,8 proc., a więc mniej niż potrzeba, by za ważne uznać głosowanie choćby w sprawie odwołania przedstawicieli władz lokalnych, z czego na „tak” głosowało 54 proc. obywateli. Zważywszy na fakt, że wcześniej pod projektem „S” podpisało się dwa miliony obywateli, w przypadku konfrontacji losy obecnej ustawy zasadniczej wcale nie były pewne. Wybrano więc dezercję, a przy tym po raz pierwszy chyba pokazano, jak elita, w skład której wchodziły środowiska dziś współtworzące antypisowski blok „demokratyczny”, traktuje wyrażone podpisami zdanie obywateli. Historia ta powtarzała się wiele razy już w trakcie rządów Platformy i PSL, chociażby wtedy, gdy zebrano potężną liczbę podpisów pod wnioskami o referenda w sprawie reformy emerytalnej czy wieku szkolnego. Władza wiedziała wtedy lepiej i żaden obowiązek uznania pracy i determinacji potrzebnej do zebrania miliona podpisów nie był wówczas do niczego potrzebny. Tak, jak ignorowano potężne demonstracje w obronie Telewizji Trwam, o wiele większe niż późniejsze, przez media przedstawiane jako rekordowe, protesty przeciw reformie sądownictwa i inne imprezy KOD. Cóż, tamtych marszów nie dostrzegały wiodące stacje telewizyjne i media, nie musiał więc ich widzieć również rząd Donalda Tuska. Lecz przecież ta historia arogancji nie zaczęła się z objęciem władzy. W 2004 r. Platforma, wówczas jeszcze będąca w opozycji wobec SLD, kreująca się na partię konserwatywną i potrafiąca w wielu sprawach współpracować z bliskim sobie wówczas, przynajmniej oficjalnie,  ideowo PiS (tak, były takie czasy) przeprowadziła potężną akcję na rzecz zmiany ustrojowej. Pod hasłem „Powiedz 4xTAK dla Polski” działacze PO zebrali kilkaset tysięcy podpisów pod postulatami zmniejszenia liczby posłów o połowę, likwidacji Senatu, zniesienie immunitetu parlamentarnego i wprowadzenia JOW-ów. Po latach okazało się, dzięki filmowi Tomasza Sekielskiego zresztą, że dostarczone do sejmu w kartonach listy poparcia zostały zmielone. Choć Platforma rządziła Polską w latach 2007–15, nie wprowadziła w życie żadnego z ówczesnych pomysłów, zaś w maju 2015 r. Andrzej Olechowski powiedział w TVN, że cała akcja to „głównie ćwiczenia skierowane do aktywistów partyjnych, żeby nie kisili się w domach, tylko wyszli na miasto i coś robili”. Jedynym, choć chyba nieprzewidzianym skutkiem tych manewrów, była polityczna mobilizacja środowisk, które dały początek ruchowi Pawła Kukiza. Sukces tego ostatniego w wyborach prezydenckich stał się powodem ogłoszenia przez Bronisława Komorowskiego niesławnego referendum w sprawie JOW, w którym udział wzięło… 7 proc. uprawnionych. Tą największą porażką w historii tego typu głosowań w Polsce Komorowski symbolicznie zamknął swoją prezydenturę. Wcześniej jednak, o czym również warto przypomnieć, prowadził wraz ze swoim otoczeniem pracę nad… podniesieniem progu ważności referendów odwoławczych, dotyczących władz miast w ramach ustawy samorządowej. Zmiana ta, w sytuacji, gdy nawet w ramach obowiązującego prawa próg ważności osiągało niewiele ponad 10 proc. referendów lokalnych, czyniła by ten instrument całkowicie iluzorycznym. Tak właśnie wygląda podejście Koalicji Europejskiej do referendów w praktyce, dlatego dzisiejszą obietnicę obligatoryjności przeprowadzenia głosowania projektu popartego milionem podpisów trzeba uznać za równie realną, co polityczne hasła z czasów kampanii „4 x TAK”.",,
"Bomba w torcie, czyli jak porwać samolot i uciec z PRL","World Trade Center, Czarny Wrzesień. Porwania samolotów są uważane za sól współczesnego terroryzmu. Ale nie tylko. W PRL doszło do około 20 takich prób. Nikt jednak nie chciał zabijać cywilów w imię jakichś wynaturzonych idei. Dominowała chęć życia. Życia w lepszym świecie. Jak w przypadku Rudolfa Olmy, który grożąc bombą chciał zmusić pilota samolotu pasażerskiego do lotu do Wiednia. Niefortunnie ładunek eksplodował...","Przenieśmy się do 1969 r. Schyłkowy okres rządów Władysława Gomułki. 19 października samolot Ił-18 lecący do Brukseli z międzylądowaniem w Berlinie Wschodnim porywają dwaj młodzi Niemcy z NRD – Peter Klemt i Ulrich von Hof. Komunistyczny reżim nie chce puścić ich na Zachód, więc wybierają taką metodę.Wnoszą na pokład rewolwery i każą lądować w Berlinie, ale nie zgodnie z rozkładem na Schoenefeld w radzieckiej strefie okupacyjnej, a na Tegel – w sektorze francuskim. Akcja się udaje, choć Klemt i Hof zostają skazani w RFN na dwa lata więzienia, ale to i tak lepsze niż całe życie w „enerdówku”. Pojawia się jednak nieoczekiwany skutek. PRL, najweselszy barak w socjalistycznym obozie, zalewa fala uprowadzeń samolotów.I tak, 5 czerwca 1970 r. An-24 lecący ze Szczecina do Gdańska musi lecieć do Kopenhagi. Po czterech dniach następuje próba porwania innego „antka” lecącego z Katowic do Warszawy. 7 sierpnia kolejny antonow, ponownie ze Szczecina, zamiast w Katowicach ląduje na zachodnioberlińskim lotnisku Tempelhof.Milicja zamiast wolności19 sierpnia Ił-14 zostaje porwany nad Gdańskiem i piloci zamiast do Warszawy są zmuszeni lecieć na wyspę Bornholm. Takie uprowadzenia najczęściej się udawały, ale zdarzało się – w przypadku wieczornych i nocnych lotów – że samolot lądował w Polsce. Po prostu obsługa lotniska wyłączała światła, nie było widać, co to za port i zamiast upragnionej wolności na porywaczy czekali panowie milicjanci.Wreszcie mamy 26 sierpnia; tak gładko tym razem nie poszło. Jest godzina 17.30. Z lotniska Katowice-Pyrzowice – rekordzisty jeżeli chodzi o liczbę porwań (8) – startuje samolot Polskich Linii Lotniczych LOT Antonow An-24w. Lotnisko docelowe – warszawskie Okęcie.                                                    Rudolf Olma odniósł poważne obrażenia w wyniku eksplozji (fot. arch.PAP/CAF/Kazimierz Seko) Na pokładzie znajduje się 28 osób. Wśród nich cichy 27-latek, Rudolf Olma z Bielska-Białej. Z jakiegoś powodu wiezie tort, jakby w stolicy nie było cukierni. Oczywiście są, ale żadna nie serwuje nadzienia, jakie upatrzył sobie młody mężczyzna. W torcie, między dwoma waflami oblanymi czekoladą, znajduje się plastikowa torba a w niej dwie laski trotylu o wadze 400 gramów z wyzwalaczem i 9-woltową baterią. Do tego zegarek. W siatce z pomarańczami i słodyczami tort nie wzbudzał podejrzeń.Po około minucie lotu, gdy samolot osiąga wysokość około 1,5 tys. metrów, Olma wstaje, podchodzi do kabiny pilotów, opiera się o nie plecami, pokazuje tort i krzyczy (żeby zagłuszyć ryk silników), że to porwanie. Następnie każe stewardesie przekazać kapitanowi, by zamiast do Warszawy leciał do Wiednia. W przeciwnym razie dojdzie do eksplozji bomby ukrytej w cieście. Żeby ją zdetonować, wystarczy pociągnąć za sznurek przyczepiony do palca, który również pokazuje współpasażerom.Jak hinduskie krowyCo ciekawe, pasażerowie są zaskakująco spokojni. Jak dotąd wszystkie porwania zakończyły się happy endem, a też zapewne niejedna osoba na pokładzie z przyjemnością zamieniłaby życie w siermiężnym PRL na o wiele bogatszą i spokojniejszą Austrię.– Pod waszymi drzwiami stoi facet z granatem. Mówi, że chce lecieć do Wiednia, bo jak nie, to go rzuci – krzyczy stewardesa do pilota antonowa kpt. Jerzego Ziomka.Olma chce tylko nastraszyć załogę, żadnej detonacji nie planuje. Dzieje się jednak coś nieoczekiwanego. Samolot wykonuje gwałtowny manewr, porywacz traci równowagę, tort leci i po gwałtownym szarpnięciu sznurka – tak jak objaśniał 27-latek – eksploduje w powietrzu. Cud. Gdyby tort wybuchł na podłodze, najpewniej uszkodziłby przewody paliwowe i wszyscy by zginęli. Na szczęście eksplozja następuje na wysokości około półtora metra. W jej wyniku Olma traci oko, rękę, doznaje poparzeń twarzy i klatki piersiowej. Rannych zostaje również 23 pasażerów, większość doznała uszkodzeń wzroku i słuchu, dwóch ma zmiażdżone jądra, ale wszyscy żyją.„Palimy się!”– Kiedy nastąpił wybuch, pomyślałem, że to jakaś zorganizowana grupa, że idą na całego i podejmują niesłychanie brutalne środki. Wyglądało na to, że ci ludzie kompletnie nad sobą nie panują. Bałem się, że mają jeszcze inne ładunki wybuchowe. Kątem oka obserwowałem drzwi wejściowe, spodziewając się, że zaraz ktoś wtargnie z pistoletem. Minęło kilka sekund i usłyszałem krzyk mechanika: „Palimy się! Pożar!” – opowiadał pilot.– Kabina tak bardzo wypełniła się dymem, że już w ogóle nie było widać deski przyrządów. Jedynym, co mogłem w tej sytuacji zrobić, było otworzenie okna. Inaczej nie dało się rozhermetyzować samolotu. Hałas był potworny – wspominał kpt. Ziomek. Nie „na lipę”– Najwięcej porwań samolotów pasażerskich było za Gierka – mówi portalowi tvp.info Cezary Orzech, rzecznik lotniska Katowice-Pyrzyce i miłośnik awiacji. – Wtedy nie było z tym problemów. Nie było kontroli pirotechnicznych. Zawsze można było ściemnić i się zostało wpuszczonym na pokład. Olma postanowił nie robić tego „na lipę”. Robił wycieczki, często latał z bratem i jego narzeczoną do Warszawy i jak mi powiedział, nigdy mu nie sprawdzano bagażu.Teraz coś takiego nie mogłoby mieć miejsca. – Kilka lat temu na jeden z bagaży zareagowały wszystkie detektory. Okazało się, że w środku były... skażone chemią pomidory  – opowiada ze śmiechem Orzech, dziennikarz dokumentalista.Milicja z miejsca zatrzymuje Olmę. Jego obrażenia są na tyle poważne, że na kilka tygodni trafia do szpitala. Śledztwo trwa siedem miesięcy. Po nim – pokazowy proces. Przed sądem – jak odnotowuje prasa – porywacz potrafi wzbudzić litość. Bez oka, ręki, ze śladami poparzeń na ciele opowiada, że nikomu nie chciał zrobić krzywdy.Wskazuje, że kilka razy starał się o paszport, ale za każdym razem mu odmawiano. Zdecydował się więc porwać samolot i uciec do Wiednia. – Olma czuje się Niemcem, jak jego ojciec. W 1945 r. miał być, podobnie jak wszyscy Niemcy, deportowany z Górnego Śląska, ale poważnie zachorował i nie mógł wsiąść do pociągu. Rodzina została w Polsce, a jego ojciec wkrótce zmarł. Matka pracowała potem jako m.in. sprzątaczka, on sam przez pewien czas był w domu dziecka. Zdecydowanie nie miał łatwego dzieciństwa – przyznaje Orzech.Jak było z trotylemPodczas śledztwa Olma zeznaje, że pomysł porwania samolotu pasażerskiego zaświtał mu w głowie, gdy podczas wyprawy na ryby znalazł kostkę trotylu. – Mnie opowiedział, że zobaczył dwóch łowiących „na trotyl”, pogonił ich i miał materiał wybuchowy, zaś tort przygotowała narzeczona brata – mówi rzecznik lotniska w Pyrzowicach. Wyrok zapada już po 13 dniach. Olma zostaje skazany na 25 lat więzienia. Jego skrucha jest jak najbardziej szczera, po ogłoszeniu wyroku wszystkich przeprasza. Jasne jest, że nie chciał nikomu uczynić krzywdy, tylko dostać się do kraju, z którym czuł się najbardziej związany. – Jego brat został skazany na trzy albo pięć lat więzienia i wciąż mieszka w Bielsku-Białej, jest alkoholikiem. Narzeczona brata została natomiast uniewinniona. Obecnie mieszka w Kanadzie – wskazuje Orzech.Można powiedzieć, że porywaczowi się upiekło, gdyż wiceprokurator wojewódzki Paweł Bednarek straszył go nawet wyrokiem śmierci. Co ciekawe, niedługo potem prok. Bednarek, który wyrażał głębokie oburzenie, że podsądny jest podły i nie kocha socjalizmu, sam uciekł do Niemiec. Zrobił to podczas wycieczki do Austrii. Legitymację partyjną, której zawdzięczał awans, zostawił w służbowym biurku.Zachowała się dokumentacja więzienna Olmy. Wiadomo, że na pierwszą przepustkę zwolniono go dopiero po dziewięciu latach. Na pięciodniowy urlop pozwolono mu dopiero po 12 latach odsiadki. Jego kolegą spod celi był szablista, Jerzy Pawłowski, sześciokrotny medalista olimpijski, w tym mistrz olimpijski z Meksyku z 1968 r. Pawłowski też nie był żadnym kryminalistą. Wybitny sportowiec był szpiegiem CIA, działającym pod pseudonimem „Paweł”.Raporty dla CIAJako członek wojskowego klubu Legia Warszawa Pawłowski przekazywał głównie informacje personalne i towarzyskie o osobach z kręgów polityczno-wojskowych. Również został skazany na 25 lat więzienia i zdegradowany ze stopnia major do szeregowego, ale został ułaskawiony po niecałych 10 przed wymianą aresztowanych szpiegów pomiędzy CIA a KGB.Do wymiany miało dojść w 1985 r. na moście Glienicke między Poczdamem a Berlinem, gdzie zwykle odbywały się takie rzeczy. Pawłowski miał być wymieniony m.in. za Mariana Zacharskiego, ale zdecydował się zostać z Polsce. Olma nie miał zamiaru zostawać.                                                    Porywacze często wybierali lotnisko Tempelhof leżące w Berlinie Zachodnim (fot. Wiki/Uwe Küchler) Porywacz został zwolniony za wzorowe sprawowanie 1988 r., po 17 latach za kratami. PRL już się walił, ale Olma nie zamierzał od środka oglądać upadku. Pozbierał na wycieczkę Orbisu do Hamburga i już nie wrócił do kraju. Mieszka pod Frankfurtem.– Odwiedzałem go. Ma małe, ale ładne mieszkanie socjalne, pokój z kuchnią. Gdy raz do niego przyjechałem, poczęstował nas tortem, bardzo śmieszne – opowiada Cezary Orzech. Pracował w Niemczech legalnie i nielegalnie. Obecnie jest na emeryturze. Społecznie zajmuje się ochroną grobów niemieckich żołnierzy. Skleja również samoloty. W mieszkaniu ma setki modeli, a trzeba pamiętać, że robienie tego jedną ręką nie jest takie proste.Załoga godzi się na porwanieLiczba porwań samolotów pasażerskich zmalała, gdy rządziła ekipa Edwarda Gierka, częściowo dlatego, że zdobycie paszportu było już znacznie łatwiejsze. Nie oznacza to, że uprowadzenia ustały.Jedno z najgłośniejszych zorganizował kpt. Czesław Kudłek. 12 grudnia 1982 r. pilot lecący z Warszawy do Wrocławia poinformował załogę An-24, że zamiast tego poleci do Berlina Zachodniego, ta wyraziła zgodę.Kudłek chciał już wcześniej uciekać, na 13 grudnia 1981 r. miał wykupione bilety do RFN dla swojej rodziny, ale po ogłoszeniu stanu wojennego władze PRL zawiesiły loty. Pilot skorzystał z pierwszej nadarzającej się okazji. Po uzyskaniu zgody załogi skłamał pasażerom, że we Wrocławiu odbywają się ćwiczenia wojskowe i został przekierowany do Szczecina. Naziemnym kontrolerom lotu powiedział natomiast, że uzbrojony porywacz każe mu lecieć do Berlina.Nad NRD antonowa przechwyciły radzieckie i enerdowskie myśliwce. Sowieci nie lubili ucieczek z krajów powszechnej szczęśliwości i straszyli załogi oraz pasażerów porwanych samolotów. – Piloci potrafili zrobić „świecę”, czyli pikowanie tuż przed nosem takiego samolotu. Mogło to spowodować odcięcie tlenu w silnikach, które wówczas dusiły się i odmawiały posłuszeństwa. W ten sposób bez zestrzelenia można było doprowadzić do katastrofy – tłumaczy Cezary Orzech. Kpt. Kudłek udał, że podporządkowuje się pilotom myśliwców – wypuścił podwozie i zszedł do lądowania na wschodnioberlińskim lotnisku Schoenefeld. Gdy myśliwce odleciały, poderwał antonowa i poleciał 15 km dalej, na Tempelhof.Cel – TempelhofLotnisko leżące w amerykańskiej strefie było marzeniem i celem wielu porywaczy. Po incydencie z udziałem kpt. Kudłeka zachodnioniemiecka prasa zaczęła żartobliwie tłumaczyć skrót PLL LOT jako „Landet Oft in Tempelhof”, czyli „ląduje często na Tempelhof”. Kilka lat wcześniej Maciej Zembaty napisał piosenkę pt. „Tempelhof”. „Pociłem się jak ruda mysz / A w głowie była jedna myśl / Tempelhof! / Siedziało czterech tu i tam / I każdy z nich na cel mnie brał / Tempelhof! (…) Naciskam guzik, stało się / Już stewardesa do mnie mknie / Tempelhof! / – Mam tutaj granat. Widzisz, nie?/ Więc każ im lecieć tam, gdzie chcę! / Tempelhof! / To się nie zdarza nawet w snach / Ja czuję ulgę, tamci w strach / Tempelhof! (…)” – śpiewał bard.Zdarzyło się nawet, że za pilotami, którzy wybrali wolność, wysłano kolejną ekipę i ta również nie wróciła. Uciekali oczywiście także piloci myśliwców. Ich liczba jest nieznana. Większości udało się przedostać do Niemiec czy do Szwecji, ale nie wszyscy mieli tyle szczęścia i za pragnienie życia w wolności zapłacili najwyższą cenę. Ostatni lot16 lipca 1975 r. instruktor lotnictwa i oficer Ludowego Wojska Polskiego Dionizy Bielański uprowadził z Gawłówka niedaleko Bochni w Małopolsce cywilny dwupłatowiec An-2. Zamierzał polecieć do Austrii. Po przekroczeniu granicy z Czechosłowacją wysłano przeciwko niemu dwa Migi-21 i odrzutowiec szkoleniowy Aero L-29 Delfin.Choć czechosłowackie prawo nie pozwalało strącić cywilnej maszyny, po wezwaniach do lądowania i strzałach ostrzegawczych Bielański został zestrzelony serią z karabinu maszynowego przez pilota Delfina kpt. Vlastimila Navrátila. Rozbił się w okolicach słowackiej miejscowości Kúty, zaledwie 8 km od granicy z Austrią. Rozkaz strącenia wydali czechosłowaccy wojskowi powołując się na rozkaz z PRL, pochodzący od ówczesnego szefa MON gen. Wojciecha Jaruzelskiego...Do Austrii udało się dotrzeć ppor. Edwardowi Pytce, instruktorowi z Oficerskiej Szkoły Lotniczej w Radomiu. 7 sierpnia 1952 r. chciał przedrzeć się myśliwcem Jak-9 do Berlina Zachodniego. Klucząc przed pościgiem, zużył niemal całe paliwo i musiał lądować w tym kraju, który jednak w tym czasie pozostawał pod okupacją sowiecką. Władze deportowały go do PRL.Sądzony za zdradę ppor. Pytko został skazany na śmierć i 29 sierpnia 1952 r. w więzieniu przy ul. Rakowieckiej w Warszawie wykonano na nim wyrok. 1 marca 2015 r. Instytut Pamięci Narodowej ogłosił, że jego szczątki wraz z innymi odnaleziono w Kwaterze na Łączce na Powązkach.",,
„Prawdziwy mężczyzna kończy… kiedy chce”,"Sojusz Lewicy Demokratycznej  i Ruch Palikota dzielą coraz większe „różnice programowe” – podkreślił szef SLD Leszek Miller w programie „Minęła dwudziesta” na antenie TVP Info. Zaznaczył też, że partia Janusza Palikota jest w centroprawicowej koalicji z PO i PSL.","–  Jeżeli Janusz Palikot, jak mówi, wyciąga do mnie rękę, to ja się boję tę rękę podać, bo jeszcze niedawno, według Palikota, ona była zbroczona krwią  – powiedział Miller. Odniósł się do ostrej krytyki lidera RP, który podjął sprawę zarzutów związanych z więzieniami CIA na terenie Polski i udziału w niej ówczesnego rządu premiera Millera. Szef SLD stwierdził, że w takim wypadku ten polityk przeszedł jakąś „znamienną ewolucję”.  –  Być może Janusz Palikot nie przywiązuje wagi do tego, co mówi, (…) ale dla mnie słowo jest ważne (…) jak się coś powiedziało, to nie jest zabawa w słowa, tylko się trzeba trzymać przynajmniej w ogólnych zarysach  – stwierdził Miller. Szef Sojuszu wskazał również, że obie partie dzieli coraz więcej. Wśród różnic programowych jest kwestia akceptacji Ruchu Palikota dla wydłużenia wieku emerytalnego, z czym SLD się nie zgadza. Miller podkreślił, że Sojusz w ubiegłym tygodniu próbował wprowadzić ustawę o opodatkowaniu bankowych transakcji finansowych, czemu RP był przeciwny. Podobnie było z propozycją podniesienia płacy minimalnej i poparciem dla wniosku „Solidarności” o przeprowadzenie referendum w sprawie emerytur. –  Nie ma punktów stycznych pomiędzy SLD a Ruchem Palikota  –podsumował szef Sojuszu. Miller zaznaczył również, że warto kontynuować inicjatywę zbierania podpisów pod wnioskiem o referendum, bowiem jest to forma protestu wobec zmuszania Polaków do dłuższej pracy. Ponadto dodał, że jest przekonany, iż przy innym układzie sił w następnej kadencji Sejmu, jego partia i tak  dokona korekty reformy emerytalnej. –  W tym Sejmie nic zmienić się już nie da – karty są rozdane  – zwrócił uwagę Miller, odnosząc się do parlamentarnej przewagi prawicy. W kwestii zwiększenia miejsc pracy, Palikot uważa, że trzeba zlikwidować składkę ZUS i tzw. umowy śmieciowe. Jeśli chodzi o te ostatnie, lider Sojuszu przyznał rację i zaznaczył, że jego partia też pracuje nad takimi inicjatywami. –  Jeśli natomiast mówimy o zmniejszeniu i to znacznym składki na ZUS, to trzeba zdawać sobie sprawę, że dzisiaj ok. 100 mld złotych wpływa ze składek do Zakładu Ubezpieczeń Społecznych. Reszta to dotacja z budżetu państwa  – zaznaczył i dodał, że przy zmniejszeniu składek – choćby o 20 proc. – te pieniądze trzeba będzie znaleźć w kasie państwa. Oznacza to, że komuś trzeba je będzie zabrać. –  U Janusza Palikota jest to charakterystyczne, to jest takie – ja rzucam myśl, a wy ją łapcie  – oznajmił Miller. Dodał, że później przy głosowaniu w Sejmie nad konkretnym projektem, polityk ten okazuje się niekonsekwentny. Szef SLD zaznaczył również, że dobrze ocenia przyszłość swoją i partii, której przewodzi. Odniósł się również do swojego słynnego powiedzenia: „Prawdziwego mężczyznę poznaje się po tym, nie jak zaczyna, a jak kończy” –  Mogę zmodyfikować to powiedzenie; prawdziwego mężczyznę poznaje się po tym, że kończy, kiedy chce”  – powiedział Miller.",,
„Katolickie Noble” przyznane. Laureatem nagrody Totus Tuus Jerzy Kalina,"Podczas gali na Zamku Królewskim w Warszawie wręczono „katolickie Noble” – nagrody TOTUS TUUS, przyznawane przez Fundację Dzieło Nowego Tysiąclecia. Wyróżnienie honoruje osoby i instytucje, których działalność przyczynia się do promowania godności człowieka w duchu nauczania świętego Jana Pawła II.","Malarz, rzeźbiarz, scenograf, autor przedstawień teatralnych oraz filmów krótkometrażowych i dokumentalnych Jerzy Kalina został laureatem nagrody Totus Tuus 2017, przyznawanej przez Fundację KEP „Dzieło Nowego Tysiąclecia” w dziedzinie propagowania kultury chrześcijańskiej.Nagroda została przyznana za „stworzenie wyjątkowych w pejzażu polskiej sztuki site-specific-art, dzieł funkcjonujących w precyzyjnie określonym miejscu i czasie oraz artystyczne reakcje na najważniejsze wydarzenia społeczne i religijne w najnowszej historii Polski”. Do jego najwybitniejszych i najbardziej znanych dzieł należą: Pomnik Katyński w Podkowie Leśnej, pomnik Józefa Piłsudskiego w AWF w Warszawie oraz koncepcja Muzeum Katyńskiego w Cytadeli Warszawskiej. Telefon zaufania, szkoła, radioHierarcha zwrócił się z apelem, aby podczas niedzielnych obchodów Dnia Papieskiego, być otwartym na przykościelną zbiórkę na fundusz stypendialny na kształcenie uzdolnionej młodzieży z małych miast i wsi, pochodzącej z ubogich rodzin.W kategorii promocji godności człowieka nagrodzono za pomaganie osobom niepełnosprawnym Jana Arczewskiego, który od 1986 r. prowadzi telefon zaufania dla ludzi zmagających się z fizycznymi dysfunkcjami. Szacuje się, że miesięcznie odbywa on 300 rozmów, a przez 31 lat działalności telefonu odbył ich 31 tys., dając ludziom siłę, by umieli godnie żyć ze swoją niepełnosprawnością.Nagroda Totus Tuus w kategorii „propagowanie nauczania świętego Jana Pawła II” przyznana została Progimnazjum im. Jana Pawła II w Wilnie „za wyjątkową aktywność i organizację procesu dydaktyczno-wychowawczego, w szczególny sposób przyczyniającego się do upowszechniania nauczania Świętego Jana Pawła II na Wileńszczyźnie”.W kategorii Totus Tuus medialny nagrodzono Radio Plus „za przybliżanie nauczania świętego Jana Pawła II” , w tym za audycję „Nocne Światła” Pawła Krzemińskiego. Specjalne wyróżnienie za ŚDMW tym roku decyzją Rady Fundacji została dodatkowo przyznana nagroda specjalna Totus Tuus twórcom muzycznej, choreograficznej i literackiej oprawy wydarzenia Światowych Dni Młodzieży 2016 „za pokazanie na światową skalę, że formalna nowoczesność i merytoryczna tradycyjność mogą w wielu wymiarach tworzyć syntezę w przestrzeni chrześcijańskiej kultury i katolickiego sacrum”.Gala wręczenia nagród poprzedza zawsze Dzień Papieski, podczas którego zbierane są fundusze na kształcenie uzdolnionej młodzieży z małych miast i wsi, pochodzącej z niezamożnych rodzin.W uroczystej gali rozdania nagród Totus Tuus uczestniczyli m.in.: przewodniczący KEP abp Stanisław Gądecki, prymas Polski abp Wojciech Polak, prymas-senior abp Józef Kowalczyk, kard. Stanisław Dziwisz, biskup pomocniczy diecezji legnickiej Marek Mendyk, przedstawiciele rządu, parlamentu, świata kultury i nauki.",,
„Teatry stoją tyłem do ludzi”; „Musimy bronić się przed obrażaniem uczuć religijnych”,"–   Dotykamy choroby polskiego teatru.  System teatralny w Polsce jest nietknięty żadną reformą –  mówił o spektaklu „Klątwa” aktor Redbad Klijnstra w programie „Salon dziennikarski” w TVP Info.    Publicysta Piotr Semka podkreślił, że gdyby w Polsce był silny ruch przeciwko obrażaniu uczuć religijnych, nie dochodziłoby do podobnych skandali. Dziennikarze rozmawiali też  o Narodowym Dniu Pamięci Żołnierzy Wyklętych. Byli zgodni, że nie jest to w żadnym razie czas na dyskusje o zasadności ich oporu. Przede wszystkim należy bowiem pamiętać, że byli bojownikami o polską niepodległość.","„Klątwa” Olivera Frljicia, która miała swoją premierę w sobotę 18 lutego w Teatrze Powszechnym, wywołała wiele kontrowersji. Przeciwko przestawieniu protestowali przedstawiciele środowisk narodowych oraz katolickich. Konferencja Episkopatu Polski oceniła, że spektakl „ma znamiona bluźnierstwa”, a Prokuratura Okręgowa Warszawa-Praga wszczęła z urzędu dochodzenie w tej sprawie.   „Mamy do czynienia z przemocą”       – Dotykamy choroby polskiego teatru.  System teatralny w Polsce jest nietknięty żadną reformą. Teatry są oderwane od tego, co ludzie chcieliby zobaczyć, stoją tyłem do widzów – mówił  Redbad Klijnstra.   Podkreślił, że aktorzy w przypadku podobnych spektakli często robią „dobrą minę do złej gry”, bo boją się utracić pracę.      –  W Polsce powinien być w silny nurt obrony przed obrażaniem uczuć religijnych – podkreślił Piotr Semka z „Do Rzeczy”.  Mówił o tym, jak cenne są inicjatywy organizacji społecznych, które pomagają oburzonym składać odpowiednie wnioski w tej sprawie do prokuratury.     – Co by się stało, gdyby zamiast figury obrażanego papieża na scenie pojawiła się figura Adama Michnika? Druga strona po prostu by zawyła – zastanawiała się Piotr Zaremba z „wSieci”.  Podkreślił, że twórcy spektaklu stosują przemoc wobec ludzi wierzących. 1 marca obchodziliśmy uroczyście  Narodowy Dzień Pamięci Żołnierzy Wyklętych. Ustanowił go   w 2011 r. parlament „w hołdzie Żołnierzom Wyklętym  bohaterom antykomunistycznego podziemia, którzy w obronie niepodległego bytu Państwa Polskiego, walcząc o prawo do samostanowienia i urzeczywistnienia dążeń demokratycznych społeczeństwa polskiego, z bronią w ręku, jak i w inny sposób przeciwstawili się sowieckiej agresji i narzuconemu siłą reżimowi komunistycznemu”.     „Oni walczyli z obcą okupacją”   – Żołnierze Wyklęci, weterani,  mają tego dnia prawo do pełnego spokoju – powiedział Piotr Zaremba.  Akcentował, że  przede wszystkim należy pamiętać, że walczyli z obcą okupacją.  Jego zdaniem, to święto po części „wymusili młodzi Polacy, którzy głosowali nogami” i uczestniczyli w nieformalnych jeszcze obchodach.   Redbad  Klijnstra mówił, że niezwykle budujące jest to, jak rozwija się upamiętnianie Żołnierzy Wyklętych.      – Żołnierze Wyklęci musieli iść do lasu,  bo groziły im komunistyczne katownie. Ci ludzie nie byli w stanie uwierzyć, że zdrada Zachodu jest ostateczna – powiedział ksiądz Ryszard Zieliński, redaktor naczelny tygodnika „Idziemy”.                                                teraz odtwarzane„Oni walczyli z obcą okupacją”",,
Tę reformę obiecaliśmy obywatelom – marszałek Witek o spotkaniu z komisarz Jourovą,"– Przypomniałam pani komisarz, że Prawo i Sprawiedliwość ma bardzo mocny mandat do wprowadzenia zmian. Wygraliśmy wybory po raz drugi, także pod hasłem reformowania systemu sądowego. Dla nas najważniejsi są obywatele i to, co im obiecaliśmy, dlatego konsekwentnie wdrażamy te reformy ֪– powiedziała Elżbieta Witek. Marszałek Sejmu pytana o rozmowę z wiceprzewodniczącą KE Verą Jourovą na temat zmian wprowadzanych w polskim systemie sądownictwa.","Rozmawiając z TVP Info o przebiegu rozmów z komisarz Jourovą, marszałek Sejmu powiedziała, że rozpoczynając je, nawiązała do uroczystości związanych z 75. rocznicą wyzwolenia Auschwitz, ponieważ „pani komisarz była tam obecna”.  – Mówiłam o potrzebie pielęgnowania pamięci w związku z tym, że niektórzy próbują pisać historię na nowo i tę historię fałszują. Pani komisarz się z tym zgodziła, ja podziękowałam jej za tę prawdę wygłoszoną na posiedzeniu plenarnym Parlamentu Europejskiego, bo za to jesteśmy wdzięczni – mówiła Witek. – Potem rozmowa dotyczyła oczywiście praworządności, bo pani komisarz powiedziała, że to jest główny cel jej wizyty. Wyraziłam swój pogląd, że polski parlament podejmuje wszystkie decyzje zgodnie z obowiązującym prawem, że nie łamiemy prawa unijnego ani traktatów – oświadczyła marszałek Sejmu.  Jak dodała, powiedziała też Jourovej, że „czujemy, że jesteśmy zupełnie inaczej traktowani niż inne państwa europejskie, a jesteśmy równoprawnym partnerem w UE i tego oczekujemy”. – Na to pani Jourova nie odpowiedziała – stwierdziła Witek. – W związku z tym przypomniałam, że Polska od wieków tworzyła tę nowoczesną demokrację, że my naprawdę ją szanujemy, ale najistotniejsze, że Prawo i Sprawiedliwość ma bardzo mocny mandat do wprowadzenia zmian, dlatego że myśmy po raz drugi wygrali wybory, także z hasłem reformowania systemu sądowego; dla nas najważniejsi są obywatele i to, co im obiecaliśmy. Dlatego konsekwentnie wdrażamy te reformy ֪–  wyjaśniała. Pytana o pominięcie w agendzie spotkań Jourovej przedstawicieli dwóch podmiotów, których dotyczą ostatnie zmiany, a więc Izby Dyscyplinarnej SN i Krajowej Rady Sądownictwa, marszałek Sejmu oceniła, że chcąc „naprawdę dobrze rozeznać problem, trzeba rozmawiać ze wszystkimi stronami”.  Jeżeli rzeczywiście jest tak, że komisarz nie znalazła czasu, żeby spotkać się z tymi dwiema izbami, to być może nie chodzi o to, żeby problem dogłębnie poznać, tylko być może jest to już jakaś teza, z którą komisarz Jourova przyjechała. Ja nie chcę tego przesądzać, bo nie wiem, czy tak jest – zastrzegła.",,
Prętem po klatce [OPINIA],"W opisach zachowania Donalda Tuska i Platformy wobec PiS jako największej partii opozycyjnej, zwłaszcza w czasie po katastrofie smoleńskiej, na pewno pamiętają Państwo takie określenia, jak „przejechać prętem po klatce”, „kopnąć w klatkę”, „zatrząść klatką”… Słowem – różne określenia, w których jednak „klatka” pojawia się zawsze, opisujące próbę wywołania stanu rozwścieczenia u bezsilnego, tak naprawdę, przeciwnika. Z jednej strony PiS i jego prezes, osłabieni po 10 kwietnia i przegrywający kolejne wybory, z drugiej pewni siebie i mający już zawsze wygrywać Tusk, Sikorski, Palikot. Zachowania Klaudii Jachiry nawiązują do tamtego stylu, jednak poza metodą zmieniło się wszystko inne.","Klaudia Jachira od kilku lat cieszyła się popularnością raczej niszową, będąc kimś w rodzaju gwiazdki internetu. Jej polityczny pato-streaming cieszył co mniej wybrednych sympatyków opozycji, oburzał co wrażliwszych zwolenników PiS czy katolików. Innych zaś zwyczajnie martwił, bowiem niektóre zachowania młodej performerki wydawały się zastanawiające. Ot, choćby obsesja na punkcie Jarosława Kaczyńskiego, przejawiająca się stałym przebywaniem w towarzystwie wyobrażającej prezesa PiS lalki, wykraczała nawet poza standardy pierwszoligowych polityków Platformy skoncentrowanych na swoim przeciwniku numer jeden. Jachira łamała przy tym często dobre obyczaje, śmiało korzystając zarówno z przekleństw, jak i zapożyczonych melodii, choćby psalmów. Porównanie do Janusza Palikota, które pojawia się w ostatnich dniach bardzo często, jest więc mocno uprawnione, bo przecież słusznie wyrzucony już na margines polityki filozof z Lublina próbował czasem swoje prowokacje ubierać w szaty bardzo brutalnej sztuki. Jak wtedy, kiedy po raz pierwszy dał się poznać opinii publicznej w roli antypisowskiego skandalisty, podczas konferencji prasowej wyświetlając film pornograficzny i wymachując pistoletem i sztucznym penisem. Wcześniej, jako wydawca katolickiego tygodnika „Ozon” i jeden z dłużej wiernych idei współpracy PO i PiS polityków tej pierwszej partii, nie potrzebował tego typu rekwizytów. Cofnijmy się jeszcze na chwilę do 2010 roku. Bronisław Komorowski w wywiadzie z „Gazetą Wyborczą” tuż po zdobyciu prezydentury rozpoczął konflikt o krzyż na Krakowskim Przedmieściu. Symbol tragedii i ludzkiej reakcji na tragedię, symbol tego krótkiego zjednoczenia może nie wszystkich, lecz bardzo wielu Polaków, zniknąć miał sprzed pałacu prezydenckiego. Nim jednak to się stało, Krakowskie Przedmieście zapełniło się ścierającymi się ze sobą grupami osamotnionych i, jak dziś wiemy, nie zawsze działających w dobrej wierze, obrońców oraz przeciwników, silnych poczuciem bezkarności, sympatią mediów, często też obojętnością na ich wybryki ze strony służb. Popychanie starszych, modlących się osób, oddawanie moczu na znicze, krzyż z puszek po piwie czy ukrzyżowany pluszowy miś to pewne medialne, lecz dla świadków wydarzeń jak najbardziej realne symbole tamtych wydarzeń. To poetyka żartów z „kaczki po smoleńsku”, obliczonych na doprowadzenie i tak już zdruzgotanego stratą przeciwnika do stanu utraty samokontroli, desperacji, a więc utraty wiarygodności, kompromitacji w oczach wyborców. Pozornie spontaniczne protesty młodych, rozbawionych warszawiaków stopniowo wyłoniły swoich liderów, z których polityczną korzyść odniósł tak naprawdę tylko jeden – wspomniany już Janusz Palikot. Niemniej to agresja strony patriotycznej, wyrwana z kontekstu reakcji na skandaliczne zachowania, jakich była ona ofiarą (jak dziś wiemy, sprytnie podsycana przez prowokatorów), stała się paliwem na kolejną kampanię wyborczą. Platforma, wtedy aspirująca do utrzymania władzy, miała być siłą nowoczesną, jak się czasem mówi „fajnopolacką”, przeciw sobie mając agresywny, fanatyczny motłoch, czy to spod krzyża na Krakowskim Przedmieściu, czy z trybun piłkarskich stadionów. „Oni pójdą na wybory, a ty?” straszyła reklamówka, dziś, o czym za chwilę, chętnie wykorzystywana do przeróbek przez sympatyków PiS. Na ile zadziałało to w 2011 roku, trudno dziś orzec, Platforma władzę zachowała, w każdym razie, jeszcze na kolejne cztery lata. Po utracie władzy, praktycznie od pierwszych protestów Komitetu Obrony Demokracji, okazało się, że spora część opozycji wpadła w pułapkę własnej propagandy. Okazało się bowiem, że lansowany przez nich wzorzec opozycjonisty – agresywnego, hałaśliwego i – powiedzmy  wprost – obciachowego oszołoma jest jedynym, który znają. Agresywnego „Andrzejka”, który świetnie odnalazł się tymczasem po drugiej stronie, zastąpiła niestroniąca od rękoczynów „Ruda z KOD”, a „panią Joannę spod krzyża” zastąpił Konrad Materna ze śmigłowcem na głowie. Pojawiło się wiele bardzo ekscentrycznych postaci, które zaludniły przestrzeń tzw. „ulicznej opozycji”.  Praktycznie po każdej większej demonstracji można było znaleźć w sieci filmik, z którego nie tylko młodzież „toczyła bekę”. Weźmy np. nagranie z kilkoma widocznie przejętymi sytuacją panami, niebędącymi z tego przejęcia w stanie wykrzyczeć przygotowanego wcześniej hasła, które prawdopodobnie brzmieć miało „hop, siup i od nowa – Polska Ludowa”. Pojawiła się też Klaudia Jachira. Wiele badań elektoratów pokazuje, że obok swojego klasycznego elektoratu, PiS dorobił się też dużej, decydującej grupy zwolenników, którzy głosują na tę partię jako ugrupowanie racjonalne i gwarantujące dalsze trwanie pozytywnych dla nich tendencji w gospodarce. W dużym uproszczeniu określanego jako „elektorat socjalny”. Można odnieść wrażenie, że ktoś w Platformie wymyślił, że wzięcie na sztandary Klaudii Jachiry i jej wyskoków będzie powrotem do niegdyś skutecznego drażnienia przeciwnika i prowokowania go do radykalnych działań i deklaracji. „Znakomity pomysł!” chciałoby się zakrzyknąć, będąc specjalistą od wizerunku… Prawa i Sprawiedliwości. Duża część wyborców, również tych najmłodszych, głosuje na tę partię niejako obok (czasem może nawet „pomimo”) jej konserwatywnego profilu światopoglądowego. PiS jawi im się jako partia przewidywalna i spokojniejsza, niż PO z Nowoczesną. Lansowanie Jachiry tylko wzmacnia ten efekt. Politycy z prętem w łapie zapomnieli, że już kilka lat temu sami zamknęli się po drugiej stronie klatki, którą teraz próbują rozhuśtać. A że o Jachirze robi się coraz głośniej, będzie to miało dodatkowe konsekwencje. Skoro bowiem, a to już wiemy, ta polityczna performerka jest osobą pozbawioną hamulców, nie zatrzyma jej już żaden z partyjnych kolegów zaniepokojonych faktem, że rzecz wymyka się spod kontroli. Sama Jachira oznajmiła też, że dopiero się rozkręca. Za chwile może okazać się, że dla tej, niemałej przecież, części wyborców, która oczekuje wyłącznie twardego „anty-PiS” rodem bardziej z SokuzBuraka, agresywna gwiazdka Youtube’a może być atrakcyjniejsza od ugodowej Małgorzaty Kidawy-Błońskiej czy nijakiego Grzegorza Schetyny. Wtedy zaś powtórka z Palikota okaże się być może jeszcze pełniejsza, tyle że tym razem wydarzy się w czasie skrajnego osłabienia, a nie wzmocnienia Platformy Obywatelskiej. To igranie z ogniem może zakończyć się pożarem na własnym podwórku, chociaż dziś wydaje się tylko sympatycznym grzaniem nastrojów przy buzujących śmiało płomykach hejtu. Koledzy, choćby i chcieli dziś (czy naprawdę chcą – tego się zapewne nie dowiemy) pozbyć się kontrowersyjnej kandydatki z list, nie mają takiej możliwości. Ona sama zaś nie planuje się zatrzymać. Zapewne przeskoczy w wyborach kilku kolegów i kilku koleżanek, by ze swoją lalką prezesa, przyśpiewkami i prowokacjami wylądować w sejmie. W IX kadencji kluczowa może okazać się w tej sytuacji Komisja Etyki Poselskiej. Czekać ją będą zapewne bardzo burzliwe i ciężkie przejścia.",,
„Premier wyczerpał limit tolerancji”,"– Oczekuję od prokuratury informacji, kiedy premier Donald Tusk otrzymał wiedzę na temat tych ustaleń i dlaczego dopiero teraz dostajemy te informacje, a nie w okresie funkcjonowania komisji Millera. Jeśli to co napisała „Rzeczpospolita” jest prawdziwe, a premier o tym wiedział i nie powiedział, to powinien podać się do dymisji, bo jest osobą niewiarygodną – mówił na antenie TVP Info Janusz Palikot.","Dzisiejsza „Rzeczpospolita” ujawniła, że polscy prokuratorzy i biegli, którzy badali wrak Tu-154M, odkryli na nim ślady materiałów wybuchowych, trotylu i nitrogliceryny.Janusz Palikot, lider „Ruchu Palikota” powiedział na antenie TVP Info, że „jest zszokowany informacjami, pewnie jak większość ludzi w Polsce”. – Tym bardziej, że przez lata broniłem „raportu Millera”. Jak mogło dość do sytuacji, w której Miller podpisał się pod raportem, który dziś może być kompletnie niewiarygodny. Najbardziej zszokowała mnie  w materiale „Rzeczpospolitej” jednak informacja o tym, że premier wiedział od kilku tygodniu o tych ustaleniach i nie poinformował o tym opinii publicznej. Czy można sobie wyobrazić jakiegokolwiek poważnego polityka na świecie, który dostając taką informację, natychmiast nie mówi o tym opinii publicznej? – zastanawiał się polityk.Gość TVP Info podkreślał, że „premier nie może nie mówić prawdy”. –A prawdy już raz nam nie powiedziano w sprawie identyfikacji ciał ofiar katastrofy smoleńskiej. Zapewniano nas, że robiono badania DNA, że polscy lekarze brali w tym udział. Wiemy dzisiaj, że była to nieprawda. W tamtym czasie polska administracja zawiodła, ale można to było usprawiedliwić tym, że to był szczególny nastrój – podkreślał Palikot dodając, że w kontekście informacji opublikowanych dziś przez „Rzeczpospolitą” – o usprawiedliwienia trudno. „Komisja międzynarodowa to może być jedyne rozwiązanie”Zdaniem Janusza Palikota „błędów jest już tak dużo, że Tusk powinien podać się do dymisji”. – Z całą masą spraw premier sobie nie radzi. Po drugie – trzeba powołać komisję międzynarodową. Poparł to jakiś czas temu profesor Kleiber, mówił o tym prezydent Kwaśniewski – trzeba do tego wrócić. To być może jest jedyne rozwiązanie.Powinniśmy sięgnąć po najlepszych ekspertów z całego świata. To powinna być mieszanina różnych osób, tak by było wiadomo, że różne punkty widzenia są reprezentowane w tej komisji.Na koniec Janusz Palikot stwierdził, że „wyczerpał się jego limit tolerancji”. – Te błędy, informacje są na tyle szokujące, że nie możemy uznać, że nic się nie stało.",,
"Gwiazda serialu „Zniewolona”: Kocham Katerinę, jest częścią mnie","Ukraiński serial „Zniewolona” emitowany na antenie TVP bije rekordy popularności w Polsce. Dzięki niemu Katerina Kowalczuk, wcielająca się w główną rolę Kateriny Wierbickiej, stała się u nas gwiazdą pierwszej wielkości. – Kocham moją bohaterkę, jest częścią mnie. Wiele nas łączy i jest bardzo podobna do mnie – opowiadała w programie „Teleexpress na deser”. Aktorka zdradziła również, że uwielbia jazdę konną. – Po raz pierwszy wsiadłam na konia, gdy miałam 12 lat i zakochałam się…  – przyznała Rosjanka, której celem jest podbój Hollywood.",,,
Kilkanaście milionów złotych kary dla Getin Noble Banku,"Karę w wysokości prawie 13,5 mln zł nałożył Urząd Ochrony Konkurencji i Konsumentów na Getin Noble Bank za stosowanie niedozwolonych klauzul we wzorcach aneksów do umów kredytów hipotecznych indeksowanych do euro i franka szwajcarskiego – poinformował w poniedziałek urząd.","„Urząd Ochrony Konkurencji i Konsumentów uznał za niedozwolone klauzule, które Getin Noble Bank (GNB) stosuje we wzorcach aneksów do umów kredytów hipotecznych indeksowanych do euro i franka szwajcarskiego. Zakazał też ich wykorzystywania. Nałożył również na przedsiębiorcę karę prawie 13,5 mln (13 417 225) zł” – napisano w komunikacie UOKiK.   Wyjaśniono, że zakwestionowane klauzule dotyczyły sposobu ustalania kursów walut.  Bank wykorzystuje je do przeliczania kwoty kredytów indeksowanych do euro lub franka szwajcarskiego i obliczania wysokości poszczególnych rat.   Urząd uznał, że zasady te są niejasne i niezrozumiałe dla konsumentów.  GNB za podstawę do ustalania swoich kursów przyjął „kurs rynkowy wymiany walut dostępny w serwisie Reuters”. Według regulatora to nieprecyzyjne sformułowanie. Z wyjaśnień uzyskanych od GNB podczas postępowania wynika, że chodzi o profesjonalny, odpłatny serwis firmy Thomson Reuters.    Zdaniem UOKiK tego jednak konsumenci nie wiedzą, poza tym nie mają do niego dostępu. „W efekcie kredytobiorcy nie są w stanie samodzielnie sprawdzić, czy bank prawidłowo ustala kursy walut i nalicza im raty. Pojawia się więc ryzyko, że GNB może je wyznaczać arbitralnie i w sposób nieprzewidywalny dla konsumentów” – zacytowano w komunikacie prezesa UOKiK Marka Niechciała. Poinformowano, że w jednej z klauzul bank zastrzega sobie także prawo do zmiany ustalonego kursu waluty w przypadku dużych jej wahań na rynku w ciągu dnia. Urząd zauważa, że konsumenci nie mają możliwości zweryfikowania zasadności takich działań i zareagowania na nie. Ponadto, istnieje ryzyko, że bank będzie korzystał z tego uprawnienia tylko wtedy, gdy będzie to dla niego korzystne, czyli gdy kurs waluty gwałtownie wzrośnie.   Oprócz kary UOKiK nałożył na Getin Noble Bank obowiązek poinformowania wszystkich zainteresowanych konsumentów o decyzji Urzędu. Mają się dowiedzieć, że klauzule niedozwolone nie wiążą stron, więc należy traktować je tak, jakby nie było ich w aneksie do umowy.   „Konsumenci mogą złożyć do banku reklamację i powołać się na decyzję UOKiK. Przy dochodzeniu roszczeń mogą skorzystać z pomocy Rzecznika Finansowego” – podano.",,
"Kaczyński na premiera? „Nie potwierdzam ani nie zaprzeczam, najpierw trzeba wygrać”","Jarosław Kaczyński unikał odpowiedzi, gdy w Sejmie dziennikarze prosili go, by ustosunkował się do wyborczego zwycięstwa Andrzeja Dudy. Mówił jedynie, że chwila jest „bardzo miła”. Zapytany, czy w przypadku wygranej PiS w jesiennych wyborach parlamentarnych zostanie premierem, powiedział jedynie: „nie potwierdzam ani nie zaprzeczam, najpierw trzeba wygrać wybory”.","– Chwila jest wyjątkowa, rzeczywiście  bardzo miła, ale przepraszam bardzo – mówił Jarosław Kaczyński, idąc sejmowym korytarzem. Otaczający go dziennikarze nie dawali za wygraną. Próbowali uzyskać odpowiedzi na swoje pytania, ale nie usłyszeli zbyt wiele.  „Najpierw trzeba wygrać wybory”Na pytanie, czy zostanie premierem, jeśli jesienią prawica wygra wybory parlamentarne, zawahał się chwilę, po czym powiedział jedynie: „tego w tej chwili nie potwierdzam ani nie zaprzeczam, najpierw trzeba wygra wybory”.  – Pozwólcie mi przejść, i tak chodzę bocznym wejściem – prosił otoczony przez dziennikarzy.",,
Samolot z Putinem nadłożył pół tysiąca kilometrów. Ominął Polskę,"Rzecznik Kremla został zapytany w sobotę, czy samolot Władimira Putina, zmierzając do Hamburga ominął kraje bałtyckie i Polskę. – Wszystkie kwestie dotyczące przemieszczania się prezydenta są związane z jego bezpieczeństwem – odparł Dmitrij Pieskow.","Wcześniej agencja Reutera podała, że samolot z prezydentem Rosji na pokładzie nadłożył drogi o 500 kilometrów. Pieskow odmówił komentarza; odparł, że „podejmowane są działania, które uznane są za wskazane”. Słowa przedstawiciela Kremla przekazały w sobotę rosyjskie agencje informacyjne. Reuters, powołując się na dane portalu FlightRadar24 podał, że w drodze do Hamburga samolot Putina przeleciał nad Bałtykiem nad terytorium krajów neutralnych: Finlandii i Szwecji, zanim pojawił się w przestrzeni powietrznej należącej do NATO Danii, a potem Niemiec. Lecąc ta trasą, jak zwraca uwagę agencja, maszyna ominęła Białoruś i wschodnie kraje członkowskie NATO: Polskę lub państwa bałtyckie.",,
Opozycja się jednoczy. Przeciwko Platformie [OPINIA],"Najważniejszy rok w polityce opozycja rozpoczęła od  ruchów podobnych do tych sprzed kilku lat. Tak jak w równie przełomowym 2015 r. PO oblizuje się na widok krążących blisko niej lewicowców, ludowców i lewicujących liberałów. A ci zwołują naprędce swoje planktoniczne organizmy, by udawać większą, a przynajmniej trudniejszą do połknięcia rybę. Proponują przy tym hasła, przez które przegrali cztery lata temu.","W mijającym tygodniu Grzegorz Schetyna nie pozostawił złudzeń swoim partnerom. Jasno dał maluchom do zrozumienia, że opozycja to PO i jeśli chcą wejść w sojusz, to na jego warunkach. Ma prawo tak myśleć po grudniowych czystkach w Nowoczesnej i jej promilowych wynikach w pierwszych sondażach w tym roku.   Nadzieja lewicy z twarzą po Palikocie Nowoczesna z tak podłym poparciem musi szukać aliansów z porównywalnymi ugrupowaniami, by poczuć się raźniej i nie wyhodować kolejnych renegatów, którzy ostatecznie doprowadziliby do pełnego jej strawienia w brzuchu Platformy. Nieoficjalnie, jak donosił Onet, .N dogadała się z PSL, Unią Europejskich Demokratów i SLD. Wspólnie czekają na kolejny ruch PO, uznając, że dadzą radę z nią, jak i bez niej. Zwłaszcza, że to lider PSL nie Platformy został, według sondażu dla „Rzeczpospolitej”,   obrany na przywódcę opozycji.   Kukiz’15 zadeklarował, że pójdzie z każdym, kto spełni jego postulaty. Jej lider Paweł Kukiz zagroził już w grudniu, że jeśli nie zdobędzie władzy w kolejnych wyborach, wycofa się z polityki.  Natomiast ugrupowania lewicowe zdążyły się już porozumieć co do wspólnej listy na eurowybory. Na tle logo Partii Razem jej przywódca Adrian Zandberg ogłosił sojusz z Ogólnopolskim Porozumieniem Związków Zawodowych, Polską Partią Socjalistyczną, ugrupowaniem Wolność i Równość, Unią Pracy i Ruchem Sprawiedliwości Społecznej. Przypomnijmy, że Adrian Zandberg stał się nagle gwiazdą lewicy tuż przed wyborami parlamentarnymi w 2015 r. Oczekiwanie na kogoś takiego w tym środowisku było ogromne. Wystarczyło, że powiedział kilka gramatycznych zdań w zatłoczonej debacie przedwyborczej, by obwołano go wielką nadzieją przyszłych wyborów. Klęskę w parlamencie lewicowy elektorat kwitował optymistycznie, że może to i lepiej, bo postkomunistów spod znaku Leszka Millera zastąpi nowy ruch, prowadzony właśnie przez Zandberga.  Razem dostało dotacje, bo przekroczyło w wyborach do parlamentu cztery lata temu barierę 3 proc. poparcia. Teraz nie ma nawet tego, zaś patronem i twarzą nowego wyborczego sojuszu ma być nieco już zapomniana Anna Grodzka, związana niegdyś z Twoim Ruchem Janusza Palikota.  Partia Razem wraz z przystawkami zaprosiła do współpracy wszystkich, którzy są na lewo od Platformy Obywatelskiej. Tym samym PO znów musi się obejść smakiem. Ani wcześniejsze umizgi Ewy Kopacz, ani późniejsze przymiarki Grzegorza Schetyny nie przyniosły skutku. Elektorat z SB  Lewica odcięła się od PO. Tyle, że nie cała. Wspomniany Sojusz Lewicy Demokratycznej oficjalnie wciąż jeszcze nie wie, czy więcej zyska na skojarzeniu z liberałami, czy z lewicą.  Czy jednak Platformie Obywatelskiej powinno zależeć na ugrupowaniu, które jako kandydata na prezydenta Warszawy wystawiło Andrzeja Rozenka? Były zastępca Jerzego Urbana w piśmie „Nie”, który wrócił do SLD po karierze w TR Palikota, ostatnio słynął głównie z płomiennych tyrad w obronie byłych funkcjonariuszy SB i zagrzewaniu ich do walki o swoje prawa. Najwidoczniej i ten elektorat jest potrzebny obrońcom praw człowieka z PO-KO. W końcu SLD może liczyć obecnie w sondażach na ok. 5 proc. poparcia.  Swoją rolę w tej układance zrozumiała już wcześniej Barbara Nowacka. Wklejona w Koalicję Obywatelską, próbuje nadać jej kurs skręcający jeszcze bardziej w lewo, a dokładnie w kierunku, w którym płynęła, gdy była jeszcze u steru w Twoim Ruchu.  W święto Trzech Króli wróciła do proponowanego jeszcze za czasów Palikota zniesienia m.in. finansowania religii w szkołach z budżetu państwa. Nie ukrywała, że to dopiero początek szerszego projektu. Zaznaczyła przy tym, że nie walczy ani z Kościołem, ani z ludźmi wierzącymi. Janusz Palikot też to powtarzał, a jednocześnie promował wojujący antyklerykalizm, na czym się mocno sparzył. Gdy przegrywał, jego okręt w popłochu opuszczali  dotychczasowi wyznawcy „palikotyzmu”. Teraz wracają. Kto na kanapę z Biedroniem  Prócz wspomnianych Grodzkiej, Rozenka i Nowackiej, powraca również  Robert Biedroń. Po wywczasach w Nikaragui wsłuchuje w potrzeby zwykłych obywateli. Wydaje się, że lider  PO właśnie jego powinien obawiać się najbardziej. To kolejny po Palikocie czy Zandbergu PR-owy projekt, który znajdzie swoich nabywców. Socjotechnicznymi sztuczkami i uśmiechem od ściany do ściany uwiedzie następne kilka procent lewicowego elektoratu, na który tak liczy Grzegorz Schetyna.   Robert Biedroń już dawno odgrażał się, że jego ruch będzie siłą, która zmiecie PiS i PO ze sceny politycznej, a „Grześkowi” (Schetynie) radził, by się nie mazał, że nie odbiera od niego telefonów.  Zaznaczył też, że nie interesuje go Pałac Prezydencki, gdzie widzi go już część mediów. On woli zostać premierem, bo to, jak zaznaczył, realna władza, której potrzebuje.  Od początku było wiadomo, że Słupsk jest dla Biedronia za mały. Swoim urzędnikom pokazywał to aż nazbyt często. Dziennikarz Radia Gdańsk policzył, że na 250 dni roboczych w roku prezydent miasta był w delegacjach przez 105 dni.  Ale gdy już przyjeżdżał, dbał o to, by się pokazać. Według „Wprost”, gdy PR-owcy doradzili mu, by częściej pokazywał się na czerwonym tle, Biedroń zaczął na spotkania z mieszkańcami wozić busem czerwoną kanapę, na której się rozsiadał, żeby pięknie się zaprezentować.  W ciągu najbliższych miesięcy okaże się, kto z koalicji PO-KO uzna, że warto się na nią przesiąść.",,
RPA: trzy ofiary rozruchów w dawnych czarnych gettach. Grabież sklepów należących do imigrantów,"Po raz pierwszy od poniedziałku, kiedy w Johannesburgu tłum zaczął atakować sklepy należące imigrantów, policja południowoafrykańska zdołała w piątek częściowo opanować rozruchy, w których poniosło dotąd śmierć troje cudzoziemców.","W blisko czteromilionowym Johannesburgu i w Kagiso leżącym na zachód od tego miasta policja użyła w dawnych czarnych gettach kul gumowych i gazułzawiącego, próbując opanować wznoszące ksenofobiczne okrzyki tłumy, rabujące sklepiki i stragany prowadzone przez przybyszów z innych krajów afrykańskich i z Azji.Aresztowano 160 osób.Rozruchy zaczęły się w poniedziałek, gdy rozeszła się w Johannesburguwiadomość, że pewien Somalijczyk zastrzelił chłopca, który próbował cośukraść w jego sklepie.Rozboje i rabunki przybrały szczególnie masowy charakter, gdy w czwartekprzyłączyła się do nich młodzież wychodząca po lekcjach ze szkół wdzielnicach zamieszkanych głównie przez czarnych Afrykanów.Imigranci z Somalii, Etiopii i Pakistanu prowadzą znaczną część sklepów w„townships”, dawnych czarnych gettach, gdzie bezrobocie wśród młodzieżyprzekracza 50 proc.",,
Zagraniczni absolwenci opanowują Niemcy. Polacy najliczniejsi,W Niemczech coraz więcej wykwalifikowanych absolwentów uczelni wyższych pochodzi z zagranicy – wynika z analizy Instytutu Badań nad Niemiecką Gospodarką (IW) w Kolonii. Najwięcej takich osób to Polacy.,"W raporcie wskazano, że odsetek specjalistów – absolwentów uczelni wyższych urodzonych poza Niemcami wzrósł z 13,6 proc. w 2007 r. do 18,7 proc. w 2017 r.Telewizja Deutsche Welle ocenia, że to dość zaskakujące, gdyż w ciągu dekady także liczba niemieckich absolwentów uniwersytetów wzrosła o ponad jedną trzecią do 10,1 mln osób. Bardziej dynamicznie rozwinął się jednak napływ imigrantów o wysokich kwalifikacjach. W tym samym czasie ich liczba podwoiła się (z około 1,16 mln do 2,32 mln).– Ogromne znaczenie ma napływ z krajów Unii Europejskiej – podkreśla autor analizy Wido Geis-Thoene.Z danych za 2017 r. wynika, że najwięcej z urodzonych za granicą osób z wyższym wykształceniem, bo aż 235 tys. pochodziło z Polski. Na drugim miejscu znalazła się Rosja (225 tys.), a na trzecim Rumunia (118 tys.). Dalej są: Kazachstan (104 tys.), Ukraina (101 tys.), Chiny (82 tys.), Syria (78 tys.), Turcja (69 tys.), Francja (60 tys.) i Włochy (58 tys.). Nieco mniej specjalistów pochodzi z Indii (54 tys.) i USA (53 tys.).",,
Prezydent Francji nakrzyczał na izraelską ochronę w bazylice św. Anny [WIDEO],"Prezydent Francji Emmanuel Macron podczas spaceru po Jerozolimie, stracił panowanie nad sobą i w mocnych słowach skomentował pracę izraelskiej ochrony. Twierdził, że „zna zasady”, które panują w bazylice św. Anny, która oficjalnie należy od wieków do terytorium Francji.","Kłótnia wybuchła ponieważ pracownicy ochrony jako pierwsi weszli do świątyni, która jest własnością Francji.  – Wszyscy znają zasady. Nie podoba mi się to, co zrobiliście przede mną – mówił zdenerwowany Macron izraelskiemu personelowi.– Wyjdźcie na zewnątrz. Wszyscy muszą respektować zasady, które panują tu od wieków. Tu jest Francja – mówił wyraźnie poirytowany prezydent Francji. Bazylika św. Anny jest eksterytorialną posiadłością Francji w Ziemi Świętej i znajduje się poza jurysdykcją Izraela. Pieczę nad świątynią sprawuje rząd w Paryżu.Świątynia ma taki status od 1856 r., gdy sułtan turecki Abdulmecid I przekazał budowlę Napoleonowi III Bonaparte w dowód wdzięczności za wsparcie w trakcie wojny krymskiej.",,
Hiszpańskie media: we Francji i w Niemczech rośnie antysemityzm,"Hiszpańskie media piszą o rosnącej liczbie aktów antysemityzmu we Francji i w Niemczech. Wskazują, że zjawisko to jest jednym z przejawów kryzysu Unii Europejskiej. Piszą o kilku nurtach wrogich osobom pochodzenia żydowskiego.","Komentatorzy przypominają, że do ataków na miejsca związane ze wspólnotą żydowską, takie jak cmentarze czy synagogi, dochodzi we Francji i Niemczech, a więc w sercu przeżywającej dziś kryzys UE.Telewizja publiczna TVE odnotowuje, że choć po zbezczeszczeniu paryskiego cmentarza żydowskiego tysiące osób wyszły na ulice, aby wyrazić oburzenie, to ten akt wandalizmu był tylko jednym z licznych w ostatnim czasie wrogich gestów w stosunku do francuskich Żydów. Madrycki dziennik „El Pais” przypomina o werbalnym ataku na francuskiego filozofa żydowskiego pochodzenia Alaina Finkielkrauta, który podczas sobotniej manifestacji „żółtych kamizelek” w Paryżu był przez protestujących obrażany i zastraszany. Gazeta zauważa, że choć Finkielkraut zapowiedział, że nie zamierza wnosić pozwu przeciwko agresorom, to zrobiła to już francuska prokuratura. Poinformowała już o zatrzymaniu domniemanego agresora.„El Pais” i „El Mundo” wskazują, że wśród rozprzestrzeniających się we Francji od kilku miesięcy protestów „żółtych kamizelek” da się słyszeć antysemicką retorykę. Dzienniki zwracają też uwagę na rosnącą liczbę zdarzeń o charakterze antysemickim nad Sekwaną. „Z danych MSW w Paryżu wynika, że w 2018 r. na terytorium Francji doszło do 541 aktów antysemityzmu, czyli o 74 proc. więcej niż w 2017 r.” – pisze „El Mundo”.",,
Na świecie głośno o kłamstwach Putina. Milionowe zasięgi oświadczenia Morawieckiego,"O ile w Polsce mamy świadomość tego, jak wyglądał wybuch II wojny światowej, co do niego doprowadziło, o tyle na Zachodzie, za granicą warto to podkreślać – ocenił szef KPRM, minister Michał Dworczyk. Wskazał przy tym, że niedzielne oświadczenie premiera Mateusza Morawieckiego zyskało bardzo duży oddźwięk międzynarodowy. – Już trzy godziny po jego opublikowaniu było 189 publikacji na całym świecie, nie licząc polskich – poinformował Dworczyk i dodał, że zasięg w sieci osiągnął ponad 380 milionów.","Zdaniem szefa KPRM stanowisko premiera ws. słów Putina zyskało bardzo duży zasięg i można jeszcze spodziewać się kolejnych komentarzy.   Przypomnijmy – w ubiegłym tygodniu prezydent Rosji skrytykował wrześniową rezolucję Parlamentu Europejskiego, dotyczącą wybuchu II wojny światowej. Putin wyraził m.in. ocenę, że jej przyczyną  był nie pakt Ribbentrop-Mołotow, a pakt monachijski z 1938 r. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  Putin sformułował też zarzuty wobec przedwojennego polskiego ambasadora w Niemczech Józefa Lipskiego, który – według rosyjskiego prezydenta – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. Prezydent Rosji nazwał Lipskiego „łajdakiem” i „antysemicką świnią”, a także sformułował zarzut, że ambasador „solidaryzował się z Hitlerem w jego antysemickim nastawieniu i obiecywał wystawić mu pomnik w Warszawie”.  W niedzielę ukazało się oświadczenie premiera Mateusza Morawieckiego, związane z ostatnimi wypowiedziami prezydenta Rosji. ""Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej"" - czytamy w oświadczeniu szefa polskiego rządu. – Zobaczymy, jak Władimir Putin i politycy rosyjscy będą chcieli tę fałszywą narrację kontynuować. Miejmy nadzieję, że po kilku dniach już ten temat wygaśnie, bo nie ma on nic wspólnego z rzeczywistością. Jest to kolejny przykład sytuacji, w której Federacja Rosyjska – mając kłopoty wewnętrzne, zewnętrzne – próbuje odwracać uwagę. Prezydent Putin celuje w tego typu działaniach, żeby przykrywać bieżące problemy tego rodzaju, mówiąc kolokwialnie, wrzutkami – zaznaczył minister.  Według niego trzeba wykazać „dużą dbałość i zaangażowanie” o kształtowanie prawdziwego obrazu historii.   – Rząd Zjednoczonej Prawicy podkreśla od lat, że jeśli sami nie będziemy dbali o właściwą narrację historyczną, o prawdę historyczną, to może się okazać któregoś dnia, że tę wersję historii napisze ktoś inny – zauważył Dworczyk. Jak zaznaczył, „zrzucanie odpowiedzialności czy współodpowiedzialności za wybuch II wojny światowej na Polskę nie ma nic wspólnego z rzeczywistością”.",,
Ten bank ma pecha. Drugi napad w ciągu kilku miesięcy,Bank w Pieckach w woj. warmińsko-mazurskim został obiektem napadu rabunkowego. We wtorek po południu zamaskowany mężczyzna wszedł do placówki i zażądał od pracowników wydania pieniędzy – poinformowała policja. To nie pierwsza napaść na ten bank.,"Jak przekazała asp. Dorota Kulig z mrągowskiej policji, napastnik po otrzymaniu pieniędzy uciekł w nieznanym kierunku. Śledczy nie podają, jaką kwotę zrabowano.  – Ze wstępnych ustaleń wynika, że mógł być zamaskowany i mieć przy sobie przedmiot przypominający broń, ale jest to weryfikowane – zaznaczyła policjantka.  Według niej być może w zdarzeniu brało udział dwóch mężczyzn, bo wspólnik sprawcy mógł czekać na zewnątrz. Funkcjonariusze prowadzą jeszcze na miejscu czynności śledcze, zabezpieczają ślady i przesłuchują świadków napadu. Dotychczas nie zatrzymano sprawców tego przestępstwa.",,
Benedykt XVI: Jestem starym człowiekiem u kresu życia,"– Jestem starym człowiekiem u kresu życia – powiedział emerytowany papież Benedykt XVI w rozmowie z niemieckimi mediami. Przyznał też, że tęskni za Bawarią, z której pochodzi.","Wysłannicy bawarskiego regionalnego nadawcy Bayerischer Rundfunk i monachijskiego dziennika „Muenchner Merkur” odwiedzili Benedykta XVI w dawnym budynku klasztornym Mater Ecclesiae w Ogrodach Watykańskich, gdzie mieszka od czasu swego ustąpienia z urzędu w 2013 roku. Na stronie Bayerischer Rundfunk rozmowa ukazała się w poniedziałek, na portalu „Muenchner Merkur” dzień wcześniej. Emerytowany papież powiedział, że tęskni za Bawarią, gdzie przyszedł na świat w niewielkiej miejscowości Marktl am Inn i gdzie spędził część życia.  – Sercem będę zawsze związany z Bawarią i wieczorem zawsze polecam nasz kraj Panu Bogu –  zaznaczył. Osobisty sekretarz Benedykta XVI arcybiskup Georg Gaenswein w rozmowie z BR i  „ MM” powiedział, że były papież, który w kwietniu skończy 93 lata, jest zbyt słaby, by podróżować. – Często jednak powtarza: mimo wszystko jestem w Bawarii, w swoim sercu wędruję po swojej ojczyźnie – dodał. – To wędrowanie niezależne od jego sił fizycznych i ograniczeń – podkreślił abp Gaenswein. Jak dodał, Benedykt XVI szczególnie przepada za słodyczami z Bawarii a opiekujące się nim zakonnice na początku musiały nauczyć się gotowania po bawarsku. Abp Gaenswein zaznaczył ponadto, że Benedykt XVI nigdy nie żałował swojej decyzji o ustąpieniu z papieskiego urzędu. –  Była to decyzja poprzedzona długimi i licznymi modlitwami, (...) której nigdy nie żałował. Papież jest ze sobą w pełnej zgodzie – powiedział. 28 lutego 2013 roku Benedykt XVI jako pierwszy od ponad 700 lat papież dobrowolnie zrezygnował z piastowanego urzędu. 13 marca tego samego roku urząd ten objął jego następca, obecny papież Franciszek.",,
Ofiary z Tu-154M powinny mieć pomnik w stolicy. „Za” 61 proc. ankietowanych,"61 proc. ankietowanych przez CBOS popiera budowę w Warszawie pomnika upamiętniającego wszystkie ofiary katastrofy smoleńskiej. Z sondażu, przeprowadzonego jeszcze przed publikacją rozszerzonej wersji stenogramów z kokpitu Tu-154M wynika również, że po pięciu latach od katastrofy smoleńskiej jedynie co piąty Polak uważa jej przyczyny za w pełni wyjaśnione.","Za budową w stolicy pomnika smoleńskiego jest większość (61 porc.) dorosłych Polaków. Przeciwnego zdania było 30 proc. badanych, a 9 proc. nie potrafiło wyrazić opinii w tej kwestii.Według badań CBOS, najwięcej zwolenników budowy pomnika jest wśródrespondentów o orientacji prawicowej (68 proc.), a najmniej wśród osóbidentyfikujących się z lewicą (45 proc.).Po pięciu latach od katastrofy smoleńskiej jedynie co piąty Polak (20 proc.) uważa, że jej przyczyny zostały w pełni wyjaśnione. Dwie piąte respondentów (40 proc.) oceniając obecną wiedzę o przyczynach tragedii uznaje, iż wymagają one dodatkowych wyjaśnień, a blisko jedna trzecia (32 proc.) jest zdania, że w zasadzie nic nie zostało jeszcze wyjaśnione. Natomiast 8 proc. ankietowanych nie potrafiło zająć stanowiska w tej sprawie. Elektorat PiS: nic nie zostało wyjaśnioneW ocenie CBOS, najwięcej osób przekonanych, że przyczyny katastrofysmoleńskiej zostały w pełni wyjaśnione jest wśród tych, które deklarują, że w październiku 2011 roku w wyborach do Sejmu głosowały na PO (39 proc.). W tej grupie najmniejszy jest też odsetek osób uznających, że w zasadzie nicjeszcze nie zostało wyjaśnione (15 proc.). Na przeciwległym biegunie znajduje się elektorat PiS, który w większości (57 proc.) uważa, że w sprawie przyczyn katastrofy smoleńskiej w zasadzie nic jeszcze nie zostało wyjaśnione, a tylko nieliczni (6 proc.) uznają dotychczasowe wyjaśnienia za wyczerpujące.Krytyczne oceny dotychczasowych wyjaśnień katastrofy smoleńskiej dominująwśród wyborców PSL, natomiast badani głosujący na SLD są podzieleni w kwestii oceny wyjaśnień przyczyn tej katastrofy, choć także wśród nich najczęstsze jest przekonanie, że ta tragedia nie została jeszcze w pełni wyjaśniona. Podobne, choć nieco mniej wyraziste, zróżnicowanie opinii na ten temat ma miejsce też w obecnych potencjalnych elektoratach partyjnych. Zamachu nie wyklucza 31 proc. ankietowanych Według CBOS, od 2012 roku odsetek Polaków biorących pod uwagę hipotezęzamachu jest dość stabilny, dotyczy to zwłaszcza osób zdecydowanietwierdzących, że prezydent Lech Kaczyński mógł ponieść śmierć w wynikuzamachu (obecnie 8 proc.). Łączny odsetek respondentów, do których choć wnajmniejszym stopniu trafia argumentacja zwolenników teorii zamachu, wynosiobecnie 31 proc. Możliwość zamachu odrzuca nieco ponad połowa dorosłychPolaków (51 proc.), w tym 27 proc. – zdecydowanie. Niemal co piąty badany (18 proc.) nie umiał zająć stanowiska w tej sprawie.Sondaż został przeprowadzony w dniach 5-11 marca tego roku na liczącej 1062osoby reprezentatywnej próbie dorosłych mieszkańców Polski.",,
Cel nr 1: odzyskać Krym. Prezydent Ukrainy przedstawił plan na 2016 rok,Przywrócenie kontroli władz ukraińskich nad Donbasem oraz odzyskanie anektowanego przez Rosję Krymu – to główne cele polityki prezydenta Ukrainy Petro Poroszenki. Przywódca przedstawił swój plan podczas czwartkowej konferencji prasowej.,"Poroszenko oświadczył, że przedstawi wspólnocie międzynarodowej nowy format na rzecz odzyskania zajętych przez Rosję ziem należących do Ukrainy. – Zaproponujemy format Genewa Plus (Ukraina, USA, UE i Rosja) z udziałem państw formatu normandzkiego (Ukraina, Francja, Niemcy i Rosja), krajów UE, i niewykluczone, że także z sygnatariuszami memorandum budapeszteńskiego – wyjaśnił.– Mamy niezaprzeczalne dowody, takie jak zdjęcia satelitarne i nagrania wideo, zrealizowane przez nasz wywiad, które pokazują, jak sprzęt wojskowy Federacji Rosyjskiej i oddziały sił zbrojnych tego kraju przekraczają granice Ukrainy – zaznaczył. Wezwał do ich niezwłocznego wycofania. Stwierdził również, że zachodnie sankcje wobec Rosji powinny być utrzymane, dopóki Kreml nie zrealizuje w pełni mińskich porozumień w sprawie zajętego przez prorosyjskich separatystów Donbasu.Krym odciętyPoroszenko odniósł się również do sprawy dostaw energii na Krym. Od listopada uzależniony od ukraińskich elektrowni półwysep nie otrzymuje energii. – Na Krymie mieszkają obywatele Ukrainy. Podpiszemy umowę i zapewnimy dostawy prądu, jeśli w umowie zawarte będą słowa: Autonomiczna Republika Krymu, Ukraina. Alternatywy nie ma – podkreślił.Prezydent zaprzeczył jednak twierdzeniom o energetycznej blokadzie Krymu. – To druga strona odmówiła podpisania umowy. To nie było stanowiskiem Ukrainy. Nigdy nie uznamy aneksji Krymu, tak jak nie uznaje jej cały świat – przekonywał.Gotowy na rozmowyPrzywódca Ukrainy zdradził także, że spotykał się w ostatni poniedziałek w Kijowie z wysłannikiem Rosji ds. sytuacji w Donbasie Borisem Gryzłowem. – Będę spotykał się z kimkolwiek, by tylko do domu powrócili (uwięzieni w Rosji – red.) ukraińscy bohaterowie: Nadia Sawczenko i Ołeh Sencow, by wolność odzyskali ukraińscy zakładnicy, którzy znajdują się na okupowanych terytoriach i w Rosji, by zapewnić ciszę na froncie i powstrzymać ostrzeliwanie ukraińskich pozycji – wyjaśnił.",,
Prezydent Duda: Fort Trump to inwestycja w nasze bezpieczeństwo,"– Stała obecność wojsk amerykańskich w Polsce to element umacniania naszej trwałej obecności w świecie wolnego Zachodu; to szukanie możliwości obrony w przypadku, gdybyśmy zostali zaatakowani – podkreślił w wywiadzie dla „Sieci” prezydent Rzeczypospolitej. W rozmowie z tygodnikiem poruszony został również temat sytuacji Polski w UE i zbliżających się wyborów.","W wywiadzie, który ukazał się w poniedziałek, prezydent Duda został zapytany m.in. o złożoną przez niego podczas wizyty w USA propozycję zbudowania w Polsce stałej bazy wojsk amerykańskich, tzw. Fort Trump.– Chcę mocno podkreślić, że to inwestycja w nasze bezpieczeństwo. Pieniądze wydane na utworzenie stałej bazy wojsk amerykańskich to środki wydane tu, na miejscu, w Polsce. Po to, żeby Polska i Polacy byli jeszcze bardziej bezpieczni – mówił. Dodał, że „po 1999 r. granica NATO się przesunęła. Czas, by także przesunąć granicę bezpieczeństwa. A to daje sojusznicza, głównie amerykańska obecność w Polsce i innych krajach, jak w Rumunii. Ona już jest, co doceniamy, ale dla naszego bezpieczeństwa i bezpieczeństwa Europy optymalne by było, żeby była większa i stała. To jest element umacniania naszej trwałej obecności w świecie wolnego Zachodu"".Andrzej Duda odniósł się również do zdjęcia, na którym podczas podpisywania w Białym Domu deklaracji stoi, a prezydent USA Donald Trump siedzi. – Jak ktoś woli się skupiać na tym, że nie siedziałem na złotym tronie, to trudno. Obiecywałem prezydenturę skuteczną, nie celebrującą – tłumaczył. „Polska zyskuje moc” Prezydent ocenił również sytuację Polski w UE. – Sprawy idą dobrze, zarówno wewnątrz kraju, jak i w obszarze budowy pozycji Polski w relacjach międzynarodowych – powiedział. Podkreślił, że „Polska zyskuje moc”. Zaznaczył jednak, że nie może nie widzieć tego, co się wokół nas dzieje. – Jak rozumieć pomysł stworzenia Unii dwóch prędkości, co ma nas zepchnąć do kąta? Jak nazwać dyktowanie nam, jak ma wyglądać polski system prawny i kto ma w nim rządzić? I tylko nam, bo zachodnie państwa mają prawo to ułożyć wedle własnych reguł – powiedział. Zaznaczył, że jego nadrzędną rolą jako prezydenta jest „troska o los państwa”. Odnosząc się natomiast do zbliżających się wyborów samorządowych w Polsce prezydent Duda stwierdził, iż kibicuje wszystkim dobrym kandydatom.– Patryk Jaki na pewno jest utalentowanym młodym człowiekiem, który zrobił ogromny postęp. Małgosię Wassermann znam od lat, to moja koleżanka z Krakowa, z podziwem patrzę, jak podjęła dziedzictwo śp. ministra Zbigniewa Wassermanna, jak wspaniale się w polityce buduje –mówił Duda. Podkreślił, że chciałby, aby „każdy zadał sobie pytanie, ile razy zdarzyło nam się w ciągu ostatnich już prawie 30 lat, że jakiś obóz polityczny w takim stopniu wykonał swoje zobowiązania wyborcze”. Prezydent stwierdził, że jeśli ocena będzie obiektywna, to szansa na kolejne cztery lata rządów obozu Jarosława Kaczyńskiego jest duża.",,
„Zielone igloo” za 15 tys. zł. Tyle zostało z happeningu radnych KO,"Miejska strefa relaksu za blisko milion złotych na placu Bankowym w Warszawie to, jak się okazuje, nie pierwsza kontrowersyjna inwestycja stołecznego ratusza. Uwagę zwraca także zeszłoroczny projekt „Zielonego igloo w Parku Wiecha”, który kosztował miasto 15 tys. zł. Autorkami projektu „całorocznej” instalacji były radna dzielnicy Targówek Joanna Mroczek oraz radna m.st. Warszawy Iwona Wujastyk. W październiku 2018 r. – na tydzień przed wyborami samorządowymi – urządziły na Targówku happening związany z zaplataniem igloo.","Według założeń konstrukcja z wikliny miała „cieszyć mieszkańców przez cały rok”. Altana „w lecie pokryta byłaby liśćmi i dawała cień do zabawy dla dzieci”. Zimą z kolei miała „cieszyć oko swoim nietypowym kształtem” – napisano w opisie projektu budżetu obywatelskiego, dostępnym na stronach Urzędu Miasta. „Projekt jest prosty, a jednocześnie bardzo fajny i dość prosty w realizacji. Jest dobrze dopasowany do miejsca wybranego do jego realizacji, czyli do parku” – uzasadniano realizację projektu.Koszt wiklinowej konstrukcji  oraz jej zaplecenia oszacowano na 5 tys. zł. Dodatkowe 10 tys. zł kosztowała „dodatkowa atrakcja” w formie warsztatów i pikniku w trakcie budowy igloo, zorganizowana dla mieszkańców.Impreza na warszawskim Targówku odbyła się 13 kwietnia 2018 r., na tydzień przed I turą wyborów samorządowych, w których kandydowały autorki projektu, a obecnie radne: Iwona Wujastyk, Joanna Mroczek i Katarzyna Górska-Manczenko (także radna Targówka). Wszystkie trzy panie są również inicjatorkami projektu „Targówek w spódnicy”, na którym relacjonowały przebieg realizacji „Zielonego igloo”.„Mamy nadzieję, że to w Parku Wiecha zakorzeni się na długo, a podobne powstaną w przyszłości w innych parkach i skwerach Targówka” – napisały na swojej stronie autorki w zeszłym roku.Po dziewięciu miesiącach od instalacji wiklinowego obiektu konstrukcja składa się z kilku skrzyżowanych ze sobą, uschniętych patyków.",,
Prokuratura: Korwin-Mikke nie podżegał do gwałtów i nie pochwalał pedofilii,"Prokuratura Okręgowa w Warszawie umorzyła śledztwo ws. domniemanego podżegania do gwałtu oraz pochwalania pedofilii przez prezesa Kongresu Nowej Prawicy, Janusza Korwin-Mikkego – dowiedział się portal tvp.info. Śledczy uznali, że wypowiedzi kontrowersyjnego polityka nie nosiły znamion przestępstwa.","– Śledztwo w tej sprawie zostało umorzone 8 lipca wobec braku znamion czynu zabronionego. Janusz Korwin-Mikke w czasie przesłuchania przekonywał, że nie miał zamiaru publicznie podżegać do popełnienia zgwałcenia i dopuszczenia się przestępstw pedofilskich. Jego wypowiedź nie miała propagować zachowań o charakterze pedofilskim. Co więcej wskazał, że słowa te miały być potępieniem pedofilii. Wypowiedź o gwałcie, miała być zaś jego opinią na temat relacji damsko-męskich – powiedział tvp.info prok. Przemysław Nowak, rzecznik stołecznej Prokuratury Okręgowej. Doniesienie Twojego Ruchu W maju br. Prokuratura Okręgowa w Warszawie wszczęła śledztwo ws. domniemanego podżegania do gwałtu oraz pochwalania pedofilii przez prezesa Kongresu Nowej Prawicy, Janusza Korwin-Mikkego. W zawiadomieniu Twojego Ruchu było o możliwości popełnienia przez polityka dwóch przestępstw: podżegania do popełnienia przestępstwa zgwałcenia i publicznego nawoływania do popełniania występku, a także podżegania do przestępstwa pedofilii oraz publicznego pochwalania tegoż.  Poszło o następujące wypowiedzi polityka: – Gdyby pan się znał na kobietach, to by pan wiedział, że zawsze się troszeczkę gwałci (…) Kobiety zawsze udają, że pewien opór stawiają – mówił Korwin-Mikke. A w innej wypowiedzi przekonywał, że „zachowanie o charakterze pedofilskim ma pozytywny wydźwięk i jest dużo bardziej zasadne niż edukacja seksualna młodzieży”.  CZYTAJ TAKŻE Umorzono śledztwo ws. słów Korwin-Mikkego o szkoleniu bojowników z Majdanu przez Polaków",,
Władimir Putin pod parasolem. Francja i Chorwacja niech moknie [WIDEO],"Po wygranym meczu z Chorwacją Francja po raz drugi sięgnęła po tytuł mistrza świata. Dekoracja drużyn nastąpiła po meczu a gratulacje zawodnikom składali prezydenci Rosji, Francji oraz Chorwacji. Gościnność gospodarza było widać, kiedy nad Moskwą rozszalała się burza, a parasol dostał jedynie Władimir Putin...",,,
Wojciechowski: Łatwo nie zejdę z najwyższego stopnia podium,"Paweł Wojciechowski, który w sobotę został w Glasgow halowym mistrzem Europy w skoku o tyczce, powiedział, że jest bardziej gotowy na sukces niż osiem lat temu, gdy triumfował w mistrzostwach świata w Daegu. – Tym razem nie zejdę łatwo z najwyższego stopnia podium, nie odpuszczę - dodał. Piotr Lisek, który w Glasgow wywalczył srebrny medal przyznał, że „absolutnie nie czuje zawodu”, a „ustąpić miejsca Pawłowi - to czysta przyjemność”.","– Tyczka jest o tyle fajną konkurencją, że wygrywa ten, kto skoczy najwyżej, a nie ten, co oddał najmniej skoków w konkursie. Dzisiaj były wyjątkowe zawody. Na rozgrzewce nie oddałem ani jednego skoku. Nie to, że nie chciałem, ale nie szło mi od początku. Była nawet mała sprzeczka z trenerem, od jakiej wysokości mam zacząć. Posłuchałem go i dobrze na tym wyszedłem - przyznał mistrz Europy.W konkursie, który był świetnym widowiskiem i bardzo emocjonował kibiców w Emirates Arenie, Wojciechowski pokonał 5,65 dopiero w trzeciej próbie, a 5,90 w drugiej, mając już jedną zrzutkę na 5,85. Jak sam przyznał, wiele ryzykował, ale nie miał nic do stracenia.— Grywam w pokera, ale nie jestem w tym dobry. Na dłuższej grze z kolegami nie wychodzę dobrze. Po 5,65 myślałem, że jest po wszystkim, bo oddałem już sześć skoków i sądziłem, że więcej nie dam rady. Jednak dałem. Skoki na 5,95 także były świetne. Aż trudno uwierzyć, że w konkursie miałem 15 prób i to te ostatnie były najlepsze – zaznaczył Wojciechowski.  Piotr Lisek: Ustąpić miejsca Pawłowi - to czysta przyjemnośćPiotr Lisek pogratulował wygranej Wojciechowskiemu i przyznał, że absolutnie nie czuje zawodu.– Oczywiście, że jestem zadowolony. Ustąpić miejsca Pawłowi - to czysta przyjemność. Konkurs był na najwyższym światowym poziomie. Aż jestem w szoku, że są to mistrzostwa Europy, a nie świata - mówił.Przyznał, że z Wojciechowskim nakręcają się wzajemnie do świetnego skakania, co obu wychodzi na dobre. Latem planuje nadal być w światowej czołówce i skakać jak najwyżej, bo tylko atakowanie wysokości ok. 6 metrów daje obecnie medale imprez mistrzowskich w tej konkurencji.Już cztery medale w GlasgowPolacy przed ostatnim dniem HME w Glasgow prowadzą w klasyfikacji medalowej. Poza tyczkarzami, zdobyli je - złote - Ewa Swoboda (AZS AWF Katowice) w biegu na 60 m oraz Michał Haratyk (KS Sprint Bielsko-Biała) w pchnięciu kulą.",,
Prezydent Duda: Polska gospodarka dalej będzie oparta na węglu,"– Jesteśmy na COP24 także po to, żeby mówić prawdę w sposób wolny od poprawności politycznej dyktowanej często przez obce interesy – powiedział we wtorek w Brzeszczach prezydent Andrzej Duda. Podkreślił zarazem potrzebę zrównoważonego rozwoju i zachowywania środowiska naturalnego dla przyszłych pokoleń.","Przemawiając podczas Akademii Barbórkowej Grupy Tauron Duda podkreślił, że polski przemysł wydobywczy i górnictwo stanowią „jeden z fundamentów polskiej gospodarki”, stanowią o bezpieczeństwie energetycznym kraju oraz są „w ogromnym stopniu” gwarancją jego suwerenności energetycznej.Nawiązał w tym kontekście do trwającej w Katowicach konferencji klimatycznej COP24. –Jesteśmy na niej, jesteśmy jej organizatorem, ale jesteśmy tam także po to, żeby mówić prawdę w sposób wolny od poprawności politycznej dyktowanej bardzo często przez obce - nie nasze, niepolskie – interesy – mówił prezydent.– Oczywiście jest kwestią niezwykle ważną rozwijanie naszego kraju pod względem gospodarczym, pod względem przemysłowym, jest sprawą absolutnie fundamentalną prowadzenie badań rozwojowych, wprowadzanie innowacji do naszej gospodarki, także w zakresie przemysłu wydobywczego, jak również i wykorzystania węgla dla energetyki – zaznaczył Duda. Jednocześnie jednak – dodał – „chcemy realizować niezwykle ważną zasadę zrównoważonego rozwoju”, która mówi, by działać „w taki sposób, aby w miarę możliwości w jak największym stopniu zachować otaczające nas środowisko, przede wszystkim środowisko naturalne, dla przyszłych pokoleń”.– Nie będę tutaj debatował ani dyskutował z naukowcami, jaki jest rzeczywisty wpływ człowieka na otaczający nas świat, przede wszystkim myślę tutaj o klimacie. Ale jedno jest pewne: jeżeli możemy doprowadzić do tego, że mniejsze będziemy, jako ludzie, wywierali skutki na klimat i tą otaczającą nas rzeczywistość przyrodniczą, to ja powiem, to tym lepiej – przekonywał Duda.Wcześniej prezydent wręczył grupie górników odznaczenia za wzorowe, wyjątkowo sumienne wykonywanie obowiązków i długoletnią służbę. „Węgiel w Polsce jest i będzie”  – Dopóki ja pełnię w Polsce urząd prezydenta, nie pozwolę, by ktokolwiek zamordował polskie górnictwo – oświadczył prezydent Andrzej Duda. Podczas swojego wystąpienia prezydent Duda wskazał na jedną z proponowanych deklaracji szczytu klimatycznego COP 24 w Katowicach – Just Transition, mówiącej o „sprawiedliwym i solidarnym zmienianiu świata w sensie przemysłowym, po to, aby w jak największym stopniu oszczędzić klimat”. – To oznacza przede wszystkim uwzględnianie w tym wszystkim interesów społeczeństw, uwzględnienie interesów ludzi, miejsca pracy, dbałość o rodzinę, o to wszystko, co jest naszą codziennością – mówił. – To nie sztuka wszystko zlikwidować i zostawić ludzi bez pracy, zostawić państwo bez zaplecza i załamać gospodarkę – dodał. Prezydent tłumaczył, że istotne jest to, aby zmieniać gospodarkę w taki sposób, aby realizować zasadę zrównoważonego rozwoju, a jednocześnie dbać o interesy państwa i społeczeństwa w jak największym możliwym stopniu. W tym kontekście nawiązał do swojego poniedziałkowego wystąpienia podczas COP24 w Katowicach, kiedy mówił, że polska gospodarka w istotnym stopniu opiera się na węglu i że to się nie będzie zmieniało. – Ona nadal będzie się opierała na węglu, oczywiście będziemy realizować miksenergetyczny, będziemy realizować naszą strategię, ale węgiel w Polsce jest i będzie – podkreślił Duda. Dodał, że węgiel to największy skarb Polski i mamy jego największe zasoby w Europie. – Proszę się nie martwić, dopóki ja pełnię w Polsce urząd prezydenta, nie pozwolę na to, aby ktokolwiek zamordował polskie górnictwo – oświadczył prezydent Duda. „Górnictwo to podstawa naszej gospodarki, ale musi też być unowocześnione” – Górnictwo jest absolutnie branżą strategiczną, która stanowi fundament naszej gospodarki i musi być zachowana, ale oczywiście musi też być unowocześniana i reformowana – powiedział prezydent.– Jesteście państwo absolutnie branżą strategiczną, która stanowi fundament naszej gospodarki i musi być zachowana, aczkolwiek oczywiście musi też być unowocześniana i reformowana. To jest wielkie zadanie, żeby to robić w jak najbardziej mądry sposób – powiedział prezydent, który odwiedził kopalnię Brzeszcze.Jak podkreślił, trzeba „to robić w sposób pragmatyczny, działając tak, żeby z jednej strony zabezpieczyć interesy pracowników i ich rodzin, ale z drugiej strony trzeba to robić w sposób jak najbardziej ekonomicznie opłacalny, a także i bezpieczny dla środowiska”.– To wielkie zadanie ministra, bardzo trudne; to wielkie zdanie zarządów spółek, ale wierzę w to, że będą w stanie się z tego wywiązać – powiedział Duda.",,
"Po ustaleniach biznesmena z politykami PO, Grodzki zmienił zdanie ws. głosowania nad jego inwestycją [TAŚMY]","Szczecin, 8 października 2013 r. Szef klubu radnych PO, Tomasz Grodzki zapowiada: Nie poprzemy rozbudowy centrum handlowego Galaxy. Dzień później zainteresowany inwestycją biznesmen spotyka się u „Sowy” z najważniejszymi politykami PO – jest wściekły. „Radni z Platformy zachowują się ku**a jak dzieci we mgle, rozpie*****li całą koncepcję” – denerwuje się i instruuje, co mają teraz zrobić radni. – Po prostu trzeba to załatwić. Olgierd, będę tobie naprawdę bardzo wdzięczny – obiecuje Geblewiczowi biznesmen. Pięć dni później odbyła się sesja rady miasta – Grodzki dopilnowuje, żeby głosowanie nad zmianą planu zagospodarowania przestrzennego przebiegło po myśli biznesmena.","„Na życiorysie obecnego marszałka Senatu Tomasza Grodzkiego cieniem kładzie się sprawa ustawionego głosowania radnych PO w Szczecinie z czasów, kiedy Grodzki nie był jeszcze politykiem ogólnopolskim” – pisze tygodnik „Gazeta Polska”. Chodzi o centrum handlowe Galaxy. Szokujące nagranie ujawniające patologie w szczecińskiej Platformie Obywatelskiej ujawnili rok temu reporterzy TVP3 Szczecin i portalu tvp.info. Na nagraniach z rozmów w restauracji Sowa i Przyjaciele zarejestrowane zostało spotkanie z Krzysztofem K., w którym uczestniczyli m.in. marszałek województwa Olgierd Geblewicz i szczeciński poseł PO Bartosz Arłukowicz. Politycy planowali ustawienie głosowania dla biznesmena, który z kolei relacjonował im swoją wcześniejszą rozmowę ze Stanisławem Gawłowskim. Tygodnik pisze, że dzień później doszło do spotkania w restauracji Sowa i Przyjaciele Krzysztofa K. ze spółki Echo Investment, należącej wtedy do miliardera Michała Sołowowa, z Olgierdem Geblewiczem, marszałkiem województwa zachodniopomorskiego i szefem szczecińskiej Platformy Obywatelskiej, a także z posłem PO, byłym ministrem zdrowia Bartoszem Arłukowiczem. Jak czytamy, rozmowa dotyczyła rozbudowy Galaxy.„Przedstawiciel właściciela Galaxy podpowiedział Olgierdowi Geblewiczowi, marszałkowi województwa, jak radni PO mogą wycofać się z blokowania jego rozbudowy: »Niech się pójdą wysrać, k*wa, w tym momencie«” – pisze tygodnik.Pięć dni później odbyła się sesja rady miasta. „Podczas niej radni PO zachowali się tak, jak wymagał tego od Arłukowicza i Geblewicza Krzysztof K. Tomasz Grodzki, szef szczecińskiego klubu radnych PO, powiedział, że do zmiany zdania przekonało jego i jego kolegów wystąpienie przedstawicieli spółki Echo Investment na sesji” – czytamy. Tygodnik cytuje Grodzkiego z sesji rady, gdzie powiedział, że wystąpienie to „było bardzo rzeczowe, przekonujące, zrobiło na nas wrażenie”.Trzy lata po rozmowach w restauracji Sowa i Przyjaciele Krzysztof K. został zatrzymany przez CBA. Prokuratura postawiła mu zarzuty korupcyjne. O patologiach w szczecińskiej Platformie pisaliśmy rok temu. Dziennikarze TVP3 Szczecin i portalu tvp.info dotarli do nagrań z rozmów w restauracji Sowa i Przyjaciele, także tej, w której uczestniczyli m.in. marszałek województwa Olgierd Geblewicz i poseł PO Bartosz Arłukowicz. Podczas rozmowy biznesmen Krzysztof K. mówił o sesji Rady Miasta Szczecina z 14 października 2013 r. Radni mieli głosować nad zmianą planu zagospodarowania przestrzennego działki po byłym hotelu Neptun, której właścicielem jest spółka Echo Investment. Jej szefem był wtedy K.– Powiedziałem dzisiaj Stachowi (Gawłowskiemu – red.); mówię: radni z Platformy zachowują się ku**a jak dzieci we mgle. Gdzie dwóch ch*i z PiS-u typu Hinc, ku**a i Duklanowski, i mówię oni robią tak. A radni z Platformy.. – mówi biznesmen na ujawnionym nagraniu.– Po prostu trzeba to załatwić. Wiesz Olgierd – mała, duża sprawa. Wiesz… Co ci będę mówił. Po prostu będę tobie naprawdę bardzo wdzięczny – mówił biznesmen, który prosił Geblewicza o wsparcie. Podkreślał, że radni Platformy nie są przekonani do tego pomysłu i być może kolejny raz sprawa zakończy się nie po jego myśli.Biznesmen Krzysztof K.: „Co to znaczy, że ku**a największy klub w tym mieście w radzie miasta daje się zmanipulować dwóm łysym chu**m ku**a z PiSu. O co tu chodzi? Krzystek stoi murem, on i jego klub. Czerwoni bracia nie cofną się ku**a ani pół kroku. Stopyra będzie głosował »za«. Jacyna, albo ją jutro przekonam po raz kolejny, że nie przyjdzie, wyjdzie z głosowania, albo będzie głosować przeciw pi**a jedna. Myślę, że wyjdzie. I zostaje w tej chwili ku**a Platforma. Ci którzy pier****li w drugą stronę, typu Tyszler, niech się wstrzymają, i chociaż kilku ludzi »za«. Ku**a jest okej”.",,
Chińczycy zdetronizowali Niemców. Chiny liderem pod względem wartości projektów PAIH,"Chińscy inwestorzy po raz pierwszy zdobyli pozycję lidera w kategorii wartości projektów obsługiwanych przez Polską Agencję Inwestycji i Handlu, detronizując przedsiębiorców z Niemiec – podała w we wtorek PAIH. Dodała, że pod względem liczby inwestycji pierwsze miejsce należy do USA.","Jak poinformowała Polska Agencja Inwestycji i Handlu, większość inwestycji, nad którymi pracuje PAIH stoi pod znakiem Chin. Zaznaczono, że Państwo Środka stało się największym inwestorem pod względem wartości aktualnie wspieranych projektów.Jak wskazano, nakłady przedsiębiorców z Państwa Środka wynoszą 1,11 mld euro, natomiast wydatki inwestycyjne (CAPEX) dotychczasowego lidera – Niemiec to 1,04 mld euro. Pod względem liczby projektów pierwsze miejsce nadal zajmują Stany Zjednoczone – niemal co trzecia inwestycja wspierana przez PAIH jest prowadzona przez przedsiębiorców zza Atlantyku (61 – o 10 więcej niż w analogicznym okresie ubiegłego roku). Ich wartość sięgnęła 993,4 mln euro. Na kolejnych pozycjach znalazły się Niemcy (21 projektów wobec 26), Japonia wraz z Wielką Brytanią (oba po 12 projekty względem siedmiu w ubiegłym roku). Od początku 2017 roku do połowy listopada wartość 53 sfinalizowanych przez PAIH projektów inwestycyjnych wyniosła 1,99 mld euro, czyli wzrosła z 1,2 mld euro w analogicznym okresie 2016 r. Prawie 60 tys. nowych miejsc pracy Dodano, ze Agencja prowadzi obecnie 185 inwestycji o łącznej wartości 5,7 mld euro. „Jeśli wszystkie zostaną zrealizowane, liczba nowych miejsc pracy sięgnie ponad 58 tys.” – czytamy w komunikacie. Według danych PAIH sektor usług nowoczesnych (BSS) pozostaje liderem wśród wspieranych przez Agencję bezpośrednich inwestycji zagranicznych. „Aktualnie w portfelu znajdują się 63 inwestycje z tej branży o wartości 144 mln euro” – zaznaczono. Na drugim miejscu, z 39 projektami, uplasował się sektor motoryzacyjny, który zanotował dwukrotny przyrost wartości w ciągu ostatnich 12 miesięcy (1,5 mld euro). Na trzecią pozycję awansowała branża badań i rozwoju (B+R) z 15 inwestycjami o wartości 14 mln euro. Najwięcej projektów zostało zrealizowanych w województwie dolnośląskim (16), mazowieckim (10) i małopolskim (osiem).",,
Franciszek: Starajmy się naśladować przykład bł. Hanny Chrzanowskiej,"Papież Franciszek powiedział podczas modlitwy „Do Królowej Niebios”, że beatyfikowana w sobotę w Krakowie Hanna Chrzanowska może być przykładem dla wszystkich. Ojciec Święty wyraził również zadowolenie z rozmów pokojowych na Półwyspie Koreańskim.","Podczas mszy na Placu św. Piotra papież w krótkiej homilii powiedział, że wierni powinni mieć odwagę naśladować Chrystusa i pomagać potrzebującym wszędzie: w pracy, w rodzinie, w życiu społecznym i politycznym. Podkreślił, że wszyscy są wezwani do świętości, której podstawą jest miłość i miłosierdzie.– Beatyfikowana Hanna Chrzanowska, wierna świecka, poświęciła swoje życie leczeniu chorych, w których widziała oblicze cierpiącego Chrystusa. Dziękujmy Bogu za świadectwo tej apostołki chorych i starajmy się ją naśladować – powiedział po modlitwie.Liczy na trwały dialogPapież przyznał również, że modli się o pozytywny efekt piątkowego spotkania przywódców obu państw koreańskich i o półwysep koreański wolny od broni atomowej. Wyraził nadzieję, że nawiązany dialog będzie miał charakter trwały i szczery.– Towarzyszę moją modlitwą pozytywnemu rezultatowi szczytu między-koreańskiego w miniony piątek oraz odważnym zobowiązaniom podjętym przez przywódców obu stron, aby podjąć drogę szczerego dialogu na rzecz Półwyspu Koreańskiego wolnego od broni jądrowej. Proszę Pana, aby nie zostały zawiedzione nadzieje na przyszłość pokoju i braterską przyjaźń, i mogła być kontynuowana współpraca, przynosząc dobre owoce ukochanemu narodowi koreańskiemu i całemu światu – dodał.",,
Ósma odsłona białego konwoju. Ciężarówki gotowe do odjazdu do Donbasu,"Kolejny, ósmy konwój z rosyjską pomocą humanitarną dla Donbasu jest już gotowy i czeka na pozwolenie odjazdu w kierunku Ukrainy. Według rosyjskich mediów, kolumna białych ciężarówek jest sformowana, a samochody załadowane.","Konwój dostarczy 1200 ton towarów, w tym żywność, artykuły pierwszej potrzeby, a także materiały budowlane – informowało wcześniej rosyjskie ministerstwo do spraw sytuacji nadzwyczajnych. Ciężarówki mają jeszcze dziś wjechać do ukraińskiego Donbasu przez przejście graniczne Donieck- Izwarino.  Pomoc humanitarna czy militarna?Ukraina oraz państwa zachodnie oskarżają Rosją o to, że pod pretekstem pomocy humanitarnej dozbraja separatystów, a z Donbasu wywozi m.in. wyposażenie zakładów przemysłowych i ciała zabitych rosyjskich żołnierzy.",,
Przyznano Orły Karskiego,"Profesor Richard Pipes i film „Pokłosie” zostali uhonorowani Orłami Jana Karskiego. Na ceremonii w Łazienkach Królewskich zabrakło amerykańskiego historyka, ale zaległe nagrody odebrali Lech Wałęsa i profesor Karol Modzelewski.","Producent „Pokłosia” Dariusz Jabłoński zapewnił, że jest dumny z nagrody dla tak trudnego filmu, poruszającego niewygodny dla Polaków temat. Jabłoński przypomina, że po raz pierwszy w historii nagrody trafiła ona do twórców filmu i cieszy się, że jego produkcja znalazła się w gronie takich osób jak Karol Modzelewski czy Lech Wałęsa.   Nagrodę dla filmu „Pokłosie” docenił także naczelny rabin Polski Michael Schudrich, który uważa, że uhonorowanie filmu Władysława Pasikowskiego było odważną decyzją.     Oprócz filmu „Pokłosie” Orłem Jana Karskiego wyróżniono także amerykańskiego historyka pochodzenia polsko-żydowskiego Richarda Pipesa. Naukowiec z Uniwersytetu Harvarda w USA został wcześniej odznaczony Krzyżem Komandorskim Orderu Zasługi.   Profesor Karol Modzelewski został uhonorowany tą nagrodą w 2012 roku.. Były prezydent Lech Wałęsa otrzymał ją rok wcześniej.   Orzeł Jana Karskiego przyznawany jest od 2000 r. Jego pierwszymi laureatami byli Jacek Kuroń oraz ksiądz Józef Tischner. Nagrodę otrzymali także między innymi Marek Edelman,Tadeusz Mazowiecki, Oriana Fallaci, Aleksander Kwaśniewski czy Michaił Gorbaczow.",,
Kosiniak-Kamysz z poparciem Tuska i całej opozycji? „To byłby koniec Platformy”,"Lider PSL Władysław Kosiniak-Kamysz wyraził gotowość startu w wyborach prezydenckich. W ocenie politologa prof. Rafała Chwedoruka, prezes ludowców nie ma obecnie szans w starciu z prezydentem Andrzejem Dudą. Jego szanse mogą jednak wzrosnąć, kiedy poprze go i Donald Tusk, i Platforma Obywatelska, ale też cała opozycja.","Rada Naczelna PSL podjęła w niedzielę uchwałę, w której stwierdza, że naturalnym kandydatem ludowców na prezydenta jest prezes partii Władysław Kosiniak-Kamysz. Zaapelowała też o prawybory w całej opozycji.  W rozmowie z portalem tvp.info politolog z Uniwersytetu Warszawskiego prof. Rafał Chwedoruk ocenił, że Kosiniak-Kamysz „na dzień dzisiejszy nie miałby szans w starciu z Andrzejem Dudą”. – By takie szanse miał, w polskiej polityce musiałoby się bardzo dużo zmienić. Pierwszym i podstawowym warunkiem musiałaby być absolutna jedność w tej materii całej opozycji – wskazał.  Jak dodał, w kontekście pierwszej tury wyborów oznacza to konieczność „niewystawienia przez Platformę Obywatelską swojej kandydatki, bo pewnie byłaby to Małgorzata Kidawa-Błońska”.   Ekspert stwierdził, że „trudno się spodziewać, by lider PSL nawet ze wsparciem Donalda Tuska pokonał kandydatkę PO, która może być kandydaturą dość atrakcyjną dla tej części elektoratu wahającego się między PO, a Lewicą”. – Wśród zwolenników lidera PSL bardzo wyraźnie słychać, że ich główny argument dotyczy tego, że w drugiej turze wyborów Kosiniak-Kamysz budziłby mniej negatywnych emocji niż inny kandydat związany z PO. Trudno odmówić pewnej racjonalności takiej kalkulacji. Mimo wszystko jest ona oparta na dość rachitycznych przesłankach. Lider PSL musiałby mieć formalne poparcie PO przed pierwszą turą – dodał Chwedoruk.  Dodał przy tym, że wizerunek „niezależnego polityka byłby więc wtedy trochę ograniczony”.   Politolog dodał, że w tle lidera PSL „widać Tuska”. – Dotyczy to wypowiedzi Tuska, w których wskazywał do poważnych ról w przyszłości lidera ludowców, ale też i słynnej konferencji jednego z liberalnych dziennikarzy, z mocno antyklerykalnym przesłaniem – wskazał. Chodzi o przemówienie Leszka Jażdżewskiego w Auditorium Maximum UW.",,
"„Odszedł wielki przyjaciel Polaków i wolnej, suwerennej Polski”. Sir Roger Scruton miał 75 lat","Uważany za jednego z największych współczesnych filozofów i myślicieli, brytyjski naukowiec i publicysta profesor sir Roger Scruton zmarł w wieku 75 lat. „Odszedł jeden z najważniejszych filozofów myśli konserwatywnej. Wielki Przyjaciel Polaków i wolnej, suwerennej Polski” – napisał prezydent Andrzej Duda, od którego w 2019 roku prof. Scruton otrzymał Krzyż Wielki Orderu Zasługi RP I Klasy.","Obejrzyj „Chuligan literacki”: Rozmowa z prof. Rogerem Scrutonem  Ubiegłoroczne odznaczenie Brytyjczyk otrzymał za wspieranie demokratycznych przemian w Polsce.  – Polacy stali się wolni dzięki wierze katolickiej, patriotycznym uczuciom wobec swojego kraju, ich poczuciu historii i odwadze, by stawić czoła strasznemu systemowi, który został im narzucony. I dali przykład światu – mówił, odbierając order.  Scruton w latach osiemdziesiątych wspierał opozycję antykomunistyczną w krajach Europy Środkowo-Wschodniej, w tym także w Polsce – poprzez organizację charytatywną „Jagiellonian Trust”, której był współzałożycielem.   Był także uhonorowanym Odznaką Rycerza Kawalera przez brytyjską królową Elżbietę II.  W 2016 roku na kongresie „Polska Wielki Projekt” za działalność na rzecz wizerunku Polski odebrał medal „Odwaga i Wiarygodność”.  Prezydent Duda wspominał wówczas zasługi profesora dla Polski jak i nowoczesnej myśli konserwatywnej na całym świecie. Podkreślał, że laureat jest jednym z największych filozofów i myślicieli współczesności.   Jak podkreślił teraz prezydent, Scruton był „wielkim przyjacielem Polaków i wolnej, suwerennej Polski”.",,
Rośnie poparcie dla największych partii,"PiS w górę (z 19 do 27 proc.), PO też rośnie (z 36 do 38 proc.). Ruch Palikota w dół (z 10 do 8 proc.), ziobryści na samym dole (2 proc.) – to wyniki ostatniego sondażu TNS OBOP dla „Gazety Wyborczej”.","Rekordowo wysoki jest zysk PiS – w ciągu tygodnia partia JarosławaKaczyńskiego urosła o 8 pkt. proc., do 27 proc. Notowania PiS falują, podkoniec listopada były na poziomie 24 proc., by spaść do 19 proc., a terazwzrosnąć.Do Sejmu weszłyby jeszcze trzy partie – Ruch Palikota, PSL i SLD. Zerowepoparcie mają PJN i Nowa Prawica.Badania dla gazety przeprowadziło TNS OBOP dla , 8-11 grudnia na próbie reprezentatywnej 980 osób.",,
„Nie czynić z Polski alergicznego na Rosję kraju UE”,"– Byłoby fatalnie, gdyby przy pomocy Rosji uczynić z Polski alergicznego na Rosję członka Unii Europejskiej  – mówił w TVP Info były prezydent Aleksander Kwaśniewski.","Aleksander Kwaśniewski stwierdził, że spotkanie Angeli Merkel i Donalda Tuska to ostatni apel przed niedzielnym referendum na Krymie.– Polska jest kompetentna w sprawach Ukrainy, może być istotnym partnerem. Mam nadzieję, że wobec scenariusza na Ukrainie, który widzę pesymistycznie, z tych rozmów Merkel Tusk wyjdziemy solidarni – mówił Kwaśniewski.– Konkret na dzisiaj jest taki, że to będzie ostatni apel, że jeżeli dojdzie do referendum, aneksji Krymu, to wtedy Unia Europejska podejmie wspólne decyzje i sankcje dotyczące Rosjan. Dzisiaj to ostatni zdecydowany akt werbalny w stosunku do Federacji Rosyjskiej: „Nie róbcie, tego co zamierzacie zrobić”, ale czy on będzie skuteczny, to szczerze w to wątpię” – wyjaśniał.Lepiej rozmawiać niż strzelać– Musimy być realistami, nie możemy formułować oczekiwań zbyt daleko idących. W NATO i UE się rozmawia, nie narzuca woli, ale te organizacje muszą być ostrożne, powściągliwe. To co obserwujemy dzisiaj, to jest dowód, że zarówno NATO jak i Unia chcą być aktywne, że analizują prawidłowo sytuację na Ukrainie. W tej chwili jest czas, żeby powściągnąć Rosję; to się nie uda, po niedzieli będziemy musieli działać po referendum. Tu nie ma nic nowego. Podobne działania były zastosowane co do republik bałtyckich – mówił. – Zawsze lepiej rozmawiać, niż strzelać. Myślę, że cały świat ma problem z prawdziwym planem strategicznym Putina. On chce mieć Ukrainę, żeby była częścią supermocarstwa. To co wydarzyło się na Majdanie było niespodziewane, tego Putin nie docenił. Mamy sytuację nową, którą próbuje odwojować – stwierdził Kwaśniewski.– Byłoby fatalnie, gdyby przy pomocy Rosji uczynić z Polski alergicznego członka Unii Europejskiej na Rosję. My mamy powody do szczególnego uczulenia, ale myślę, że Polska powinna działać na to, żeby wobec Ukrainy nie było polskiej polityki, ale polityka unijna – mówił. – Moim zdaniem cała Europa rozumie stopień zagrożenia. Dzisiaj to jest dzień próby. W najbliższym otoczeniu grozi nam, mamy destabilizację wielkich państw. Weszliśmy w etap, który mówi jasno: albo mamy powtórkę z historii, albo coś, z czym trzeba się zmierzyć – dodał.Wejście do NATO zachęciło inwestorówOdniósł się też do 15-lecia naszego wejścia do NATO. – Wielkie szczęście się stało, że jesteśmy w NATO. Proszę sobie wyobrazić dzisiejszą sytuację, gdybyśmy nie byli w NATO. Jakie mielibyśmy poczucie bezpieczeństwa, jakie instrumenty w ręce. Ukraina była głównym tematem, spójność natowska jest jedną z odpowiedzi, którą możemy udzielić w tej sprawie. Obawiam się, że NATO jest traktowane jako element przeszłości, a nie teraźniejszości. Chodzi o to, żeby wyprowadzić z tego błędu. Uważam, że Obama ma istotną rolę do odegrania. Zwołanie szczytu NATO na szczeblu głów państw jest potrzebne. To pokazanie, że rozumiemy powagę sytuacji, że trzeba wymienić poglądy i trzeba podkreślić jedność sojuszu. Największą siłą sojuszu jest jedność. Gdy pokażemy, że ona jest dyskusyjna czy wątpliwa, to sami się osłabiamy. Wejście Polski do NATO otworzyło nam drzwi do Unii Europejski. Staliśmy się częścią klubu. To wejście również bardzo zachęciło inwestorów do wydawania pieniędzy w Polsce – mówił Kwaśniewski.",,
Margaret zawiesiła karierę,"Najpierw ogłosiła, że rozwiązuje swój międzynarodowy kontrakt, potem zrezygnowała ze współpracy ze swoim menagementem, a teraz powiadomiła, że zawiesza karierę. „Obiecuję wrócić, jak tylko poukładam wszystko w sobie i rzeczywiście odpocznę” – napisała gwiazda do fanów.","„Niestety ostatni rok okazał się bardziej kosztowny dla mojego zdrowia niż sama dopuszczałam to w swojej głowie. Zewnętrzny głos rozsądku wydał mi jednak jednoznaczne polecenie – kategoryczna i natychmiastowa przerwa od spraw zawodowych. W związku z tym nie mam wyboru i wyciszam się na jakiś czas, także tu w internecie” – napisała w opublikowanym w mediach społecznościowych oświadczeniu Margaret. Gwiazda zaznaczyła, że robi sobie przerwę od kariery, ale nie rezygnuje z muzyki.   „Obiecuję wrócić, jak tylko poukładam wszystko w sobie i rzeczywiście odpocznę” – dodała artystka.  Mijający rok był dla Margaret niezwykle pracowity. Piosenkarka wydała nowy album – „Gaja Hornby” i była też jurorką w programie „The Voice Of Poland”. Niedawno z powodów zdrowotnych zrezygnowała z kontraktu płytowego, który miał jej otworzyć drzwi do kariery za granicą, potem zakończyła współpracę ze swoim dotychczasowym menagementem.",,
Kraków: Majchrowski przegrywa z Kracikiem,"39,1 proc. poparcia dla kandydata PO Stanisława Kracika i o 2 punkty procentowe mniej (37,1 proc.) dla bezpartyjnego obecnego prezydenta Krakowa Jacka Majchrowskiego – to wstępne wyniki sondażu TNS OBOP przeprowadzonego na zlecenie TVP.","Wiadomo już, jeżeli wierzyć wstępnym wynikom, że w Krakowie w drugiej turze 5 grudnia zmierzą się dotychczasowy prezydent miasta Jacek Majchrowski i kandydat PO – Stanisław Kracik. Na trzecim miejscu uplasował się z 21-procentowym poparciem Andrzej Duda popierany przez PiS, natomiast za nim Piotr Boroń otrzymał 1,3 proc. głosów. Aktualny prezydent skomentował najnowsze wyniki wyborów samorządowych w następujących słowach –Ja się odwoływałem do mieszkańców i teraz też to czynię. Uważam, że trzeba się zastanowić czy chcemy mieć Polskę samorządowo-partyjną czy Polskę samorządową, czy decyzje maja zapadać w Warszawie czy w Krakowie, czy Platforma bądź PiS mają obsadzać urzędy czy mają je zajmować fachowi wykształceni urzędnicy?.  –Ja cały czas walczę, żeby sytuacja była klarowna, że my sami, jak mówi nazwa „samorząd” rządzimy, a nie zwierzchnia władza – dodał prezydent Krakowa. Prowadzący w krakowskich wyborach prezydenckich, Stanisław Kracik dziękował wyborcom za poparcie. –Myślę, że aktualne wyniki oznaczają, że mamy dobrą pozycję wyjściową do walki w drugiej turze. Mieszkańcy Krakowa dali Jackowi Majchrowskiemu czerwoną kartkę w pierwszej turze, a za tą kartką pójdzie usunięcie z boiska.   Pozostali kandydaci – Stanisław Żółtek zgłoszony przez Ruch Wyborców Janusza Korwin-Mikkego oraz Stanisław Gniadek z komitetu „Sprawiedliwy Kraków”-uzyskali poniżej 1 proc.głosów.Frekwencja w Krakowie wyniosła 44,2 proc.",,
Poznamy nową gwiazdę młodej polskiej sceny muzycznej. Ruszyła 3. edycja The Voice Kids,"Na polską scenę muzyczną wkroczyło nowe pokolenie utalentowanych wokalistów. Z pewnością przyczynił się do tego program The Voice Kids emitowany w TVP. Wśród uczestników dotychczasowych edycji były m.in. Roksana Węgiel i Viki Gabor, które zwyciężyły kolejne edycje Eurowizji dla dzieci. W środę został wyemitowany pierwszy i drugi odcinek 3. edycji The Voice Kids. Kolejne odcinki show będzie można oglądać w soboty o 20.05 na TVP2.",,,
Kontrowersyjny rurociag przez święte tereny Siuksów ma zielone światło,Amerykański sędzia odrzucił wniosek o wstrzymanie budowy kontrowersyjnego ropociągu. Przeciwko budowie rurociągu Dakota Access Pipeline protestuje ponad 200 indiańskich plemion oraz grup środowiskowych.,"Rurociąg ma przebiegać przez wiejskie tereny stanu Północna Dakota, niedaleko ziem, które przez członków plemienia Siuksów są uznawane za święte. Mający kosztować 3,7 miliarda dolarów rurociąg będzie przebiegał przez cztery stany i ma mieć około 1900 kilometrów długości. Sędzia James Boasberg zasądził, że Korpus Inżynieryjny amerykańskiej armii „prawdopodobnie” zastosował się do prawa federalnego, kiedy wydawał pozwolenia na budowę firmie Energy Transfer Partners z Teksasu, która prowadzi budowę rurociągu.",,
Prezydent Duda w „Bildzie”: Polska i Niemcy to wzór pojednania,"Prezydent Andrzej Duda oświadczył w rozmowie z dziennikiem „Bild”, że Polska i Niemcy są wzorem pojednania. Zaznaczył jednocześnie, że reparacje za zniszczenia, dokonane przez Niemcy podczas II wojny światowej, to kwestia odpowiedzialności i moralności.","„Reparacje to kwestia odpowiedzialności i moralności. Wojna o której dziś mówimy, spowodowała w Polsce ogromne straty” – przypomniał prezydent RP w rozmowie, która ukazała się w sobotnim wydaniu najpoczytniejszego niemieckiego dziennika oraz na jego stronie internetowej. Dodał, że już prezydent Lech Kaczyński zlecił „opracowanie raportu, z którego jasno wynika, że straty te nie zostały nigdy wyrównane”.Andrzej Duda wyraził przekonanie, że zostanie znalezione rozwiązanie tego problemu. Podkreślił, że II wojna światowa i jej skutki skończyły się dla Polski tak naprawdę dopiero w 1989 roku. „Dziś mogę całym sercem powiedzieć: Polska jest wolna. Nigdy nie zapomnieliśmy historii. Ale Polska i Niemcy całkowicie się pojednały. Jesteśmy przykładem dla innych narodów. Powstało partnerstwo i przyjaźń, która nie ma sobie równych” – oznajmił prezydent.Jest to, jego zdaniem, zasługa Kościoła katolickiego, polityki Willego Brandta, Helmuta Schmidta i Helmuta Kohla, ale też zaangażowanie zwykłych Niemców, którzy popierali „Solidarność” i przysyłali do Polski paczki.Andrzej Duda uzmysławia czytelnikom „Bilda”, jak ogromną katastrofą dla Polski była II wojna światowa. Przerwała ona szybki rozwój gospodarczy, pozostawiła zgliszcza miast. Zginęło 6 mln obywateli Rzeczypospolitej. „Wyzwolenie” przez Sowietów oznaczało kolejną niewolę, oderwanie Kresów i wypędzenie z domów milionów osób, które musiały się udać na Zachód - na tereny, które przypadły Polsce po 1945 r. „Staliśmy się państwem satelickim sowieckiego imperium - jeńcami komunizmu. Chociaż zawsze odważnie walczyliśmy po dobrej stronie. Podczas wojny, ani rząd, ani polska elita nie kolaborowała. Ani z Hitlerem, ani ze Stalinem. A mimo to zostaliśmy gorzko ukarani. Członkowie armii państwa podziemnego, którzy walczyli o prawdziwie wolną Polskę, aż do lat 60. byli prześladowani, więzieni i mordowani przez reżim komunistyczny” – mówi prezydent Andrzej Duda.",,
Szybka reakcja ministra sportu w sprawie pomocy dla Agaty Wróbel,„Zagospodarujemy ją zawodowo w obszarze sportu. Czekam na kontakt” – tak na Twitterze minister sportu i turystyki Witold Bańka zwrócił się do polskiej sztangistki Agaty Wróbel. Dwukrotna medalistka igrzysk olimpijskich zmaga się z problemami finansowymi i zdrowotnymi.,Minister sportu i turystyki Witold Bańka zaproponował Agacie Wróbel pracę w Centralnym Ośrodku Sportu bądź na Stadionie Narodowym w Warszawie.,,
"Fake news prof. Hartmana. „Totalna kompromitacja”, „słowo »przepraszam« byłoby na miejscu”","– Myślę, że mógł się pomylić – stwierdziła w programie „Strefa starcia” dziennikarka Dorota Kania, komentując post profesora Jana Hartmana, który opublikował na Facebooku zdjęcie z Sejmu RP z komentarzem wskazującym, że Jarosław Kaczyński głosował za odwołaniem rządu Jana Olszewskiego. – To pokazuje też ignorancję. Ludzie, którzy są takimi ignorantami, są guru i są przedstawiani jako eksperci i pyta się ich o najważniejsze rzeczy – dodała dziennikarka.","– Rzeczywiście słowo przepraszam byłoby na miejscu. Wydaje mi się, że jeżeli takie dementi się pojawiło, to tutaj nie było celem puszczenie „fake newsa”, tylko rzeczywiście pokazanie swojej ignorancji – stwierdził z kolei radny Jarosław Kaczyński z Nowoczesnej, który podkreślił, że prof. Hartman w kolejnym poście zauważył, że zdjęcie nie było wykonane podczas głosowania nad odwołaniem rządu premiera Olszewskiego.Posłanka Kukiz’15 Agnieszka Ścigaj stwierdziła, że ten błąd, czy też fake news, nie robi na niej dużego wrażenia. – Nie widziałam tego. Nie śledzę na bieżąco tweetów ani informacji p. prof. Hartmana po jego kontrowersyjnych wypowiedziach dotyczących kazirodztwa (…) Dla mnie to nie jest żaden autorytet, nie biorę sobie za bardzo do serca jego publicznych informacji – stwierdziła posłanka Kukiz’15.  Z opinią redaktor Kani zgodził się sekretarz stanu w KPRM, poseł PiS Łukasz Schreiber. – Patrząc na to środowisko, to sobie wyobrażam, że mogło to być wynikiem ignorancji. Zgadzam tu się z panią redaktor. Przecież posłowie Nowoczesnej po dwóch latach nie wiedzieli, jak się głosuje – stwierdził minister w Kancelarii Prezesa Rady Ministrów. Łukasz Schreiber zaproponował jednak, by nie rozwodzić się nad postem profesora Hartmana, tylko wspomnieć dokonania zmarłego niedawno b. premiera Jana Olszewskiego.– Mam wrażenie, że często tylko poprzez pryzmat 4 czerwca i tej fatalnej „nocnej zmiany” mówimy o nim, a tymczasem to była postać naprawdę niezwykle wyjątkowa – stwierdził Schreiber, wymieniając również długą historię walki śp. Jana Olszewskiego z systemem komunistycznym o niepodległą Polskę.",,
Nord Stream „przede wszystkim projektem antyeuropejskim”,"– Gazociąg Nord Stream 2 jest projektem wymierzonym w solidarność energetyczną Unii Europejskiej – powiedział prezydencki minister Krzysztof Szczerski. W ten sposób szef kancelarii prezydenta skomentował informację o tym, że Niemcy jako pierwszy kraj wydały wszelkie potrzebne zezwolenia na rozpoczęcie budowy na swych wodach terytorialnych i ekonomicznych gazociągu Nord Stream 2.","Krzysztof Szczerski w programie Minęła 20 w TVP Info  zaznaczył, że jest to dla Niemiec „interes ekonomiczny i interes polityczny” w polityce energetycznej Europy. Podkreślił, że jest on „silniejszy niż jakiekolwiek inne elementy solidarności europejskiej”. – My o tym mówiliśmy, że Nord Stream nie tylko jest projektem politycznym, ale przede wszystkim jest projektem antyeuropejskim, dlatego że zaburza on wszystko to, co kiedyś głoszono jako idee Unii Europejskiej – podkreślił Krzysztof Szczerski. Niemiecki Federalny Urząd Żeglugi i Hydrografii poinformował o wydaniu zgody na budowę gazociągu Nord Stream 2 w wyłącznej strefie ekonomicznej Niemiec na Bałtyku. Kończy to procedurę pozyskiwania w Niemczech zezwoleń na budowę tego gazociągu. Menadżer do spraw pozwoleń konsorcjum Nord Stream 2 Jens Lange powiedział, że w niemieckiej strefie budowa rozpocznie się już w maju. Gazociąg ma być gotowy do końca przyszłego roku.Wcześniej podobne zezwolenie dotyczące niemieckich wód terytorialnych wydał Urząd Górniczy w Stralsundzie. Z prawnego punktu widzenia niemieckie decyzje oznaczają, że pomimo wielu protestów rosyjsko-niemieckie konsorcjum uzyskało prawo do rozpoczęcia budowy drugiej nitki gazociągu w obszarze niemieckich wód. Przedstawiciele Nord Stream 2 oczekują, że w ciągu najbliższych miesięcy analogiczne zgody otrzymają z Rosji, Finlandii, Szwecji i Danii. W uzasadnieniu swojej decyzji niemieccy urzędnicy napisali, że Nord Stream 2 pomoże załatać lukę w przyszłych dostawach gazu do Europy i zwiększy konkurencję na rynku gazowym. Budowie gazociągu sprzeciwiają się Polska, Ukraina i kraje bałtyckie. Nord Stream 2 zwiększyłby bowiem przesył gazu bezpośrednio z Rosji do Niemiec.",,
Ukraińcy rozpoczęli śledztwo w sprawie wizyty Korwin-Mikkego na Krymie,Prokuratura ukraińskiej Autonomicznej Republiki Krym rozpoczęła dochodzenie w sprawie grudniowej wizyty polskiego europosła Janusza Korwin-Mikkego na okupowanym przez Rosję półwyspie. Polityk jest podejrzewany „o nielegalne przekroczenie granicy z zamiarem zaszkodzenia interesom państwa”.,"O rozpoczęciu śledztwa informuje portal Ukraińska Prawda. Do wizyty na Krymie polskiego posła do Parlamentu Europejskiego doszło na początku grudnia. W czasie pobytu na odebranym Ukrainie półwyspie spotkał się m.in. z samozwańczymi władzami Krymu, a jego wizyta została wykorzystana przez prorosyjską propagandę. „Wysoce nieodpowiedzialna wizyta”Polskie MSZ ostro skrytykowało wizytę Korwin-Mikkego, określając ją w oficjalnym komunikacie jako „wysoce nieodpowiedzialną”. Podkreślono, że polityk nie otrzymał od władz w Kijowie pozwolenia na wjazd na półwysep, co według ukraińskiego prawa jest przestępstwem. Rosja przejęła kontrolę nad Krymem prawie dwa lata temu, po odsunięciu od władzy prezydenta Ukrainy Wiktora Janukowycza. Półwysep stał się formalnie jedną z republik wchodzących w skład Federacji Rosyjskiej. Ukraina i państwa zachodnie uznają region za terytorium okupowane.",,
"Mazurek: Prezes Kaczyński mówił, że nie będzie „świętych krów”","Prezes PiS Jarosław Kaczyński wielokrotnie mówił, że nie będzie „świętych krów”, wszyscy wobec prawa są równi bez względu na legitymacje i sympatie polityczne – tak rzeczniczka PiS Beata Mazurek odniosła się w poniedziałek do informacji o zatrzymaniu m.in. b. rzecznika prasowego MON Bartłomieja M.","CBA potwierdziło w poniedziałek rano, że zatrzymało 6 osób w śledztwie dotyczącym doprowadzenia PGZ S.A. do niekorzystnego rozporządzenia mieniem znacznej wartości i sprowadzenia bezpośredniego niebezpieczeństwa wyrządzenia znacznej szkody majątkowej. Wśród zatrzymanych jest były szef gabinetu politycznego MON Bartłomiej M., były członek zarządu spółki PGZ S.A. Radosław O., były poseł Mariusz Antoni K., a także trzej byli pracownicy MON oraz spółki PGZ. Informację tę pierwsze podało TVP Info.„Prezes Jarosław Kaczyński wielokrotnie mówił, że nie będzie świętych krów. Wszyscy wobec prawa są równi bez względu na legitymacje i sympatie polityczne” – napisała na Twitterze Mazurek.",,
Los Ukrainy zależny m.in. od Kwaśniewskiego,"Niekorzystny dla Ukrainy raport wysłanników PE, Aleksandra Kwaśniewskiego i Pata Coxa, może doprowadzić do problemów z podpisaniem umowy stowarzyszeniowej Ukraina-UE – uważa przewodniczący komisji spraw zagranicznych Parlamentu Europejskiego Elmar Brok.","Brok zabrał głos w tej sprawie w sobotę podczas konferencji Jałtańskiej Strategii Europejskiej, stowarzyszenia działającego na rzecz integracji europejskiej Ukrainy.",,
"Północnokoreańskie pociski mogą sięgnąć USA, ale nie będą celnie trafiać","Korea Płn. nie zagraża USA celnym atakiem rakiety balistycznej, chociaż koreańskie pociski obejmują zasięgiem Stany Zjednoczone - poinformował we wtorek wiceszef kolegium szefów sztabów amerykańskich sił zbrojnych generał Paul Selva.","– Nie wierzę, że test rakietowy z 4 lipca dowiódł, że dysponują możliwością celnego ataku na terytorium USA – oświadczył Selva komisji senackiej.  Jednocześnie generał przyznał, że Korea Płn. „posuwa się szybko w rozwoju programu międzykontynentalnego pocisku balistycznego (ICBM)”. Podkreślił jednak, że Pjongjang nie dysponuje odpowiednim rakietowym systemem naprowadzania.– Zdaniem ekspertów Korea Płn. musi jeszcze pokazać zdolność do sterowania i kontroli – zaznaczył. „Możemy uderzyć w każde miejsce na świecie” Korea Płn. ogłosiła 4 lipca, że przeprowadziła pierwszą udaną próbę ICBM. Telewizja państwowa zaznaczyła, że Korea Płn. jest „silną potęgą jądrową” i posiada „bardzo potężny ICBM, który może uderzyć w każde miejsce na świecie”. Podczas „historycznego” testu nowa rakieta Hwasong-14 po 39 minutach lotu spadła do Morza Japońskiego w wyłącznej japońskiej strefie ekonomicznej.Jak odnotowała agencja Reutera, w ocenie niektórych ekspertów nowy pocisk ma zasięg ponad 8 tys. km. Oznacza to, że mógłby dolecieć do obszaru USA.",,
"„Ks. Macha pokazał, że nasze postawy muszą być trwałe, a nie chwiejne”","– Ten młody kapłan współpracujący ze studentami, klerykami może być  w dzisiejszych czasach wzorem, jak być wiernym do końca, w sposób bezkompromisowy. Trzeba stać przy tym wszystkim, do czego zostaliśmy powołani. Że nasze postawy muszą być trwałe, a nie chwiejne – mówił ks. Damian Bednarski, postulator procesu beatyfikacyjnego ks. Jana Machy.","Papież Franciszek zaaprobował dekret o męczeństwie ks. Jana Machy (1914-42), działacza ruchu oporu zamordowanego przez Niemców w więzieniu w Katowicach. Został on ścięty na gilotynie.  Postulator procesu beatyfikacyjnego ks. Damian Bednarski wyjaśnił w TVP Info, że proces beatyfikacyjny trwał od sześciu lat.  W pracę nad dokumentem końcowym, tzw. positio, zaangażowani byli m.in. historycy. – Trybunał beatyfikacyjny na terenie diecezji katowickiej przesłuchał świadków mogących potwierdzić męczeństwo ks. Jana Machy – wyjaśnił. – W dokumencie jest także spis różnych znaków jego działania, jego wstawiennictwa przed panem Bogiem – powiedział postulator. Na końcu tego procesu postulator zbiera wszystko w jednym dokumencie - positio.   Ks. Bednarski pytany o postawę i wzór, jaki swoim życiem dawał ks. Macha, wskazał na jego młody wiek.",,
"Ewolucja, która zlikwiduje państwo polskie. „Taki kierunek musimy przyjąć”","– Jestem zwolennikiem Rzeczypospolitej Europejskiej, czyli odejścia od państw narodowych. Taki kierunek musimy przyjąć – oznajmił poseł klubu Platforma Obywatelska – Koalicja Obywatelska Krzysztof Mieszkowski.","W rozmowie z „Dziennikiem Gazetą Prawną” poseł Mieszkowski mówił o idei utworzenia „Rzeczypospolitej Europejskiej”.  Pytany, jak miałby wyglądać taki twór Mieszkowski wskazał, że „ta Republika Europejska miałaby nie tylko wspólną walutę, ale też wspólna armię, jednolitą politykę zagraniczną, prowadzoną przez ministra spraw zagranicznych, w ogóle wspólny rząd oraz prezydenta”.Zaznaczył, że „naturalnie takie państwo miałoby mieć przede wszystkim wspólną konstytucję”.Na stwierdzenie dziennikarza, że poseł takim wywodem „rysuje perspektywę likwidacji państwa polskiego” Mieszkowski stwierdził: „Jesteśmy dziś częścią UE i bylibyśmy w przyszłości częścią Rzeczypospolitej Europejskiej, tak jak województwo śląskie jest częścią Polski. Ślązacy, dopominający się o uznanie swego języka nie rezygnują z kultury polskiej”. Mieszkowski zapewnił, że taki projekt nie jest „rewolucją”, tylko „ewolucją na którą jesteśmy skazani”. – W tę stronę zmierza Europa, i nie widzę powodów, byśmy się z tego wycofali. To nie eliminuje podmiotowości każdego z nas – przekonuje. Pytany, czy w Sejmie przeszkadza mu krzyż odparł, że „oczywiście przeszkadza”. – Polska jest krajem światopoglądowo neutralnym, co jest zapisane w konstytucji – mówi. – Czuję się źle, bo nikt nie chroni uczuć świeckich. Dziś tylko wszyscy zastanawiają się nad ochroną uczuć religijnych – dodaje polityk. Dalej stwierdza, że „przestrzeń świecka jest karykaturyzowana przez biskupów i mamy do czynienia z groteską, gdy ktoś odstawia modły na asfalcie, jakimś kawałku autostrady”. – To niezgodne z elementarnym poczuciem przyzwoitości. Po tych drogach będą jeździć ludzie różnych wyznań. Dodał, że święcenie dróg przez biskupów jest niezgodne z konstytucją – oznajmia.Pytany, czy nie ma „skrajnych poglądów” poseł wskazał, że „absolutnie nie”. – Jestem skrajnie otwarty – ocenił.Na pytanie, czy można chodzić  w koszulkach ze swastyką poseł Mieszkowski odpowiedział, że „jeśli to deklaracja i dowód przywiązania do tradycji faszystowskich, to nie ma na to miejsca w przestrzeni publicznej”. Na pytanie o koszulkę z sierpem i młotem odparł: „czy uważa pan, że to równoważne znaki?”.",,
Kongres Polska Wielki Projekt. „Chcemy mówić o Polsce w kategorii przyszłej”,"W piątek w Warszawie rozpocznie się trzydniowy kongres Polska Wielki Projekt, którego celem jest stworzenie strategicznej wizji dla Polski na nadchodzące lata. W wydarzeniu wezmą udział m.in. premier Mateusz Morawiecki, prof. Ryszard Legutko, minister spraw zagranicznych Jacek Czaputowicz oraz zaproszeni goście z zagranicy.","Główną ideą kongresu jest debata nad „strategicznymi wyzwaniami rozwojowymi stojącymi przed Polską w najbliższych dekadach”. „Jesteśmy głęboko przekonani, że podstawową powinnością stojącą dziś przed ludźmi, którym leży na sercu dobro Polski i kolejnych pokoleń Polek i Polaków, jest stworzenie silnych ram przestrzeni politycznej, umożliwiających dyskusję o sprawach najwyższej wagi” – czytamy na stronie wydarzenia.– Z założenia naszego wielkiego patrioty Józefa Piłsudskiego: Polska będzie wielka albo nie będzie jej wcale. To cecha, która przyświeca kreatorom Kongresu Polska Wielki Projekt – powiedział w TVP Info Tomasz Matynia, współorganizator kongresu oraz dyrektor Centrum Informacyjnego Rządu.– Chcemy mówić o Polsce w kategorii przyszłej, dlatego w tym roku przyjmujemy hasło „perspektywa” – oznajmił.",,
"Pożegnanie Kornela Morawieckiego. „Nie umarłeś, tato. Żyjesz w nas”","Zakończyły się uroczystości pogrzebowe Kornela Morawieckiego. Twórca Solidarności Walczącej spoczął na Powązkach Wojskowych. Wcześniej w Katedrze Polowej Wojska Polskiego odprawiona została msza pogrzebowa. W uroczystościach, które mają charakter państwowy, uczestniczyli m.in. syn zmarłego premier Mateusz Morawiecki z rodziną, prezydent Andrzej Duda, premier Czech Andrej Babisz, marszałkowie Sejmu Elżbieta Witek i Senatu Stanisław Karczewski.","Nawiązał też do mowy inauguracyjnej, którą Kornel Morawiecki wygłosił na początku obecnej kadencji Sejmu. – Cztery lata temu pytałeś, czy zdołamy poprawić dolę mieszkańców kraju, czy wyrwiemy biednych z biedy, czy zdolnym i ambitnym damy przestrzeń do rozwoju, spełniania ich aspiracji. Czy przywrócimy cześć ludziom Solidarności – powiedział premier. – Tak drogi, może jeszcze nie wszystko, ale wiele zrobiliśmy. Zrobiliśmy duży postęp na drodze do tej umiłowanej, ukochanej, solidarnej Rzeczpospolitej. Twojej Rzeczpospolitej – podkreślił Morawiecki. Premier zaznaczył, że Kornel Morawiecki patrząc na „tę ojczyznę po odzyskaniu wolności” widział jej wielkie deficyty. – Do starego, tradycyjnego trójpodziału władz, tego monteskiuszowskiego radziłeś dodać władzę pieniądza, wielkich korporacji i władzę mediów. Mediów, które kreują, ale też często manipulują rzeczywistością – mówił Morawiecki. Premier dodał, że często spierał się z ojcem na temat tych korporacji, ale – jak zaznaczył – myśli, że miał on rację. – Patrząc na tę dzisiejszą współczesną rzeczywistość miałeś jeszcze jedno wielkie pragnienie, pragnienie jedności, pragnienie pojednania. Chciałeś, żeby w najważniejszych sprawach Polacy potrafili ze sobą rozmawiać, lepiej niż do tej pory. Ten duch jedności, chciałeś, żeby przyświecał naszym marzeniom, naszym działaniom. Zostawiłeś nas z tym zadaniem – oświadczył premier. Według Krawczyk Kornel Morawiecki „był wizjonerem i prekursorem zmian w naszej ojczyźnie, a wielu potem wypowiadało jego słowa jako swoje”.– Jeśli chodzi o sprawy zainteresowań Polską, to na pewno większość z nas jest z nim w jednej myśli – powiedziała podczas uroczystości siostra zmarłego, Zofia Krawczyk,– Kornel był wizjonerem i prekursorem zmian w naszej ojczyźnie, a wielu potem wypowiadało jego słowa jako swoje. Zaś on sam przez długie lata był na politycznej emigracji. Braciszku, byłeś i jesteś wielki i możesz o sobie powiedzieć „non omnis moriar” – zakończyła. Anna Morawiecka, córka zmarłego, nawiązała do słów, które ojciec napisał jej kiedyś w liście: „Człowiek nie umiera dopóki żyje to, co za życia stworzył”. – Powiedziałeś w jednym z wywiadów, że +Solidarność Walcząca+ jest twoim życiem wiecznym. Nie umarłeś, tato. Żyjesz w nas. Pięknie być twoją najstarszą córką, tato. Kocham cię. Spoczywaj w pokoju – powiedziała. – Kornel Morawiecki nie ukrywał, że chce obalenia władzy; chciał nie tylko wolności, ale i sprawiedliwości społecznej - mówili przyjaciele i współpracownicy zmarłego z Solidarności Walczącej”.Wojciech Myślecki podkreślił, że po wprowadzeniu stanu wojennego, Kornel Morawiecki „zarysował nie tylko szeroki program obalenia czerwonych i złotych tronów, ale równocześnie napisał otwarcie: my tej władzy nie chcemy, my tę władzę zamierzamy pozbawić władzy”.– Kilka lat po ciemnej nocy grudniowej uznałeś, że musimy pójść dalej, musimy wywalczyć sobie niepodległość, bo nikt nam jej nie da – mówił Andrzej Kołodziej. – Marzyliśmy o wolnej, niepodległej Polsce. Pokazałeś nam, jaką drogą iść do Polski naszych marzeń, do wolnej i niepodległej Polski, i doprowadziłeś nas do tego celu. W wolnej Polsce to też ci nie wystarczało. Marzyłeś o pełnej sprawiedliwości społecznej, o realizacji solidaryzmu społecznego: idei, o której marzyłeś przez lata, jeszcze w podziemiu – wspominał Kołodziej.Kornel Morawiecki, działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, zmarł w poniedziałek 30 września. Miał 78 lat.",,
Palikot i Siwiec chcą rozmawiać z Kwaśniewskim,"Janusz Palikot poinformował po poniedziałkowym
spotkaniu z Markiem Siwcem, że obaj chcą rozmawiać z b. prezydentem
Aleksandrem Kwaśniewskim o ewentualnym budowaniu ugrupowania, które miałoby
szansę na zwycięstwo w wyborach parlamentarnych.","Poniedziałkowe spotkanie, które odbyło się w obecności kamer w jednej zkawiarni przy Placu Konstytucji w Warszawie, to następstwo piątkowej decyzji Siwca o odejściu z SLD. Z inicjatywą rozmowy jeszcze w piątek wystąpił Palikot. Po spotkaniu lider RP poinformował, że obaj politycy chcą rozmawiać zKwaśniewskim. – Umówiliśmy się, że wspólnie wystąpimy do AleksandraKwaśniewskiego z prośbą o spotkanie i wzięcie udziału w debacie na temattego, czy z decyzji Marka Siwca można zbudować – wspólnie z Ruchem Palikota – perspektywę na 20-30-procentowe ugrupowanie, czyli na zwycięstwo w następnych wyborach parlamentarnych i na bardzo dobry wynik w wyborach doeuroparlamentu – podkreślił Palikot.Według niego formację taką można budować z Kwaśniewskim, Siwcem i być może „wieloma jeszcze innymi ludźmi, którzy byli lub wciąż są w SLD, a którzy nie zgadzają się z linią, którą przybrał (szef Sojuszu) Leszek Miller”. – W ciągu tych ostatnich kilku dni myśmy obydwaj – nie możemy oczywiście ujawniać nazwisk, bo to oni sami muszą zrobić przed kamerami – dostali bardzo wiele sygnałów, że różni ludzie chcą o tym rozmawiać. I ten okres kilku najbliższych dni będzie poświęcony tym spotkaniom – powiedział Palikot.   Jak dodał, chciałby, aby poszukiwanie nowej inicjatywy zyskało wsparciestworzonego przez Kwaśniewskiego Konwersatorium „Dialog i Przyszłość”. W jego ramach co miesiąc w siedzibie fundacji b. prezydenta Amicus Europae odbywają się debaty eksperckie na różne tematy. Palikot wyraził nadzieję, że do rozmowy z Kwaśniewskim dojdzie jeszcze przed świętami Bożego Narodzenia. Marek Siwiec poza Ruchem PalikotaMarek Siwiec na razie wykluczył wstępowanie do Ruchu. – Z przekładaniapieniędzy z kieszeni do kieszeni nie przybywa nikomu – ocenił. Jakpowiedział, chce natomiast doprowadzić do „dyskusji, która będzie promowałakorporacyjność, odważne myślenie o przyszłości”. Podkreślił, że na poniedziałkowe spotkanie przyszedł „bardzo zainteresowany, czym jest w tej chwili Ruch Palikota w środku i do czego zmierza”. Celem spotkania z Kwaśniewskim – według europosła – miałaby być dyskusja otym, co b. prezydent myśli o tej sytuacji, jakie  wskazywałby metody dotarcia do „kolejnych 20, czy 15 proc.” poparcia dla lewicy w Polsce. – Dla mnie (Kwaśniewski) jest naturalnym, atrakcyjnym, a wręcz fascynującym partnerem do rozmowy, a co z tego wyniknie - dopiero zobaczymy – mówił Siwiec. Odniósł się też do sobotnich słów Leszka Millera, że jeżeli powstałybywspólne listy Sojuszu z jakąś formacją polityczną przed wyborami doeuroparlamentu, to Siwiec by się na nich nie znalazł. – Nigdy nie powiem złego słowa na temat Leszka Millera, bo on zasługuje sobie na dobre słowo ze względu na to, co kiedyś zrobił i również na to, co zrobił w minionym roku dla SLD tyle, że stanęło i taka była przyczyna mojego odejścia – podkreślił.",,
Czterech Polaków na liście najczęściej cytowanych naukowców,Trzech polskich kardiologów oraz chemik znalazło się na prestiżowej liście rankingu „Clarivate Analytics 2019”. To zestawienie najczęściej cytowanych naukowców z niemal 60 krajów na całym świecie.,"Wśród 6216 nazwisk figurujących na liście „Clarivate Analytics” znajdują się nazwiska czterech polskich naukowców. To trzech wybitnych profesorów kardiologów: Piotr Ponikowski, Adam Torbicki oraz Michał Tendera. W rankingu znalazł się też zmarły w tym roku rektor Politechniki Gdańskiej, profesor nauk chemicznych, Jacek Namieśnik.Lista CA jest aktualizowana każdego roku i wyłania autorów publikacji, które poprzez swoją wartość są inspiracją oraz punktem wyjścia do powstania kolejnych prac naukowych. Jest podstawowym elementem jednego z najstarszych rankingów, jakim jest Academic Ranking of World Universities, który co roku wskazuje najlepsze uniwersytety z całego świata.Okazuje się, że w roku 2019 największą liczbą cytowanych naukowców może poszczycić się Uniwersytet Harvarda (203), Uniwersytet Stanforda (103) oraz Chińska Akademia Nauk (101).  Do czołówki państw, z których pochodzą najchętniej cytowani naukowcy, należą natomiast Stany Zjednoczone, Chiny i Wielka Brytania.",,
117 rosyjskich sportowców może występować pod neutralną flagą,"Międzynarodowe Stowarzyszenie Federacji Lekkoatletycznych udzieliło kolejnym 37 sportowcom z Rosji zgody na występy pod neutralną flagą. Oznacza to, że liczba zawodniczek i zawodników z tego kraju, którzy mają taki przywilej wzrosła do 117 osób.","W czerwcu IAAF po raz kolejny przedłużyło zawieszenie Rosji, które ma obowiązywać co najmniej do następnego posiedzenia, zaplanowanego w Dausze na kilka dni przed rozpoczynającymi się tam 27 września mistrzostwami świata.Zawieszenie federacji rosyjskiej związane jest z aferą dopingową, która wybuchła w grudniu 2014 roku, gdy niemiecka stacja telewizyjna ARD wyemitowała dokument „Tajemnice dopingu – Jak Rosja produkuje swoich zwycięzców”. Ukazano w nim praktyki tuszowania oraz manipulowania wynikami testów antydopingowych.Rosja została zawieszona przez Międzynarodowe Stowarzyszenie Federacji Lekkoatletycznych (IAAF) i wykluczona z udziału w ważnych wydarzeniach sportowych, w tym igrzyskach olimpijskich w Rio de Janeiro w 2016 roku, lekkoatletycznych mistrzostwach świata w Londynie i zimowych igrzyskach olimpijskich i paraolimpijskich w Pjongczangu, gdzie rosyjscy sportowcy mogli startować tylko pod neutralną flagą.Zawieszona wówczas została również Rosyjska Agencja Antydopingowa (RUSADA), po tym jak WADA ujawniła raport ujawniający kulisy „państwowego systemu dopingowego”, funkcjonującego w latach 2011-2015 za przyzwoleniem rosyjskich władz i przy pomocy służb specjalnych. We wrześniu 2018 roku WADA zdecydowała się przywrócić pełnię praw członkowskich rosyjskiej agencji pod pewnymi warunkami.",,
Przez wylesianie możemy stracić dziesiątki gatunków kaw,"Wylesianie, zmiany klimatu i związane z nimi rozprzestrzenianie się chorób sprawiły, że aż 60 proc. dzikich gatunków kawy zagrożonych jest wyginięciem – alarmują eksperci. Do banku nasion trafiła mniej niż połowa nasion tych roślin, co oznacza, że gdy wyginą już nigdy ich nie odzyskamy.","Serwis KopalniaWiedzy.pl zwraca uwagę, że dzikie gatunki kawy są ważnym źródłem materiału genetycznego dla gatunków uprawnych. Z powodu postępujących zmian klimatycznych stają się też coraz ważniejsze z punktu widzenia utrzymania upraw.– Jeśli popatrzymy na historię uprawy kawy, to co mniej więcej 40 lat musimy wykorzystywać różnorodność dzikich odmian do rozwiązania specyficznych problemów nękających uprawy – tłumaczy Aaron Davis z londyńskich Royal Botanic Gardens, główny autor badań.Eksperci przyjrzeli się wszystkim znanym 124 gatunkom kawy. Badali w naturze dziko rosnące rośliny i określali zagrożenia. Następnie każdy z gatunków przypisali do jednej z trzech grup. W pierwszej znalazły się cztery gatunki uprawne oraz blisko spokrewnione z nimi dzikie gatunki, w tej grupie jedynym zagrożonym gatunkiem była dzika Coffea arabica.Do drugiej grupy trafiły wszystkie afrykańskie gatunki kawy. Spośród 38 w niej ujętych, zagrożone są 23. W trzeciej grupie znalazły się pozostałe 82 gatunki, z czego 51 jest zagrożonych.",,
Sąd: działania marszałka Struka (PO) zbieżne ze stanowiskiem Federacji Rosyjskiej,"„Sąd oddalił powództwo marszałka (Mieczysława - red.) Struka z pomorskiej Platformy i potwierdził, że jego próby zablokowania przekopu Mierzei Wiślanej są zbieżne ze stanowiskiem Federacji Rosyjskiej” – poinformował Minister Gospodarki Morskiej i Żeglugi Śródlądowej, Marek Gróbarczyk.","Szef resortu gospodarki morskiej, który o orzeczeniu sądu poinformował na Twitterze, przyznał, że pozytywna z punktu widzenia realizacji inwestycji decyzja sądu zaskoczyła go. Wątpliwości pod adresem inwestycji, oficjalnie z troski o środowisko, zgłaszały właśnie władze Federacji Rosyjskiej.  Stworzenie nowej drogi wodnej wyeliminuje konieczność każdorazowego uzyskiwania zgody Rosji przez każdą jednostkę, która chce się przedostać z Zatoki Gdańskiej na Zalew Wiślany lub odwrotnie. – Tak się biznesu robić nie da – tłumaczył wcześniej na antenie TVP Info minister Gróbarczyk. Umowa w sprawie budowy kanału żeglugowego przez Mierzeję Wiślaną została podpisana w październiku 2019 r. Nowa droga wodna łącząca Zatokę Gdańską z Zalewem Wiślanym będzie kosztować 992 mln zł.",,
Unia Europejska nakłada nowe sankcje na Rosję. Wzywa do wstrzymania pożyczek dla Moskwy,"Przywódcy państw i rządów UE nałożyli nowe sankcje na Rosję w związku z kryzysem na Ukrainie. Na szczycie w Brukseli zwrócili się do Europejskiego Banku Inwestycyjnego, aby nie finansował nowych projektów w Rosji. Poprosili też KE o zawieszenie niektórych programów współpracy z Rosją.","„Rada Europejska zwraca się do Europejskiego Banku Inwestycyjnego ozawieszenie podpisywania nowych operacji finansowania w Federacji Rosyjskiej” – napisano we wnioskach. Postanowiono, że także w ramach Europejskiego Banku Odbudowy i Rozwojupaństwa członkowskie mają dążyć do wstrzymania nowych projektów z Rosją. Ponowana weryfikacja programów współpracy UE-Rosja Zgodnie z dokumentem, przywódcy zwracają się też do Komisji Europejskiej o„przeprowadzenie ponownej oceny programów współpracy UE-Rosja z myślą opodjęciu decyzji, w poszczególnych przypadkach, o zawieszeniu realizacjiunijnych programów współpracy dwustronnej i regionalnej”. Utrzymane mająjednak zostać projekty, które odnoszą się wyłącznie do współpracytransgranicznej i społeczeństwa obywatelskiego.Sankcje dla rosyjskich firm Unia ma rozważyć możliwość nałożenia sankcji na osoby i firmy, które „aktywnie udzielają materialnego i finansowego wsparcia dla rosyjskich decydentów, odpowiedzialnych za aneksję Krymu i destabilizację Ukrainy”. Według dyplomatów nowe sankcje mogą objąć np. te rosyjskie firmy, któreinwestują na zajętym przez Moskwę Krymie. Do końca lipca mają być gotowe konieczne akty prawne, a także lista osób ispółek, które zostaną objęte sankcjami wizowymi i finansowymi. CZYTAJ TAKŻE  Szczyt UE: najprawdopodobniej decyzja w sprawie kluczowych stanowisk dopiero w sierpniu",,
Debata? Kaczyński podejmuje rękawicę,"Temat – służba zdrowia. Termin – 3 marca. Jarosław Kaczyński odpowiada Donaldowi Tuskowi i twierdzi, że jest gotowy do merytorycznej dyskusji. Stanowisko premiera poznamy jutro. Dziś chęć udziału w debacie zgłosiły partie SLD i SP. Rzeczniczka rządu Małgorzata Kidawa-Błońska nie wykluczyła dyskusji w szerszym gronie, ale za 1,5 roku, przed wyborami parlamentarnymi.","Jutro ma się okazać, czy Donald Tusk stanie do debaty o służbie zdrowia z Jarosławem Kaczyńskim. Prezes PiS odpowiedział dziś na sobotnie wezwanie premiera. Powiedział, że debata może się odbyć 3 marca w Warszawie, w siedzibie Towarzystwa Lekarskiego przy ulicy Raszyńskiej. Dyskusja ma dotyczyć właśnie służby zdrowia, a wziąć w niej udział ma Jarosław Kaczyński, wraz ze swoimi ekspertami.  W debacie chcą też wziąć udział liderzy SLD i Solidarnej Polski. Rzeczniczka rządu Małgorzata Kidawa-Błońska nie wykluczyła dyskusji w szerszym gronie, ale dopiero przed wyborami parlamentarnymi.   Na debatę jedynie między Donaldem Tuskiem a Jarosławem Kaczyńskim nie zgadza się koalicyjne PSL. Według ludowców takie podejście ma dzielić polską scenę polityczną na pół i jest sprzeczne z podstawową zasadą demokracji, jaką jestpluralizm poglądów.  Gotowość do debatowania z premierem zgłasza szef SLD Leszek Miller, a na oficjalnej stronie Sojuszu znalazł się styczniowy list przewodniczącego partii do premiera na temat konieczności debaty nad stanem służby zdrowia.   Z kolei lider Solidarnej Polski, Zbigniew Ziobro, zadeklarował w poniedziałek, że jest gotowy do debaty z Tuskiem w zastępstwie Jarosława Kaczyńskiego. Wyraził nadzieję, że szef rządu „nie wymięknie i podejmie rękawicę”.  W sobotę Donald Tusk wezwał Jarosława Kaczyńskiego do debaty „twarzą w twarz” by - jak się wyraził –  „na serio porozmawiać o wyzwaniach dotyczących każdego bez wyjątku tematu” i „wyjaśnić wątpliwości dotyczące nowego programu PiS”.Tusk dodał, że od 2007 roku prezes Prawa i Sprawiedliwości „ucieka” przed debatą z nim.  W sobotę PiS przyjął program, w którym priorytetami są zdrowie, praca i rodzina. W części dotyczącej zdrowia program zakłada m.in. likwidację Narodowego Funduszu Zdrowia. Resort zdrowia - jak proponuje PiS - ma przygotowywać plan finansowania świadczeń łącznie z planem podziału środków na poszczególne województwa. PiS obiecuje też stworzenie sieci szpitali.",,
Srebrne Usta przyznane. Rzucanie kamieniami w dinozaury bezkonkurencyjne,"Była premier Ewa Kopacz została tegoroczną laureatką plebiscytu radiowej Trójki Srebrne Usta na najbardziej zaskakujące i zabawne wypowiedzi polityków. W środę w Warszawie nagrodzono jej wypowiedź o rzucaniu „przez miesiąc, dwa miesiące” kamieniami w dinozaury. Wśród nagrodzonych znaleźli się także Joanna Scheuring-Wielgus i Ryszard Petru.","Srebrne Usta to plebiscyt już po raz 23. prowadzony przez Program 3 Polskiego Radia, którego uczestnicy wybierają najbardziej zaskakującą i zabawną wypowiedź osoby z polskiej sceny politycznej z 2018 i początku 2019 r. Tym razem Trójka sięgnęła po monologi i stwierdzenia nie tylko z roku minionego, ale również bieżącego – stąd „plus” w nazwie tegorocznego plebiscytu – „Srebrne Usta 2018 Plus”.Podczas uroczystej gali, która odbyła się w Studiu Muzycznym Polskiego Radia im. Agnieszki Osieckiej, główną nagrodą uhonorowana została była premier Ewa Kopacz. Wiceszefowa PO pod koniec stycznia była gościem Agnieszki Burzyńskiej w programie „Fakt Opinie” (fakt24.pl). Wypowiedziała się na temat wyników sondażowych PO, które nie umacniają się pomimo kłopotów PiS-u związanych z tzw. taśmami Kaczyńskiego.– Przypomnę trochę strasznie dawne czasy. To wtedy, kiedy jeszcze dinozaury były, a ludzie nie mieli żadnych strzelb, nie mieli żadnej broni nowoczesnej, która pozwoliłaby je zabić. Wie pani, co robili? Rzucali kamieniami w tego dinozaura. Wiadomo, że od jednego rzucenia tym kamieniem na pewno nie padł. Ale jeśli przez miesiąc, dwa miesiące rzucali tymi kamieniami, to go na tyle osłabili, że mogli go pokonać. Więc presja ma sens – dowodziła Kopacz.Drugie miejsce w głosowaniu słuchaczy Trójki zajęła Joanna Scheuring-Wielgus z Teraz!, a trzecie szef tej partii Ryszard Petru. Ówczesna posłanka Nowoczesnej 15 kwietnia 2018 r. w programie Polsat News powiedziała: „I proszę mi nie wciskać tutaj dziecka z kąpielą do brzucha i proszę mi nie wmawiać, że ja coś powiedziałam”. Likwidacja handlu w niedzielęZ kolei Petru w wypowiedzi dla dziennikarzy w grudniu 2018 r. wytłumaczył swoje spóźnienie takimi słowami: „Przepraszam bardzo, że państwo czekali, ale z 15 minut zajęło mi, zanim znalazłem wolne miejsce na parkingu w galerii (handlowej). I taka sytuacja będzie się niestety powtarzała. Te tłumy w sklepach, które są przed świętami, pokazują, że Polacy potrzebują mieć taką możliwość, aby robić zakupy w niedzielę. W związku z tym wydaje mi się, że optymalnym byłoby, gdyby hasłem całej zjednoczonej opozycji w nadchodzących wyborach była likwidacja handlu w niedziele”.Poza laureatami o tytuł „Srebrnoustych 2018 Plus” rywalizowało jeszcze siedmiu kandydatów: Robert Biedroń, Tadeusz Cymański, Grzegorz Długi, Kamila Gasiuk-Pihowicz, Władysław Kosiniak-Kamysz, Paweł Kukiz i Marek Kuchciński. Na wybrane wystąpienie można było głosować od 21 marca do 14 kwietnia. Wypowiedzi wszystkich polityków można posłuchać na stronie: srebrneusta.polskieradio.pl. Srebrne Usta to plebiscyt Programu 3 Polskiego Radia, w którym słuchacze wybierają niebanalne wypowiedzi polskich polityków. Został zainicjowany w 1992 r. przez dziennikarkę Trójki Beatę Michniewicz. Myślą przewodnią plebiscytu jest przysłowie: „Mowa jest srebrem, a milczenie złotem”.",,
"MSZ Ukrainy: Rosja wykorzystuje sytuację Katalonii, wspiera siły destabilizujące Europę",Rosja chce wykorzystać sytuację w Katalonii do osłabienia Europy – oświadczył szef ukraińskiego MSZ na spotkaniu z hiszpańskim ministrem spraw zagranicznych. Pawło Klimkin zapewnił Alfonso Dastisa o ukraińskim poparciu hiszpańskiej polityki wewnętrznej.,"Szef ukraińskiej dyplomacji mówiąc o sytuacji wokół Katalonii wyraził opinię, że to Rosja wspiera w Europie siły, które dążą do destabilizacji. Jego zdaniem Moskwa próbuje też przedstawić światu fałszywy obraz katalońskiego separatyzmu. Jak podkreślił, Rosja stara się wykorzystać te wydarzenia, aby wypracować fałszywą logikę tego, co się odbywa w Europie.Według szefa ukraińskiego resortu dyplomacji Rosja chce postawić znak równości między jej bezprawną okupacją Krymu i tym, co się dzieje w Katalonii. Pawło Klimkin dodał, że na Ukrainie nie mamy do czynienia z separatyzmem, ale z agresją Rosji. Ukraiński szef MSZ zaznaczył, że Ukraina popiera działania hiszpańskiego rządu skierowane na zachowanie ładu konstytucyjnego i poszanowania prawa. Hiszpański szef dyplomacji odnosząc się do słów Pawła Klimkina podkreślił, że zarówno sytuacja w Katalonii jak i na Krymie oraz w Donbasie stanowią zagrożenie dla integralności obu państw.",,
„Jarosław Kaczyński będzie bardzo mocno obecny w kampanii samorządowej”,"– Na pewno prezes PiS Jarosław Kaczyński będzie bardzo mocno obecny podczas tej kampanii wyborczej jako lider naszego obozu, ponieważ te wybory samorządowe są niezwykle ważne - powiedział premier Mateusz Morawiecki.","– Na pewno pan Jarosław Kaczyński będzie bardzo mocno obecny podczas tej kampanii jako lider naszego obozu, ponieważ ta kampania i te wybory są niezwykle ważne. One potwierdzą możliwość dalszego zmieniania Polski, naprawy Rzeczypospolitej na poziomie samorządu terytorialnego – powiedział premier Morawiecki w Polsat News.Szef rządu zaznaczył, że tegoroczne wybory samorządowe są ważne dlatego, że na poziomie samorządu od lat rządzi Platforma Obywatelska lub Platforma z PSL.– My patrzymy w przyszłość, nie chcemy jakichś wielkich rozliczeń, koncentrować się na przeszłości. Patrzymy przede wszystkim na to, co można zrobić dla mieszkańców w zakresie demokracji bezpośredniej, czyli respektowania różnego rodzaju budżetów samorządowych, budżetów lokalnych, budżetów partycypacyjnych, ale również gospodarki wodno-ściekowej, kanalizacyjnej – powiedział premier. Wśród tych zadań wymienił również budowę dróg lokalnych.– To są oczywiście te tematy, na które zdecydowanie stawiamy i wiemy, że one przede wszystkim interesują ludzi w gminach – podkreślił szef rządu.",,
Papież Franciszek: Bez wspominania Holokaustu godność człowieka będzie martwą literą,"Wspominanie Holokaustu jest konieczne – powiedział papież Franciszek delegacji rabinów z Kaukazu. Jego zdaniem, jeśli ludzkość nie wyciągnie lekcji z najczarniejszych stron historii, „godność człowieka pozostanie martwą literą”.","– Chrześcijanin nie może być antysemitą – mówił papież, który na audiencji przyjął delegację rabinów Światowego Kongresu Żydów z Gór Kaukazu, pochodzących z kilku krajów. Była to pierwsza ich wizyta w Watykanie.W przemówieniu Franciszek przywołał swe spotkanie ze społecznością żydowską 23 września w Wilnie na Litwie w dniu 75. rocznicy likwidacji tamtejszego getta.– Modliłem się przed pomnikiem ofiar Holokaustu i prosiłem Najwyższego, by pocieszył swój lud. Wspominanie Holokaustu jest konieczne, aby z przeszłości pozostała żywa pamięć – oświadczył.Papież przestrzegł: „Bez żywej pamięci nie będzie przyszłości, bo jeśli z najczarniejszych kart historii nie nauczymy się nie popełniać tych samych błędów, godność ludzka pozostanie martwą literą”. – Za kilka dni, 9 listopada, minie 80 lat od tzw. nocy kryształowej, kiedy zniszczono wiele żydowskich miejsc kultu, także z zamiarem wykorzenienia tego, co w sercu człowieka i ludu jest absolutnie nienaruszalne: obecności Stwórcy – stwierdził.– Kiedy zechciano zastąpić Dobrego Boga bałwochwalstwem władzy i ideologią nienawiści, doszło do szaleństwa zagłady ludzi. Dlatego wolność religijna jest najwyższym dobrem, które trzeba chronić, fundamentalnym prawem człowieka, bastionem przeciwko totalitarnym żądaniom – dodał papież.Franciszek położył nacisk na to, że zawsze podkreślał znaczenie przyjaźni oraz dialogu między żydami i katolikami.– To dialog, który jesteśmy wezwani krzewić i rozszerzać do poziomu międzyreligijnego dla dobra ludzkości – wskazał.",,
„Iustitia”: Rozwiązać KRS i Izbę Dyscyplinarną SN,"Stowarzyszenie Sędziów Polskich „Iustitia” nie widzi możliwości rozmów, jeśli prezydent nie zawetuje ustawy o sądownictwie. Domaga się także natychmiastowego rozwiązania Izby Dyscyplinarnej i odwołania KRS.","Zorganizowane przez Polską Akademię Nauk „Forum dla Praworządności” ma być miejscem wymiany poglądów na temat przyszłości polskiego wymiaru sprawiedliwości. W Forum nie uczestniczą przedstawiciele partii politycznych, ale reprezentanci parlamentu, rządu, prezydenta i sądów. W piątkowym spotkaniu udział wzięli m.in. wicepremier Jarosław Gowin.   Okazuje się jednak, że sędziowie chcą rozmawiać tylko o powrocie do sytuacji sprzed reformy. Stowarzyszenie „Iustitia” postawiło warunki zaporowe: rozwiązanie obecnej KRS i powołanie nowej. Ma się ona składać wyłącznie z sędziów wskazanych przez innych sędziów. Oprócz tego do czasu wyłonienia nowej KRS żaden sędzia nie będzie już powołany do zawodu. W wydanym oświadczeniu Stowarzyszenie „Iustitia” domaga się natychmiastowej likwidacja Izby Dyscyplinarnej SN. Największe stowarzyszenie sędziowskie w Polsce domaga się zatem całkowitego wycofania się rządu i parlamentu z przeprowadzanej reformy wymiaru sprawiedliwości. A także uznania uchwał Sądu Najwyższego, których wykonanie zawiesił Trybunał Konstytucyjny do czasu wydania przez siebie orzeczenia w sprawie sporu kompetencyjnego.   „Iustitia” domaga się także, aby rozmowy były prowadzone „w oderwaniu od kalendarza wyborów prezydenckich”, co w rzeczywistości oznacza, że jakiekolwiek rozmowy będą możliwe dopiero po wyborach.",,
Rząd chce nowelizacji ustawy o zarządzaniu kryzysowym,Rząd zajmie się projektem nowelizacji ustawy o zarządzaniu kryzysowym i niektórych innych ustaw. Projekt wprowadza m.in. przepisy zobowiązujące podmioty zaangażowane w proces zarządzania ryzykiem do opracowania i aktualizacji dokumentów w tym zakresie.,"Jak wskazano w Biuletynie Informacji Publicznej Rady Ministrów, projektowane przepisy zakładają zobowiązanie podmiotów zaangażowanych w proces zarządzania ryzykiem do opracowania i aktualizowania dokumentów w tym zakresie. Projekt przewiduje również wprowadzenie dla organów administracji rządowej obowiązku wdrażania „Ramowego Programu Działań na lata 2015-30 na rzecz ograniczenia ryzyka katastrof” i pełnienia przez Rządowe Centrum Bezpieczeństwa (RCB) funkcji krajowego punktu kontaktowego dla Organizacji Narodów Zjednoczonych do spraw jego wdrażania.  Regulacja wskazuje również na potrzebę dostosowania terminologii do prawodawstwa unijnego, co – jak zaznaczono – stworzy efektywne narzędzia do prowadzenia oceny ryzyka i zarządzania nim.  „W zakresie oceny ryzyka wystąpienia zagrożeń i określenia celów strategicznych służących ich ograniczeniu przewiduje się, tak jak dotychczas, cykliczne opracowywanie dokumentu pt. »Raport o zagrożeniach bezpieczeństwa narodowego«” – napisano.  Nowością ma być natomiast wprowadzenie regulacji, które przewidują opracowywanie, m.in. na bazie „Raportu o zagrożeniach bezpieczeństwa narodowego” dokumentów o nazwie: „Streszczenia istotnych elementów krajowej oceny ryzyka” i „Krajowa ocena zdolności zarządzania ryzykiem”. Dokumenty te będą udostępniane Komisji Europejskiej. Jak zaznaczono w BIP Rady Ministrów, na wszystkich szczeblach zarządzania kryzysowego sporządzane będą też plany zarządzania ryzykiem i plany reagowania kryzysowego. Dokumenty te będą tworzone z uwzględnieniem motywu przewodniego zmian, tj. minimalizacji ryzyka wystąpienia sytuacji kryzysowej oraz jej skutków.  Regulacja przewiduje też uwzględnienie w planach zarządzania ryzykiem oraz planach reagowania kryzysowego zagrożeń dla infrastruktury krytycznej. Jak podkreślono, opracowane zostaną kryteria umożliwiające wyłanianie operatorów infrastruktury krytycznej, a także pozwalające wyodrębnić obiekty, instalacje, urządzenia i usługi wchodzące w skład systemów infrastruktury krytycznej.  Przeprowadzony zostanie również podział na infrastrukturę krytyczną, której zniszczenie lub zakłócenie będzie miało niekorzystny wpływ na funkcjonowanie państwa i zaspokojenia potrzeb obywateli, a także na zaspokojenie potrzeb lokalnych społeczności danego województwa.  Nowela przewiduje także wprowadzenie instytucji koordynatora do spraw ochrony infrastruktury krytycznej u wszystkich operatorów infrastruktury krytycznej. „Operatorzy infrastruktury krytycznej we wszystkich systemach będą wyznaczać osoby koordynujące działania na linii operator - organy administracji publicznej, co jest analogią do obecnie wyznaczonych osób kontaktowych, funkcjonujących u operatorów infrastruktury krytycznej” – napisano.",,
Cudzoziemcy w Polsce: są najnowsze dane,Liczba cudzoziemców mających ważne zezwolenia na pobyt długoterminowy wzrosła do 400 tys. osób – poinformował Jakub Dudziak z Urzędu do Spraw Cudzoziemców. Niemal połowa z nich to obywatele Ukrainy.,"Z danych przekazanych przez Urząd do Spraw Cudzoziemców wynika, że w ciągu dwóch lat liczba cudzoziemców z zezwoleniami na pobyt długoterminowy wzrosła o 10 tys. osób. Większość cudzoziemców przyjeżdża do Polski w poszukiwaniu pracy.„W dziesiątce najliczniej reprezentowanych państw pochodzenia znajdują się obecnie: Ukraina – 199 tys. osób, Białoruś – 23 tys., Niemcy – 21,3 tys., Rosja – 12,2 tys., Wietnam – 12,1 tys., Indie – 9,6 tys., Chiny – 8,7 tys., Włochy – 8,4 tys., Wielka Brytania – 6 tys. i Hiszpania – 5,8 tys. osób – informuje rzecznik prasowy Urzędu do Spraw Cudzoziemców Jakub Dudziak.Według UdSC w ciągu dwóch ostatnich lat największy wzrost w grupie cudzoziemców z ważnymi zezwoleniami na pobyt dotyczył Ukraińców – 72 tys. osób, Białorusinów – 9,5 tys., obywateli Indii – 3,9 tys. oraz Gruzji – 2,7 tys.Najwięcej zezwoleń w tym czasie wydano na pobyt czasowy – maksymalnie do trzech lat (76 tys.), oraz na pobyt stały – 18 tys. Cudzoziemcy na swoje miejsce pobytu najczęściej wybierają województwa: mazowieckie – 116,9 tys. osób, małopolskie – 40,5 tys., dolnośląskie – 32,2 tys., wielkopolskie – 31,7 tys. oraz śląskie – 23,8 tys.",,
Prezydent Duda: chłopaki dali z siebie wszystko,"– Walka była ostra, szczególnie w drugiej połowie – przyznał prezydent Andrzej Duda, który spotkanie z Niemcami (0:0) obejrzał w ambasadzie RP w Berlinie. – Jeżeli ten remis da nam awans to trzeba powiedzieć, że ten mecz zakończył się sukcesem. Należy uznać, że zadanie zostało wykonane – zaznaczył. Duda wyraził również żal, że najpewniej nie będzie mógł wesprzeć reprezentacji w ostatnim spotkaniu grupowym z Ukrainą w Marsylii, ale – jak wyjaśnił – czeka go masa pracy przed lipcowym szczytem NATO.",,,
Przesyłka z marihuaną była dla psa,"– Paczka z 60 gramami marihuany, którą przejęły służby celne, była zaadresowana na Ramonę Sipowicz, a Ramona to pies znanej piosenkarki Olgi J. Tak wynika z wyjaśnień, jakich portalowi Gazeta.pl udzieliła Katarzyna Litwin, menedżerka artystki. Olga J. została oskarżona o posiadanie 3 gramów marihuany, które znaleziono w jej domu.","– To sytuacja kuriozalna  – komentuje informacje o domniemanym zatrzymaniu piosenkarki Katarzyna Litwin. Menedżerka dodaje, że gwiazda nie została zatrzymana, a sprawę na komisariacie wyjaśniała dobrowolnie.  Przesyłka nie była zaadresowana na Olgę J. czy Kamila Sipowicza, jej partnera, tylko na Ramonę Sipowicz. Ramona to pies artystki – wyjaśnia Litwin. – Ja sama jestem w lekkim szoku. Nie wiem, jak to mam oceniać  – dodaje. Do przeszukania w domu artystki, gdzie policja znalazła 3 gramy marihuany, doszło wczoraj. Wejścia dokonano na podstawie informacji Izby Celnej, która w wysłanej na adres Kory paczce odkryła 60 gramów konopi indyjskich. W obronie Kory wypowiedział w radiu ZET były prezydent Aleksander Kwaśniewski. – Trzy gramy to jest kategoria, która powinna być całkowicie zdekryminalizowana. Posiadanie niewielkiej ilości marihuany nie powinno być karane i powinno być dopuszczone. Ale 60 gramów to jest nieco inna historia, która niech będzie wyjaśniana – mówił.",,
Putin: Dostawa rakiet S-400 dla Turcji naszym priorytetem,– W dziedzinie techniki uzbrojenia priorytetem jest dla nas realizacja kontraktu na dostawę systemów rakietowych S-400 „Triumf” – oświadczył prezydent Rosji podczas swojej wizyty w Ankarze. Turcja posiada jedną z najsilniejszych armii wśród państw NATO.,"Tematem posiedzenia Rady Współpracy Rosyjsko-Tureckiej, na które specjalnie do Ankary przybył Władimir Putin, miały być według słów samego prezydenta Rosji również kolejne kontrakty na dostawy rosyjskiego uzbrojenia do Turcji. Systemy rakietowe S-400 „Triumf” typu ziemia-powietrze mają namierzać i niszczyć cele znajdujące się w odległości do 400 km, zaś zdaniem Rosjan, strącać samoloty i pociski nawet w odległości do 3500 km i wykrywać cele słabo widoczne dla radarów. Specjaliści rosyjscy i nierosyjscy znacznie różnią się w ocenach rzeczywistych możliwości systemu, który nigdy jeszcze nie został użyty bojowo.",,
XIV Zjazd Klubów „Gazety Polskiej”: Premier Morawiecki chwycił za gitarę,"Premier Mateusz Morawiecki wziął w sobotę udział w XIV Zjeździe Klubów „Gazety Polskiej”, który odbywa się w Spale. Premier wygłosił do uczestników zjazdu przemówienie, a następnie uczestniczył w debacie i sesji Q&A. Po tych wszystkich zajęciach znalazł jeszcze czas, żeby umilić zebranym czas grą na gitarze.","Premier Polski dał się już wcześniej poznać jako muzyk. W sierpniu 2017 gościł w Radiu Warszawa. Przed wywiadem, jak donosiły nieliczne media, premier dał wówczas „mały koncert piosenek Bieszczadzkich”. Słuchacze radia nie usłyszeli wówczas gry Morawieckiego – cała sprawa wyszła na jaw dopiero w październiku 2017 roku, gdy zdjęcie Mateusza Morawieckiego z gitarą wyciekło do internetu, stając się źródłem niezliczonych memów parafrazujących teksty popularnych piosenek w taki sposób, by uwzględniały terminologię z zakresu podatków. Jak donosi portal niezależna.pl, premier w trakcie pobytu w Spale był w doskonałym nastroju. Nie tylko „ze swadą” odpowiadał na wszystkie – nawet te najtrudniejsze – pytania i tłumaczył politykę rządu Zjednoczonej Prawicy, ale również umilił uczestnikom czas przygrywając na gitarze.Niestety dziennikarze portalu nie ujawniają, jaki repertuar zaprezentował Premier RP.",,
"Papież wysyła swego delegata, by zbadał głośną sprawę pedofilii","Ojciec Święty postanowił, że jego specjalny wysłannik abp
Charles J. Scicluna uda się do Santiago de Chile, aby wysłuchać
osoby oskarżające ordynariusza diecezji Osorno, Juana de la Cruz
Barrosa - poinformowało Biuro Prasowe Stolicy Apostolskiej.","Biskup Barros jest oskarżany o tuszowanie czynów pedofilskich jednego z księży. W komunikacie zaznaczono, że do Stolicy Apostolskiej napłynęłynowe informacje w sprawie oskarżeń wysuwanych przeciw biskupowi. Abp Charles J. Scicluna jestordynariuszem Malty i przewodniczącym Kolegium ds. Rozpatrywaniaodwołań (w sprawach delicta graviora) na forum sesji zwyczajnejKongregacji Nauki Wiary.",,
Karczewski: bez zmian personalnych w SN nie będzie zmiany w sądownictwie,"– Powinny nastąpić zmiany personalne w Sądzie Najwyższym, bez nich nie będzie zmiany w polskim sądownictwie – uważa marszałek Senatu Stanisław Karczewski. Jak dodał, liczy się z tym, że reforma sądownictwa ponownie wywoła protesty. – To nie ulica decyduje o zmianach – dodał.","Marszałek Senatu odniósł się do prezydenckich projektów o SN i KRS, które we wtorek zostały złożone do marszałka Sejmu. Odnosząc się do prezydenckiego projektu ustawy o SN, który wprowadza zapis, by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania, Karczewski podkreślił, że ten pomysł budzi jego aprobatę. Pytany, czemu sędziowie SN nie mogą samodzielnie zdecydować, czy chcą przejść w stan spoczynku, ocenił, że w Sądzie Najwyższym „powinny być zmiany personalne”.",,
Rosja wprowadza ustawy o karach za fake newsy i obrazę władz,"Wyższa izba parlamentu Rosji, Rada Federacji, przyjęła projekty ustaw przewidujące kary za rozpowszechnianie w internecie nieprawdziwych wiadomości (fake newsów) i kary za znieważanie władz w internecie. Nowe prawo krytykowane jest przez obrońców praw człowieka.","W zeszłym tygodniu oba akty prawne uchwaliła niższa izba parlamentu Rosji, Duma Państwowa. Przed środowym głosowaniem Rada ds. rozwoju społeczeństwa obywatelskiego i praw człowieka, która jest ciałem konsultacyjnym przy prezydencie Rosji, zaapelowała do Rady Federacji o odrzucenie obu projektów w obecnym kształcie i o ich dopracowanie. Projekt ustawy o karach za nieprawdziwe wiadomości definiuje fake newsy jako informacje świadomie nierzetelne, a mające znaczenie społeczne, rozpowszechniane jako godne zaufania, które tworzą ryzyko uszczerbku dla życia i zdrowia obywateli, masowego naruszenia porządku społecznego lub bezpieczeństwa publicznego czy też takie, których rezultatem są przeszkody w funkcjonowaniu obiektów o znaczeniu społecznym. Za rozpowszechnianie takich informacji grozić będą wysokie kary grzywny, których wysokość różni się w zależności od oceny skutków danej informacji. Najwyższa grzywna dla obywateli to 100 tys. rubli (ok. 1,5 tys. dolarów), a dla osób prawnych - 500 tys. rubli (ok. 7,6 tys. dolarów). Obie ustawy przewidują blokowanie zakazanych treści z inicjatywy prokuratury, bez decyzji sądu. Ustawy wzbudziły szeroki rozgłos i zostały krytycznie ocenione przez media. Prawnik Gieorgij Iwanow, reprezentujący jeden z głównych dzienników moskiewskich, „Kommiersant”, ocenił, że przepisy o fake newsach stwarzają duże ryzyko dla profesjonalnych mediów korzystających ze źródeł. Rada ds. Praw Człowieka opublikowała obszerną krytykę obu projektów. Prawo o karach za nieprawdziwe wiadomości zakłada, że organy urzędowe – Prokuratura Generalna i państwowy regulator mediów Roskomnadzor – mają dostęp do „prawdy absolutnej” – zauważyła Rada w tej ekspertyzie. Wskazała, że całkiem prawdopodobna jest sytuacja, w której osoba pociągana do odpowiedzialności za rozpowszechnienie fałszywych informacji miała podstawy, by w nie wierzyć, szczególnie w sytuacjach, gdy brak jest dokładnych i obiektywnych doniesień. Przykładem są np. katastrofy, gdy nawet kompetentne organy nie dysponują pełnym obrazem sytuacji. Rada przypomniała także, że praktyka stosowania Europejskiej Konwencji Praw Człowieka nie pozwala na ograniczanie prawa do wolności wyrażania opinii tylko na tej podstawie, iż opinia ta jest nierzetelna. W odniesieniu do ustawy o karach za znieważanie władz Rada odwołała się wprost do konstytucji Rosji i jej punktu gwarantującego wolność słowa. Wskazała także, że istnieją już w prawie inne przepisy regulujące kwestie „wyrażania w nieprzyzwoitej formie jawnego braku szacunku dla państwa i społeczeństwa”. Są to zarówno zapisy kodeksu administracyjnego i karnego (np. o karach za znieważanie czy poniżanie godności), jak i umowy, na które zgadzają się internauci przy korzystaniu z mediów społecznościowych. Jeden z autorów ekspertyzy Ilja Szabliński powiedział dziennikowi „Moskowskij Komsomolec”, że ustawy są jedną z „najbardziej oburzających” w ostatnich latach prób ograniczenia wolności informacji w Rosji. – Władze w postaci Dumy Państwowej zabraniają, by je krytykowano – powiedział ekspert. Ocenił także, że „przedstawiciele władz będą przedstawiać jako fake newsy wszystkie rodzaje informacji, które im nie odpowiadają”. Obrońcy ustawy argumentują natomiast, że regulacje dotyczące fake newsów istnieją w wielu innych krajach europejskich. Obie przyjęte przez parlament ustawy nie dotyczą „tradycyjnych mediów”, tj. tych, które zarejestrowane są jako media na mocy odpowiedniej ustawy. Natomiast media zarejestrowane poza Rosją będą objęte tymi przepisami. Do takich należy np. zarejestrowany na Łotwie portal informacyjny Meduza, publikujący materiały krytyczne wobec władz rosyjskich.",,
Rosyjskie samoloty omyłkowo zabiły trzech tureckich żołnierzy w Syrii,Rosyjskie samoloty omyłkowo zabiły w czwartek trzech tureckich żołnierzy na północy Syrii – potwierdziły władze na Kremlu wcześniejsze doniesienia tureckiej armii.,"Jak poinformowało tureckie wojsko, w rosyjskich nalotach omyłkowo zabitych zostało trzech żołnierzy, a 11 zostało rannych w operacji wymierzonej w Państwo Islamskie. Żołnierze przebywali w budynku, który został trafiony przez rosyjskie lotnictwo – wynika z komunikatu tureckiej armii.Prezydent Rosji Władimir Putin przez telefon złożył kondolencje szefowi tureckiego państwa Recepowi Tayyipowi Erdoganowi – poinformował Kreml.Jak sprecyzowano, do incydentu doszło niedaleko miasta Al-Bab w północnej Syrii, będącego w rękach ISIS.",,
„Niezwyciężeni. Czas próby”. Animacja IPN o odbudowie Polski po 1918 r. [WIDEO],"Budowa II Rzeczypospolitej w latach 1918-39 to temat najnowszej animacji „Niezwyciężeni. Czas próby”, którą zaprezentował w mediach społecznościowych Instytut Pamięci Narodowej. To opowieść o niezłomnej walce, poświęceniu i marzeniach Polaków – zachęca do obejrzenia IPN.","Premiera polskiej wersji animacji „Niezwyciężeni. Czas próby”, nad którą przez sześć miesięcy pracował 50-osobowy zespół grafików, odbyła się m.in. na kanale IPN na YouTube o godz. 12; wersja anglojęzyczna będzie dostępna dla widzów od godz. 15.– Dla Polski nadszedł czas próby. Na wschodzie po ciężkich walkach odzyskujemy Lwów, na zachodzie w Poznaniu przyjazd Paderewskiego roznieca iskrę wolności, w powstaniu wielkopolskim pokonujemy niemieckich zaborców – to pierwsze słowa, które otwierają kilkuminutową animację IPN.– Dzieje naszych przodków w walce o granice i budowanie niepodległej Rzeczypospolitej po porozbiorowej niewoli są wyjątkowymi elementami polskiej historii XX wieku. Pamiętajmy, że pierwsze lata po 1918 r., czyli po odzyskaniu niepodległości i zaciętej obronie Lwowa, a później poprzez wojnę z bolszewicką Rosją i poprzez tworzenie pierwszych instytucji wolnej Polski, były kluczowe dla młodego państwa polskiego – powiedział prezes IPN Jarosław Szarek. Zwrócił przy tym uwagę, że premiera animacji IPN przypadła w stulecie podpisania Traktatu Wersalskiego – najważniejszego z traktatów kończących I wojnę światową między zwycięskimi państwami Ententy a Niemcami. Jednym z jego postanowień było przyznanie Polsce większości ziem zaboru pruskiego oraz przeprowadzenie plebiscytów na Warmii, Mazurach i Górnym Śląsku.Animacja „Niezwyciężeni. Czas próby”, którego pomysłodawcą jest IPN, a twórcą studio Tengent, to prequel filmu opublikowanego przez Instytut w 2017 r. Przedstawia walkę Polaków o niepodległość w latach 1914-21 i trud odbudowy państwa polskiego w latach późniejszych. W swojej formie artystycznej nawiązuje do animacji sprzed dwóch lat, która odniosła sukces w mediach społecznościowych – obecnie ma prawie 4 mln wyświetleń na kanale IPN na YouTube. „To opowieść o niezłomnej walce, poświęceniu, nadziei i marzeniach. Twórcy filmu pokazują wysiłek pokolenia Polaków, którzy niezłomnie walczyli o odzyskanie niepodległości, a w czasie pokoju ogromnym nakładem budowali wolną ojczyznę, często odnosząc przy tym sukcesy na skalę światową. Film stara się przekazać, że Polska przed wybuchem II wojny światowej była prężnie rozwijającym się państwem, gotowym stawić czoła największym wyzwaniom historii” – podał IPN.Dyrektor Biura Edukacji Narodowej IPN Adam Hlebowicz podkreślił, że druga część „Niezwyciężonych” wpisuje się w projekt Instytutu przedstawiania najważniejszych epizodów historii Polski, który ma być atrakcyjny nie tylko dla młodego pokolenia, ale i odbiorcy zagranicznego. – Wydarzenia pokazane w naszej animacji rozgrywają się w okresie 1918-39, a więc poprzedzają te, ukazane w filmie z 2017 r. Są jednak elementy łączące te dwie części zarówno merytorycznie, jak artystycznie, ale niech to będzie niespodzianką dla naszych widzów – tłumaczył Hlebowicz. – Druga część „Niezwyciężonych” operuje tym samym stylem plastycznym co pierwszy film, ale rozgrywa się na innych emocjach: pozytywnych i ciepłych. Bohaterowie filmu przechodzą przez kolejne wydarzenia walcząc, decydując w wyborach i projektując przyszłość odrodzonej Polski. Wychodzimy poza aspekty militarne, by ukazać zwykłe życie naszych bohaterów – dodał Krzysztof Noworyta, który jest współautorem scenariusza i producentem filmu ze studia Tengent.Z kolei Rafał Pękała, również współautor scenariusza animacji, który koordynował jej powstanie jako przedstawiciel IPN, podkreślił, że Instytutowi zależało przede wszystkim na chęci ukazania złożoności i dynamiki lat 1918-39. – Dziś nie zdajemy sobie sprawy jak wielkim wysiłkiem było odzyskanie niepodległości, a jak jeszcze większym jej utrzymanie i budowanie niepodległego państwa po ponad 100-letniej, wyniszczającej polityce zaborców – powiedział Pękała.– Film ma pokazać wysiłek całego pokolenia pracującego dla „Niepodległej” – zaznaczył. Instytut Pamięci Narodowej od kilku lat, za pośrednictwem filmów animowanych, pokazuje i wyjaśnia złożoność polskiej historii, również obcokrajowcom; do najbardziej znanych jego produkcji należą m.in. „Niezwyciężeni” (2017) i „Gra o Niepodległą” (2018). Docelowo nowa animacja „Niezwyciężeni. Czas próby” będzie dostępna w kolejnych wersjach językowych: włoskiej, francuskiej, hiszpańskiej, hebrajskiej, chińskiej, rosyjskiej i niemieckiej.",,
Grodzki o wizycie Komisji Weneckiej: Pozwoli nam wyrobić sobie opinię,"Wizyta delegacji Komisji Weneckiej jest niezwykle ważna - pozwoli nam wyrobić sobie opinię, co możemy zrobić z nowelizacją ustaw sądowych – zaznaczył marszałek Senatu Tomasz Grodzki przed spotkaniem z przedstawicielami KW. Przypomniał, że w Komisji zasiadają też przedstawiciele PiS.","Delegacja Komisji Weneckiej, w której składzie są eksperci z Bułgarii, Irlandii, Szwecji i Niemiec, przyjeżdża do Warszawy na dwudniowe rozmowy w związku z pracami nad przygotowaniem opinii na temat nowelizacji m.in. Prawa o ustroju sądów powszechnych i ustawy o Sądzie Najwyższym. W związku z tym, że Senat ma zająć się nowelizacją ustaw sądowych na styczniowym posiedzeniu, KW postanowiła, że jej sprawozdawcy przygotują opinię na jej temat w trybie pilnym.  Przed spotkaniem służby prasowe Senatu zamieściły na Twitterze krótkie nagranie, w którym Grodzki wyjaśnia czym jest Komisja Wenecka i dlaczego jej delegacja będzie gościć w Polsce.  Marszałek podkreślił, że Komisja Wenecka to ciało doradcze, stworzone w latach 90. dla młodych demokracji.   – Przypomnę, że honorową przewodniczącą tej Komisji jest pani premier Hanna Suchocka, a członkami tej komisji są m. in. ludzie z obecnej partii rządzącej, czyli pan minister Warchoł i pan sędzia Muszyński – dodał marszałek Senatu (chodzi o wiceministra sprawiedliwości Marcina Warchoła i wiceprezesa TK Mariusza Muszyńskiego – przyp. red.).  Grodzki zaznaczył, że Komisja Wenecka ma rolę doradczą, nie ma „mocy decyzyjnej”. – Natomiast opiniuje i doradza – powiedział marszałek Senatu.  Przypomniał ponadto, że delegacja KW ma przebywać w Polsce do piątku i w tym czasie ma w planach m.in. spotkania z posłami i senatorami, Rzecznikiem Praw Obywatelskich Adamem Bodnarem oraz przedstawicielami Sądu Najwyższego. – W planie ma spotkanie z Ministerstwem Sprawiedliwości, ale czy do niego dojdzie, na chwilę obecną nie mam tego jeszcze potwierdzonego – dodał Grodzki. Nowela wprowadza też zmiany w procedurze wyboru I prezesa SN. Kandydata na to stanowisko będzie mógł zgłosić każdy sędzia SN. W przypadku problemów z wyborem kandydatów ze względu na brak kworum w ostatecznym stopniu planowanej procedury do ważności wyboru wymagana będzie obecność 32 sędziów SN.  W środę w Brukseli marszałek Grodzki spotkał się w sprawie m.in. nowelizacji ustaw sądowych z wiceszefową KE Vierą Yourovą i komisarzem ds. sprawiedliwości Didierem Reyndersem.  Po czwartkowym spotkaniu marszałka Senatu z przedstawicielami Komisji Weneckiej planowane jest jego oświadczenie.  Centrum Informacyjne Sejmu poinformowało, że ze względu na trwające posiedzenie izby, poświęcone ważnym projektom ustaw, zaplanowane liczne komisje sejmowe, a także kilkugodzinne głosowania, organizacja spotkań w oczekiwanym przez przedstawicieli Komisji Weneckiej terminie nie będzie możliwa. Jak przekazało z kolei biuro resortu sprawiedliwości, prawdopodobnie w piątek dojdzie do spotkania delegacji Komisji Weneckiej z przedstawicielami resortu – nie ma jednak jeszcze decyzji, na jakim szczeblu odbędzie się to spotkanie.",,
Miller: nikt nie potrzebuje politycznej awantury o Jana Pawła II,"– PSL usiłuje na osobie Jana Pawła II zbić kapitał polityczny, to jest projekt PSL.  Nie powinno być politycznej awantury o papieża Polaka i jego kanonizację – powiedział w programie „Gość poranka” w TVP Info szef SLD Leszek Miller.","Projekt uchwały Sejmu „w sprawie uczczenia papieża bł. Jana Pawła II w dniu Jego kanonizacji” złożył klub PSL. „W przeddzień kanonizacji Ojca Świętego Jana Pawła II, Głowy Kościoła Powszechnego i Wielkiego Polaka, Sejm Rzeczypospolitej Polskiej wyraża swoją radość i wdzięczność z powodu tego historycznego wydarzenia” – napisano w projekcie uchwały autorstwa ludowców. Na uczczenie tego wydarzenia nie zgadza się Twój Ruch, wątpliwości ma też SLD.   – Mamy do czynienia z ceremonią religijną, kanonizacja to decyzja aktualnego papieża, by wynieść na ołtarze Jan Pawła II  oraz Jana XXIII i uczynić ich przedmiotem kultu w całym Kościele. Co to ma do konstytucyjnej działalności Sejmu?  Proponujemy inne rozwiązanie. Wszyscy uważamy, że Jan Paweł II odegrał ogromna rolę. Złożymy projekt uchwały, nawiązującej do 4 czerwca i rocznicy pierwszych wolnych wyborów. Chcemy podkreślić ewidentne zasługi Jana Pawła II w tym kontekście – mówił Miller w TVP Info.   Kamila Biedrzycka-Osica, przypomniała słowa Leszka Millera, który powiedział kiedyś „Nie ma Polski bez Kościoła”. Miller powiedział, że nadal tak uważa. – Widywałem się z Janem Pawłem II, wielokrotnie z nim rozmawiałem, ale nie o Bogu i religii, ale o polityce – powiedział były premier.   Dodał, że na kanonizację się nie wybiera, bo „to ceremonia religijna”.  – Ja nie jestem katolikiem. Chętnie będę uczestniczył w wydarzeniach sytuujących Jana Pawła II w kontekście społecznym i politycznym – powiedział Leszek Miller. „Miller o 10 latach Polski w UE: niech premier powie, że zrobiliśmy to razem”– My nie dopuścimy do próby fałszowania najnowszej historii tzn. stworzenia takiego wrażenia.Donald Tusk chętnie pominie pewne wątki, które mu nie będą pasowały, zresztą inni zrobią dokładnie tak samo. My nie zamierzamy przechodzić nad tym do porządku dziennego i będziemy robili różne rzeczy, które mają na celu przypomnienie obywatelkom i obywatelom RP jak to naprawdę było – mówił w TVP Info lider SLD Leszek Miller. Nawiązał w ten sposób do fetowania przez polski rząd zbliżającej się rocznicy 10-lecia Polski w Unii Europejskiej  – Niech premier powie, że zrobiliśmy to razem i niech wymieni te wszystkie nazwiska, które trzeba wymienić – mówił Miller o zasługach ws. przystąpienia naszego kraju do UE.Na pytanie prowadzącej: „kto fałszuje historię” Leszek Miller odpowiedział: „Ci, którzy będą udawać, że nas - czyli SLD - przy tym nie było (...) Dajmy jeszcze szansę tym, którzy dzisiaj dzierżą stery władzy w Polsce. Zobaczymy, może się  zreflektują. 1 maja za kilka dni”.                                                teraz odtwarzaneMiller: nie dopuścimy do próby fałszowania najnowszej historii",,
Żołnierze gen. Andersa u papieża w 73. rocznicę zdobycia Monte Cassino,"Weterani 2. Korpusu Polskiego spotkają się dzisiaj z papieżem Franciszkiem. Audiencja generalna u Ojca Świętego rozpocznie uroczystości upamiętniające 73. rocznicę zdobycia Monte Cassino.
W najbliższych dniach polska delegacja odwiedzi cmentarze wojenne we Włoszech.","P.o szefa Urzędu do spraw Kombatantów i Osób Represjonowanych Jan Kasprzyk zapowiada, że po audiencji generalnej u papieża  odmówiona zostanie modlitwa przy grobie Jana Pawła II. Jan Kasprzyk podkreśla, że to symboliczne wydarzenie, ponieważ Jan Paweł II, jako syn przedwojennego oficera, łączył tradycje niepodległościowe z religijnymi.Jan Kasprzyk przypominał, że Jan Paweł II nauczał, że „bez pamięci o przeszłości, nie można budować tożsamości”.Podporucznik Alfons Mrzyk stwierdził, że będzie to dla niego już kolejne spotkanie z papieżem. Weteran wspomina, że w 1946 roku jako żołnierz 2. Korpusu Polskiego spotkał się z Piusem XII, w 1986 roku był na audiencji u Jana Pawła II, a teraz spotka się z papieżem Franciszkiem.Polska delegacja w czwartek weźmie udział w uroczystościach upamiętniających zdobycie Monte Cassino.Kapitan Zbigniew Dłużniewski podkreślił, że przyjazd do Włoch jest czasem wspominania walk i oddawania hołdu poległym kolegom. Żołnierz zapewnia, że kampania włoska na zawsze pozostanie w jego pamięci, ponieważ to „chwile epokowe”. Kapitan podkreślił, że wielu jego rówieśników, którzy polegli w bitwie o wzgórze, na zawsze pozostało we Włoszech, a ich „pielgrzymka do kraju nie skończyła się powrotem do ojczyzny”.",,
Wierszyki i sceny z życia zmarłych na grobach. Najweselszy cmentarz świata,"W miejscowości Sapanta na północy Rumunii, tuż przy granicy z Ukrainą, znajduje się Wesoły Cmentarz (Cimitirul Vesel). Na kolorowych, drewnianych nagrobkach wyrzeźbione są scenki z życia pochowanych tam osób. Często towarzyszą im dowcipne wierszyki na temat zmarłych.","Wesoły Cmentarz to pomysł Ioana Stana Patrasa, domorosłego artysty, który w 1935 roku zaczął rzeźbić w drewnie krzyże  przeznaczone na przycerkiewny cmentarz. Malowidło na każdym krzyżu przedstawia scenę z życia zmarłego – kim był z zawodu albo jak zmarł. Całość dopełnia umieszczone pod spodem humorystyczne epitafium. Patras ozdabiał groby aż do śmierci w 1977 r. Tradycja stawiania kolorowych krzyży i nagrobków  trwa w tym miejscu do dziś. Obowiązki po Patrasie przejął jego uczeń Dumitru Pop Tincu. To on decyduje, jak będzie wyglądał nagrobek oraz jaka inskrypcja znajdzie się na pomniku. Wcześniej stara się dowiedzieć czegoś o zmarłym. „Długo żyłam na świecie, miałam sześć córek, wszystkie kochałam i troszczyłam się o nie. Ioanie, mój mężu, posłuchaj, bo nie mówię źle: weź żonę, nie zostawiaj pustego domu” – napisano na jednym nagrobków. Na innym widnieje epitafium: „Tutaj leży moja teściowa. Gdyby jeszcze rok na świecie została, umarłabym ja, a ona by o mnie pisała”. – My Rumuni, jako chrześcijanie, uważamy śmierć za część naszego życia, a Wesoły Cmentarz w Sapancie to przykład naszego podejścia do nieszczęść i doświadczeń życiowych, które staramy się traktować z dystansem i poczuciem humoru – powiedziała ambasador Rumunii w Polsce, otwierając w 2001 r. w poznańskiej Bibliotece Uniwersyteckiej wystawę fotograficzną poświęconą Wesołemu Cmentarzowi.",,
"Prezes PiS: Są tacy, którzy atakują nasze świętości","– Są tacy, którzy chcą odebrać nam naszą wolność i prawa, atakują nasze świętości, podważają to, co jest normalnością. Trzeba odeprzeć ten atak – powiedział w Stalowej Woli lider PiS Jarosław Kaczyński. – Musimy bronić rodziny, jej właśnie broni ks. abp Marek Jędraszewski, jestem mu za to wdzięczny – dodał.","W Stalowej Woli trwa piknik rodzinny Prawa i Sprawiedliwości „Dobry czas dla Polski”.W wydarzeniu zorganizowanym w parku miejskim biorą udział premier Mateusz Morawiecki, prezes Prawa i Sprawiedliwości Jarosław Kaczyński oraz europosłanka i była premier Beata Szydło.Prezes PiS podsumowywał dotychczasowe spotkania. – Wszędzie było podobnie, wszędzie było radośnie. Wszędzie ludzie, którzy uczestniczyli w tych spotkaniach, mówili o tym, że jest zmiana, że się poprawiło. My nie mówimy oczywiście, że wszystko dzisiaj w Polsce jest dobrze, to jeszcze daleka droga. Musimy przecież dogonić tych, którzy są na zachód od naszych granic, ale jest lepiej. Okazało się, że można. Można zmieniać Polskę. Pokazaliśmy, że władza, która chce, jest w stanie tego dokonać, że nie ma barier, których nie można przekroczyć – powiedział Jarosław Kaczyński. Poparcie dla abp. Jędraszewskiego Lider PiS wyraził też poparcie dla abp. Marka Jędraszewskiego, atakowanego w związku ze słowami, jakie padły w homilii wygłoszonej przez niego 1 sierpnia. – Czerwona zaraza na szczęście już nie chodzi po naszej ziemi, co wcale nie znaczy, że nie ma nowej, która chce opanować nasze dusze, serca i umysły. Nie marksistowska, bolszewicka, ale zrodzona z tego samego ducha - neomarksistowska. Nie czerwona, ale tęczowa – mówił arcybiskup.   – Musimy bronić rodziny, jej właśnie broni ks. abp Marek Jędraszewski, jestem mu za to wdzięczny – podkreślił Jarosław Kaczyński. – Są tacy, którzy chcą odebrać nam naszą wolność i prawa, atakują nasze świętości, podważają to, co jest normalnością. Trzeba odeprzeć ten atak  – mówił.– Obronimy Polskę, ale obronimy ją wtedy, jeżeli podejmiemy 13 października odpowiednie decyzje – podkreślił prezes PiS Jarosław Kaczyński, apelując o poparcie w wyborach. Piknik w Stalowej Woli jest ostatnim z serii pikników rodzinnych PiS. Cykl tych wydarzeń rozpoczął się w połowie lipca. We wrześniu odbywać mają się już konwencje wyborcze. Wybory parlamentarne odbędą się 13 października.",,
"Zamordował byłą przyjaciółkę, a potem zastrzelił trzy osoby w kościele","Brazylijskie media informują w środę o dramatycznych wydarzeniach, do których doszło w mieście Paracatu w stanie Minas Gerais na południowym wschodzie kraju. 39-letni mężczyzna zabił tam nożem byłą przyjaciółkę, a potem zastrzelił trzy osoby w kościele.","We wtorek wieczorem (czasu miejscowego) sprawca, 39-letni były żołnierz, wbiegł do ewangelikalnego kościoła Igreja Batista Shalom, chcąc zabić pastora, który był mężem zamordowanej chwilę wcześniej kobiety – poinformował portal Globo, powołując się na policję. Pastorowi udało się uciec, ale napastnik zastrzelił w kościele jego ojca oraz dwie kobiety. Wezwani funkcjonariusze sił bezpieczeństwa użyli broni. Ciężko ranny mężczyzna został przewieziony do szpitala. Portal Globo informuje, że wzburzeni mieszkańcy chcieli wedrzeć się do kościoła i rozprawić się z zabójcą, ale powstrzymała ich żandarmeria wojskowa. Paracatu ma ok. 93 tys. mieszkańców; leży w odległości ok. 200 km na południowy wschód od Brasilii.",,
Próbowali ukraść bankomat. Areszt i zarzuty dla trzech mężczyzn,"Zarzuty usiłowania kradzieży bankomatu i kradzieży samochodu, który miał posłużyć w tym przestępstwie, przedstawiła częstochowska prokuratura trzem mężczyznom.","O przedstawieniu zarzutów i aresztowaniu podejrzanych poinformował w piątek PAP rzecznik Prokuratury Okręgowej w Częstochowie Tomasz Ozimek. Śledztwo prowadzi Prokuratura Rejonowa Częstochowa-Północ. Według wstępnych ustaleń trzech mieszkańców Warszawy i okolic przyjechało przed kilkoma dniami do Częstochowy. Już na miejscu ukradli samochód osobowy i nocą pojechali nim w okolice sklepu sieci dyskontowej. – Najpierw próbowali wybić szybę do sklepu, a gdy to się nie powiodło, staranowali drzwi wejściowe przy użyciu skradzionego samochodu. Wtedy interwencję podjęli funkcjonariusze policji, którzy na gorącym uczynku zatrzymali jednego ze sprawców. Pozostali dwaj zostali ujęci w bezpośrednim pościgu. W wyniku przeszukania policjanci znaleźli metalowe liny, przy użyciu których sprawcy zamierzali wyrwać bankomat z podłoża – powiedział prok. Ozimek.",,
Nasi rodacy powinni mieć prawo powrotu do kraju,"Ruszyła publiczna zbiórka podpisów po nową ustawą repatriacyjną. Dotyczy Polaków, którzy od 75 lat żyją na zesłaniu i nigdy nie mieli szansy powrotu. Jeśli ws. repatriantów do kogoś nie przemawiają argumenty patriotyczne, niech pamięta o nadchodzących problemach demograficznych Polski. W ciągu dziesięciu lat zabraknie nam pół miliona rak do pracy.",,,
„Czynnik rosyjski elementem rozgrywającym w sporze Polski i Izraela”,"– Powstaje pytanie: kto tutaj zyskuje? – mówił Paweł Lisiecki z Prawa i Sprawiedliwości, odnosząc się do ostatnich zdarzeń związanych ze sporem na linii Polska-Izrael. Paweł Grabowski z Kukiz'15 skomentował grafikę z polską flagą i swastyką, która pojawiła się w amerykańskim dzienniku „Washington Times”. – Za takie haniebne akty Amerykanie powinni nas przeprosić – oznajmił.","W dyskusji zostały przytoczone słowa byłego premiera Jana Olszewskiego, który w wywiadzie dla portalu wpolityce.pl powiedział: „Nasz wschodni sąsiad, Rosja, to co się dzieje jest na ich korzyść. Następuje strategiczne naruszenie polskich interesów. Z całkowitą pewnością w Izraelu również działają wpływy rosyjskie”.Poseł Prawa i Sprawiedliwości odniósł się do tych słów. – Dosyć przytomne słowa premiera Olszewskiego, że może to być czynnik rosyjski i z resztą rozgrywanie na Bliskim Wschodzie konfliktu w Syrii, gdzie zaangażowane są siły rosyjskie, próby wejścia dyplomatycznego do Izraela przez Władimira Putina. To pokazuje, że czynnik rosyjski może być tutaj decydujący i to on może próbować rozegrać konflikt między Polską a Izraelem – mówił Paweł Lisiecki. – Natomiast jeśli chodzi o aspekt dyplomatyczny, należy usiąść przy stole ze stroną izraelską i jasno sobie wyjaśnić pewne kwestie. Wskazać punkty zbieżne, które pozwolą nam współpracować  –  przekonywał.Paweł Grabowski z Kukiz'15 mówił o współpracy pomiędzy Polską a Izraelem, która już się dzieje, ale również o kolejnym ataku na Polskę. Tym razem ze strony amerykańskiego pisma „Washington Times”.",,
Specjalna seria NBP. Złoty Paderewski na stulecie odzyskania przez Polskę niepodległości,Narodowy Bank Polski wprowadza we wtorek do obiegu nowe monety kolekcjonerskie upamiętniające Ignacego Jana Paderewskiego. To czwarta postać uhonorowana na monetach z serii „Stulecie odzyskania przez Polskę niepodległości”.,"Dyrektor departamentu emisyjno-skarbcowego w NBP Barbara Jaroszek podkreśla, że na monetach znalazły się ciekawe wizerunki polskiego kompozytora, polityka i działacza niepodległościowego. Na prostokątnej monecie srebrnej twarz Paderewskiego została przedstawiona w tak zwanej skróconej perspektywie, co sprawia wrażenie, jakby postać spoglądała z monety. Natomiast okrągła moneta złota przedstawia bardziej pomnikowy wizerunek kompozytora.Barbara Jaroszek dodaje, że nakład monet srebrnych wynosi do 20 tysięcy sztuk, a cena to 130 złotych. Natomiast cena monety złotej jest ustalona na poziomie 1600 złotych, a maksymalny nakład wynosi 2 tysiące sztuk.",,
"„Warszawiacy ocenią prezydenturę Trzaskowskiego”, „wiedzieliśmy, że tak będzie”","– Po pięciu latach warszawiacy ocenią prezydenturę pana Trzaskowskiego i wtedy będą dokonywać wyboru bądź oceny. Natomiast jeżeli chodzi o cały walor i aspekt edukacyjny (…), to jak najbardziej programy edukacyjne dla młodzieży są bardzo potrzebne – stwierdził w programie „Strefa starcia” poseł SLD, były wiceprezydent Łodzi Tomasz Trela, komentując sprawę dotowania z publicznych pieniędzy przez warszawski ratusz Fundacji Edukacji Społecznej. – Przecież to, co się teraz dzieje… to wszyscy wiedzieliśmy, że tak będzie. Szkoda tylko, że warszawiacy muszą się uczyć na swoich błędach, bo to przecież warszawiacy wybrali Trzaskowskiego i jego ideologię – stwierdził z kolei poseł PiS Robert Telus, odnosząc się do sprawy.","Poseł SLD – który jak sam zaznaczył, ma doświadczenie w kwestiach edukacji ze względu na pełnioną funkcję wiceprezydenta Łodzi – po obejrzeniu klipów, które Fundacja Edukacji Społecznej zamieszczała na swoim koncie na platformie Youtube stwierdził, że jest „skonfundowany”.– Ja bym na to nie wydał kilkadziesiąt ani kilku milionów złotych – zaznaczył Trela. Poseł podkreślił, że o sprawach, takich jak narkotyki i edukacja seksualna trzeba rozmawiać z młodzieżą, ale, jak sugerował, można to zrobić taniej, gdyż „są fundacje, które się w tym specjalizują i za stosunkowo nieduże pieniądze można z nimi współpracować i kooperować”. Trela zaznaczył również, że „w Łodzi takie działania robiliśmy”.Polityk SLD uważa jednocześnie, że samorządy są przeciążone obowiązkami. – Ja chcę bardzo wyraźnie podkreślić, bo nikt wcześniej tego nie powiedział, że samorządy w całej Polsce – czy to jest Warszawa, Łódź, Kraków, Poznań, czy to są samorządy zarządzane przez polityków PiS – cierpią na zbyt dużą ilość zadań, nieproporcjonalnie do posiadanego budżetu i to jest kłopot dla samorządów – stwierdził Trela.Poseł PiS Robert Telus, komentując sprawę dotacji dla fundacji, która zgodnie z dokumentami dostępnymi na stronach m.st. Warszawy, miała w ostatnich latach otrzymać dofinansowanie na kilkanaście projektów, wynoszące ponad 3,7 mln zł stwierdził, że „wszyscy wiedzieliśmy, że tak będzie”.Poseł przypomniał również, że władze Warszawy nie kryły się ze swoją ideologiczną agendą. – Wiceprezydent Warszawy powiedział, jaką mają ideologię, co będą robić. Przecież to dosłownie było powiedziane przez niego na Twitterze, że najpierw związki partnerskie, później małżeństwa homoseksualne, a później adopcja dzieci przez pary homoseksualne. On to powiedział i on to robi. Wprowadza kartę – przypomniał Telus.– Ja ubolewam nad tym, wszyscy ubolewamy… myślę, że najbardziej warszawiacy, bo w tej chwili, co pan poseł powiedział, nie można nic z tym zrobić, bo on został wybrany i przez 5 lat będzie rządził. On przez 5 lat będzie prowadził Warszawę w tym kierunku – skwitował Telus.",,
Węgierski płot coraz bardziej dziurawy. 10 tysięcy  osób przekroczyło granicę,"Płot wzdłuż południowej granicy Węgier, który miał powstrzymać napływ nielegalnych imigrantów, jest dziurawy. Według Ministerstwa Spraw Wewnętrznych Węgier od początku roku granice w tym regionie przekroczyło ich ponad 10 tysięcy.",Ciągnący się na odcinku ponad 500 kilometrów płot oddzielający Węgry od Serbii i Chorwacji - dotychczas powód dumy dla rządu Viktora Orbana - ciągle szturmują przemytnicy i nielegalni imigranci. O ile dotychczas głównie przecinali drut kolczasty teraz forsują ogrodzenia samochodami. Zniszczenia są coraz większe. 10 tysięcy i stale rośnie,,
Bez cienia refleksji [OPINIA],"W panującym upale cień jest dobrem bardzo deficytowym, nawet, jeśli jest to tylko cień refleksji. W dwa tygodnie po wyborach wydaje się, że z partii Koalicji Europejskiej jedynie Polskie Stronnictwo Ludowe stara się wyciągnąć jakieś wnioski z przegranej. I choć owocuje to miotaniem się od ściany do ściany, od deklaracji dalszego udziału w koalicji do puszczania wyraźnych sygnałów w stronę Kukiz'15 i Prawa i Sprawiedliwości, widać tu przynajmniej jakąś próbę refleksji.","SLD martwić się jako jedyne nie musi, bo znów, jak 30 lat temu i pod inną jeszcze nazwą, dzięki naiwniakom z dawnych solidarnościowych elit, uratowało skórę i miejsce przy atrakcyjnych unijnych źródełkach. Platforma tymczasem bardzo szybko zrezygnowała z nienaturalnej dla siebie strategii empatycznego pochylenia się nad wyborcą PiS, którego trzeba uspokoić, przekonać i wszystko mu na nowo wytłumaczyć tak, by nie szedł za socjalnymi transferami, a raczej gonił, choćby resztką sił, unijny główny nurt. Rezygnacja ta została pobłogosławiona przez Donalda Tuska, który w Gdańsku nie wzywał do rozliczeń (nawet z Grzegorzem Schetyną!), uznając, że niepowodzenie bezpieczniej będzie zalać motywacyjnymi sloganami. A skoro już zwolennicy tezy, że wszystko jest dobrze, a klucz do sukcesu leży w kontynuacji wszystkiego, co dotąd przynosiło porażki, dostali tak mocne potwierdzenie – przystąpili do intensyfikacji działań. Platformie zaszkodzić miał skręt w lewo i tak mocne zaakcentowanie jeszcze niedawno również tej partii obcych wątków obyczajowych. Włączmy prezydenta Warszawy, coraz głośniej wskazywanego też jako możliwego przyszłego konkurenta dla Andrzeja Dudy, w warszawską Paradę Równości. Oczywiście, sam Rafał Trzaskowski swój udział w tym wydarzeniu poprzedził pięknymi deklaracjami o szacunku dla wszystkich i niestosowności wzajemnego obrażania, przy czym był nawet łaskaw dopuścić możliwość, że i katolików coś jednak może w ekspresji drugiej strony urazić. Jednak kiedy przez miasto rusza grupa, w której wśród radości i kolorów przewija się i postulat małżeństw, i adopcji, i brutalna dosadność transparentów niesionych w miejscu, gdzie kręcą się też wesołą gromadką dzieci liberalniejszych obyczajowo warszawiaków, wreszcie zaś Szymon Niemiec odprawia swoje ni to bezwyznaniowe nabożeństwo, ni to parodię mszy katolickiej – prezydent nie widzi już niczego niestosownego. Przy czym nie chcę tu oceniać religijnych motywacji Niemca, pozostają one dla mnie nieodgadnione, odkąd lata temu w odstępie kilku tygodni czytałem wywiady z tym aktywistą w roli zarówno twórcy nowego, otwartego chrześcijańskiego kościoła, jak i prześladowanego w nietolerancyjnej Polsce ateisty, a jedynie fakt, jak tego typu przedstawienia są odbierane – zarówno przez wierzących, jak i w dużej części katolikom nieżyczliwych uczestników wydarzenia, dla których jest to wykpienie najpotężniejszego przeciwnika w walce o światowy rząd dusz. Pochód więc idzie pod patronatem i w towarzystwie włodarzy miasta, którzy najwyraźniej nie wyciągnęli wniosku z faktu, że za Gdańsk, choć późno, jednak prezydent Aleksandra Dulkiewicz musiała przeprosić. Trzaskowski nie przeprasza, Paweł Rabiej zaś jest wobec kolegów wyrozumiały i złe emocje tłumaczy atmosferą kreowaną przez rządzących. Trzeba natomiast odnotować, że kilku innych polityków, nie tylko z PSL, ale też Andrzej Halicki z mazowieckiej Platformy, uważają, że granice zostały przekroczone. – Uważam, że nie pomaga to budowaniu głównego przekazu, który prezydent Trzaskowski miał na myśli, mianowicie budowania poszanowania dla siebie nawzajem – trzeźwo stwierdza Halicki, dodając, że takie akcje mobilizują elektorat PiS. Pamiętajmy, że inny polityk Platformy, Rafał Grupiński, jeszcze przed wyborami mówił, że obecnie nie trzeba eksponować tematu związków partnerskich, gdyż nie spodoba się to prowincji. Jakkolwiek wynik wyborów do Parlamentu Europejskiego potwierdził słowa Grupińskiego, warszawocentryzm Trzaskowskiego nie pozwala mu tej wiedzy przyswoić. Wspomniany przed chwilą Paweł Rabiej jest przy tym pytany nie o transparenty czy mszę, a o wypowiedź jednego z uczestników – „Czekam, aż wszystkie stare k… głosujące na PiS wymrą i w końcu władza trafi w normalne ręce.” Ta wypowiedź wróci zapewne do Rabieja i wszystkich jego kolegów w formie wyborczego spotu, jeśli nawet nie będzie to oficjalny materiał Komitetu Wyborczego PiS na jesieni, przypomną go zapewne setki internautów. A przecież na kwestiach obyczajowych brak instynktu się ani nie zaczyna, ani nie kończy. Kolejne opozycyjne autorytety moralne przystępują do tej samej analizy mentalności wyborców PiS i powinności elity, o której poeta i wieczny pretendent do Nobla Adam Zagajewski mówi: „Myśląca mniejszość nie może dać się zepchnąć na całkowity margines. Ta mniejszość właśnie oświetla to, co jest przed nami. Domyślam się, że mój szkic nie będzie czytany przez wszystkich rolników w Polsce”. Szkic być może nie, cytat jednak zapewne dotrze do tych, którym znów wmawia się, że są ciemną masą potrzebującą oświetlającego jej drogę Zagajewskiego. Poetę przeraża też, że „(…)Pani Szydło jest ideałem człowieczeństwa dla pół miliona osób. Nie zna języków, okropnie się ubiera, mówi głosem przedszkolanki w depresji, najwyraźniej nie uprawia sportu i nie czyta rozpraw Carla Schmitta”. Wnioski daleko idące, a poziom przesady tak wielki, że aż dziwne, że Zagajewski nie publikuje tych słów w formie wiersza, którym mógłby ścigać się z Herbertem. „Jeśli się okaże / że mój Premier / o dobrodusznej twarzy / opata dochodowego klasztoru / mnie naprawdę zdradził / powiedzcie co mam robić / co czynić wypada”, pisał w swoim czasie Zbigniew Herbert o Józefie Oleksym. Zagajewski wybiera jednak wywiad, nie bawi się też w niedopowiedzenia, dbając, by przypadkiem nie przekonać kogoś z wyborców Beaty Szydło do opozycji. Nobla z tego nie będzie, ale jakaś nagroda od ministra Glińskiego się należy.  Krzysztof Karnkowski",,
Macierewicz: nikt lepiej od kobiet nie nosi munduru,"– MON zrobi wszystko, żeby nowe obowiązki, które będą spadały na kobiety w mundurach, nigdy nie kładły się na nich w większym stopniu niż to być powinno – zadeklarował w środę z okazji Dnia Kobiet minister obrony narodowej Antoni Macierewicz. Z żołnierkami spotkał się w garnizonie w Warszawie-Wesołej.","Szef MON rozpoczął przemówienie od życzeń skierowanych w imieniu własnym i sił zbrojnych do premier Beaty Szydło.  – Myślę, że można powiedzieć z absolutną pewnością, że pełni swoją służbę z oddaniem, determinacją i naprawdę żołnierskim poświęceniem. Pani premier, życzymy pani dzisiaj w pani trudnej pracy wielkich wyzwań, naprawdę żołnierskiego szczęścia – powiedział Macierewicz. – Te same życzenia chciałbym przekazać wam, panie w żołnierskich mundurach i wszystkie te panie, które służycie w armii, pracujecie w armii, podtrzymując naszą siłę i determinację, sprawiając, że ta armia jest tak skuteczna, a czasem nawet uśmiechnięta – dodał szef MON. Szef MON zaznaczył, że wojsko pamięta, że poza służbą w armii na kobiety żołnierzy spadają liczne obowiązki, które sprawiają, że ich „życie jest nieporównanie trudniejsze niż mężczyzn, żołnierzy w mundurach”.  – Za to, za wychowanie naszych dzieci, za codzienną służbę, jako matki i żony, za to, że w Polsce przetrwał patriotyzm, miłość do munduru, miłość do armii i gotowość do poświęcenia dla ojczyzny, a to w dużym stopniu jest skutek waszego wychowania, waszej codziennej pracy, naprawdę dzisiaj serdecznie dziękujemy – powiedział Macierewicz.Emilia Plater i Anna WalentynowiczJego zdaniem, panie w wojsku wpisują się w „wielką polską tradycję, której historycznym symbolem jest służba Emilii Plater” w powstaniu listopadowym, a także kobiety służące w powstaniach styczniowym i warszawskim. – Ale także później służba kobiet, które nie zawsze nosiły mundury, ale jakże często poświęcały swoje życie ojczyźnie. Muszę dzisiaj w tej okoliczności wspomnieć o Annie Walentynowicz, która naprawdę była żołnierzem polskim i której służby nigdy nie zapomnimy, jej poświęcenia. Jest symbolem dzielności polskich kobiet” – podkreślił Macierewicz. „Wam wszystkim raz jeszcze, za waszą służbę, za wasze oddanie, serdecznie dziękuję – dodał.",,
PiS wciąż na czele sejmowego wyścigu,"Gdyby wybory parlamentarne odbyły się dziś, na PiS zagłosowałoby 31 proc. badanych Polaków – wynika z sondażu TNS Polska dla „Wiadomości” TVP1. To wzrost o dwa punkty procentowe. Druga na podium byłaby PO z 26-proc. poparciem, takim samym jak w lutowym sondażu. Na trzecim miejscu uplasowałby się SLD – 8 proc. (spadek o dwa punkty procentowe).","Jak wynika z sondażu, do Sejmu weszłyby jeszcze dwie partie: Twój Ruch (5 proc. poparcia) i Polskie Stronnictwo Ludowe, na które głosowałoby 5 proc. badanych. Partia Janusza Palikota  straciła jednak aż 3 punkty procentowe. Progu wyborczego nie przekroczyły: Kongres Nowej Prawicy Janusza Korwin-Mikkego (3 proc.) i Polska Razem Jarosława Gowina (3 proc.). Do Sejmu nie weszłaby także Solidarna Polska Zbigniewa Ziobry, na którą głosować chciało 2 proc. respondentów. 1 proc. badanych wybrałby inną partię, a 16 proc. nie wie, na kogo oddałoby swój głos. Badanie preferencji partyjnych Polaków zostało zrealizowane w dniach 6-7 marca 2014 r. na reprezentatywnej próbie 1000 Polaków metodą wywiadu telefonicznego (CATI). Osoby, które nie wykluczyły udziału w wyborach – miały sprecyzowane preferencje lub nie były zdecydowane której partii przekazać poparcie – stanowiły 780.                                                    Sondaż TNS Polska dla „Wiadomości” (fot. TVP)",,
71 lat temu rozpoczął się proces rotmistrza Witolda Pileckiego,"71 lat temu, 3 marca 1948 roku, rozpoczął się proces Witolda Pileckiego, rotmistrza kawalerii Wojska Polskiego, żołnierza Armii Krajowej, jednego z żołnierzy wyklętych, walczących w powojennym podziemiu niepodległościowym.","Witold Pilecki był więźniem i organizatorem ruchu oporu w obozie koncentracyjnym Auschwitz, autorem raportów o Holocauście, tak zwanych Raportów Pileckiego. Brał udział w Powstaniu Warszawskim.Aresztowany przez bezpiekę w 1947 r., został oskarżony o działalność szpiegowską, a następnie w pokazowym procesie skazany na śmierć i stracony w więzieniu na Rakowieckiej, na warszawskim Mokotowie. Jego ciała do dziś nie odnaleziono. Wyrok skazujący Witolda Pileckiego został unieważniony w 1990 r., przez Sąd Najwyższy.  W 2006 r. został pośmiertnie odznaczony Orderem Orła Białego. W 2013 – awansowany do stopnia pułkownika. Rotmistrz Witold Pilecki jest uważany za jednego z największych polskich bohaterów w historii XX wieku.  Historycy podkreślają ogromną odwagę Witolda Pileckiego. Jacek Pawłowicz z Instytutu Pamięci Narodowej przypomniał, że rotmistrz dobrowolnie trafił do obozu Auschwitz, a potem brał udział w Powstaniu Warszawskim. W 2017 r., w rocznicę śmierci Witolda Pileckiego, jego córka Zofia Pilecka-Optułowicz wspominała rotmistrza jako osobę bez reszty poświęconą ojczyźnie i drugiemu człowiekowi. Mówiła, że choć Witold Pilecki został aresztowany, gdy miała 14 lat, to tak naprawdę spędziła z nim 6 lat. Czas ten odegrał w jej życiu bezcenną rolę. Po kapitulacji Powstania Warszawskiego rotmistrz Pilecki dostał się do niewoli, a następnie dołączył do 2. Korpusu generała Władysława Andersa. Po wojnie wrócił do Polski, aby działać w podziemiu antykomunistycznym. Został aresztowany przez UB i oskarżony o walkę z komunizmem.  W areszcie był torturowany. Przy ostatnim widzeniu z żoną, rotmistrz powiedział w tym kontekście, że „Oświęcim to była igraszka”. Został stracony w więzieniu na warszawskim Mokotowie, 25 maja 1948 r. Nieżyjący już brytyjski historyk profesor Michael Foot zaliczył Witolda Pileckiego do sześciu najodważniejszych ludzi ruchu oporu podczas drugiej wojny światowej.",,
"Polska musi zawalczyć, by w nowym „Jedwabnym Szlaku” wyraźniej zaistnieć","Polska musi zawalczyć, by w Nowym Jedwabnym Szlaku wyraźniej zaistnieć – powiedział prezes Fundacji Projektów Obywatelskich, ekspert ds. transportu Marcel Klinowski.","Jak dodał Klinowski, który uczestniczył w debacie „Rozwój transportu kolejowego w Polsce w perspektywie 2030”, zorganizowanej przez „Gazetę Polską”, nowy Jedwabny Szlak nie będzie jedną linią kolejową przebiegającą „przez pół świata”. – Będzie to system transportowy, który będzie stanowił realną przeciwwagę dla transportu morskiego – powiedział. Ekspert podkreślił, że Polska jest jedynym partnerem w tym przedsięwzięciu, ale nasz kraj musi ""mocno zawalczyć"", by w tym przedsięwzięciu wyraźniej zaistnieć, budować relacje gospodarcze np. z krajami nadbałtyckimi czy z południowymi sąsiadami. Projekty infrastrukturalne ważne dla rozwoju potencjałuW ocenie eksperta powinniśmy budować potencjał gospodarczy naszego przemysłu również przez takie projekty, jak Centralny Port Komunikacyjny czy koleje dużych prędkości. – Żeby nasze technologie, nasze innowacje, nasze rozwiązania były wdrażane również w innych krajach – mówił. Dodał, że takie państwa jak Czechy, Ukraina czy kraje nadbałtyckie prowadzą prace studialne nad kolejami dużych prędkości i „możemy być tego realnym beneficjentem”. Według Klinowskiego im bardziej nasz kraj będzie współpracował z państwami ościennymi, tym większa szansa, że będziemy przy tym projekcie „jednym z głównych partnerów”, tych którzy znajdą się „w tym ciągu transportowym między Wschodem i Zachodem a Unią Europejską” – ocenił.",,
Karczewski: PiS podejmie misję stworzenia w Senacie większości,"Nikt nie ma w Senacie większości – mówi w rozmowie z czwartkową „Rzeczpospolitą” marszałek Stanisław Karczewski (PiS). Wyjaśnia, że chwaląc Mariana Banasia, miał o nim dobrą opinię, ale już jej nie podtrzymuje. Według Karczewskiego Mateusz Morawiecki ma być premierem przez pełną kadencję.","Pytany przez „Rz” o swoją wypowiedź, w której opisał Banasia jako „człowieka kryształowego, niezwykle uczciwego”, Karczewski odparł, że ocenił działalność publiczną obecnego prezesa NIK i miał o nim bardzo dobrą opinię. – Chciałem zachować się lojalnie i przyzwoicie wobec człowieka, który pełnił ważne funkcje państwowe i, jak się wydawało, robił to dobrze. Dziwię się, że takie moje zachowanie wywołuje krytykę mediów – powiedział. – Ale dziś tamtego stanowiska nie podtrzymuję. Mówię natomiast, że sprawę trzeba wyjaśnić i to wyjaśnić do końca – dodał. Według niego raport CBA w sprawie Banasia powinien zostać upubliczniony po zakończeniu postępowania.Karczewski podkreślił, że „PiS wygrało wybory parlamentarne bardzo wyraźnie”, a „nikt nie ma w Senacie większości”. – Jako największy klub w Senacie PiS podejmie misję stworzenia w nim większości. Na tym polega odpowiedzialna polityka – dodał. Zdaniem marszałka „Krystyna Pawłowicz i Stanisław Piotrowicz w chwili wyboru na sędziów TK przestaną być politykami”. – Swoje przekonania polityczne zostawią za drzwiami Trybunału – zapewnił.Powiedział także, że „Mateusz Morawiecki ma być premierem przez pełną kadencję. Takie są plany PiS”.Według Karczewskiego „jeżeli opozycja liczyła, że Donald Tusk wróci z Brukseli na białym koniu i pokona w wyborach Andrzeja Dudę, to się przeliczyła”, a Tusk „przestał wyczuwać puls polityki polskiej”.– Główny problem formacji politycznej, z której wywodzi się pani wicemarszałek (Małgorzata) Kidawa-Błońska, jest taki, że nie ma ona żadnego pozytywnego programu dla Polski – ocenił. Odnosząc się do kandydatury Władysława Kosiniaka-Kamysza, powiedział, że wybory dowiodły, iż jest on „politykiem zdolnym”. – Największym jego obciążeniem jest jednak najnowsza historia partii, z której się wywodzi. Jeśli uda mu się od tej historii odciąć, to otworzą się przed nim nowe możliwości. Tylko że jest to zadanie na lata – dodał marszałek Senatu.",,
Prezydent: Unia Lubelska jest świadectwem głębokiej mądrości politycznej,"Z dumą wspominamy wielkie dzieło naszych przodków, będące świadectwem głębokiej mądrości politycznej – napisał prezydent Andrzej Duda w liście do uczestników obchodów 450. rocznicy zawarcia Unii Lubelskiej, odbywających się w niedzielę w Lublinie.","List Andrzeja Dudy odczytał szef gabinetu prezydenta Krzysztof Szczerski. „Unia lubelska, zawarta 450 lat temu, to wspaniały pomnik dziejowy. Z dumą wspominamy wielkie dzieło naszych przodków, będące świadectwem głębokiej mądrości politycznej, wizjonerskiego myślenia i obywatelskiej odpowiedzialności, a jednocześnie umiejętności budowania dobra wspólnego na drodze dialogu” – napisał prezydent. Podkreślił, że tak jak przed wiekami akt unii miał niezwykle doniosłe znaczenie „nie tylko dla Polaków i Litwinów, ale i dla biegu historii całej Europy Środkowo-Wschodniej”, tak też obecnie „stanowi on inspirację do tworzenia pomyślnej przyszłości naszego regionu i jednoczącego się kontynentu”. Prezydent w liście zaznaczył, że Unia Lubelska była prawdziwym fenomenem na skalę europejską. „Kiedy polityką międzynarodową rządziły wówczas przede wszystkim interesy dynastyczne, autorytaryzm i przemoc silniejszych nad słabszymi, czego liczne dowody można było znaleźć na wschodzie i zachodzie, unia polsko-litewska powstała na drodze dwustronnego porozumienia, równości praw i wzajemnego poszanowania” – napisał. Unia Lubelska nie została formalnie zerwana Podkreślił też, że Unia Lubelska nie została nigdy formalnie zerwana, a kres jej istnieniu położyła zewnętrzna agresja. „Chociaż nie zawsze bieg spraw w tym państwie wyrażał ideały, jakie położono u jego fundamentów, to przecież nie było kwestią przypadku, że przetrwało ono niemal 250 lat, odnosząc liczne tryumfy i sukcesy” – zaznaczył prezydent. „Jest niezaprzeczalnym faktem, że dorobek i tradycja Unii Lubelskiej wywarły silny, pozytywny wpływ na ukształtowanie się tożsamości środkowoeuropejskiej, na ugruntowanie zasad wolności, na umocnienie poczucia dumy z kroczenia własną, oryginalną drogą. To dzisiaj nasze wspólne, ciągle żywe dziedzictwo” – napisał Duda. Według prezydenta, dzieło Unii Lubelskiej to przykład wielkiego projektu obliczonego na pomyślność wszystkich jego uczestników, a współczesnym przedsięwzięciem, które realizuje interesy Polski oraz jej partnerów z Europy Środkowo-Wschodniej, jest Inicjatywa Trójmorza. „Wyrasta ona ze świadomości dużego znaczenia naszego regionu w budowaniu silnej, rozwiniętej i bezpiecznej Europy” – napisał prezydent. Pokojowe współistnienie Podkreślił, że powołana na sejmie w Lublinie Rzeczpospolita Obojga Narodów pokazała ówczesnej Europie, targanej konfliktami i wojnami religijnymi, że możliwe jest pokojowe współistnienie różnych kultur i tradycji politycznych. „Dowiedliśmy wtedy, że nic nie przynosi tak wiele i tak trwałych korzyści, jak wzajemnie korzystna współpraca” – zaznaczył. „Jestem przekonany, że Trójmorze, wpisując się w zasady działania Unii Europejskiej, będzie narzędziem, które współcześnie zagwarantuje nam dalszy jej rozwój i dobrobyt. Głęboko wierzymy, że historia jest nauczycielką życia i że jesteśmy w stanie na podstawie jej nauk kształtować dobrą przyszłość Polski, jej sąsiadów oraz całej Europy” – napisał prezydent. Prezydent serdecznie pozdrawił wszystkich uczestników uroczystych obchodów 450-lecia Unii Lubelskiej w Lublinie i życzył, „aby to święto i związane z nim wartości umacniały nas w poczuciu wspólnoty oraz, jak busola, prowadziły do upragnionych celów”.",,
Szybka reakcja Luksemburga na pytania Sądu Najwyższego,Trybunał Sprawiedliwości UE ma priorytetowo potraktować pytania Sądu Najwyższego – informuje w poniedziałek „Rzeczpospolita”.,"Tak wynika z informacji „Rzeczpospolitej” z kilku źródeł. Podają one, że TSUE traktuje zarzuty wobec czystki w Sądzie Najwyższym na tyle poważnie, że rozpozna je w przyspieszonym trybie. „Ale nie znaczy to, że odpowiedzi na pytania poznamy tak szybko, jak polski parlament uchwala ustawy” – czytamy w „Rz”.Gazeta informuje, że zgodnie z procedurą Trybunał najpierw decyduje, na ile pilna jest sprawa, potem wzywa władze Polski do zajęcia stanowiska. Do postępowania mogą przystąpić także inne zainteresowane kraje, jak również Komisja Europejska. Potem swoje stanowisko przedkłada rzecznik generalny, Trybunał na rozprawie wysłuchuje strony i ogłasza wyrok.Może się też okazać, że Trybunał połączy sprawę pytań SN ze spodziewaną skargą Komisji Europejskiej na praworządność w Polsce. – To całkiem realne – uważa Patryk Wachowiec, analityk prawny FOR, były legislator sejmowy.",,
"Fan „Wiedźmina” chce, by w finale Super Bowl zagrać kultową piosenkę serialu","Już 2 lutego na stadionie Hard Rock Stadium w Miami rozegrany zostanie 54. Super Bowl, czyli finałowy mecz o mistrzostwo ligi futbolu amerykańskiego NFL. To wielkie wydarzenie sportowe, ale i kulturalne, bo towarzyszą mu występy wielkich gwiazd. W tym roku w przerwie meczu usłyszymy Jennifer Lopez i Shakirę. Powstał też pomysł, by wykonano znaną z „Wiedźmina” piosenkę Jaskra „Grosza daj Wiedźminowi”.","Fan serialu „Wiedźmina”, który chce, by w przerwie meczu na stadionie zabrzmiały dźwięki piosenki „Grosza daj Wiedźminowi”, stworzył na platformie Change.org specjalną petycję, w której czytamy: „Ulubionym zespołem (wcielającego się w rolę Wiedźmina) Henry'ego Cavilla jest drużyna Kansas City Chiefs. Uważam tak, bo Superman (którego również zagrał) pochodził z Kansas, a Cavill stwierdził, że wobec tego byłaby to ulubiona drużyna Clarka Kenta. Co za tym idzie, również jego. Skoro Chiefs zagrają w Super Bowl, a pod koniec roku premierę miał serial »Wiedźmin«, powinno to zostać uczczone przez zagranie piosenki »Toss a Coin to Your Witcher« na cześć innych kibiców Chiefs”.  Petycja nie cieszy się na razie wielkim zainteresowaniem, ale do 2 lutego zostało jeszcze trochę czasu. W komentarzach na stronie Change.org widać poparcie fanów dla pomysłu autora petycji. „Toss a Coin to Your Witcher”, w wersji polskiej „Grosza daj Wiedźminowi”, stała się hitem internetu. Odkąd pojawiła się w jednym z odcinków serialu Netfliksa, doczekała się niezliczonej liczby coverów, przeróbek i memów. W finałowym meczu rozgrywek NFL przeciwnikiem drużyny Kansas City Chiefs będzie zespół San Francisco 49ers. Spośród innych artystów, którzy wystąpią w trakcie meczu wspomnieć trzeba jeszcze o Demi Lovato, która przed rozpoczęciem finałowego spotkania wykona amerykański hymn.",,
Wójt Roku 2012 pochodzi ze Śląska,Jego gmina jest najmniejsza i najbiedniejsza ze wszystkich nominowanych. Jednak to on dostał najwięcej głosów SMS-owych. Wójtem roku 2012 został Grzegorz Czapla z gminy Ożarowice w województwie śląskim. Konkurs organizowany jest przez Program 1 Telewizji Polskiej.,"Laureat sprawuje swoją funkcję od 14 lat. Chwali się, że ma niesłabnące poparcie wśród mieszkańców gminy. Były raz nawet wybory, kiedy był jedynym kandydatem na wójta, a poparcie dla jego osoby tłumaczy ciężką pracą na rzecz lokalnej społeczności.Grzegorz Czapla dodaje, że w czasie jego urzędowania budżet gminy wzrósł z niecałych siedmiu do prawie 70 mln  zł. W ciągu ostatnich kilku lat poziom inwestycji w gminie to 20 tys. zł na jednego mieszkańca, z czego 14 tys. pochodziło z różnych funduszy, nie tylko europejskich.Tytuł ekowójta odebrał Przemysław Majchrzak z gminy Wągrowiec w woj. wielkopolskim. Laureat powiedział, że stara się, aby wszystkim przedsięwzięciom w gminie towarzyszyła ekologia. Począwszy od budowy boisk, przez termomodernizację obiektów użyteczności publicznej, po zimowe dokarmianie ptaków.Celem konkursu jest wyłonienie najlepszego gospodarza, który w minionym roku mógł pochwalić się największymi osiągnięciami. Spośród wszystkich kandydatów zgłoszonych do konkursu kapituła wybiera 10 finalistów. Laureatem plebiscytu zostaje ten z finalistów, który uzyska najwięcej głosów widzów. Finałowa gala konkursu odbyła się w sobotę w Warszawie. Relację z uroczystości ogłoszenia wyników i wręczenia nagród można będzie obejrzeć 15 lutego o godz. 12.35 w TVP 1.",,
"„Nitras dał popis chamstwa”. Dał dowód, „jak opozycja traktuje parlament”","– Ze strony opozycji brakuje szacunku, szczególnie ze strony posła Nitrasa, który dał popis chamstwa. Najbardziej szokujące było to, kiedy próbował pouczać posłów Prawa i Sprawiedliwości, co to jest szacunek i jak powinni się zachowywać w parlamencie. Jest ostatnią osobą, która powinna to robić, Jest tym posłem, który najczęściej był karany za zakłócanie obrad, za nieparlamentarne zachowania – mówił w programie „Gość Wiadomości”  wicepremier Jacek Sasin.","Polityk ocenił, że Nitras „jest żywym dowodem na to, jak opozycja traktuje parlament”. – Parlament powinien być miejscem spokojnej pracy nad stanowieniem prawa, natomiast opozycja zamieniła go w arenę brutalnej walki politycznej – mówił gość TVP Info. Wicepremier przypomniał m.in. „gorszącą okupację”, która miała na celu zablokowanie możliwości uchwalenia budżetu na 2017 r. czy fizyczne ataki na posłów PiS.",,
Zmarł trzymając za rękę brata bliźniaka,"30-letni Elliot Uscher przegrał długą walkę z mukowiscydozą. Mężczyzna umierał, trzymając za rękę swojego brata bliźniaka.","Elliot zmarł na początku września. Chorował na mukowiscydozę; z tą chorobą zmaga się także jego brat bliźniak, Anthony.Jak informują media, Elliot w chwili śmierci był otoczony rodziną. W przejściu na tamten świat towarzyszył mu jego brat – trzymał go za rękę.Byli nierozłączni, zawsze dodawali sobie otuchy w walce z chorobą – opisuje relacje braci rodzina.",,
"„Wiemy, że oszukują nas od lat”. Trump grozi wyjściem USA z WTO","Prezydent USA Donald Trump zagroził, że „jeśli będzie trzeba”, to jego kraj wyjdzie ze Światowej Organizacji Handlu (WTO). Amerykański przywódca krytykuje organizację, ponieważ – według niego – preferencyjnie traktuje ona Chiny ze szkodą dla Stanów Zjednoczonych.","– Jeśli trzeba będzie, wyjdziemy – zapowiedział Trump na wtorkowym spotkaniu z pracownikami zakładów chemicznych firmy Shell w Pensylwanii. – Wiemy, że oszukują nas od lat i to się nigdy więcej nie może powtórzyć – oświadczył amerykański przywódca. Nie po raz pierwszy Trump zagroził wyjściem USA z WTO, którą już w czasie kampanii prezydenckiej w 2016 roku nazwał „przestarzałą”. Latem zeszłego roku Trump powiedział, że WTO od lat „bardzo źle” traktuje Stany Zjednoczone. Zapowiedział, że jeśli organizacja „nie przeprowadzi reform”, Waszyngton „może się z niej wycofać”. Pod koniec lipca br. amerykański prezydent również domagał się zreformowania WTO w taki sposób, by przestała traktować preferencyjnie kraje rozwijające się, do których jest zaliczana ChRL.",,
Izraelska minister: Sprzeciw Morawieckiego wobec „zamiany kata i ofiary” to antysemityzm,"Mianem „antysemickiej i nieakceptowanej” określiła wiceminister spraw zagranicznych Izraela Cipi Chotoweli wypowiedź premiera RP Mateusza Morawieckiego, w której określił wypłatę przez Polskę odszkodowań za wojnę mianem „zamiany kata i ofiary” i „pośmiertnym zwycięstwem Hitlera”.",– Uwagi polskiego premiera (wypłata zwrotu za własność ofiar holokaustu byłaby zwycięstwem Hitlera) są antysemickie i nieakceptowane – tak według dziennikarza kanału 13 izraelskiej telewizji Josefa Jisraela miała powiedzieć zastępczyni szefa tamtejszej dyplomacji.,,
"Nielegalni imigranci odurzyli, zgwałcili i zabili 16-latkę. We Włoszech wrze","Włoska policja aresztowała czterech imigrantów z Gambii, Senegalu i Nigerii podejrzanych o gwałt i zabójstwo 16-latki. Do zbrodni, która wstrząsnęła opinią publiczną i wywołała dyskusję na temat bezpieczeństwa, doszło w budynku zajmowanym przez dilerów narkotyków.","Ostatni, czwarty imigrant poszukiwany w sprawie śmierci nastolatki został zatrzymany w piątek w Foggii na południu Włoch. To obywatel Gambii, nielegalny imigrant – podały włoskie media, powołując się na źródła w policji.Pozostali mężczyźni, aresztowani wcześniej to dwaj Senegalczycy – jeden mający już nakaz opuszczenia Włoch, a drugi oczekujący na prawo pobytu z powodów humanitarnych – oraz Nigeryjczyk, którego prawo pobytu wygasło. Wszyscy byli wcześniej karani i spisywani za handel narkotykami.„Tortury”Nie są jasne okoliczności wydarzeń w budynku nielegalnie zajmowanym głównie przez handlarzy narkotykami w dzielnicy San Lorenzo w Wiecznym Mieście. Media podając ustalenia śledztwa informują, że 16-latka o imieniu Desiree z podrzymskiej miejscowości poszła do budynku po narkotyki, od których była uzależniona. Tam, jak stwierdzili lekarze na podstawie badań, nastolatce podano mieszankę ciężkich narkotyków, w tym także heroiny.Gdy straciła przytomność, została zgwałcona przez grupę mężczyzn. Było ich, jak wynika z zeznań świadka przybyłego tam później, być może nawet 7 lub 8. Po 12-godzinnej przemocy, którą śledczy nazywają „torturami”, Desiree zmarła.",,
"„To skandal, że sędzia Iwulski nie pamięta, że był w służbach”","– Są funkcjonariusze publiczni, jak sędziowie, jak europoseł Boni, którzy współpracowali ze służbami PRL-owskimi. Dziś się do tego nie przyznają, to jest największy problem – powiedziała w „Minęła 8” Iwona Arent (PiS). – Proszę pokazać w Polsce osobę, która jest bez winy – skomentowała te słowa Joanna Augustynowska (PO).","Goście programu „Minęła 8” rozmawiali o dekomunizacji i przeszłości polityków i sędziów, która często bywa przez nich zatajana. Wszyscy zgodzili się, że dekomunizacja jest w Polsce bardzo potrzebna. Posłanka Joanna Augustynowska stwierdziła jednak, że reformy sądownictwa i dekomunizacja nie powinny iść w parze.– Myślę, że to powinno iść równolegle – skomentował wypowiedź posłanki PO Wojciech Bakun z Kukiz ’15. – Są osoby, które przed wyborami wyszły i powiedziały, że były TW i donosiły. Ludzie wiedzieli, kogo wybierali – zauważyła i dodała, że „skandalem jest, jeżeli sędzia Iwulski nie pamięta, że był w służbach”.",,
Wipler: 6 lutego Korwin-Mikke wróci do władzy w KNP,"– Chcemy zmienić statut partii i przywrócić do władzy Janusza Korwin-Mikkego – zapowiedział w rozmowie z portalem tvp.info Przemysław Wipler (KNP). Na początek lutego zaplanowano konwent Kongresu Nowej Prawicy, który ma podjąć decyzję w tej sprawie.","Do zmiany lidera Kongresu Nowej Prawicy doszło w poniedziałek. Janusza Korwin-Mikkego zastąpił europoseł Michał Marusik. Ta decyzja nie spodobała się m.in. Wiplerowi, który w mocnych słowach komentował ją na swoim profilu na Facebooku:  - To co zrobili nasi koledzy w poniedziałek, to mocna nominacja do „politycznej nagrody Darwina"" na 2015 rok, choć rok dopiero się rozpoczął.",,
Tusk zawiadamia prokuraturę ws. fotomontażu z mundurem SS,"Postanowiliśmy skłonić prokuraturę do działania; to skandal, który fatalnie wpływa na reputację Polski; w głowie się nie mieści, że ktoś taki może być konsulem – mówił Donald Tusk, odnosząc się do publikacji konsul honorowej RP w Ohio Marii Szonert-Biniendy. Premier Beata Szydło oczekuje szybkiej decyzji szefa MSZ w sprawie konsul.","Kilka dni temu na swym profilu na Facebooku Szonert-Binienda zamieściła fotomontaż przedstawiający szefa Rady Europejskiej ubranego w mundur SS. Pełnomocnik Tuska Roman Giertych skierował w sobotę wniosek do prokuratury o wszczęcie postępowania w sprawie zniewagi.– Mogę z przykrością stwierdzić, że do tej pory prokuratura nie wykazywała gorliwości, żeby ścigać z urzędu te ewidentne wykroczenia, czy przestępstwa, dlatego tym razem postanowiliśmy – bo to jest oczywiście za moją zgodą – jednak skłonić prokuraturę do działania – powiedział Tusk dziennikarzom w Brukseli.Dodał, że „skandal ten będzie też kosztował Polskę”, bo – jak przekonywał – cała sprawa fatalnie wpływa na reputację naszego kraju zarówno w Stanach Zjednoczonych, jak i w Europie. – Szczerze mówiąc, to mi się w głowie nie mieści, że ktoś taki może być konsulem, i to jeszcze honorowym, Rzeczypospolitej – zaznaczył były premier.Tusk nie pierwszy raz w niemieckim mundurzeOdnosząc się do faktu, że nie po raz pierwszy jest przedstawiany w niemieckim mundurze ocenił, że dotychczas wizerunki te były „trochę mniej drastyczne”.W rozmowie z PAP mec. Roman Giertych poinformował, iż oczekuje, że prokuratura rozpocznie postępowanie w trybie art. 60 Kodeksu postępowania karnego. Przepis ten przewiduje, że w sprawach o przestępstwa ścigane z oskarżenia prywatnego prokurator wszczyna postępowanie albo wstępuje do postępowania już wszczętego, jeżeli wymaga tego interes społeczny. Postępowanie toczy się wówczas z urzędu, a pokrzywdzony, który przedtem wniósł oskarżenie prywatne, korzysta z praw oskarżyciela posiłkowego. Beata Szydło oczekuje „szybkiej decyzji”Premier Beata Szydło poinformowała w sobotę na konferencji w Brukseli, że oczekuje szybkiej decyzji ministra spraw zagranicznych Witolda Waszczykowskiego w sprawie  Marii Szonert-Biniendy. Szydło została zapytana na konferencji prasowej, czy planuje podjąć jakieś działania w związku z opublikowaniem przez konsul fotomontażu przedstawiającego szefa Rady Europejskiej Donalda Tuska w mundurze SS.– Oczekuję w tej chwili szybkiej decyzji pana ministra spraw zagranicznych (w tej sprawie – dop. red.) – powiedziała premier.Konsul oddała się do dyspozycji szefa MSZMSZ w sobotnim komunikacie poinformowało, że Szonert-Binienda w piątek oddała się do dyspozycji szefa MSZ. „Jednocześnie pani Szonert-Binienda zadeklarowała, że w przypadku dalszej możliwości pełnienia funkcji konsula honorowego całkowicie zawiesi swoją dotychczasową działalność polityczną i publicystyczną w mediach społecznościowych” – podało biuro rzecznika prasowego MSZ.W piątek MSZ poinformował na Twitterze, że kierownictwo resortu przeprowadziło rozmowę z konsul honorową. Jak podkreślono, „treści publikowane przez konsul na jej prywatnych kontach w mediach społecznościowych przed otwarciem konsulatu honorowego wyrażają jej prywatne poglądy”.Maria Szonert-Binienda, żona dr. Wiesława Biniendy – członka rządowej podkomisji ponownie badającej przyczyny katastrofy smoleńskiej – została konsulem honorowym RP w Akron w Ohio w kwietniu.",,
Prowokacja na marszu narodowców. Fałszywe banery klubów Gazety Polskiej,"– Podczas dzisiejszego marszu organizowanego przez środowisko narodowców pojawiły się banery Klubów Gazety Polskiej. To kolejna już prowokacja wymierzona w nas. Banery zostały użyte bez wiedzy i zgody szefów tych klubów – powiedział w rozmowie z portalem Niezalezna.pl Ryszard Kapuściński, przewodniczący Klubów Gazety Polskiej. Redaktor naczelny „Gazety Polskiej” Tomasz Sakiewicz  nie wyklucza, że o sprawie zawiadomi prokuraturę.","W sobotę w Warszawie odbył się marsz organizowany przez Stowarzyszenie Marsz Niepodległości. Protest dotyczył amerykańskiej tzw. ustawy 447, mówiącej o zwrocie mienia ofiar Holokaustu. W jego trakcie na mównicy pojawiali się między innymi politycy związani z Konfederacją KORWiN Braun Liroy Narodowcy (np. Grzegorz Braun), ale także szef AgroUnii Michał Kołodziejczak.  Dziennikarze portalu  Niezalezna.pl. skontaktowali się m.in. z Henrykiem Kozikiem, przewodniczącym Klubu „GP” w Brzozowie. – Jestem w biurze w Brzozowie, mam tutaj prawdziwy baner. Te użyte w marszu zostały spreparowane; one nawet się różnią od oryginału – powiedział. Kozik podkreślił, że nikt nie prosił o zgodę na posługiwanie się nazwą klubu. Sympatycy narodowców wykorzystali sytuację, komentując m.in. we wpisach na Twitterze, że rzekomo niektóre Kluby „GP” ich wspierają.  Tomasz Sakiewicz,  redaktor naczelny „Gazety Polskiej” powtwierdził w rozmowie z PAP, że przynajmniej dwa z trzech banerów, które pojawiły się na marszu, były sfałszowane.",,
Umorzono śledztwo ws. słów Korwin-Mikkego o szkoleniu bojowników z Majdanu przez Polaków,"Mokotowska prokuratura rejonowa umorzyła śledztwo w sprawie informacji, że na kijowskim Majdanie walczyli „terroryści” wyszkoleni w Polsce . W kwietniu br. mówił o tym Janusz Korwin-Mikke, który przekonywał, że wie, kto stał za tym szkoleniem – dowiedział się portal tvp.info. Śledczy przesłuchali kontrowersyjnego polityka i uznali, że brak jest danych dostatecznie uzasadniających popełnienie przestępstwa.","Mokotowska prokuratura wszczęła śledztwo w sprawie rzekomego szkolenia Ukraińców w Polsce w kwietniu 2014 r. po doniesieniu portalu konserwatyzm.pl. Doniesienie opierało się przede wszystkim na słowach prezydenta Rosji Władimira Putina, który podczas konferencji prasowej mówił, że Polacy szkoli bojowników na kijowskim Majdanie. W reakcji na te słowa Janusz Korwin-Mikke w jednym z programów telewizyjnych miał powiedzieć: – Na Majdanie byli wyszkoleni terroryści. Ja nawet wiem, kto z Polski ich szkolił... Nie powiem tego w tej chwili. Zachowuję to na kampanię wyborczą. Ten człowiek może będzie moim przeciwnikiem bezpośrednim – mówił Korwin-Mikke. Później Korwin-Mikke wielokrotnie wspominał o tym w mediach dodając, że po wybuchu walk na Ukrainie po stronie rządu walczą polscy najemnicy. Brak dowodów Z przyczyn proceduralnych prokuratorzy przekonywali, że nie mogli najpierw przeprowadzić postępowania wyjaśniającego, wszczęli więc śledztwo. – Przesłuchaliśmy Janusza Korwin-Mikkego, którego zeznania nie wniosły niczego do postępowania.  Umorzono je wobec braku danych dostatecznie uzasadniających popełnienie przestępstwa – powiedział tvp.info Wojciech Sołdaczuk, wiceszef Prokuratury Rejonowej Warszawa Mokotów. Podżeganie do gwałtów i pochwalanie pedofilii? W maju br. Prokuratura Okręgowa w Warszawie wszczęła śledztwo ws. domniemanego podżegania do gwałtu oraz pochwalania pedofilii przez prezesa Kongresu Nowej Prawicy, Janusza Korwin-Mikkego. W zawiadomieniu Twojego Ruchu było o możliwości popełnienia przez polityka dwóch przestępstw: podżeganie do popełnienia przestępstwa zgwałcenia i publicznego nawoływania do popełniania występku, a także podżegania do przestępstwa pedofilii oraz publicznego pochwalania tegoż. Poszło o następujące wypowiedzi polityka: – Gdyby Pan się znał na kobietach, to by pan wiedział, że zawsze się troszeczkę gwałci (…)Kobiety zawsze udają, że pewien opór stawiają – mówił Korwin-Mikke. A w innej wypowiedzi przekonywał, że „zachowanie o charakterze pedofilskim ma pozytywny wydźwięk i jest dużo bardziej zasadne niż edukacja seksualna młodzieży”.    CZYTAJ TAKŻE:  Korwin–Mikke: „szkoleni w Polsce terroryści zabijali na Majdanie”",,
Odrestaurowany pomnik Andrzeja Pityńskiego ponownie stanął w Bostonie,"W Bostonie ponownie odsłonięto odrestaurowany pomnik Partyzanci dłuta Andrzeja Pityńskiego. Po 12 latach monument znowu będzie fragmentem bostońskiego krajobrazu. Pomnik stanął pierwotnie w roku 1983 w słynnym parku Boston Common, ale z powodu zniszczeń spowodowanych m.in. korozją, a także wandalizmem został stamtąd usunięty w 2006 roku, co z zadowoleniem przyjęła rosyjska prasa.","– Odrestaurowanie pomnika i postawienie go w prestiżowym miejscu przy mierzei atlantyckiej odwiedzanej przez miliony turystów z całego świata jest wielkim wydarzeniem dla uczczenia stulecia niepodległości Polski. Monument jest symbolem walki polskich patriotów z reżimem komunistycznym i nazizmem – wskazał działacz polonijny, były wiceprezes Kongresu Polonii Amerykańskiej (KPA) w Bostonie Michael Speidel.Uroczystość ponownego odsłonięcia pomnika w prestiżowym Boston Historic Waterfront miała miejsce w sobotę z licznym udziałem zarówno Polaków, jak i Amerykanów. Przybył na nią m.in. burmistrz Marty Walsh, a także rzeźbiarz.W swoim artykule na łamach „Boston Herald” Raymond Flynn, burmistrz miasta w latach 1984-1993, który był też ambasadorem USA w Watykanie, wyraził oburzenie, że monument został porzucony przez miasto „przez lata bezlitosnego lekceważenia jego stałej siedziby i dużego historycznego znaczenia w dziejach świata”. Przypomniał też, że kiedy pomnik stał jeszcze na skrzyżowaniu ulic Beacon i Charles, z uznaniem mówili o nim papież Jan Paweł II i Lech Wałęsa, którzy zdecydowanie sprzeciwiali się nazistom i komunizmowi. Dzień wielkiej dumy„Jak powiedziałem wszystkim zgromadzonym na specjalnej uroczystości na nabrzeżu, jest to dzień wielkiej dumy dla naszych polsko-amerykańskich przyjaciół i wszystkich ich zwolenników w tym kraju, a także wszystkich kochających wolność patriotów na całym świecie. Zawsze z dumą mówiłem zarówno prezydentowi Wałęsie, jak i papieżowi Janowi Pawłowi II o szacunku mieszkańców Bostonu dla Polski, a zwłaszcza dla odważnych bojowników o wolność w trudnych czasach” – napisał Flynn.Były burmistrz cytował też słowa obecnego na uroczystości Pityńskiego, twórcy również Pomnika Katyńskiego w Jersey City. – Stworzyłem pomnik, ponieważ chciałem, aby świat przypomniał sobie ból i cierpienie, jakie poniósł bohaterski naród w Polsce, i pamiętał o jego odwadze w walce z tyranią – mówił m.in. rzeźbiarz.Pityński wskazał w jednym z wywiadów, że kompozycja przedstawia pięciu uzbrojonych jeźdźców w szyku marszowym. – Pięciu desperatów, którzy bardziej przypominają leśne widma i duchy niż ludzi. Pięciu partyzantów, sponiewieranych, śmiertelnie zmęczonych, krwawiących w ciągłej walce, ucieczce, w potyczce, jadących na słaniających się z wyczerpania, wychudłych rumakach, ze spuszczonymi głowami, z własnymi myślami o tragedii Ojczyzny – opisywał swoje dzieło.",,
"Edukacja seksualna w Warszawie za 4,5 mln zł wśród projektów budżetu partycypacyjnego","„Edukacja seksualna – dobrowolne warsztaty dla dzieci, młodzieży i dorosłych” – taki projekt znalazł się wśród zgłoszeń do tzw. budżetu obywatelskiego Warszawy. Oprócz warsztatów zakłada on m.in. obecność „latarnika” w każdej warszawskiej dzielnicy, akcję promocyjną oraz działania artystyczne, jak np. spektakl teatralny. Kwota? 4 mln 628 tys. zł.","Jak czytamy na stronie internetowej stołecznego Urzędu Miasta dotyczącej budżetu partycypacyjnego, działania miałyby być prowadzone w szkołach podstawowych i ponadpodstawowych, domach kultury czy „przestrzeniach sąsiedzkich” miasta.Choć o przeznaczeniu środków z budżetu partycypacyjnego decydują mieszkańcy stolicy, to wspomniany projekt jest zbieżny z postulatami deklaracji LGBT, podpisanej w lutym przez prezydenta Warszawy Rafała Trzaskowskiego. Również tam pojawił się pomysł edukacji seksualnej w szkołach czy instytucji „latarników”.Jeśli warszawiacy poprą projekt, środowisko LGBT+ otrzyma „potężne wsparcie finansowe i możliwość rozpowszechniania wśród dzieci, ale także i dorosłych, swojej ideologii, a także zapisów karty WHO dotyczących edukacji seksualnej dzieci, przeciwko której tak ostro protestowali rodzice” – czytamy w portalu wPolityce.pl. Według założeń projektu warsztaty edukacji seksualnej miałyby obejmować takie zagadnienia jak: mowa nienawiści, in vitro, życie uczuciowe, choroby przenoszone drogą płciową, tożsamość płciowa, pornografia, adopcja, seks w internecie, bliskość czy stawianie granic. Oprócz warsztatów i działań przez sztukę zgłoszenie obejmuje „wprowadzenie w każdej dzielnicy dyżurów (minimum 200h/rok) latającego „latarnika” – terapeuty/psychologa – do którego młodzież będzie mogła zgłosić się ze swoimi problemami dotyczącymi sfery intymnej” – czytamy na stronie internetowej budżetu obywatelskiego stolicy.",,
Awionetka rozbiła się na autostradzie. „Mały cud”,O krok od tragedii na trzypasmowej drodze numer 50 w Bowie w amerykańskim stanie Maryland. Awionetka rozbiła się i zderzyła z autem. „W okręgu Prince George doszło do małego cudu” – ocenił rzecznik lokalnej straży pożarnej Benjamin Barksdale.,"Do wypadku doszło w czwartek około godz. 11 czasu lokalnego. Media informują, że pilot niewielkiego samolotu źle oszacował lądowanie na lotnisku Freeway i spadł na pobliską drogę.Awionetka, na pokładzie której oprócz pilota znajdował się pasażer, zderzyła się z jednym z aut, którym również podróżowały dwie osoby. Cztery osoby odniosły obrażenia, ale ich życiu nic nie zagraża.Pilot 58-letni Julius Tolson Jr oraz jego kolega 57-letni Michael Garrah odmówili zabrania do szpitala i zostali opatrzeni na miejscu. Do szpitala trafili natomiast poszkodowani, którzy znajdowali się w samochodzie.Sierż. Davaugh Parker z policji stanowej stanu w Maryland oświadczył, że dokładne przyczyny wypadku ustalą śledczy z Federalnego Zarządu Lotnictwa (FAA).",,
Wybory w Gruzji sfałszowane? Opozycja oskarża obóz władzy,"W drugiej turze wyborów prezydenckich w Gruzji zwyciężyła Salome Zurabiszwili, kandydatka niezależna wspierana przez Gruzińskie Marzenie, zdobywając 59,6 proc. głosów – wynika z danych opublikowanych w nocy ze środy na czwartek przez Centralną Komisję Wyborczą po przeliczeniu 98 proc. głosów. Część liderów opozycji zarzuciła rządzącej partii Gruzińskie Marzenie sfałszowanie wyników głosowania.","Kontrkandydat Zurabiszwili Grigol Waszadze ze Zjednoczonego Ruchu Narodowego uzyskał 40,4 proc. głosów. CKW poinformowała, że frekwencja w drugiej turze osiągnęła 56,23 proc.W pierwszej turze wyborów różnica poparcia dla kandydatów wyniosła mniej niż 1 pkt proc. Zurabiszwili uzyskała 38,64 proc. głosów, a Waszadze - 37,74 proc.– Wspólnie stanowczo i ostatecznie odrzuciliśmy ciężką przeszłość – to, co przede wszystkim powstrzymywało wzmocnienie, rozwój i uwolnienie naszego społeczeństwa – powiedziała Zurabiszwili w swoim sztabie wyborczym po ogłoszeniu wyników exit polls, które wskazywały na jej wygraną. – Mój kraj podjął zasadniczą decyzję. Decyzja ta jest bardzo ważna dla jutra Gruzji – dodała, dziękując swoim zwolennikom.66-letnia była ambasador we Francji zapowiada m.in. działania na rzecz praw człowieka i społeczeństwa obywatelskiego. Opowiada się za członkostwem Gruzji w UE i NATO. W czasie kampanii obiecywała, że będzie prezydentem, który zjednoczy gruzińskie społeczeństwo. Zurabiszwili jest ostatnim prezydentem Gruzji wybranym w bezpośrednich wyborach. Zgodnie z nowelizacją konstytucji część uprawnień nowego prezydenta przejmie premier.",,
SLD i czescy socjaldemokraci będą współpracować,Wzajemne konsultacje i wymianę informacji oraz dzielenie się doświadczeniami ws. działania i rozwoju partii.  Przewodniczący Czeskiej Partii Socjaldemokratycznej (CSSD) Bohuslav Sobotka i szef SLD Leszek Miller podpisali w sobotę w Nysie umowę o współpracy.,"Umowa o współpracy SLD i CSSD została podpisana podczas plenerowej biesiady Sojuszu nad Jeziorem Nyskim, na którą zaproszono też działaczy czeskiej lewicy. Miller podkreślił, że ma ona zacieśnić relacje nie tylko między władzami obu partii, ale też na poziomie samorządów lokalnych, grup eksperckich czy gospodarczych. Natomiast Sobotka dodał, że ta współpraca powinna być ścisła zwłaszcza na terenach przygranicznych. Zapowiedział, że pierwszym przejawem współpracy obu partii będzie zaproszenie Millera na otwarcie kampaniiwyborczej CSSD, które zaplanowano na 7 września w Ostrawie. – Będziemy się wzajemnie wspierać – podkreślił Sobotka. Lider czeskich socjaldemokratów mówił, że według sondaży jego partia może liczyć na poparcie rzędu 30 proc. – Wszystko wskazuje więc na to, że będziemy mieć dużą przewagę nad innymi ugrupowaniami i myślę, że to my będziemy tworzyć rząd po wyborach  – dodał. – A jeżeli wygramy wybory i stworzymy rząd, to stosunki z Polską będą dla nas kluczowe – zapewnił. Sobotka zaznaczył, że obserwuje rosnące notowania SLD i jest pewien, iż do wyborów parlamentarnych w Polsce rezultat Sojuszu będzie lepszy. – Bardzo bym chciał, by w przyszłym rządzie SLD odgrywało znaczącą rolę – dodał Sobotka. Miller po podpisaniu umowy mówił działaczom SLD z Opolszczyzny, że Sojusz „musi się starać iść w ślady kolegów z czeskiej socjaldemokracji”: wspinać się w sondażach, wygrywać wybory i doprowadzić do tego, by trzy sąsiadujące narody - Czesi, Polacy i Słowacy - miały socjaldemokratyczne rządy. – Na Słowacji już tak się stało, w Czechach stanie się za chwilę, a za dwa lata czas na nas – podsumował. Sobotka pytany o pomysł na zmniejszenie bezrobocia na polsko-czeskim pograniczu zapowiedział stworzenie programu dla regionów najbardziej dotkniętych brakiem miejsc pracy, wspieranego z budżetu centralnego. Dodał, że potrzebne będzie też wsparcie współpracy miedzy polskimi i czeskimiprzedsiębiorcami. Z kolei Miller był pytany o ewentualną koalicję z PO. Szef Sojuszu powiedział, że jest przekonany iż PO i PSL dotrwają razem do końca tej kadencji. Dodał, że podstawą ewentualnej koalicji z udziałem Sojuszu musi być porozumienie programowe „bo tylko wtedy koalicja ma szansę trwać dłużej niżchwilę”.  – Liczymy jednak, że będziemy mieli takie poparcie, które pozwoli nam dobrać koalicjanta, a nie być dobieranymi – dodał Miller. Poinformował też, że we wtorek ma zaplanowane spotkanie się z szefem OPZZ Janem Guzem, na którym zostanie ustalona strategia postępowania w kontekście planowanych na wrzesień protestów związków zawodowych.",,
"Narady w sztabie USA. Niewykluczone, że jednostki z Niemiec trafią do Polski","Według „Washington Post” Stany Zjednoczone analizują koszty i potencjalne skutki wycofania dużej liczby wojsk amerykańskich z Niemiec. Dziennik informuje, że jedną z branych pod uwagę opcji jest przeniesienie części oddziałów do Polski.","Z informacji gazety wynika, że analizy rozpoczęto po niedawnej naradzie Donalda Trumpa z doradcami oraz dowódcami sił zbrojnych. Prezydent USA miał być zaskoczony faktem, że w Niemczech stacjonuje aż 35 tysięcy żołnierzy amerykańskich i narzekał, że europejscy sojusznicy z NATO zbyt mało wydają na obronność.  „Washington Post” informuje, że  jeden z branych pod uwagę scenariuszy zakłada powrót dużej części sił USA z Niemiec do Stanów Zjednoczonych. Inny wariant przewiduje całkowite lub częściowe przeniesienie wojsk amerykańskich do Polski.  Gazeta zauważa, że Polska wypełnia zobowiązanie przeznaczania 2 procent PKB na obronność. Przypomina, że Polska złożyła niedawno propozycję dofinansowania amerykańskiej obecności wojskowej w wysokości 2 miliardów dolarów.",,
Sędzia SN uzasadnia decyzję o przekazaniu pytań prawnych do TK,"„Trybunał Sprawiedliwości Unii Europejskiej nie dokonał jednoznacznego ustalenia ani wskazanych kryteriów i okoliczności istotnych dla oceny niezależności KRS oraz sądów, ani skutków stwierdzenia ich ewentualnego zaistnienia lub naruszenia” – napisał w uzasadnieniu decyzji o przekazaniu pytań prawnych do Trybunału Konstytucyjnego sędzia Sądu Najwyższego prof. Kamil Zaradkiewicz. Pytania zostały zadane po orzeczeniu TSUE z listopada 2019 r. Dokument opublikował portal wpolityce.pl.","Zaradkiewicz stwierdza, że sformułowane przez SN pytania prejudycjalne „w istocie zmierzają do przełożenia podejmowanych od 2018 r. faktycznych i prawnych prób faktycznej delegitymizacji organów władzy sądowniczej na rozstrzygnięcia sądowe, w których dokonywana jest ocena statusu sędziów i skuteczności ich powołań na mocy norm konstytucyjnych, na podstawie wskazanych w pytaniach prejudycjalnych norm traktatowych oraz art. 47 Karty Praw Podstawowych Unii Europejskiej”. Jak pisze Zaradkiewicz, „próby te odnoszą się bezpośrednio do oceny niezależności sądu oraz niezawisłości sędziego, jednak są czynione w taki sposób, aby w istocie poprzez swobodną interpretację ogólnych ustaleń zawartych w wyroku Trybunału Sprawiedliwości z 19 listopada 2019 r. (…), w praktyce doprowadzić do faktycznego i prawnego „zamrożenia” funkcjonowania organów konstytucyjnych w zakresie nominacji sędziowskich (przede wszystkim Krajowej Rady Sądownictwa), a także osób Powołanych na mocy art. 179 Konstytucji RP do pełnienia urzędu sędziego”. W uzasadnieniu znajdziemy też odniesienia do wyroku Izby Pracy i Ubezpieczeń Społecznych SN z 5 grudnia 2019 r. Jak pisze Zaradkiewicz, jej trzyosobowy skład oparł się na narracji mediów, zamiast przeprowadzić postępowanie dowodowe.  „Warto przy tym zauważyć, że w powołanym wyroku Sąd, według sobie tylko znanych kryteriów, uznał, że okoliczności towarzyszące wyłonieniu składu obecnej Krajowej Rady Sądownictwa »wzbudzają u przeciętnej jednostki (sic!) wątpliwości co do niezależności samej Rady od władzy wykonawczej«. Nie wskazano przy tym metodologii ani źródeł, na których Sąd wydający wyrok z 5 grudnia 2019 r. oparł swoje wnioski w tym zakresie” – napisał.",,
Gowin: warto rozpocząć debatę konstytucyjną,"Jarosław Gowin jest zadowolony z wtorkowego spotkania sejmowego dotyczącego sporu o Trybunał Konstytucyjny. Jak powiedział w „Minęła 20”, tego typu rozmowy budują potrzebny w tej sprawie kompromis. Dodał, że idąc za ciosem warto rozpocząć debatę konstytucyjną","– Od początku mówimy o potrzebie kompromisu – powiedział Jarosław Gowin, wicepremier i minister nauki i szkolnictwa wyższego. Odniósł się do wtorkowego sejmowego spotkania zorganizowanego przez marszałka Marka Kuchcińskiego. Omawiano kwestię Trybunału Konstytucyjnego. – Warto rozpocząć debatę konstytucyjną. Przygotujmy coś na użytek następnej kadencji – powiedział wicepremier. ",,
"Waszczykowski: Wiele wskazuje, że 1 września prezydent Trump przyjedzie do Polski","– Wiele wskazuje na to, że może dojść do wizyty prezydenta Trumpa w Polsce 1 września. Mamy bardzo dużą aktywność pani ambasador Mosbacher, która nie ukrywa tego i z entuzjazmem o tym opowiada. Nawet zapowiada inne wydarzenie jak zniesienie wiz – powiedział w „Minęła 20” były szef polskiej dyplomacji Witold Waszczykowski i wskazał, że za tym stoją najprawdopodobniej dodatkowe porozumienia w kwestiach wojskowych, wzmocnienia obecności amerykańskiej.",,,
Szef KPRM: Ustawa 447 nie ma mocy prawnej w Polsce,"Szef Kancelarii Prezesa Rady Ministrów Michał Dworczyk oświadczył, że tak zwana ustawa 447 nie jest aktem prawnym obowiązującym na terenie Polski.","Ustawa, przyjęta w zeszłym roku przez amerykański Kongres, dotyczy majątków skonfiskowanych w czasie drugiej wojny światowej ofiarom Holocaustu, a także przejętych po wojnie przez władze komunistyczne. Daje amerykańskiemu Departamentowi Stanu prawo wspierania organizacji zrzeszających ofiary Holocaustu w odzyskiwaniu żydowskich majątków, które nie mają spadkobierców. Michał Dworczyk podkreślił w radiowej Trójce, że ustawa ta nie ma żadnych skutków prawnych dla Polski. Dodał, że można ubolewać nad tym, iż pewne osoby próbują wykorzystywać uchwalenie ustawy politycznie.  Oświadczył, że Polska może dochodzić reparacji, należnych ze strony Niemiec, natomiast nie jest nikomu niczego winna. Nawiązując do wypowiedzi premiera Mateusza Morawieckiego o przyjęciu prawa zabezpieczającego Polskę przed zagranicznymi roszczeniami, Michał Dworczyk powiedział, że szczegóły takich rozwiązań będą ujawnione na majowym posiedzeniu Sejmu.",,
Atak nożownika w parku pod Paryżem. Ranił  kilka osób,"Jedna osoba nie żyje po ataku nożownika w mieście Villejuif pod Paryżem – podała francuska telewizja RTL, powołując się na informacje ze źródeł policyjnych. Nieznany napastnik ranił nożem jeszcze dwie inne osoby w publicznym parku. Nożownik zmarł postrzelony przez policję w sąsiedniej gminie. Jak relacjonowali niektórzy świadkowie, mężczyzna krzyczał „Allah akbar”.","W torbie nożownika, który został w piątek pod Paryżem zastrzelony przez policjantów, znaleziono egzemplarz Koranu – poinformował rzecznik prokuratury, która zajmuje się sprawą. Jak oświadczyła prokuratura, nożownik był leczony psychiatrycznie i w ostatnich miesiącach przebywał w szpitalu. – Na tym etapie nie ma żadnych dowodów na to, że był zradykalizowany – podkreślił rzecznik.Agencja AP, powołując się na siły bezpieczeństwa, pisze, że policjanci oddali do napastnika wiele strzałów, bo obawiali się, że mężczyzna ma na sobie kamizelkę z ładunkami wybuchowymi.W mediach społecznościowych pojawił się film, na którym – jak wynika z opisu – widać napastnika „neutralizowanego” przez policję.",,
Biały Dom: Donald Trump spotka się z Andrzejem Dudą 12 czerwca,"Biały Dom poinformował w oficjalnym komunikacie, że prezydent Donald Trump spotka się z prezydentem Andrzejem Dudą 12 czerwca w Waszyngtonie. Jak głosi komunikat, prezydent Trump powita wraz z pierwszą damą Melanią Trump prezydenta Andrzeja Dudę wraz z małżonką Agatą Kornhauser-Dudą.","W komunikacie podkreślono, że wizyta prezydenta Dudy będzie stanowić potwierdzenie „historycznych i kulturalnych więzi łączących Stany Zjednoczone i Polskę”, co nabiera szczególnego znaczenia „w kontekście 80. rocznicy wybuchu II wojny światowej”, która przypada w tym roku.  „Prezydent Trump i prezydent Duda będą omawiali rozwijające się strategiczne partnerstwo oraz szereg spraw interesujących obie strony, w tym obronność, bezpieczeństwo, energię oraz kwestie handlowe” - podaje Biały Dom. Polska i Stany Zjednoczone będą również „obchodzić 20. rocznicę przystąpienia Polski do Sojuszu Północnoatlantyckiego i 30. rocznicę upadku komunizmu” - głosi oświadczenie. – Wyrażamy satysfakcję z potwierdzenia przez Biały Dom daty wizyty pary prezydenckiej w Waszyngtonie, o której rozmawialiśmy od początku, czyli 12 czerwca – szef gabinetu prezydenta Krzysztof Szczerski.",,
Tajemnice słuchawek. Dlaczego muzyka poprawia nastrój?,"Niektórzy nie potrafią spędzić nawet dnia bez słuchawek na uszach. W różnych codziennych okolicznościach słuchamy ulubionych melodii. Czy muzykoterapia staje się niezbędna w codziennym życiu, a muzyka może być kluczem do szczęścia? Tak twierdzi  platforma Deezer, która przeprowadziła badanie na ten temat.","78 to liczba minut, którą należy spędzać każdego dnia na słuchaniu muzyki, aby czuć się dobrze. Tak wynika z badania, przeprowadzonego przez platformę Deezer, o czym informuje „Elle”. Badanie przeprowadzono na grupie 7500 osób w dziewięciu krajach, między 20 a 28 września 2019 r. Ankieta starała się ujawnić, jak muzyka wpływa na samopoczucie słuchaczy. Ankietowani wysłuchali mieszanki pocieszających, relaksujących, smutnych, motywujących, a także ostrych rockowych piosenek. Z uzyskanych danych wynika, że powinniśmy słuchać średnio czternastu minut żywej muzyki, aby poczuć się szczęśliwymi. Szesnaście minut kojącej muzyki pomoże nam zrelaksować się. Szesnaście minut introspekcji muzycznej pomoże pokonać smutek. Piętnaście minut motywacyjnej muzyki poprawi koncentrację. I wreszcie siedemnaście minut mocnych brzmień pomoże nam opanować gniew. Lyz Cooper, członkini British Academy of Sound Therapy (BAST), wyjaśnia: „Niektóre właściwości muzyki wpływają na umysł i ciało. Codzienne spędzanie czasu na słuchaniu muzyki wywołuje różne emocje i może mieć niezwykle korzystny wpływ na nasze samopoczucie. Słuchanie radosnych piosenek zwiększa przepływ krwi do obszarów mózgu związanych z odczuwaniem przyjemności i zmniejsza przepływ do ciała migdałowatego, części mózgu związanej ze strachem”.Według badań przeprowadzonych przez Deezer, każdy gatunek muzyczny ma swoje zalety. Muzyka pop byłaby najskuteczniejszym sposobem na osiągnięcie szczęścia, podczas gdy muzyka klasyczna bardziej sprzyjałaby relaksacji. Jeśli chodzi o rocka, pozwoli on pokonać gniew i odzyskać opanowanie. Autorzy tego badania przygotowali też listę utworów sprzyjających odczuwaniu szczęścia. Prezentuje się ona następująco: „Happy” Pharrell Williams, „Dancing Queen” ABBA, „God is a Woman” Ariana Grande, „Be Happy” Mary J. Blige, „A Sky Full of Stars” Coldplay, „Sing” Ed Sheeran, „Shotgun” George Ezra, „Salute” Little Mix, „Don't Stop Me Now” Queen. Ta ostatnia jest również na liście utworów najlepszych do nadania rytmu podczas wykonywania resuscytacji krążeniowo-oddechowej. To piosenka, która ma tempo 100 uderzeń na minutę, idealne, aby wykonać skuteczny masaż serca.",,
Oszuści szczególnie aktywni w święta. „Udoskonalają swoje działania”,"Okres świąteczny obfituje w rozmaite promocje, wyprzedaże i okazje. Dużo z nich dotyczy pożyczek pieniężnych oferowanych przez rozmaite firmy. Wiele z nich jest na bakier z uczciwością. Jak zatem nie dać się oszukać?","– Nieuczciwych firm jest coraz więcej. Mało tego, one coraz bardziej „udoskonalają” swoje działania. Kiedyś umowy na pożyczki miały dużo więcej mankamentów, dzięki czemu łatwiej było je podważyć i wykryć, że dana osoba padła ofiarą oszustwa – zwróciła uwagę na antenie Radia Gdańsk Anna Sularz z kancelarii Seneka w Gdańsku. Prawniczka wskazała, że należy się wystrzegać pożyczkodawców, którzy nie podlegają KNF. – Warto podkreślić, że pożyczki są udzielane przed dwie grupy podmiotów. Pierwsze to instytucje finansowe, które są pod nadzorem Komisji Nadzoru Finansowego, czyli głównie banki i SKOK-i. W nich konsumenci mogą być pewni swoich praw, a na wypadek jakiś perturbacji i niewypłacalności banku, istnieje fundusz, który zabezpieczy sytuację takich osób. Natomiast w drugim przypadku tego nadzoru już nie ma – zaznaczyła Sularz.",,
Kraje UE przyjęły porozumienie ws. pakietu mobilności; Polska z krajami regionu przeciw,"Unijni ambasadorowie zatwierdzili w piątek porozumienie ws. nowych przepisów reformujących zasady funkcjonowania firm transportowych w UE. Polska w grupie dziewięciu państw była przeciw, ale nie wystarczyło to do zablokowania legislacji.","Propozycje, znane jako pakiet mobilności, są odbierane jako znaczne utrudnienie funkcjonowania dla polskich przewoźników na Zachodzie, dlatego władze w Warszawie i polscy europosłowie próbowali jest storpedować. Z informacji ze źródeł UE wynika, że poza Polską przeciwko głosowały jeszcze: Bułgaria, Estonia, Łotwa, Litwa, Malta, Węgry, Cypr i Rumunia. Wielka Brytania i Belgia wstrzymały się od głosu. Nie wystarczyło to jednak, żeby zablokować przyjęcie porozumienia.",,
"Sprzedawał samochody, których nie posiadał. Sprawa oszusta ma finał w sądzie","127 zarzutów dotyczących oszustw, a także podszywania się pod inną osobę policjanci z Gorzowa przedstawili 31-latkowi z województwa pomorskiego. Część przestępstw dotyczyła oferowania do sprzedaży pojazdów, których w rzeczywistości nie posiadał. Akt oskarżenia w jego sprawie został skierowany do sądu.","Policja o przestępczym procederze dowiedziała się w 2016 roku, kiedy ofiarą oszusta padł jeden z mieszkańców powiatu gorzowskiego. Śledczy dotarli do kolejnych osób pokrzywdzonych z rożnych części kraju.Mężczyzna przestępczy proceder rozpoczął od zaoferowania do sprzedaży na portalach internetowych samochodów osobowych, których nie posiadał. 31-latek żądał od klientów wpłacenia zaliczki za rezerwację pojazdu. Jednak po wykonanym przelewie ze sprzedającym nie można było nawiązać kontaktu.  Do „oferty” oszusta dołączyły także naczepy do samochodów ciężarowych. Zainteresowani kupnem wpłacali zaliczki od kilkuset do nawet kilku tysięcy złotych. W sumie za pojazdy oszust przyjął ponad 150 tysięcy złotych.  Znał zasady panujące na giełdach  31-latek znał również rynek transportowy i zasady panujące na giełdach, gdzie takie usługi są oferowane. Wiedział, które firmy mają zobowiązania wobec swoich kontrahentów. Te informacje pozwoliły mu na wprowadzenie w błąd stron transakcji.",,
„Polacy zabili więcej Żydów niż Niemców”. Sprawa Grossa umorzona,"Jan T. Gross nie znieważył narodu polskiego wyrażając opinię, że Polacy – będąc „słusznie dumni z oporu swojego społeczeństwa wobec nazistów” – „podczas wojny zabili więcej Żydów niż Niemców” – uznała katowicka prokuratura i umorzyła postępowanie w tej sprawie.","Informacje o umorzeniu tego postępowania, toczącego się od 2015 r., przekazała rzeczniczka Prokuratury Okręgowej w Katowicach Marta Zawada-Dybek.Jak podała, w toku śledztwa zgromadzono szereg ekspertyz i informacji z Głównej i Oddziałowych Komisji Ścigania Zbrodni przeciwko Narodowi Polskiemu, Biura Badań Historycznych Instytutu Pamięci Narodowej, Instytutu Historii Uniwersytetu Śląskiego w Katowicach, a także opinie biegłych.– Wynika z nich, że nie ma jednoznacznych i przekonywujących danych dotyczących liczby osób narodowości niemieckiej i żydowskiej, które poniosły śmierć wskutek działań Polaków podczas II wojny światowej. Kwestia oszacowania liczby ofiar pozostaje wciąż w sferze badań historyków i do dziś rodzi wiele kontrowersji i polemik o charakterze naukowym – wskazała prok. Zawada-Dybek.– Powołany przez prokuraturę biegły historyk, dr Piotr Gontarczyk, wskazał w wydanej ekspertyzie, że nie istnieją wiarygodne badania naukowe, które potwierdzałyby, iż Polacy zabili w czasie wojny więcej Żydów niż Niemców. Według dr. Gontarczyka nie ma jednocześnie możliwości jednoznacznego wykazania, że taka opinia jest nieprawdziwa, a „świat nauki oraz polska i międzynarodowa opinia publiczna w oczywisty sposób uzna ją za mieszczącą się w granicach debaty naukowej”. Zadaniem prokuratury nie jest natomiast rozstrzyganie sporów o charakterze historycznym – dodała.",,
Krzysztof Głowacki przed wielką szansą. Może odzyskać mistrzowski pas WBO,Podczas kongresu bokserskiej federacji WBO w Panamie rada delegatów przegłosowała decyzję o usankcjonowaniu pojedynku Krzysztofa Głowackiego z Rosjaninem Maksimem Własowem jako walki o tymczasowe mistrzostwo świata kategorii junior ciężkiej – podał portal ringpolska.pl.,"Do starcia dojdzie 10 listopada na gali w Chicago. Głowacki (30-1, 19 KO) i Własow (42-2, 25 KO) spotkają się wówczas w ćwierćfinale turnieju World Boxing Super Series.Aktualnie mistrzem WBO w tej kategorii jest Ukrainiec Ołeksandr Usyk, który także 10 listopada zmierzy się z Brytyjczykiem Tonym Bellew. Jeśli zgodnie z oczekiwaniami zwycięzca tego starcia zwakuje po walce swój tytuł, lepszy z pary Głowacki – Własow automatycznie awansuje z czempiona „tymczasowego” na pełnoprawnego.Pochodzący z Wałcza Głowacki już był mistrzem świata WBO. Tytuł wywalczył w 2015 roku, pokonując w wielkim stylu Niemca Marco Hucka. W pierwszej obronie pasa wygrał z Amerykaninem Steve'em Cunninghamem. Trofeum stracił po porażce z Usykiem, mistrzem olimpijskim z Londynu.",,
"Opinia Komisji Weneckiej w trybie pilnym. Grodzki: Spodziewamy się, że będzie jutro","W czwartek spodziewamy się w trybie pilnym opinii Komisji Weneckiej, dot. nowelizacji ustaw sądowych; w pierwszym rzędzie zobaczą ją panie i panowie senatorowie, później udostępnimy ją publicznie – powiedział marszałek Senatu Tomasz Grodzki.","Marszałek Senatu przypomniał, że w środę umówiony jest z prezydentem Andrzejem Dudą na spotkanie w cztery oczy. – Będziemy poruszać, myślę, ważne dla Polski tematy – powiedział.  – Jutro spodziewamy się w trybie pilnym opinii Komisji Weneckiej nt. ustaw omawianych, nad którymi głosowanie będzie się odbywało jak mniemam w piątek, czy do południa, czy po południu, to zależy od pań i panów senatorów, jak gorąca będzie dyskusja – przekazał marszałek Senatu.  Dodał, że raport Komisji Weneckiej „w pierwszym rzędzie zobaczą panie i panowie senatorowie”. – Później oczywiście udostępnimy ją publicznie – powiedział Grodzki.",,
"„Ameryka potrzebuje Polski tak samo, jak Polska potrzebuje Ameryki”","Dowódca sił lądowych Stanów Zjednoczonych w Europie, generał broni Ben Hodges został odznaczony przez prezydenta Andrzeja Dudę. Otrzymał Order Zasługi Rzeczypospolitej Polskiej. – On naprawdę jest wielkim przyjacielem Polski. To pokazuje taką łączność pomiędzy Polską a Ameryką – podkreślała na antenie TVP Info Anna Maria Anders, pełnomocnik prezesa Rady Ministrów ds. dialogu międzynarodowego.","– Jest pan kolejnym amerykańskim żołnierzem, który zostaje odznaczony za zasługi dla Rzeczpospolitej. Panie generale, dziękujemy panu ogromnie za tą wielką przyjaźń i zrozumienie dla sytuacji naszego bezpieczeństwa, jakie okazuje pan Rzeczpospolitej i nam jako Polakom. Jesteśmy za to panu ogromnie wdzięczni. Dziękuję, że przyjął pan to nasze wysokie odznaczenie, przyznawane przyjaciołom Polski – mówił prezydent Andrzej Duda odznaczając orderem Zasługi Rzeczypospolitej Polskiej gen. Bena Hodgesa.",,
Niemcy bez atomu,"Niemiecki Bundestag uchwalił pakiet ustaw, które zakładają stopniową rezygnację z wykorzystania energii atomowej do końca 2022 r. oraz szybszy rozwój energii opartej na źródłach odnawialnych.","–  To bardzo dobry dzień dla naszego kraju. Rozpoczynamy wspólny narodowy projekt – przekonywał podczas debaty minister środowiska Norbert Roetgen. Opozycja jednak uznała głosowanie za „Waterloo” rządu kanclerz Angeli Merkel, zmuszonej do rewizji wcześniejszych planów wydłużenia okresu eksploatacji elektrowni jądrowych.Najważniejsza z nowych ustaw zakłada, że siedem najstarszych niemieckich elektrowni atomowych sprzed 1980 r., które wyłączono przejściowo w marcu, oraz trapiona awariami elektrownia Kruemmel w Szlezwiku-Holsztynie niezostaną ponownie uruchomione. Reaktory pozostałych dziewięciu elektrowni będą stopniowo wygaszane w latach 2015-2022.Decyzja ta ma zakończyć jeden z najgłębszych konfliktów politycznych i społecznych minionych trzech dziesięcioleci w Niemczech, dlatego komentatorzy uznali czwartkowe głosowanie Bundestagu za historyczne. Ustawę poparło w sumie 513 posłów, zarówno z chadecko-liberalnej koalicji rządzącej, jak również opozycyjnych SPD i Zielonych. Przeciw była Lewica.Nowe–stare prawoPodczas debaty opozycja nie omieszkała wypomnieć partiom rządzącym, że uchwalone w czwartek prawo oznacza w istocie powrót do wcześniejszego harmonogramu rezygnacji z atomu do 2022 r., przyjętego prawie dziesięć lat temu przez ówczesny rząd socjaldemokratów i Zielonych.We wrześniu zeszłego roku chadecko-liberalna koalicja przeforsowała kontrowersyjną decyzję o zmianie tego harmonogramu i wydłużeniu okresu eksploatacji niemieckich reaktorów o średnio 12 lat. Dopiero marcowa katastrofa nuklearna w japońskiej elektrowni Fukushima i wielotysięczneprotesty antyatomowe w Niemczech skłoniły rząd Merkel do wycofania się z podjętej kilka miesięcy wcześniej decyzji i kolejnej zmiany ustawy atomowej.–  Dzisiejszy dzień oznacza ni mniej ni więcej, tylko wasze „Waterloo” w polityce energetycznej. Wasza ustawa o rezygnacji z atomu jest faktycznie naszą ustawą – powiedział szef Socjaldemokratycznej Partii Niemiec (SPD) Sigmar Gabriel, zwracając się do posłów w ławach koalicji. –  My już przed 30 laty uznaliśmy ten krok za konieczny  – dodał. –  To dla nas dzień wielkiej satysfakcji .Gabriel przypomniał, że w czasie kampanii wyborczej w 2009 r. chadecy i liberałowie mieli przede wszystkim dwa wielkie projekty: wydłużenie okresu eksploatacji reaktorów oraz obniżenie podatków. Nie zrealizują ani jednego, ani drugiego – dodał szef SPD, doradzając kanclerz Angeli Merkel rozwiązanie koalicji i nowe wybory parlamentarne.Także Zieloni uznali głosowanie Bundestagu za swój sukces. –  Dziękuję wszystkim, którzy przez minione 30 lat mieli odwagę protestować przeciwko energii atomowej, chociaż byli traktowani jak przestępcy i ostrzeliwani z armatek wodnych – powiedziała przewodnicząca frakcji Zielonych Renate Kuenast. Nowe ustaleniaPoza ustawą o rezygnacji z atomu Zieloni nie poparli kolejnych ustaw uchwalonego w czwartek pakietu energetycznego. Uważają bowiem, że rządowy cel, by do 2020 r. energia elektryczna pozyskiwana ze źródeł odnawialnych stanowiła 35 proc. zużycia prądu brutto, jest zbyt mało ambitny. Według Kuenast udział ten powinien wynosić co najmniej 40 proc. Obecnie wynosi ok.17 proc. By złagodzić skutki rezygnacji z energii atomowej, która pokrywa obecnie około 20 proc. zapotrzebowania na prąd, Niemcy planują przyspieszenie budowy nowych elektrowni. Powstawać będzie m.in. więcej elektrowni gazowych, które razem z elektrowniami węglowymi mają pokrywać w najbliższych latach połowę zapotrzebowania na prąd w Niemczech.Większe subwencje mają otrzymywać parki wiatrowe na morzu, elektrownie wodne oraz geotermalne. Zaplanowano również opiewający na 1,5 mld euro program kredytowy, przeznaczony na energooszczędne remonty budynków, a także przyspieszenie rozbudowy sieci wysokiego napięcia; do 2020 r. powstać ma do 4450 km nowych tras przesyłowych.                                                    img                                            Protestujący domagają się odejścia od energii jądrowej (fot.PAP/EPA/Stephanie Pilick)",,
Lewica podzielona ws. żołnierzy radzieckich. Posłanka Wiosny: Zniewolili Polskę,"Posłanka Anita Sowińska z Wiosny nie podziela zdania przewodniczącego Sojuszu Lewicy Demokratycznej na temat Armii Czerwonej. Włodzimierz Czarzasty twierdzi, że radzieccy żołnierze wyzwolili Polskę od hitleryzmu. – Oczywiście, że nie podważam historii. Zniewolili Polskę jak najbardziej. Czas PRL nie był dobrym czasem dla Polski, ale również rządy PiS-u nie są dobrym czasem dla Polski – powiedziała portalowi tvp.info Sowińska.","Parlamentarzystka nie chciała jednak zdradzić, czy w jej ocenie wypowiedź szefa SLD była błędem. Zdaniem Sowińskiej zdanie zostało wyrwane z kontekstu, a opinia publiczna powinna zajmować się już innymi tematami. Na przykład kwestią globalnego ocieplenia. Także sam Czarzasty nie chce udzielać kolejnych wypowiedzi na temat Armii Czerwonej.  – Tereny odzyskane były wyzwalane przez dwie armie: jedna armia to była armia Wojska Polskiego, m.in. był w niej gen. Jaruzelski, a druga armia to była armia, w której byli żołnierze rosyjscy bądź radzieccy, a byli i ukraińscy i różni. Nie mogli dać wolności ludzie, którzy tej wolności sami nie mieli, ale jeżeli ktokolwiek powie do mnie i obciąży żołnierzy radzieckich, którzy ginęli, to niech pan to powie matkom, które miały synów – mówił wcześniej szef SLD w TVP Info. Nie była to pierwsza tego typu wypowiedź o żołnierzach radzieckich. We wrześniu Czarzasty w Szczecinie stwierdził, że „ci ludzie nas wyzwolili, dali nam wolność”. W marcu 2017 roku przewodniczący SLD złożył kwiaty na Cmentarzu Żołnierzy Armii Czerwonej w Warszawie, w towarzystwie ambasadora Rosji.  – Doszło do wyzwolenia, wypędzenia faszystów z ziemi polskiej przez Armię Czerwoną, 1. i 2. Armię Wojska Polskiego. Później na mocy decyzji, które zapadły z udziałem aliantów, czyli nie tylko na Kremlu, ale również w Waszyngtonie i Londynie, weszliśmy w strefę wpływów Związku Radzieckiego – bronił szefa poseł SLD Andrzej Rozenek. Z takimi wypowiedziami nie zgadza się senator PiS Jan Maria Jackowski. – To jest narracja komunistyczna, która twierdziła, że Armia Czerwona wyzwoliła Polskę. Armia Czerwona walczyła z Niemcami na terytorium Polski, wypierała Niemców. Za Armią Czerwoną szło NKWD i inne struktury sowieckiego totalitarnego komunistycznego systemu, które przygotowywały zwasalizowanie Polski i stworzenie państwa, które będzie marionetką Moskwy. W tym sensie trudno, żeby Polacy przyjmowali, że to tak zwane wyzwolenie było rzeczywiście wyzwoleniem z totalitaryzmu hitlerowskiego, niemieckiego – stwierdził senator PiS. Do słów Czarzastego w specyficzny dla siebie sposób odniósł się też poseł Konfederacji Janusz Korwin-Mikke. – Przedtem nas Niemcy wyzwoliły spod okupacji sanacyjnej. Jeszcze przedtem nas inni wyzwalali. Do tej terminologii już przywykłem. Oczywiście formalnie jest to prawda, ale w mojej rodzinie bardziej bano się Sowietów niż hitlerowców. Socjalizm niemiecki był odrobinę bardziej kulturalny od socjalizmu stalinowskiego – powiedział Korwin-Mikke.  Poseł KO Michał Szczerba nie rozumie, dlaczego Lewica, która weszła do Sejmu z nowym szyldem, w tak zaskakujący sposób wypowiada się o historii Polski. – Dla mnie te kwestie są niedyskusyjne. Każdy wie, co Sowieci zrobili Polsce 17 września 1939 roku. Wszyscy wiemy, co stało się w Katyniu, Charkowie czy Miednoje. Historia jest w tych sprawach jednoznaczna. Jeśli ktoś próbuje gloryfikować Armię Czerwoną, to wzbudza tylko moją litość – powiedział.",,
Światowej sławy okulista pomoże polskim dzieciom. Przyjęcia raz w miesiącu w Lublinie,"Dzięki zacieśnieniu współpracy ze światowej sławy okulistą z Niemiec prof. Anselmem Jünemannem dzieci ze szpitala klinicznego nr 1 lubelskiego Uniwersytetu Medycznego będą mogły skorzystać z nowoczesnych, niefinansowanych jeszcze przez NFZ badań genetycznych, z dostępu do terapii genowych i z nowych metod diagnostyki i leczenia wrodzonej jaskry i zaćmy – informuje „Nasz Dziennik”.","Prof. Jünemann, który od kilku lat jest profesorem wizytującym szpitala, zdecydował się, że teraz będzie co miesiąc przyjmował tu pacjentów, konsultował skomplikowane przypadki i przeprowadzał operacje. Ekspert ma się skoncentrować na przypadkach zaćmy i jaskry wrodzonej oraz schorzeniami siatkówki. Będzie też wykonywał witrektomię u dzieci.W szpitalu leczy się rocznie około tysiąca małych pacjentów ze schorzeniami oczu. Kolejnych kilka tysięcy jest pod opieką przychodni przyszpitalnej. Na konsultacje z profesorem przyjeżdżają tutaj rodzice z dziećmi z całej Polski.Gazeta wskazuje, że szpital jest w skali kraju jedynym ośrodkiem zaproszonym do europejskiej sieci schorzeń rzadkich oczu, w której ramach może konsultować trudne przypadki, wysyłać wyniki i uzyskiwać dodatkowe opinie z 36 czołowych ośrodków europejskich, które tę sieć tworzą.",,
Szef MSZ: Iran jest jednym z głównych problemów,Przebywający z czterodniową wizytą w Stanach Zjednoczonych minister spraw zagranicznych Jacek Czaputowicz wziął udział w posiedzeniu Rady Bezpieczeństwa ONZ. Dyskutowano o możliwościach wzmocnienia skuteczności traktatu o nierozprzestrzenianiu broni jądrowej.,"Szef MSZ rozmawiał z dziennikarzami po zakończeniu posiedzenia Rady Bezpieczeństwa ONZ, poświęconego nieproliferacji, w tym traktatu na temat nierozprzestrzeniania broni masowego rażenia (NPT). Jak zauważył, z dyskusji wyłoniło się przesłanie, że pełni on pozytywną rolę. – Bez tego traktatu stan bezpieczeństwa na świecie byłby dużo gorszy. W pewnym sensie powstrzymuje on państwa przed rozprzestrzenieniem broni jądrowej. To jest główne zagrożenie – podkreślał.Odniósł się do sytuacji w Korei Północnej, posiadającej broń nuklearną, oraz niebezpieczeństwa, że nabędzie ją Iran. Wiążą się z tym, wyjaśnił minister, działania Polski w Warszawie podczas konferencji ministerialnej. Jedna z grup roboczych zajmie się problematyką powstrzymania proliferacji broni masowego rażenia na Bliskim Wschodzie. Przedstawiając rozwój wydarzeń w Europie, Czaputowicz przywoływał nieprzestrzegany przez Rosję traktat o całkowitej likwidacji rakiet średniego zasięgu (INF). – Wiemy, że Stany Zjednoczone zapowiedziały wycofanie się z tego traktatu. Rosja ponosi odpowiedzialność za – być może – wyścig zbrojeń, jeśli chodzi o rakiety średniego zasięgu. Społeczność międzynarodowa zastanawia się, jak zapewnić skutecznie bezpieczeństwo w tym wypadku w zakresie broni nuklearnej – wskazał.W nawiązaniu do zbliżającej się konferencji przeglądowej traktatu o nierozprzestrzenianiu broni masowego rażenia szef MSZ przypomniał, że Polska przewodniczyła w ubiegłym roku komitetowi przygotowującemu to wydarzenie. Pragnie dzielić się swymi doświadczeniami i działać z innymi państwami na rzecz umocnienia umowy o nierozprzestrzenianiu broni nuklearnej. Wsparcie niemieckiej prezydencjiSzef MSZ zapewnił, że Polska zamierza wesprzeć prezydencję niemiecką, która skupi się m.in. na zagadnieniu użycia energii nuklearnej do celów pokojowych. Liczy też na wsparcie swoich działań w sierpniu, kiedy będzie przewodzić Radzie Bezpieczeństwa. Czaputowicz odnosił się do roli Rady Bezpieczeństwa ONZ w rozwiązywaniu problemów z Koreą Północną i Iranem. Podkreślił, że odmienne niż USA stanowiska zajmują Chiny czy Rosja. Trudność polega na tym, dodał, że wszyscy stali członkowie RB muszą wyrazić zgodę na działanie, stąd problem z podjęciem konkretnych inicjatyw. Zdaniem ministra szansy można raczej upatrywać w współpracy dwustronnej, w tym przepadku USA i KRLD z wsparciem społeczności międzynarodowej. – Wspieramy oczywiście działania prezydenta USA Donalda Trumpa, by skłonić reżim Korei Północnej do pozbycia się tej broni, co otworzyłoby szansę na możliwość rozwoju gospodarczego tego państwa – odnotował.",,
„To jest napad! Dawaj hot doga”,"52-letni mężczyzna w pożyczonej od wnuka masce wilkołaka okradł sklep spożywczy w Elblągu. Dwukrotnie młodszy mieszkaniec Olsztyna napadł z bronią gazową na stację benzynową, z której zabrał hot doga.","Policjanci z Olsztyna nie mogli uwierzyć, gdy przyjechali na jedną ze stacji paliw, której pracownik zgłosił napad. Z relacji ofiary wynikało, że do pomieszczenia wszedł zamaskowany mężczyzna, który zaczął grozić mężczyźnie przedmiotem przypominającym pistolet. Ku zaskoczeniu pracownika, napastnik nie zażądał utargu, ale … hot doga. Gdy ofiara spełniła jego żądanie, rabuś uciekł z łupem.",,
Premier: Dziękuję wyborcom za zaufanie i każdy oddany głos,"„Rekordowy wynik PiS w historii wyborów do sejmików, czwarte zwycięstwo wyborcze z rzędu. Dziękuję kandydatom i wolontariuszom za ciężką pracę, a wyborcom za zaufanie i każdy oddany głos” – napisał w niedzielę na Twitterze premier Mateusz Morawiecki, komentując sondażowe wyniki wyborów.","– Dziękuję wszystkim, z którymi tak intensywnie pracowaliśmy. Praca, pokora i służba przede wszystkim. Rok po roku przekonujemy coraz więcej naszych obywateli – podkreślił szef rządu podczas wieczoru wyborczego w siedzibie Prawa i Sprawiedliwości. – Wszyscy razem jesteśmy w stanie zmieniać Polskę, aby stawała się ona krajem lepszym i dumnym – zaznaczył.Prezes PiS Jarosław Kaczyński wskazał, że wynik osiągnięty przez Zjednoczoną Prawicę „dobrze wróży na przyszłość”. – Naszym głównym przekazem jest to, aby ciężko pracować w przyszłym roku (gdy odbędą się wybory parlamentarne – przyp. red.). Chcemy, aby każdy wiedział, że pod rządami PiS Polska idzie do przodu – dodał.Według sondażu IPSOS w wyborach do sejmików wojewódzkich w skali kraju PiS uzyskało 32,3 proc.; Koalicja Obywatelska – 24,7 proc.; PSL – 16,6 proc.; Kukiz'15 – 6,3 proc.; Bezpartyjni Samorządowcy – 6,3 proc.; SLD-Lewica Razem – 5,7 proc.",,
Putin: Wojska niezaproszone przez rząd Syrii powinny się wycofać z kraju,"Prezydent Rosji Władimir Putin powiedział w sobotę w wywiadzie dla dziennikarzy z Arabii Saudyjskiej i Zjednoczonych Emiratów Arabskich, że obce wojska, które nie zostały zaproszone przez rząd Syrii, powinny się wycofać z tego kraju.","Putin dodał, że Moskwa podjęła już rozmowy z Turcją, Iranem i Stanami Zjednoczonymi na temat konieczności wycofania obcych wojsk z Syrii i odbudowania terytorialnej integralności tego państwa.Prezydent Rosji powiedział również, że jeśli w przyszłości rząd Syrii uzna, iż nie potrzebuje już wsparcia rosyjskich wojsk, to one również opuszczą ten kraj. W środę, w rozmowie telefonicznej z prezydentem Turcji Recepem Tayyipem Erdoganem, Putin zaapelował do niego, by unikał w czasie ofensywy w Syrii wszelkich kroków, które mogłyby storpedować proces pokojowy w tym kraju. Według służb prasowych Kremla obaj przywódcy uzgodnili w rozmowie telefonicznej, że „suwerenność i integralność terytorialna Syrii muszą być respektowane”. W piątek minister finansów USA Steven Mnuchin poinformował, że prezydent Donald Trump wydał rozporządzenie, na mocy którego Waszyngton może nałożyć „znaczące sankcje” na Turcję w związku z jej inwazją w północno-wschodniej Syrii. Stany Zjednoczone mogą „wykończyć turecką gospodarkę” – ostrzegł Mnuchin. Zastrzegł jednak, że na razie restrykcje te nie zostaną wprowadzone. Turcja rozpoczęła w środę operację militarną w północno-wschodniej Syrii, wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów; są one jednak wspierane przez Zachód i stanowią główny trzon syryjskich sił SDF, które odegrały decydującą rolę w pokonaniu IS w Syrii i kontrolują obecnie większość północnych terenów kraju. Ofensywa ruszyła po ogłoszeniu przez prezydenta USA Donalda Trumpa decyzji o wycofaniu żołnierzy amerykańskich z północnej Syrii.",,
„Reforma sądownictwa budzi wśród ludzi opozycji rosnący strach”,"– Opozycja wykorzystuje instrumentalnie spór o Sąd Najwyższy jako jedną z metod walki z rządem – ocenił w programie „Kwadrans polityczny” minister sprawiedliwości Zbigniew Ziobro. Zasugerował także, że przeciwnicy reformy mają coś na sumieniu. – Niektórzy ludzie opozycji, z PO czy innych środowisk, wiedzą o swojej działalności więcej niż my o nich wiemy i zmiana budzi w nich strach – przekonywał.","Zdaniem ministra opozycja ma dwa zasadnicze powody, żeby walczyć z przeprowadzaną reformą sądownictwa . – Po pierwsze to zasada, że trzeba się konfrontować tam, gdzie są emocje społeczne i tam, gdzie można je wytworzyć, tworząc demagogiczne argumentacje.  Każda okazja jest dobra do bezwzględnej, totalnej konfrontacji z rządem – podkreślił.– Po drugie: strach ma wielkie oczy. Niektórzy ludzie opozycji wiedzą o swojej działalności więcej niż my o nich wiemy. Pewnie wierzą sami w swoją narrację, że my chcemy (do Sądu Najwyższego) wprowadzić swoich sędziów i to, co wiedzą o sobie, o tym, co robili, budzi w nich narastający strach – dowodził. Dodał, że opozycja, a wraz z nią wiele środowisk, także zagranicznych, „są zainteresowane, żeby obalić ten rząd”.Casus SawickiejZiobro wskazał, że Sąd Najwyższy w obecnym kształcie częściowo może chronić działania sprzeczne z prawem. Przypomniał przypadek byłej posłanki Platformy Obywatelskiej Beaty Sawickiej, która została uniewinniona, mimo że udowodniono jej korupcję.– Nie może być zgody, żeby Sąd Najwyższy chronił tego typu aferzystów, a w stosunku do pani chorej na cukrzycę, która zjadła w hipermarkecie ciasteczko, okazał się być niezwykle surowy i skazał ją mimo kasacji – przyznał. – To jest ochrona establishmentu. Silni mają się dobrze, słabi mają się dużo gorzej. My chcemy to zmienić – prawo ma być równe wobec wszystkich – zaznaczył minister. Szef resortu sprawiedliwości wyjaśnił, że celem reformy jest również zagwarantowanie wysokiego poziomu moralnego sędziów. – Nie może być sytuacji, że w sądzie jest sędzia, któremu można zarzucić – w rozumieniu szerokim prawa karnego – zachowania o charakterze korupcyjnym. Jest np. nagranie, jak jeden z nich ustala potajemnie, jaka ma być kasacja, a w tle dwa miliony zł łapówki – wyjaśnił.Nieścisłości legislacyjneKomentując uwagi prezydenta Andrzeja Dudy do ustawy o Sądzie Najwyższym Ziobro zgodził się, że niektóre są słuszne. – Prezydent wskazał na pewne nieścisłości legislacyjne, które rzeczywiście w ferworze pracy w parlamencie się pojawiły – przyznał, choć dowodził, że mają one „znaczenie trzeciorzędne”.– Zdarzają się takie w trakcie prac, jeżeli jest presja i opozycja nie pozwala legislatorom na redagowanie poprawek – zauważył. Przyznał przy tym, że pewnym problemem może być sugerowana przez prezydenta poprawka, że sędziowie mają być wybierani przez Sejm większością kwalifikowaną, ponieważ zmusi ona rządzących do dogadywania się choćby z ugrupowaniem Kukiz’15. Sędzia na telefonZiobro zaznaczył, że celem jest, by nie dopuścić do patologii takich jak np. w przypadku „sędziego na telefon” z afery Amber Gold. – (Ryszard Milewski – przyp. red.) Był gotów gwarantować zaufanych sędziów, wiedząc, że chodzi o pana premiera, wyznaczać terminy, dawać poufne informacje potajemnie, a Sąd Najwyższy stwierdził, że nadal jest nieskazitelnym sędzią i może rozstrzygać – oburzał się na antenie TVP1.Szef resortu sprawiedliwości tłumaczył również, że celem reformy jest uzdrowienie sądownictwa. – To co dzisiaj jest to relikt PRL-u. Widać to bardzo wyraźnie na przykładzie orzecznictwa Sądu Najwyższego, który wyraźnie chronił odpowiedzialność osób, które dopuszczały się zbrodni komunistycznych w stosunku do działaczy demokratycznej opozycji – przypomniał.– Sąd Najwyższy wydał też stanowiska, które zablokowały możliwość pociągnięcia do odpowiedzialności sprawców brutalnych przestępstw motywowanych politycznie, popełnianych przez komunistyczny aparat represji. Także SN nie pozwolił pociągnąć do odpowiedzialności karnej sędziów, którzy w stanie wojennym wydawali wyroki wieloletniego więzienia na podstawie dekretu, który nawet nie wszedł w życie – podkreślał Ziobro. ",,
"Rydzyk przeprasza, MSZ zadowolone","Ministerstwo Spraw Zagranicznych jest zadowolone z tego, że o. Tadeusz Rydzyk przeprosił za wypowiedziane w Brukseli słowa o Polsce – powiedział rzecznik resortu Marcin Bosacki. Rzecznik podkreślił, że wypowiedź o. Rydzyka „obrażała Polskę”.","Chodzi o wypowiedź o. Rydzyka sprzed kilku dni podczas seminarium nt. energii odnawialnej w Brukseli; redemptorysta skarżył się, że obecny rząd rozwiązał w 2007 r. umowę przyznającą jego fundacji dotację na odwierty geotermalne w Toruniu. –  Nie wiem, gdzie ja żyję. W czasach komunizmu nie mieliśmy takich problemów, jak teraz. Proszę wybaczyć, ale to jest skandal i my czujemy się, nie czujemy się, my naprawdę jesteśmy dyskryminowani. Jesteśmy tutaj w Brukseli, ja nie wiem co na to ta Bruksela, bo jesteśmy wykluczani, dyskryminowani. To jest totalitaryzm. Ja nie żartuję. To jest totalitaryzm – mówił wówczas. W reakcji na te słowa MSZ wysłało do Watykanu notę dyplomatyczną.Wywiad z o. RydzykiemW wywiadzie dla wtorkowego „Naszego Dziennika” o. Rydzyk przeprosił za swoje słowa. Podkreślił, że jego wizyta w Brukseli związana była z konferencją o energii, ze szczególnym uwzględnieniem energii geotermalnej. –  W tym kontekście stwierdziłem, że jesteśmy wykluczani i dyskryminowani przez obecne władze. Powiedziałem: to jest totalitaryzm. Nie twierdziłem, że Polska jest państwem totalitarnym. Polska była państwem totalitarnym. Miałem na myśli mechanizmy i metody działania obecnych władz, które przypominają tamte metody – powiedział o. Rydzyk.–  Jeszcze raz podkreślam: w Parlamencie Europejskim nie mówiłem, że w Polsce mamy system totalitarny. Jeżeli ktoś mnie źle zrozumiał, to przepraszam – stwierdził dyrektor Radia Maryja.Rzecznik MSZ odnosząc się do przeprosin, powiedział: –  Jesteśmy zadowoleni, że o. Tadeusz Rydzyk po raz pierwszy przeprosił za swe obrażające Polskę słowa. Z ociąganiem i półgębkiem, ale przeprosił. Zdaniem Bosackiego jest to na pewno osiągniecie MSZ, choć, jak dodał, resort wolałby, aby tego rodzaju interwencje dyplomatyczne w tak „bulwersujących” sprawach nie były konieczne.Bosacki podkreślił, że MSZ nadal czeka spokojnie na odpowiedź sekretariatu stanu Stolicy Apostolskiej na swoją notę.Rzecznik Watykanu ksiądz Federico Lombardi powiedział w poniedziałek, że „jakiekolwiek oświadczenie ks. Tadeusza Rydzyka nie angażuje Stolicy Apostolskiej ani polskiego Kościoła”. Ksiądz Lombardi podkreślił, że dyrektor Radia Maryja „przemawia we własnym imieniu”. Watykański rzecznik nie poinformował, jaki bieg zostanie nadany nocie polskiego MSZ.Przeprosiny zawsze warto przyjąćMarszałek Sejmu Grzegorz Schetyna, pytany, czy przyjmuje przeprosiny o. Rydzyka, powiedział, że „przeprosiny zawsze warto przyjmować”. –  Źle się stało, że te złe słowa zostały wypowiedziane w Brukseli i odbiły się takim głośnym, złym przyjęciem – powiedział Schetyna dziennikarzom.",,
NBP opublikował informacje o wysokości wynagrodzeń kadry kierowniczej w 2018 r.,"Narodowy Bank Polski opublikował w środę na swojej stronie internetowej informacje o wysokości wynagrodzeń w 2018 r. kadry kierowniczej. Dodano, że chodzi o realizację postanowienia noweli ustawy dot. jawności wynagrodzeń w banku centralnym.","Jak zaznaczono, pozostałe informacje zostaną podane w terminie późniejszym przewidzianym ustawą.„Realizując postanowienia ustawy »o zmianie ustawy o ograniczeniu prowadzenia działalności gospodarczej przez osoby pełniące funkcje publiczne oraz ustawy o Narodowym Banku Polskim« z dnia 22 lutego 2019 roku (Dz.U. Poz. 371), Prezes Narodowego Banku Polskiego udostępnia wstępne informacje o wysokości przeciętnego wynagrodzenia miesięcznego brutto osiągniętego w 2018 r. na stanowisku: dyrektora oddziału okręgowego, dyrektora departamentu (komórki równorzędnej), zastępcy dyrektora oddziału okręgowego, zastępcy dyrektora departamentu oraz osób zajmujących stanowiska równorzędne pod względem płacowym ze stanowiskiem dyrektora departamentu i jego zastępcy (wynagrodzenie zasadnicze/chorobowe/zasiłki, premie, nagrody, nagrody jubileuszowe, dodatkowe wynagrodzenie roczne)” – czytamy na stronie internetowej NBP. Ujawnienie informacji o zarobkach to efekt publikacji prasowych, z których wynikało, że niektórzy pracownicy banku zarabiają około 65 tysięcy złotych miesięcznie. W publikacjach pojawiały się nazwiska dyrektor Departamentu Komunikacji i Promocji Martyny Wojciechowskiej oraz dyrektor gabinetu prezesa NBP Kamili Sukiennik. Z opublikowanych informacji wynika, że przeciętne miesięczne wynagrodzenie brutto dyrektor Departamentu Komunikacji wyniosło w ubiegłym roku 49 tysięcy 563 złotych. Wynagrodzenie dyrektor gabinetu prezesa to 42 tysiące 760 złotych.",,
USA wstrzymują sprzedaż Turcji F-35. „Ten błąd może zaszkodzić strategicznym więzom”,"Turcja skrytykowała decyzję rządu USA o wyłączeniu jej z programu F-35 po zakupie przez władze w Ankarze rosyjskich systemów rakietowych S-400. Tureckie MSZ oświadczyło, że decyzja ta nie ma uzasadnienia i jest błędem, który może negatywnie wpłynąć na relacje między oboma krajami.","Ankara wezwała amerykański rząd do zmiany swej decyzji. „Decyzja Waszyngtonu o wykluczeniu Turcji z programu F-35 nie odpowiada duchowi sojuszu, który łączy nasze kraje. To błąd, który może wyrządzić szkodę strategicznym więzom” – oświadczyło tureckie MSZ. Turcja zapewnia, że zakupiony przez nią rosyjski system obrony powietrznej nie zagraża bezpieczeństwu NATO.Wcześniej Biały Dom wydał komunikat, w którym oznajmił, że Turcja nie może kupić amerykańskich samolotów F-35, jeśli wybrała rosyjski system S-400. Prezydent Recep Tayyip Erdogan zapowiedział, że rosyjski system obrony powietrznej będzie wdrożony w 2020 r. „F-35 nie mogą współistnieć z rosyjską platformą zbierającą dane wywiadowcze, która zostanie wykorzystana, aby zbadać nasze zaawansowane zdolności bojowe” – głosi komunikat Białego Domu. „Turcja była wieloletnim i zaufanym partnerem NATO przez ponad 65 lat, ale zaakceptowanie przez nią S-400 podważa zobowiązania, jakie podjęli sojusznicy w ramach NATO (...), by odejść od rosyjskich systemów obrony – wskazano. Zapewniono jednak, że „USA nadal bardzo sobie cenią wartość strategicznej relacji z Turcją”.Stany Zjednoczone zagroziły wcześniej Ankarze sankcjami, jeśli kupi rosyjski system. Nie jest jednak jasne, czy zezwoli na to prezydent Donald Trump, który ostatnio bronił stanowiska Erdogana i podkreślał, że ma z nim „dobre relacje”. Turcja produkuje 937 części dla F-35, w tym 400 takich, których jest wyłącznym producentem. Wyłączenie Ankary z programu produkcji F-35 oznacza, że USA będą musiały znaleźć innego dostawcę.Pentagon poinformował wkrótce po opublikowaniu komunikatu Białego Domu, że wyklucza Turcję z programu produkcji F-35, a przeniesienie łańcucha dostaw dla F-35 może kosztować USA od 500 do 600 mln dol. – USA i inni partnerzy (programu) F-35 prezentują takie samo stanowisko, że należy zawiesić uczestnictwo Turcji w programie i rozpocząć formalny proces wykluczenie Turcji z tego programu – podkreśliła podsekretarz obrony Ellen Lord.Lord powiedziała, że Turcja straci 9 mld dolarów planowanych dochodów jako dostawca części do F-35. – Problem Turcji to sprawa między rządami i dostosujemy się do wytycznych wydanych przez rząd Stanów Zjednoczonych – poinformował rzecznik koncernu Lockheed Martin, który jest głównym producentem najnowocześniejszego myśliwca na świecie.",,
Rzeczniczka PiS: Poprzemy projekt PO ws. jawności zarobków w NBP,"– Jeżeli nie będzie przeszkód formalnoprawnych, z pewnością poprzemy projekt ustawy autorstwa PO w sprawie jawności zarobków w NBP. Środowa konferencja NBP nie wyczerpuje tematu – oświadczyła w środę rzeczniczka PiS Beata Mazurek.","Pod koniec grudnia „Gazeta Wyborcza” napisała o dwóch współpracownicach prezesa Narodowego Banku Polskiego Adama Glapińskiego – szefowej departamentu komunikacji i promocji Martynie Wojciechowskiej oraz dyrektorce gabinetu prezesa NBP Kamili Sukiennik. Ujawniono wówczas, że zarobki Martyny Wojciechowskiej wynoszą ok. 65 tys. zł, „wraz z premiami, dodatkowymi dochodami i bonusami”, czemu bank zaprzeczył. Według najnowszych doniesień medialnych pensja Wojciechowskiej wynosić może nawet ok. 80 tys. zł miesięcznie.   Na środowej konferencji zastępca dyrektora departamentu kadr w NBP Ewa Raczko mówiła, że „żaden z dyrektorów w NBP nie otrzymuje powszechnie i nieprawdziwie podawanego w mediach miesięcznego wynagrodzenia w wysokości ok. 65 tys. zł bądź wyższej”. Dodała, że środki na wynagrodzenia w NBP stanowią część ogółu środków NBP i nie pochodzą z budżetu państwa. – Nie są to środki publiczne w rozumieniu ustawy o finansach publicznych. Oznacza to, że budżet państwa nie jest obciążony kosztami gospodarki własnej NBP – powiedziała Raczko.   Oświadczyła, że nie poda miesięcznego wynagrodzenia z PIT-u dyrektor departamentu komunikacji i promocji Martyny Wojciechowskiej, „bo nie przygotowane jest w oświadczeniu”. – Pewne granice prezentowania informacji są – powiedziała Raczko. – Na pewno nie zarabia – powtórzyć mogę – rewelacyjnych 65 tys. zł miesięcznie – dodała.   Mazurek powiedziała dziennikarzom w Sejmie, że nie jest usatysfakcjonowana wyjaśnieniami Narodowego Banku Polskiego w sprawie wysokości zarobków. Jak dodała, środowa konferencja NBP nie wyczerpuje tematu. Rzeczniczka PiS oceniła jednocześnie, że jeśli chodzi o wynagrodzenia pracowników NBP, „w działaniu opozycji jest sprzeczność”. – Z jednej strony domagają się ujawnienia tych zarobków, a z drugiej strony składają projekt ustawy do Sejmu, który daje podstawy prawne do tego, by te zarobki zostały ujawnione. Więc doskonale mają świadomość taką, że w świetle obowiązujących przepisów prawnych dzisiaj – jak rozumiem – zrobić tego nie można. Jak ustawa zostanie przyjęta, nie sądzę, by był z tym jakikolwiek problem – mówiła Mazurek.   Rzeczniczka PiS oświadczyła też, że „jeżeli nie będzie przeszkód formalnoprawnych”, PiS „z pewnością poprze” projekt autorstwa PO w sprawie jawności zarobków w NBP. PO przygotowała i złożyła we wtorek w Sejmie projekt nowelizacji ustawy o ograniczeniu prowadzenia działalności gospodarczej przez osoby pełniące funkcje publiczne. Zakłada on m.in. zobowiązanie prezesa NBP, członków zarządu oraz osoby zajmujące kierownicze stanowiska w NBP do składania jawnych oświadczeń majątkowych.   Mazurek komentowała też inicjatywę senatora PiS Jana Marii Jackowskiego, który skierował pytanie do prezesa NBP, czy prawdą jest, że jedna z jego współpracowniczek „zarabia 65 tysięcy zł miesięcznie i jakie zarobki, z uwzględnieniem wszystkich pochodnych, osiąga ta osoba w NBP”. Jackowski chciał też, by Glapiński poinformował, „jaki jest zakres obowiązków wzmiankowanej współpracowniczki i jakie posiada kwalifikacje merytoryczne, by realizować te zadania”.   Rzeczniczka PiS stwierdziła, że „nie sądzi”, by Jackowski konsultował swoją inicjatywę z prezesem PiS Jarosławem Kaczyńskim. – Nie będę tego oceniała, czy to jest dobry ruch, czy to nie jest dobry ruch. Najważniejsze jest to, by sprawa została wyjaśniona i by została wyjaśniona jak najszybciej, by to wszystko przeciąć – powiedziała Mazurek. – Pieniądze zawsze wzbudzały kontrowersje i będą wzbudzać. Nie jest wyjaśniona kwestia - w mojej ocenie - dotychczas tego, czy ta siatka płac rzeczywiście jest na poziomie (ustanowionym za czasów) prezesury Marka Belki – dodała.   Pytana, czy prezes PiS ma jeszcze zaufanie do prezesa NBP, Mazurek oświadczyła, że „nic jej nie wiadomo, by tego zaufania nie miał”.",,
Zakaz modlitwy na mundialu. Piłkarze muszą się pogodzić z nowymi przepisami,"Zawodnicy reprezentacji Brazylii podczas Piłkarskich Mistrzostw Świata  muszą zrezygnować z praktykowanych dotychczas gestów religijnych. Według dziennika, „O Globo” sztab trenerski zabronił wspólnej modlitwy zarówno na boisku, przed rozpoczęciem gry oraz w hotelu. Swoją decyzję kierownictwo uzasadnia tym, że pragnie w ten sposób uniknąć niepotrzebnych napięć w kadrze.","Wielu piłkarzy brazylijskich to członkowie ewangelikalnych Kościołów zielonoświątkowych, katolicy są w mniejszości. Nowe, surowe przepisy wewnętrzne zostaną już zastosowane podczas sobotniego meczu towarzyskiego z reprezentacją Austrii w Wiedniu. Największe gwiazdy futbolu nie boją się manifestować swojego przywiązania do wiary w Boga. W poprzednich rozgrywkach mundialu piłkarze często używali symboli religijnych. Gwiazda brazylijskiego futbolu  Neymar, zasłynął z opaski na czole z napisem „100% Jezus!”, co nie podobało się już działaczom MKOI podczas Igrzysk Olimpijskich w Rio de Janeiro. Tymczasem na poprzednie mistrzostwa świata jako duszpasterze jeździli też pastorzy ewangelikalni. Obrońca Lucio, który grał także w zespołach Bayernu Monachium i Inter Mediolan, na turnieje zabierał z sobą swego osobistego pastora. Była też w zwyczaju wspólna modlitwa piłkarzy tego wyznania podczas treningu, przed wejściem na murawę boiska i po zakończonym meczu. Nie przeszkadzało to innym członkom ekipy. Surowe przepisy wewnętrzne brazylijskiego związku piłki nożnej CBF już obowiązują. Jak podkreślono, związek nie interesuje się życiem prywatnym zawodników. Od tej chwili występ na Mundialu oraz praca w zespole mają być świeckie.",,
„Ta naćpana hołota nie jest w stanie mi przeszkodzić”,"Ostre słowa Leszka Millera. W Sejmie, podczas debaty na temat exposé ministra spraw zagranicznych Radosława Sikorskiego, szef SLD skomentował zachowanie przerywających mu posłów słowami: „ta naćpana hołota nie jest w stanie mi przeszkodzić”.","Podczas wystąpienia Millera prowadząca obrady wicemarszałek Sejmu Wanda Nowicka kilkukrotnie apelowała do posłów Armanda Ryfińskiego i Wojciecha Penkalskiego o spokój. Gdy  kolejny raz prosiła o nieprzeszkadzanie, szef Sojuszu zwracając się w stronę ław Ruchu Palikota powiedział: „Pani marszałek, ta naćpana hołota nie jest mi w stanieprzeszkodzić”.Posłowie Ruchu Palikota odpowiedzieli natychmiast.  „Wstyd!” - krzyczeli z sali. W ciągu ostatnich dwóch dni do ostrej wymiany zdań doszło też między Millerem, a liderem Ruchu Palikota. Poszło o sprawę domniemanych więzień CIA. Szef SLD powiedział, że Palikot „stoi po stronie terrorystów i morderców”. Odniósł  się w ten sposób do sugestii Palikota, by Miller, po ujawnionych informacjach dotyczących więzień CIA, zrzekł się immunitetu i wycofał z polityki. We wtorek „Panorama” TVP2 i „Gazeta Wyborcza” poinformowały o zarzutach w śledztwie, dot. więzień CIA, dla byłego szefa Agencji Wywiadu Zbigniewa Siemiątkowskiego. Chodzi o przekroczenie uprawnień i naruszenie prawa międzynarodowego poprzez „bezprawne pozbawienie wolności” oraz „stosowanie kar cielesnych wobec jeńców wojennych.Janusz Palikot natychmiast odniósł się do tej informacji mówiąc, że w sprawie więzień CIA Polska dała się potraktować jako „kraj Trzeciego Świata” i kraj, w którym „mocarstwa mogą organizować niezgodne z prawem więzienia i torturować ludzi”. Szef Ruchu Palikota zasugerował także, że były premier Leszek Miller, w związku z tą sprawą, powinien zrzec się immunitetu poselskiego i wycofać z życia politycznego. Będą wnioski do komisji etykiKlub SLD zapowiedział w związku z zachowaniem posłów  złożenie wniosków dokomisji etyki poselskiej.Zdaniem Millera, jego słowa pod adresem posłów Ruchu „były delikatne”.– Jeżeli dalej będziemy zaczepiani, dalej będzie się nam przeszkadzać,będziemy obrażani, będziemy reagować jeszcze bardziej dosadnie. SLD niepozwoli się obrażać –  mówił Miller.Zdaniem rzecznika Sojuszu Dariusza Jońskiego, wystąpienie Millera przerywaliRyfiński i Penkalski, i to właśnie wniosek o ukaranie tych dwóch posłówbędzie skierowany do komisji etyki. – Złożymy wnioski do komisji etyki oukaranie posłów Ryfińskiego i Penkalskiego, bo to oni byli inicjatorami tegomagla. (...) To przypomina zachowania posłów z Samoobrony, na to pozwolićsobie nie możemy –  ocenił Joński. Lider Ruchu Janusz Palikot, pytany później o słowa Millera, powiedziałdziennikarzom w Sejmie: – To jest ten poziom wypowiedzi, których nie należykomentować. Starszemu panu trzeba wybaczyć.Rzecznik klubu Ruchu Andrzej Rozenek, pytany czy klub Ruchu zwróci się dokomisji etyki poselskiej o ukaranie Millera za tę wypowiedź, odparł: – Niemamy zamiaru się zniżać do tego poziomu, to jest poziom zarezerwowany dlastarszych, stetryczałych polityków, którzy już są schyłkowymi politykami.Jak dodał, lepiej: „spuścić zasłonę milczenia na to”. Komisja etyki może zwrócić posłowi uwagę, udzielić mu upomnienia lub nagany.",,
Wyniki do sejmików województw. Trwają negocjacje ws. koalicji w sejmikach,"PKW podała w czwartek nad ranem zbiorcze wyniki wyborów do rad gmin, rad powiatów, sejmików województw. W skali kraju w wyborach do sejmików PiS zdobył 254 mandaty, Koalicja Obywatelska uzyskała 194 mandaty, PSL - 70, Bezpartyjni Samorządowcy - 15, a SLD-Lewica Razem - 11.","Województwo mazowieckieW wyborach do sejmiku województwa mazowieckiego 24 mandaty zdobyło Prawo i Sprawiedliwość, Koalicja Obywatelska – 18, PSL – 8, a Bezpartyjni Samorządowcy – 1 – poinformowała Państwowa Komisja Wyborcza.PiS uzyskało 34,04 proc. głosów; Koalicja Obywatelska – 27,66 proc.; PSL – 13,15 proc.; a Bezpartyjni Samorządowcy – 6,24 proc.Wyniki oznaczają, że PiS nie będzie miało samodzielnej większości.Województwo opolskieW sejmiku województwa opolskiego Koalicja Obywatelska zdobyła 13 mandatów, PiS – 10, Mniejszość Niemiecka – 5, a PSL – 2 – wynika z oficjalnych wyników poddanych przez Państwową Komisję Wyborczą.W porównaniu z poprzednimi wyborami samorządowymi, PiS dwukrotnie powiększyło swój stan posiadania. Mniejszość Niemiecka straciła dwa mandaty. Największym przegranym jest Polskie Stronnictwo Ludowe, którego klub z dziewięciu skurczył się do dwóch radnych. Województwo podkarpackiePrawo i Sprawiedliwość zdobyło 25 mandatów w Sejmiku Województwa Podkarpackiego. Koalicja Obywatelska PO-Nowoczesna będzie miała pięciu radnych, a Polskie Stronnictwo Ludowe – trzech – wynika z oficjalnych wyników poddanych przez delegaturę Krajowego Biura Wyborczego w Rzeszowie. Na PiS głosowało 52,25 proc. wyborców, KO poparło 13,44 proc., a na PSL oddano 11,88 proc. głosów.Mandatów nie uzyskali m.in.: KWW Kukiz'15, KWW SLD Lewica Razem, KWW Bezpartyjni Samorządowcy. W wyborach startowało 11 komitetów wyborczych. Województwo lubuskieW Sejmiku Województwa Lubuskiego 11 mandatów zdobyła Koalicja Obywatelska (29,92 proc.), 9 mandatów – PiS (25,11 proc.), 4 mandaty Bezpartyjni Samorządowcy (13,17 proc), 4 – PSL (12,43 proc.) i 2 – SLD-Lewicy Razem (9,59 proc.) – to oficjalne wyniki przekazane przez PKW. Pozostałe komitety nie uzyskały mandatów. Pozostałe komitety startujące wyborach do lubuskiego sejmiku  uzyskały wyniki: KWW Kukiz'15 – 3,22 proc., KW Partia Zieloni – 2,62 proc., KW Partii Razem – 1,72 proc., KW Ruch Narodowy RP – 1,67 proc., KWW Wolność w Samorządzie – 0,55 proc.W lubuskim sejmiku zasiada 30 radnych. Przed tegorocznymi wyborami samorządem na szczeblu wojewódzkim rządziła koalicja PO-PSL-SLD. Biorąc pod uwagę wynik niedzielnych wyborów, można przypuszczać, że ten układ polityczny zostanie utrzymany.Województwo małopolskieW wyborach do sejmiku PiS uzyskało 43,5 proc. głosów wyborców, Koalicja Obywatelska miała 22,6 proc. poparcia, PSL 10 proc., zaś komitet Kukiz'15 z wynikiem 5,76 proc. co prawda przekroczył próg wyborczy, ale nie uzyskał mandatu. W 39-osobowej izbie zasiędzie 24 przedstawicieli PiS-u, co oznacza, że partia będzie rządziła samodzielnie. KO wprowadzi 11 radnych, natomiast PSL – czterech.Województwo dolnośląskiePiS zdobyło 14 mandatów w 36-osobowym sejmiku woj. dolnośląskiego; Koalicja Obywatelska będzie miała 13 radnych, Bezpartyjni Samorządowcy – 6, KWW Z Dutkiewiczem dla Dolnego Śląska – 2, zaś PSL jednego – wynika z oficjalnych wyników poddanych przez Wojewódzką Komisję Wyborczą. PiS zdobyło najwięcej mandatów, ale do samodzielnego rządzenia brakuje mu pięciu mandatów. Możliwym koalicjantem są tu Bezpartyjni Samorządowcy. To jednak również możliwy koalicjant dla Koalicji Obywatelskiej.W 2014 roku w wybory do 36-osobowego sejmiku woj. dolnośląskiego wygrała PO zdobywając 16 mandatów. PiS wówczas wprowadził 9 radnych, PSL pięciu, komitet Bezpartyjni Samorządowcy czterech, a SLD Lewica Razem dwóch radnych.Województwo lubelskiePiS zdobyło 18 mandatów w 33-osobowym sejmiku woj. lubelskiego. Koalicja Obywatelska będzie miała siedmiu radnych, PSL także siedmiu, a SLD Lewica Razem uzyskała jeden mandat – wynika z oficjalnych wyników podanych przez Wojewódzką Komisję Wyborczą w Lublinie.Na PiS głosowało 44,04 proc. wyborców, PSL otrzymał 19,30 proc. głosów, KO – 18,18 proc., a SLD Lewica Razem – 5,8 proc. Województwo wielkopolskie15 dla Koalicji Obywatelskiej, 13 dla PiS, 7 dla PSL, 3 dla SLD-Lewica Razem i 1 dla Bezpartyjnych Samorządowców – taki jest podział mandatów sejmiku województwa wielkopolskiego. Oficjalne wyniki niedzielnego głosowania wskazują, że w sejmiku najprawdopodobniej kontynuowane będą rządy PO i PSL.O wynikach głosowania w wyborach do sejmiku województwa wielkopolskiego poinformowała Wojewódzka Komisja Wyborcza w Poznaniu. Frekwencja wyborcza w regionie wyniosła 56 proc.Województwo świętokrzyskie PiS w Sejmiku Województwa świętokrzyskiego będzie miał 16 z 30 mandatów – wynika z oficjalnych danych Wojewódzkiej Komisji Wyborczej w Kielcach. W gremium zasiądą także przedstawiciele PSL, Koalicji Obywatelskiej, SLD i komitetu Projekt Świętokrzyskie Bogdana Wenty.Podział mandatów w sejmiku na podstawie wyników głosowania podał we wtorek wieczorem dziennikarzom przewodniczący Wojewódzkiej Komisji Wyborczej w Kielcach Grzegorz Fura.W 30-mandatowym sejmiku świętokrzyskim PiS przypadło 16 mandatów, PSL – dziewięć, Koalicji Obywatelskiej (PO i Nowoczesna) – trzy, a po jednym mandacie będą mieli przedstawiciele komitetów: SLD Lewica Razem i Projekt Świętokrzyskie Bogdana Wenty.Województwo zachodniopomorskieDo Sejmiku Województwa Zachodniopomorskiego wejdzie pięć komitetów wyborczych. 13 mandatów uzyskała Koalicja Obywatelska, 11 mandatów Prawo i Sprawiedliwość, 3 mandaty Bezpartyjni Samorządowcy, 2 mandaty Komitet Wyborczy PSL i jeden KKW SLD Lewica Razem – poinformował we wtorek wieczorem przewodniczący Wojewódzkiej Komisji Wyborczej Tomasz Czapiewski. Pozostałe komitety nie przekroczyły progu wyborczego.W zachodniopomorskim sejmiku zasiada 30 radnych. W poprzedniej kadencji, od 2014 r. najwięcej, bo 12 radnych miała PO, PiS - 6, PSL - 4, SLD - 3, a Zachodniopomorska Inicjatywa Samorządowa - 4. Jedna radna była niezrzeszona. Województwo łódzkiePiS wygrało wybory do sejmiku w tym województwie, wprowadzając tam 17 radnych. 12 radnych będzie miała Koalicja Obywatelska, a 4 Polskie Stronnictwo Ludowe – wynika z oficjalnych danych podanych przez Wojewódzką Komisję Wyborczą. Oznacza to przejęcie przez PiS władzy w 33-osobowym samorządzie wojewódzkim, w którym rządziła koalicja PO-PSL. Do Sejmiku radnych wprowadzą również Kukiz'15 i SLD Lewica Razem.Województwo kujawsko-pomorskie14 dla Koalicji Obywatelskiej, 11 dla PiS, 4 dla PSL i 1 dla SLD – taki jest podział mandatów w wybranym w niedzielnych wyborach sejmiku województwa kujawsko-pomorskiego. Podział mandatów podała we wtorek wieczorem Wojewódzka Komisja Wyborcza w Toruniu, do której wpłynęły już protokoły ze wszystkich powiatowych komisji wyborczych.Wiadomo już, że najwyższe poparcie z rekordowym wynikiem w skali województwa (najprawdopodobniej także kraju) uzyskał kandydat Koalicji Obywatelskiej – obecny marszałek województwa Piotr Całbecki, którego poparło ok. 68,5 tys. wyborców.W 2014 roku PO zdobyła 14 mandatów w 33-osobowym sejmiku województwa kujawsko-pomorskiego. Pozostałe mandaty uzyskały: PSL – 10, PiS – 7 i SLD – 2.Województwo warmińsko-mazurskieW województwie warmińsko-mazurskim Koalicja Obywatelska zdobyła 12 z 30 mandatów, Prawo i Sprawiedliwość – 11, a Polskie Stronnictwo Ludowe – 7 – wynika z oficjalnych danych Państwowej Komisji Wyborczej.KO otrzymała 30,4 proc. głosów, PiS – 28,15 proc. głosów, a PSL – 19,64 proc. poparcia. Województwo śląskie Po wyborach do Sejmiku Woj. Śląskiego PiS zwiększyło liczbę radnych wobec poprzedniej kadencji, choć zwycięstwo nie wystarczy tej partii do samodzielnego rządzenia. Silniejsza będzie też KO. Straty w sejmiku poniosły PSL i SLD; nie wejdą do niego regionaliści z Śląskiej Partii Regionalnej. Z oficjalnych danych PKW wynika, że do 45-osobowego Sejmiku Woj. Śląskiego PiS wprowadzi 22 radnych (po wyborach 2014 partia miała ich 16), KO – 20 radnych (poprzednio PO zdobyła 17 mandatów), SLD – 2 radnych (dotąd 3), PSL – 1 radnego (dotąd 5 miejsc). Śląska Partia Regionalna, która powstała m.in. na gruncie Ruchu Autonomii Śląska, nie będzie reprezentowana w sejmiku (dotąd miała 4 radnych).Trwają rozmowy ws. koalicjiZ aktualnych danych – zarówno oficjalnych, jak i nieoficjalnych – wynika, że Prawo i Sprawiedliwość obejmie samodzielną władzę w sześciu sejmikach wojewódzkich. W przypadku kolejnych trzech – gdzie PiS zdobył najwięcej głosów, ale nie uzyskał bezwzględnej większości – toczą się rozmowy w sprawie koalicji.                                                teraz odtwarzaneNapływają oficjalne wyniki. Koalicja Obywatelska i PSL tracą",,
"Greta czy nie Greta? Błąd w systemie Facebooka ujawnił, kto pisze w imieniu 17-latki","„To zły pomysł, żeby Greta stała na linii frontu walki ze zmianami klimatu” – oceniał ojciec młodej Szwedki. Okazało się, że to właśnie on publikuje w jej imieniu wpisy na Facebooku. Ujawnienie prawdziwych autorów wpisów na stronach to efekt usuniętego już błędu w oprogramowaniu Facebooka.","Svante Thunberg ojciec Grety, i nieznany szerzej mężczyzna o indyjsko brzmiącym nazwisku Adarsh Prathap – lub właściciel profilu o tej nazwie – to osoby, które publikują wpisy w imieniu 17-letniej celebrytki.  Zostało to ujawnione dzięki pojawieniu się błędu w oprogramowaniu społecznościowego serwisu. Efektem błędu, już usuniętego, była możliwość sprawdzenia nazwisk osób prowadzących poszczególne fanpage'e. Jeden z użytkowników Twittera zarchiwizował odpowiednie zrzuty z ekranu.",,
USA odzyskały miano najbardziej konkurencyjnej gospodarki. Awans Polski,Stany Zjednoczone po 10 latach odzyskały miano najbardziej konkurencyjnej gospodarki świata – wynika z ogłoszonego w środę rankingu Global Competitiveness Report. Zmiana jest jednak bardziej efektem nowej metodologii niż polityki administracji Donalda Trumpa.,"Przez ostatnie dziewięć lat na pierwszym miejscu była Szwajcaria. W klasyfikacji za rok 2018 na pozycję lidera awansowały Stany Zjednoczone z wynikiem 85,6 pkt na 100 możliwych. Kolejne miejsca zajęły Singapur, Niemcy, Szwajcaria, Japonia, Holandia, Hongkong, Wielka Brytania, Szwecja i Dania.  Polska z wynikiem 68,2 pkt zajęła 37. miejsce. Ogółem sklasyfikowano 140 państw.  Poprzednio Stany Zjednoczone zajmowały pierwszą lokatę w 2008 roku. Awans USA, zajmujących w zeszłym rankingu drugie miejsce, jest przede wszystkim efektem przyjęcia nowej metodologii, w której większy nacisk położono na takie czynniki jak zdolność do generowania nowych idei, innowacyjność czy kultura biznesowa, a mniejszy na czynniki makroekonomiczne. W dotychczasowym sposobie ustalania rankingu negatywnie na pozycję USA wpływał zwłaszcza potężny dług publiczny.  Polska w zeszłym roku zajmowała 39. miejsce, co oznacza, że teraz poprawiła swoją pozycję o dwa miejsca. W tym przypadku również jest to efekt nowej metodologii, bo gdyby obecną zastosować do zeszłorocznego rankingu, to byłaby w nim tak samo jak teraz na 37. miejscu.",,
Mularczyk: Nie możemy kwestii reparacji zamieść pod dywan,"To jest spór o moralność, fundamenty Unii Europejskiej, wreszcie współczesne relacje polsko-niemieckie. Jeżeli naprawdę chcemy budować pojednanie między naszymi narodami, nie da się ot tak przejść nad skalą polskich strat wojennych – mówi tygodnikowi „Sieci” poseł PiS Arkadiusz Mularczyk.","Mularczyk podkreślił w wywiadzie, że to, co Niemcy zrobili w Warszawie podczas II wojny światowej, w prawie międzynarodowym określane jest jako „zbrodnia na mieście”. – Do dziś Niemcy w żaden sposób nie zrekompensowali ani Warszawie, ani Polsce tego, co wówczas zrobili, zrównując z ziemią milionową stolicę dom po domu – dodał. Jego zdaniem jest to ważny „przyczynek” w debacie o odszkodowaniach, która – jak zaznaczył – „przecież cały czas się toczy”. Jak zauważył poseł PiS, wzrosło zainteresowanie sprawą reparacji zarówno mediów niemieckich, jak i tamtejszych polityków. – To zainteresowanie nabrało poważnego charakteru. Proszą o szczegóły, dopytują, słowem – także tam przestano ten temat lekceważyć – powiedział. Jak podkreślił, kwestia powojennych odszkodowań to „spór o moralność, fundamenty Unii Europejskiej, wreszcie współczesne relacje polsko-niemieckie”. – Jeżeli naprawdę chcemy budować pojednanie pomiędzy naszymi narodami, jeżeli nie chcemy sankcjonować dokonanych w przeszłości zbrodni, nie możemy tego zamieść pod dywan – ocenił Mularczyk.",,
"Odnaleziono portret młodego Jezusa Chrystusa. Może mieć nawet 1,5 tys. lat","Na jednej ze ścian w ruinach opuszczonego kościoła położonego na izraelskiej pustyni Negew odnaleziono portret Jezusa Chrystusa. Obraz przedstawia wizerunek zupełnie inny niż ten, do którego jesteśmy przyzwyczajeni.","Badacze na portret po raz pierwszy natknęli się w latach 20. XX wieku. Był w bardzo złym stanie, dlatego nie przyciągał uwagi. Teraz dzięki ponownej analizie przy użyciu nowoczesnych technik eksperci odkryli kolejne fragmenty obrazu. Historycy uważają, że obraz pochodzi z VI wieku naszej ery i przedstawia zarys twarzy młodzieńczego Jezusa z krótkimi włosami. Dookoła portretu znajdują się ślady pigmentu, które wskazują na wizerunki innych kluczowych postaci religijnych. Naukowcy podkreślają, że twarz Chrystusa w tym obrazie jest ważnym odkryciem.Twierdzą, że sposób przedstawienia postaci „należy do schematu ikonograficznego krótkowłosego Chrystusa, który był szczególnie rozpowszechniony w Egipcie i Syro-Palestynie, ale zniknął z późniejszej sztuki bizantyjskiej”.",,
"Trump: USA nałożą „szerokie sankcje na Turcję”, jeśli nie uwolni pastora","Prezydent Donald Trump w tweecie wezwał w czwartek Ankarę do „natychmiastowego” uwolnienia amerykańskiego pastora Andrew Brunsona i zagroził, że USA nałożą „szerokie sankcje na Turcję”, jeśli nie zastosuje się do tego żądania.","„Stany Zjednoczone nałożą szerokie sankcje na Turcję za długotrwałe przetrzymywanie pastora Andrew Brunsona, wspaniałego Chrześcijanina, ojca rodziny i cudownego człowieka. On bardzo cierpi. Ten niewinny człowiek wiary powinien być natychmiast uwolniony!” – napisał Trump na Twitterze. Wiceprezydent Mike Pence powiedział wcześniej w czwartek, że USA nałożą sankcje na Turcję, jeśli nie uwolni pastora. „Brunson jest człowiekiem niewinnym, nie ma wiarygodnych dowodów przeciw niemu (…), zasługuje na wolność” – podkreślił. Zwracając się do prezydenta Turcji Recepa Tayyipa Erdogana i jego rządu, Pence – jak powiedział – „przekazał wiadomość prezydenta Stanów Zjednoczonych: uwolnijcie pastora Andrew Brunsona lub przygotujcie się na konsekwencje”. Sekretarz stanu USA Mike Pompeo wyraził w środę zadowolenie z powodu przeniesienia pastora z więzienia do aresztu domowego, lecz uznał, że władze Turcji powinny zrobić więcej. – Nie widzimy wiarygodnych dowodów przeciwko panu Brunsonowi i apelujemy do władz Turcji o jak najszybsze rozstrzygnięcie tej sprawy w sposób przejrzysty i uczciwy – podkreślił.",,
„Przemiana Kaczyńskiego była okolicznościowa”,"– PiS wraca do języka sprzed 10 kwietnia, nie wyciągając wniosków ani z tej katastrofy, ani z tego, że wszyscy mówiliśmy przez miesiące, że polska polityka i polskie życie publiczne powinno być lepsze – ocenił marszałek  Sejmu Grzegorz Schetyna słowa Jarosława Kaczyńskiego, które padły w piątek. Według niego, konferencja Kaczyńskiego jest kolejnym dowodem, że jego przemiana była „okolicznościowa, tylko na czas kampanii wyborczej”.","Marszałek Schetyna powiedział w piątek, że „źle się dzieje, jeżeli krzyż jest wykorzystywany w politycznej walce”. Według niego, jeżeli ktoś to robi, to „ciężko grzeszy”. – Musimy wszyscy zrobić wszystko, by takie zachowania po prostu napiętnować, nie pozwalać na wykorzystywanie krzyża dla politycznej walki, politycznego interesu – dodał. Jak ocenił, jest to „ta polityka, którą od kilku dni uprawia PiS, polityka agresywnego języka, wskazywania winnych i szukania politycznego wroga”.– Jarosław Kaczyński nawołując do zakończenia wojny polsko-polskiej mówił rzeczy, o których widział, że nigdy ich nie spełni – uważa Małgorzata Kidawa-Błońska (PO). Oceniła, że Kaczyński „stawia sprawę na ostrzu noża”.– Wystąpienie Kaczyńskiego to zapowiedź totalnej wojny – ocenił senator Łukasz Abgarowicz (PO). Jak zaznaczył, można w nim było bowiem odczytać odpowiedzi prezesa PiS na pytania, które sam stawiał.  – To jest niepokojące tym bardziej, że moim zdaniem Jarosław Kaczyński wszystko, co mówił, mówił z głębokim przekonaniem i wiarą – powiedział senator. Jak dodał, prezes PiS „żyje w świecie urojonym po tych dramatach, które go spotkały”. – Jarosław Kaczyński nie jest najwyższym trybunałem, nie jest sędzią. Uzurpuje sobie prawo do osądzania ludzi nie wiadomo na jakiej podstawie. Odsądza ludzi od czci i wiary; w tym przypadku dosłownie tak, jak to uczynił w stosunku do Bronisława Komorowskiego – uważa z kolej Ryszard Kalisz (Lewica).",,
"„Jeśli Schetyna myśli, że będzie opozycji dyktował warunki w Senacie, to jest w błędzie”","Jeśli lider Platformy Obywatelskiej Grzegorz Schetyna zakłada, że będzie innym partiom opozycyjnym dyktował warunki w Senacie, to jest w błędzie – mówił programie w Polsat News Władysław Teofil Bartoszewski, który z uzyskał mandat poselski jako przedstawiciel Polskiego Stronnictwa Ludowego. Bartoszewski zadeklarował, że senatorowie PSL nie przejdą do PiS.","– Myślę, że będą próby, mówiąc językiem kolokwialnie prostym, przekupstwa politycznego, dlatego że pan prezes doskonale zdaje sobie sprawę, że lepiej mieć komfortową sytuację, oferując na przykład jakiemuś senatorowi tekę ministerialną – mówił przyszły poseł PSL. – Pewnie jakieś próby będą, zawsze jest taka pokusa w polityce; mogę tylko powiedzieć, że tych trzech senatorów PSL tego nie zrobi; za resztę nie odpowiadam – dodał. Bartoszewski pytany o słowa Schetyny, że to Bogdan Borusewicz powinien być marszałkiem Senatu, odpowiedział, że lider PO od dłuższego czasu zachowuje się tak, jakby „chciał być jedynym liderem opozycji”. – Jeżeli pan Grzegorz Schetyna zakłada, że on będzie dyktował warunki w Senacie innym partiom opozycji, to wydaje mi się, że jest w błędzie, bo on nie ma tych szabel; w związku z tym powinien przynajmniej zachować pozory i konsultować się z innymi partiami – ocenił.",,
"Facebook zdradził, ilu osób w UE może dotyczyć wyciek danych","Facebook potwierdził w piśmie do Komisji Europejskiej, że wyciek danych z serwisu do firmy doradczej Cambridge Analytica może dotyczyć do 2 mln 700 tys. osób w UE – poinformował w piątek rzecznik Komisji Christian Wigand.","– Facebook potwierdził nam, że dane 2,7 mln osób w UE mogły być niewłaściwie przekazane Cambridge Analytica – powiedział Wigand na konferencji prasowej w Brukseli.  List, który szef Facebooka Mark Zuckerberg wysłał do unijnej komisarz sprawiedliwości Very Jourovej, zawiera też wyjaśnienia w sprawie kroków, jakie platforma podjęła od czasu ujawnienia skandalu. – Przeanalizujemy pismo szczegółowo, ale już teraz jest jasne, że będą potrzebne dalsze rozmowy z Facebookiem – zaznaczył rzecznik KE. Dodał, że będą one dotyczyły m.in. wdrażania zmian w kontekście mających wejść w życie w UE nowych zasad ochrony danych osobowych. Na początku przyszłego tygodnia Jourova ma rozmawiać z Zuckerbergiem przez telefon. W czwartek komisarz rozmawiała z Europejskim Inspektorem Ochrony Danych. We wtorek europejskie władze ochrony danych osobowych mają dyskutować o sprawie wykorzystania bezprawnie uzyskanych danych z platformy. – Silne, skoordynowane podejście unijnych władz ochrony danych osobowych jest kluczowe w dochodzeniu – zaznaczył Wigand.  Nowe przepisy   Komisja przypomniała w piątek, że 25 maja wchodzą w życie nowe przepisy w sprawie ochrony danych osobowych. Przewidują one m.in., że jeśli firma zbiera czyjeś dane w określonym celu, musi uzyskać zgodę na ewentualne przekazanie ich dalej albo wykorzystanie w innym celu. Nowe regulacje zobowiązują też firmy do szybkiego poinformowania konsumenta o możliwym naruszeniu ochrony jego danych. Platformy będą miały na to 72 godziny. W razie złamania unijnych zasad inspektorzy danych osobowych mają mieć możliwość nakładania kar. – Sankcje te będą proporcjonalne do przewinienia, ale będą mogły wynosić do 4 proc. globalnego rocznego obrotu firmy – mówił rzecznik KE.",,
"Zalegalizowanie marihuany w Kalifornii, wyższe stawki za pracę. Setki nowych przepisów w USA","Zalegalizowanie sprzedaży detalicznej marihuany w Kalifornii czy zakaz wykorzystywania funduszy policji stanowej do walki z nielegalną imigracją to tylko niektóre z setek nowych przepisów, stanowych i lokalnych, które od nowego roku weszły w życie w Stanach Zjednoczonych.","Nowe przepisy dotyczą różnych aspektów życia, w tym legalności marihuany, a także imigracji, zatrudnienia, a nawet rozwodów.Najwięcej uwagi amerykańskie media i eksperci prawni poświęcają zalegalizowaniu w Kalifornii używania marihuany w celach rekreacyjnych przez osoby, które ukończyły 21 lat.Kalifornia to ósmy stan, po m.in. Waszyngtonie i Kolorado, w którym marihuana została dopuszczona do sprzedaży detalicznej w licencjonowanych punktach; 1 stycznia było ich tylko 90 w całej Kalifornii. Zalegalizowanie sprzedaży detalicznej marihuany w Kalifornii jest uważnie obserwowane przez ekspertów prawnych, bo stan ten, najludniejszy w USA, zawsze był pionierem przemian społecznych w kraju.Marihuana obok np. heroiny, morfiny i LSD znajduje się na liście substancji objętych ścisłą kontrolą władz federalnych, dlatego dopuszczenie jej do sprzedaży w Kalifornii zwiększa presję na władze federalne, a przede wszystkim na Sąd Najwyższy USA, aby wydał decyzję w sprawie legalności marihuany na terenie całego kraju. Policja nie może sprawdzać statusu imigracyjnego zatrzymanych  Drugim stanowym prawem o znaczeniu dla całego kraju, które weszło w życie w Kalifornii, jest prawo zabraniające wykorzystywania funduszy policji stanowej do walki z nielegalną imigracją. Funkcjonariusze policji stanowej od poniedziałku nie mogą sprawdzać statusu imigracyjnego zatrzymanych ani wydawać władzom imigracyjnym nielegalnych imigrantów do deportacji, z wyjątkiem osób skazanych za poważne przestępstwa.Wcześniej podobne rozporządzenia wydały rady miejskie wielu tzw. miast azylowych (ang. sanctuary cities), w których władze odmawiają egzekwowania federalnego prawa imigracyjnego i nie wydają urzędowi imigracyjnemu osób nielegalnie tam przebywających. Nowe prawo powoduje, że cała Kalifornia stała się „stanem azylowym”.Zarzuty prezydenta USA Donalda Trumpa – jak się później okazało bezpodstawne – że podczas ubiegłorocznych wyborów prezydenckich doszło do oszustw wyborczych, sprawiły, że zgromadzenia kilku stanów, w tym Teksasu i Wirginii Zachodniej, wprowadziły obowiązek przedstawiania dowodów tożsamości przez osoby biorące udział w głosowaniu. Zwolnienie chorobowe z prawem do pełnego wynagrodzenia   Nieliczne stany wprowadziły regulacje zobowiązujące pracodawców do udzielania zatrudnionym zwolnienia chorobowego z prawem do pełnego wynagrodzenia. Obecnie taki obowiązek mają pracodawcy w siedmiu stanach.Od poniedziałku rządzony przez Demokratów stan Nowy Jork zobowiązał pracodawców do udzielania zatrudnionym urlopów wychowawczych. Po pełnym wejściu w życiu tego prawa urlopy wychowawcze będą wynosiły do 12 tygodni w roku z prawem do pełnego wynagrodzenia. Nowe wyższe stawki za pracę Podczas gdy minimalna federalna stawka godzinowa za pracę pozostała niezmieniona na poziomie 7,25 dolarów, 18 stanów od poniedziałku wprowadziło stawkę wyższą niż federalna. Najwyższa stanowa stawka minimalna – przeciętnie 10,85 dolarów za godzinę –  obowiązuje od 1 stycznia w siedmiu stanach; są to Hawaje, Kalifornia, Maine, Nowy Jork, Rhode Island, Waszyngton, Vermont.Powodów do narzekania nie mają także 2 mln pracowników federalnych – ich zarobki od 1 stycznia wzrosły przeciętnie o 1,9 proc., czyli o około 140 dolarów miesięcznie. Zakaz serwowania zupy z płetwy rekina Wiele spośród setek nowych regulacji, które weszły w życie w USA w poniedziałek, ma lokalny, a przy tym wręcz egzotyczny charakter: w Tennessee nie można już używać telefonów komórkowych (nawet ze słuchawkami) podczas jazdy samochodem w pobliżu szkół, za to fryzjerzy i fryzjerki w tym stanie będą mogli świadczyć usługi podczas wizyt w domach klientów. W Las Vegas w stanie Nevada restauracje nie mogą już oferować zupy z płetwy rekina, a w stanie Illinois podczas rozwodu sędzia będzie mógł przyznać prawo do opieki nad psem lub kotem tylko jednemu z dawnych współmałżonków bądź, kierując się dobrem czworonoga, zarządzić wspólną opiekę.",,
Prywatny żłobek zamknięty. Zarzuty znęcania się nad dziećmi dla dwóch kobiet,"Zarzuty fizycznego i psychicznego znęcania się nad dziećmi usłyszały dwie kobiety, które pracowały w prywatnym żłobku w Oświęcimiu – poinformował w czwartek zastępca prokuratora rejonowego w Oświęcimiu Mariusz Słomka. Za takie przestępstwo grozi do 8 lat więzienia.","– Podejrzane, które są w wieku 50 i 51 lat, nie przyznały się do zarzucanych im czynów. (...) Jedna z nich wykonywała tam czynności kierownicze. Obie sprawowały zarazem opiekę nad dziećmi – powiedział prokurator Słomka.  Śledczy dodał, że wobec obu kobiet zastosowane zostały środki zapobiegawcze w postaci dozoru policji oraz zakazu kontaktowania się z pokrzywdzonymi dziećmi, jak i ich rodzicami. – Nie mogą one również wykonywać pracy związanej z opieką nad małoletnimi. Zastosowane zostało poręczenie majątkowe. Kobiety nie mogą opuszczać Polski – powiedział prokurator.  Słomka dodał, że w sprawie będzie jeszcze gromadzony materiał dowodowy. – Będziemy m.in. określali krąg poszkodowanych osób. Do żłobka uczęszczało kilkanaścioro dzieci – wyjaśnił.  Sprawę kilka dni temu nagłośnił lokalny portal informacyjny faktyoswiecim.pl. Podał, powołując się na rodziców, że dwie pracownice żłobka miały się znęcać nad dziećmi. Maluchy miały być szarpane i zamykane w komórce. Rodzice kilkorga dzieci zdobyli własne dowody i złożyli zawiadomienie na policji.",,
Aresztowania internautów podczas demonstracji w Moskwie,W niedzielę około 2300 zwolenników opozycji demonstrowało w Moskwie w obronie wolności internetu. Według nieoficjalnych danych policja zatrzymała ponad 30 osób. Protest zorganizowano w związku z próbą zablokowania komunikatora Telegram przez Federalną Służbę Nadzoru Telekomunikacyjnego.,"W kwietniu rosyjskie władze poleciły Pawłowi Durowowi, właścicielowi tamtejszego komunikatora internetowego Telegram,  aby przekazał służbom bezpieczeństwa klucze szyfrujące do prywatnej korespondencji użytkowników. Ponieważ Durow odmówił, Rosyjski państwowy regulator mediów Roskomnadzor rozpoczął blokowanie komunikatora i wszystkich stron, które mogłyby umożliwić korzystanie z Telegramu.  Demonstrację w obronie wolności internetu zorganizowały ugrupowania opozycyjne, w tym Partia Narodowej Wolości i „Front Lewicowy”. Na prospekcie Sacharowa w centrum Moskwy zgromadzili się głównie młodzi ludzie. Część z nich wykrzykiwała antyputinowske hasła: „Rosja bez Putina”, „Rosja będzie wolna” i „On nie jest dla nas carem”.",,
Czabański: Możemy wzmacniać polskie inicjatywy medialne,"– Myślę, że o dekoncentracji mediów będzie mowa w przyszłej kadencji Sejmu, ale w jaki sposób będziemy dochodzić do tej dekoncentracji, to jest pytanie do rządu i ministra kultury –  ocenił w czwartek szef Rady Mediów Narodowych Krzysztof Czabański.","Czabański był pytany w Polsat News o ewentualne plany dekoncentracji mediów. Jak zaznaczył, to w resorcie kultury powstają projekty dotyczące dekoncentracji mediów i to, jaki one przyjmą ostateczny kształt „jest sprawą decyzji politycznych, decyzji kierownictwa państwa”. – Poczekajmy chwilę, ale myślę, że będą podjęte jakieś próby nowego uregulowania ustawowego – dodał Czabański. Jak ocenił przewodniczący RMN, próby takie powinny być podejmowane, ponieważ – jego zdaniem – „mamy do czynienia z dwoma niepokojącymi zjawiskami”. – Jedno to jest takie, że jest bardzo duży udział kapitału zagranicznego w polskim rynku medialnym. Zdecydowanie za duży, jak na nasze interesy strategiczne bezpieczeństwa państwowego, krajowego itd. A druga sprawa, to jest kwestia monopolizacji pewnych segmentów rynku medialnego – ocenił Czabański.",,
"Okradał bankomaty, policja nie może go złapać. Publikuje wizerunek","Policja z wydziału kryminalnego bielskiej komendy poszukuje mężczyzny, który okradł bankomaty w Bielsku-Białej i Chrzanowie.  Wizerunek sprawcy zarejestrowały kamery monitoringu. Policja prosi o zgłaszanie wszelkich informacji mogących przyczynić się do identyfikacji sprawcy; gwarantuje anonimowość.","Najpierw mężczyzna dopuścił się kradzieży między 7 a 11 czerwca w Bielsku-Białej przy ul. Stojałowskiego. Zamontował tzw. „pułapkę klejową”. Klient wkładał kartę, wpisywał pin, wybierał kwotę, ale pieniędzy nie otrzymywał. Te przy wylocie przyklejały się od środka do specjalnie zamontowanej listwy. Gdy klient odchodził od bankomatu, złodziej odklejał listwę i zabierał pieniądze.Do podobnego przestępstwa doszło między 12 do 17 lipca w Chrzanowie przy Al. Henryka. Według policji podejrzany to mężczyzna o sportowej sylwetce, w wieku około 40-45 lat, krótko strzyżony. Jak widać na monitoringu, podczas zdarzenia był ubrany w granatową bluzę z kapturem i jasne spodnie dżinsowe. Wydział Kryminalny Komendy Miejskiej Policji w Bielsku-Białej przy ul. Wapiennej 45 liczy na Państwa pomoc w ustaleniu jego personaliów i gwarantuje anonimowość.",,
Rozbłysły świąteczne iluminacje w Warszawie. Wystąpią utrudnienia w ruchu,"W sobotę stołeczne ulice m.in. Trakt Królewski rozświetliły świąteczne iluminacje. Inauguracji świątecznego sezonu towarzyszyć będą teatr uliczny, Orkiestra Mikołajów oraz pokaz audiowizualny. Przez weekend zamknięte dla samochodów będą ul. Nowy Świat i Krakowskie Przedmieście.","W związku z rozpoczęciem sezonu iluminacji w Warszawie w sobotę tuż po zapadnięciu zmroku przy pomniku Kopernika wystąpi teatr uliczny, a w nim bajkowe skrzaty, śnieżynki i anioły sypiące na publiczność anielski pył. Stamtąd warszawiacy w rytm Orkiestry Mikołajów ruszą na spacer świetlnych ozdób do Multimedialnego Parku Fontann. Po drodze towarzyszyć będą też mikołajkowe chóry, orkiestry dęte i oryginalna orkiestra dudziarzy - Pipes & Drums, która jako jedyna w Polsce wykonuje tradycyjną szkocką muzykę na wielkich dudach szkockich. O godz. 17 przy hotelu Bristol wyświetlony zostanie pokaz audiowizualny. Ponadto uczestników spaceru czekają liczne atrakcje, słodkie upominki, herbata przygotowana z warszawskiej kranówki oraz świąteczny barszcz. Spacer szlakiem iluminacji świetlnych zakończy się na Podzamczu, gdzie o pełnych godzinach od 16.00 do 20.00 odbędą się świetlne pokazy fontann. Takie 15-minutowe spektakle będą się odbywały w piątki, soboty i niedziele do 28 stycznia 2019 roku.",,
Argentyna: Senat odrzucił projekt ustawy w sprawie legalizacji aborcji,"Po 16-godzinnej debacie argentyński Senat w czwartek nad ranem odrzucił projekt ustawy legalizującej aborcję do 14. tygodnia ciąży. Obecne prawo zezwala na przerwanie ciąży w sytuacjach, gdy jest ona wynikiem gwałtu lub zagraża zdrowiu kobiety.","Przeciw zmianie prawa było 38 senatorów, przy 31 głosach za i dwóch wstrzymujących się. Głosowanie odbyło się ok. godz. 3 nad ranem miejscowego czasu. W czerwcu projekt ustawy niewielką większością przyjęła Izba Deputowanych, niższa izba parlamentu Argentyny. W obu przypadkach nie obowiązywała dyscyplina partyjna.Jak podkreśla Associated Press, sprawa spowodowała podziały w Argentynie, która jest ojczyzną papieża Franciszka. Wielogodzinną debatę w Senacie z napięciem śledziły dziesiątki tysięcy przeciwników, jak i zwolenników prawa do aborcji, zgromadzonych na ulicach wokół parlamentu mimo dokuczliwego wiatru i zimnego deszczu. Ci pierwsi wynik głosowania przyjęli okrzykami radości, wymachując flagami Argentyny w poparciu dla stanowiska Kościoła katolickiego w kwestii przerywania ciąży. Przed głosowaniem prezydent Argentyny Mauricio Macri zapowiedział, że jeśli Senat zatwierdzi projekt ustawy, on ją podpisze, choć sam jest aborcji przeciwny. Parlamentarną debatę na ten temat określił jako „zwycięstwo demokracji”. Za projektem ustawy opowiedziało się kilku członków rządu, w tym minister zdrowia Adolfo Rubinstein. Decyzja Senatu oznacza, że projekt ustawy nie powróci pod obrady parlamentu najprawdopodobniej aż do wybrania nowego Kongresu Narodowego w 2020 roku – podała telewizja TeleSUR. Obecnie aborcja w Argentynie jest dozwolona tylko w przypadku, jeśli do ciąży doszło w wyniku gwałtu lub stwierdzono zagrożenie dla zdrowia kobiety lub płodu. W myśl obowiązującej do dziś ustawy z 1921 roku odpowiedzialności prawnej za aborcję podlega nie tylko przeprowadzający ją lekarz, ale też poddająca się jej kobieta. W latach 2007-2016 w Argentynie w związku z nielegalnymi aborcjami skazano 63 osoby. Według ministerstwa zdrowia co roku w kraju przeprowadzanych jest ok. 350 tys. nielegalnych zabiegów przerywania ciąży, jednak zdaniem międzynarodowych organizacji praw człowieka liczba ta w rzeczywistości może być wyższa. Co roku ok. 50 tys. kobiet trafia do szpitala z poaborcyjnymi komplikacjami, a według Amnesty International wykonywane pokątnie aborcje i ich skutki w ostatnich 30 latach to najczęstsza przyczyna śmierci wśród ciężarnych kobiet. Urugwaj i Kuba to obecnie jedyne kraje Ameryki Łacińskiej, w których aborcja jest zasadniczo dozwolona. W Brazylii Sąd Najwyższy ma wkrótce orzec, czy obecne prawo w tym kraju - pozwalające na przerwanie ciąży w przypadku gwałtu, deformacji płodu lub zagrożenia dla życia matki - jest niezgodne z konstytucją.",,
Czaputowicz po rozmowie z Timmermansem: Nie było mowy o żadnych ustępstwach,"Minister spraw zagranicznych Jacek Czaputowicz poinformował, że podczas jego niedzielnej rozmowy z wiceprzewodniczącym KE Fransem Timmermansem nie było mowy o ustępstwach ze strony Polski dotyczących zmian w wymiarze sprawiedliwości.","– Polska realizuje reformy, które zostały wprowadzone w życie. Będziemy obserwować, jak one są realizowane i myślę, że będzie później chwila do refleksji – powiedział szef MSZ, wchodząc na spotkanie unijnych ministrów spraw zagranicznych w Brukseli.Jak poinformował, Polska odpowie na rekomendacje Komisji Europejskiej do 20 marca, czyli w przewidzianym terminie. Gdy KE podjęła 20 grudnia decyzję o uruchomieniu wobec Polski procedury z art. 7 traktatu unijnego, dała jednocześnie Polsce trzy miesiące na wprowadzenie w życie rekomendacji dotyczących praworządności.Chodzi m.in. o wprowadzenie zmian do ustawy o Sądzie Najwyższym, w tym o niestosowanie zapisu o obniżonym wieku emerytalnym wobec obecnych sędziów. KE domaga się też zmiany w ustawie o Krajowej Radzie Sądownictwa. Chce, by nie przerywano kadencji sędziów-członków Rady oraz by zapewniono, by nowy system gwarantował wybór sędziów-członków przez przedstawicieli środowiska sędziowskiego.– Na ten temat nie było mowy – odpowiedział Czaputowicz pytany o to, czy Polska oferuje w tej sprawie jakieś ustępstwa. Minister podkreślił, że umówili się z Timmermansem na utrzymywanie kontaktów i wymienili ze sobą numery telefonów.– Będziemy podtrzymywać kontakt, rozmawiać dalej  – dodał.Szef polskiej dyplomacji zaznaczył, że zaproszenie do Polski, które przekazał Timmermansowi, jest otwarte, ale – jak podkreślił – lepiej by było, gdyby przed jego wizytą odbyły się spotkania na poziomie ekspertów.Czaputowicz jeszcze w niedzielę informował, że zaproponował wysłanie przez Polskę ekspertów, którzy będą referować polskie stanowisko w sprawie zmian w sądownictwie.– Tu chodzi o zaprezentowanie polskiego stanowiska ekspertom KE, prezydencji i państwom członkowskim. Pracujemy nad tym  – sprecyzował w poniedziałek. Zastrzegł, że termin nie jest jeszcze ustalony, bo wymaga to konsultacji z prezydencją i innymi państwami członkowskimi. –  Myślę, że to jest kwestia kilku tygodni  –  powiedział szef polskiej dyplomacji.",,
Likwidacje sklepów i liczne zwolnienia. Trwa odwrót hipermarketów,"Trwa odwrót największych sklepów i na rosnącym rynku to one tracą najwięcej. 2020 r. zapowiada się jeszcze gorzej, co oznacza dalsze likwidacje i zwolnienia – pisze „Rzeczpospolita”.","Zdaniem „Rz” symbolem kłopotów hipermarketów na polskim rynku jest sytuacja sieci Tesco, która przynajmniej raz na kilka miesięcy informuje o zamykaniu kolejnych placówek. Ostatnio – jak zwraca uwagę dziennik – firma poinformowała związkowców o zamknięciu pięciu placówek, w których zwolnienia grupowe mają objąć ok. 400 osób. Jak dodaje „Rz”, zwolnienia odbędą się w lutym. „Pracę straci 304 pracowników ze stanowisk podstawowych oraz 76 z kierowniczych. Pracownikom objętym zwolnieniami zaproponowane zostanie, w miarę możliwości, podjęcie pracy na innym stanowisku lub w innych jednostkach firmy” – pisze Tesco w liście do związkowców. „Rz” zwraca jednak uwagę, że kłopoty przeżywa cały segment hipermarketów, czyli sklepów z co najmniej 2,5 tys. m kw. powierzchni sprzedaży. „Z danych GfK Polonia wynika, że w ciągu roku (do końca września 2019 r.) sprzedaż w nich spadła o 2,3 proc., choć cały rynek rósł – najmocniej oczywiście dyskonty, które zyskały aż 8,2 proc. W efekcie ten segment odpowiada już tylko za 13 proc. zakupów FMCG, choć jeszcze dekadę temu był liderem rynku” – czytamy w artykule. Dziennik podkreśla, że pozycję lidera zajmują dyskonty z 34 proc. udziałem.",,
"Irańskie media: zatrzymano osobę, która udostępniła nagranie z zestrzeleniem boeinga","Osoba, która udostępniła w internecie nagranie z zestrzeleniem ukraińskiego samolotu w Iranie w ubiegłym tygodniu, została zatrzymana przez Korpus Strażników Rewolucji Islamskiej – podała półoficjalna irańska agencja Fars. Jak informuje jednak internauta, na którego koncie 9 stycznia pojawiło się wideo, irańskie władze ujęły niewłaściwą osobę.","Agencja Fars poinformowała, że wyniki dochodzenia w tej sprawie będą przedstawione opinii publicznej. Nie podano jednak więcej szczegółów.   Nagranie pokazujące – jak wynika z ustaleń specjalistów – zestrzelenie należącego do ukraińskich linii UIA samolotu zostało opublikowane po raz pierwszy w godzinach wieczornych 9 stycznia. Wideo udostępnił na Twitterze użytkownik Nariman Gharib. Mężczyzna opisywał, że wideo otrzymał od innej osoby i jest w kontakcie ze swoim źródłem. Rzecznik poinformował też o zatrzymaniu ok. 30 osób, które wyszły na ulice, gdy władze Iranu przyznały się, że omyłkowo zestrzeliły w Teheranie samolot pasażerski ukraińskich linii UIA.  Od soboty w stolicy Iranu Teheranie i innych irańskich miastach trwają antyrządowe manifestacje. Ich uczestnicy wyrażają oburzenie postawą władz, które kłamały w sprawie zestrzelenia ukraińskiego boeinga.  W sobotę Iran przyznał, że jego siły zbrojne „nieintencjonalnie” zestrzeliły ukraiński samolot w rezultacie „błędu ludzkiego”. Wcześniej Teheran zaprzeczał, jakoby ponosił odpowiedzialność za tragedię. Odpowiedzialność za zestrzelenie samolotu wziął na siebie Korpus Strażników Rewolucji Islamskiej. Boeing 737-800 linii UIA, odbywający regularny rejs z Teheranu do Kijowa, rozbił się w stolicy Iranu 8 stycznia. W katastrofie zginęło 176 osób, w tym 82 Irańczyków, 57 Kanadyjczyków, 11 Ukraińców (dwóch pasażerów i dziewięcioro członków załogi), a także obywatele Szwecji, Afganistanu i Wielkiej Brytanii.",,
Czarzasty: Żyrinowski to  rosyjska mieszanka Palikota z Korwin-Mikkem,"– Kocham gesty, które są puste i nic nie znaczą. Ambasador się przestraszył, a Putin podobno się zmartwił i nie wypił wieczorem koniaku – powiedział Włodzimierz Czarzasty w programie „Gość poranka” na antenie TVP Info. Polityk SLD odniósł się w ten sposób do wezwania rosyjskiego ambasadora przez Radosława Sikorskiego po słowach Żyrinowskiego o unicestwieniu Polski.","Władimir Żyrinowski jest przekonany, że prezydent Putin podjął już decyzję o rozpoczęciu III wojny światowej. Lider nacjonalistycznej Liberalno-Demokratycznej Partii Rosji (LDPR) ostrzegł w telewizyjnym wywiadzie, że w wypadku konfliktu zbrojnego między Federacją Rosyjską i Zachodem o Ukrainę Polska i kraje bałtyckie zostaną zmiecione z powierzchni ziemi. – Żyrinowski to pomieszanie Palikota z Korwin-Mikkem po rosyjsku – tak słowa rosyjskiego polityka skomentował Włodzimierz Czarzasty, który stwierdził, że „Polska ma ważniejsze problemy”. Unia budzi się powoliCzarzasty krytycznie ocenia działania Marka Sawickiego ws. złagodzenia skutków rosyjskiego embarga na polskie produkty. Polityk uważa, że rząd „miał wystarczająco dużo czasu, żeby szukać alternatywnych rynków zbytu”. – To co rząd robi w tej sprawie jest naprawdę opóźnione. Nie trzeba mieć wielkiego rozumu, żeby wiedzieć, że w dobie kryzysu i sankcji czekają nas trudniejsze czasy – powiedział Czarzasty i dodał, że Unia Europejska „nie jest prostą strukturą i nie zadziała od razu”. – UE to nie jest struktura, że się zrobi i to będzie od razu działać. To jest struktura skomplikowana, budzi się powoli – mówił polityk SLD.Niech Sawicki weźmie się do roboty– Ciepło myślę o strukturach i o ludziach, a Sawicki niech nie będzie załamany, tylko niech się weźmie do roboty – powiedział Czarzasty w odpowiedzi na słowa Marka Sawickiego, który przyznał, że nie udało się uzyskać żadnych konkretnych deklaracji ze strony UE dotyczących wsparcia dla polskich producentów. My jesteśmy otwarci, ale na ludzi rozsądnychPo porównaniu Janusza Palikota do Władimira Żyrinowskiego, Włodzimierz Czarzasty potwierdził, że zdaje sobie sprawę z nawiązanej współpracy pomiędzy SLD a Twoim Ruchem, jednak powiedział, że nie jest zwolennikiem tej relacji. – My jesteśmy bardzo otwarci, ale na ludzi rozsądnych, mądrych, uśmiechniętych do współpracy. Które słowo można przypasować do Janusza Palikota? – zapytał Czarzasty. Polityk SLD nie jest pewien, czy jego partia ma wspólne cele programowe z TR. – My mamy listy otwarte, więc będziemy zapraszać wszystkich, którzy sie pogubili, poszli do lasu, pytają gdzie jest gajowy. Najpierw dogadajmy się w sprawach programowych, bo my nie wiemy, czy mamy z Palikotem coś wspólnego – powiedział Czarzasty i dodał, że „negocjacje powinny się już kończyć, a jeszcze się nie zaczęły”. – Janusz Palikot wie, że mu się to sypie, że musi zachować jakąś poważną twarz, a trudno ją zachować kiedy ma się opinie błazna – stwierdził polityk SLD.",,
Francja: zatonęła łódź u wybrzeży Majotty,"Trzy osoby zginęły, a 13 jest zaginionych po zatonięciu łodzi przewożącej nielegalnych imigrantów na Oceanie Indyjskiem w pobliżu  wyspy Majotta, która jest zamorskim departamentem Francji – poinformowały tamtejsze władze.","Imigranci wypłynęli z oddalonej o ok. 100 kilometrów wyspy Nzwami wchodzącejw skład Komorów. Jak poinformowały władze Majotty, na pokładzie znajdowałysię 24 osoby, z czego osiem uratowano. Odnaleziono ciała trzech osób, a 13jest uznanych za zaginione.Trwają poszukiwania ewentualnych ocalałych.Tysiące Komoryjczyków, pochodzących najczęściej z położonej najbliżej Majottywyspy Nzwami, każdego roku próbuje dostać się na francuską wyspę, żeby zdobyćpracę lub na leczenie. Według agencji AFP, na ok. 200 tys. mieszkańców Majotty ok. 40 proc. mogąstanowić nielegalni imigranci.W wyniku referendum z marca 2009 roku Majotta zmieniła 31 marca 2011 rokustatus z terytorium zamorskiego na departament zamorski Francji.",,
"„Niemcy, Francuzi i Włosi regulują kwestię wyższości ich prawa nad unijnym”","– Niemcy mówią tak: dostrzegamy pierwszeństwo prawa europejskiego nad niemieckim  i akceptujemy, ale tylko tak długo, dopóki to jest zgodne z wartościami i prawami podstawowymi wyrażonymi w konstytucji RFN. Także Francuzi i Włosi regulują te kwestie – tak Paweł Mucha, zastępca szefa Kancelarii Prezydenta, uzasadniał w programie „O co chodzi” zasadność pytania w planowanym referendum o kwestię obecności Polski w UE i wyższości prawa narodowego nad unijnym.","Prezydent Andrzej Duda zapowiedział we wtorek, że wniosek w sprawie referendum konstytucyjnego ma wpłynąć do Senatu najwcześniej 20 lipca.  – Uważałem, że w referendum ws. konstytucji nie powinno być więcej niż 10 pytań, obecny projekt to 15 pytań. Chcę, żeby Rada ten temat przedyskutowała – powiedział prezydent, rozpoczynając posiedzenie Narodowej Rady Rozwoju, poświęcone przygotowaniom do referendum konsultacyjnego w sprawie zmian w konstytucji.",,
Dyskusja wokół abonamentu trwa,"O wspólne prace nad projektem ustawy zmierzającej do zniesienia abonamentu zaapelował w środę do Donalda Tuska poseł Jerzy Wenderlich (SLD). W programie „Minęła dwudziesta” w TVP Info do propozycji posła Sojuszu odnieśli się Sebastian Karpiniuk (PO), Andrzej Dera (PiS) i Józef Zych (PSL).","Lewica planuje, aby zamiast abonamentu obowiązującego w tej chwili, powstał Fundusz Misji Publicznej, który finansowałby media publiczne z podatku PIT i CIT. – Uważamy, że tego rodzaju haracz publiczny nie powinien być nakładany na podatnika. Już dziś doprowadziliśmy do częściowego zniesienia opłat dla osób najuboższych –  mówił na antenie TVP Info Sebastian Karpiniuk z Platformy Obywatelskiej. Józef Zych zapytany o stosunek do projektu SLD mówił, że podobają mu się wszystkie pomysły, które zmierzają racjonalnie do zabezpieczenia środków na działalność TVP. Andrzej Dera z PiS propozycje zniesienia abonamentu traktuje jednoznacznie: – PO zaplanowała zniszczenie mediów publicznych, czego w Europie nigdzie nie ma. Likwidacja abonamentu bez możliwości zabezpieczenia tych źródeł, jest ciężkim grzechem Platformy. Media publiczne trzeba ratować.   Dyskusję zamknął poseł Zych stwierdzeniem, że „jego zdaniem żadne apele niczego nie rozwiążą, jeżeli nie ma porozumienia w podstawowych sprawach”.",,
Spadochroniarz zginął na oczach żony. Wiatr rzucił nim o klif,"35-letni Amerykanin zginął, kiedy uprawiał ekstremalny sport BASE Jumping. Skoczył ze spadochronem z klifu, ale podmuch wiatru rzucił nim o skały.","BASE Jumping to ekstremalna odmiana spadochroniarstwa polegająca na wykonywaniu skoków z wieżowców, mostów, masztów, urwisk górskich i tym podobnych obiektów. 35-letni Zeke Wilson zdecydował się na taką próbę podczas urlopu w Portugalii.Media informują, że gdy skoczył z klifu Porto da Cruz, gwałtowny podmuch wiatru rzucił nim o skalną ścianę. Mężczyzna z Rossville w stanie Ohio zginął w wyniku odniesionych obrażeń. Ratownikom zajęło kilka godzin, by dotrzeć do jego ciała i je zabezpieczyć.Znajomi Wilsona uruchomili zbiórkę pieniędzy, by ściągnąć jego zwłoki do Stanów Zjednoczonych. W notatce przekazali, że 35-latek zginął na oczach żony. Osierocił dwójkę dzieci w wieku 3 i 7 lat.– Jesteśmy zdewastowani – powiedziała teściowa Wilsona Heather Kelly w rozmowie z lokalną telewizją WRCB, będącą częścią NCB.",,
Trybunał osądzi sprawców zestrzelenia malezyjskiego boeinga na Ukrainie? Poroszenko „za”,Petro Poroszenko chce powołania międzynarodowego trybunału do ścigania winnych zestrzelenia w 2014 r. nad wschodnią Ukrainą malezyjskiego samolotu pasażerskiego. To jest ważne z uwagi na konieczność ukarania sprawców tej tragedii – oznajmił we wtorek prezydent Ukrainy.,"Szef państwa mówił o tym w rozmowie telefonicznej z premierem Kanady Stephenem Harperem.„Prezydent Poroszenko podkreślił, że utworzenie trybunału, który pociągnie do odpowiedzialności winnych tego przestępstwa, jest bardzo ważne” – przekazała jego administracja.Projekt rezolucji w sprawie utworzenia międzynarodowego trybunału przedstawiła w ub. tygodniu Malezja – jeden z 15 członków Rady Bezpieczeństwa ONZ. Jest to wspólna propozycja Malezji, Australii, Holandii, Belgii i Ukrainy. Dyplomaci wyrażali wówczas nadzieję, że rezolucja zostanie przyjęta jeszcze w lipcu.Rosja przeciwna Idei powołania trybunału sprzeciwia się Rosja. Jej przedstawiciele w ONZ oświadczali w ub. tygodniu, że nie jest to właściwy moment na tworzenie trybunału i że byłoby to nieproduktywne. Rosja jako stały członek Rady Bezpieczeństwa ONZ ma w niej prawo weta. Wcześniej za „przedwczesny i nielogiczny” uznał pomysł utworzenia międzynarodowego trybunału rosyjski wiceminister spraw zagranicznych Giennadij Gatiłow. Argumentował, że dochodzenie jeszcze się nie zakończyło, a po drugie w żadnych podobnych sytuacjach nie tworzono takich trybunałów.Oficjalnie nie wiadomo, kto zestrzelił samolot Wciąż brak oficjalnych ustaleń, kto zestrzelił samolot w lipcu 2014 roku i ponosi odpowiedzialność za śmierć 298 osób, z czego dwie trzecie stanowili obywatele Holandii.Wszyscy pasażerowie zginęli Lecący 17 lipca ubiegłego roku z Amsterdamu do Kuala Lumpur malezyjski Boeing 777 został zestrzelony nad wschodnią Ukrainą, na obszarach opanowanych przez prorosyjskich separatystów. Wszystkie osoby, które znajdowały się w samolocie, zginęły. Powołując się na dane wywiadowcze rządy państw zachodnich i Ukrainy przypisywały odpowiedzialność za tę tragedię działającym w rejonie katastrofy prorosyjskim separatystom, którzy mieli zaatakować boeinga przeciwlotniczym pociskiem kierowanym. Moskwa odpierała te zarzuty, sugerując, iż samolot trafiła rakieta wystrzelona przez ukraiński myśliwiec.Zajmująca się badaniem przyczyn katastrof holenderska Śledcza Rada Bezpieczeństwa (OVV) projekt swego raportu przekazała przedstawicielom władz Holandii, Malezji, Ukrainy, USA, Rosji, Wielkiej Brytanii i Australii celem zgłoszenia przez te państwa własnych uwag. Władze Rosji zadeklarowały „szereg zastrzeżeń” wobec projektu. Oczekuje się, że ostateczna wersja dokumentu zostanie przedstawiona w październiku.",,
"Jeden z Wietnamczyków, których ciała znaleziono w ciężarówce, uciekł z ośrodka w Holandii","Jeden z 39 Wietnamczyków, których ciała znaleziono 23 października w kontenerze ciężarówki w Anglii, to nastolatek, który uciekł z ośrodka dla uchodźców w Holandii – podał w sobotę holenderski dziennik.","Wietnamczyk, którego tożsamość ani wiek nie są znane, uciekł z ośrodka dla imigrantów w Limburgii – poinformowała gazeta „Algemeen Dagblad” powołując się na COA, rządową agencję zajmującą się przyjmowaniem uchodźców.Z tego samego ośrodkach uciekło w sierpniu sześciu innych wietnamskich nastolatków i są poszukiwani przez policję. Jednak COA nie ustaliła związku między tymi ucieczkami a chłopcem, którego ciało znajdowało się w ciężarówce wraz z 38 innymi ciałami, odnalezionymi w parku przemysłowym w Purfleet, w południowo-wschodniej Anglii.Brytyjska policja podała, że wśród osób, których ciała odnaleziono w ciężarówce, było łącznie 10 nastolatków.Władze brytyjskie na razie postawiły zarzuty dwóm osobom: 25-letniemu kierowcy ciężarówki, który został aresztowany w dniu odkrycia ciał oraz 23-letniemu mężczyźnie zatrzymanemu później w Irlandii. Obaj pochodzą z Irlandii Północnej. Postawione im zarzuty to: zabójstwo, uczestnictwo w przemycie ludźmi oraz pomoc w nielegalnym przedostaniu się na terytorium Wielkiej Brytanii.",,
"Platforma lekko w górę, PiS lekko w dół",Nieznacznie rośnie poparcie dla Platformy Obywatelskiej i nieznacznie maleje poparcie dla Prawa i Sprawiedliwości. Tak wynika z sondażu przeprowadzonego przez Instytut Badania Opinii „Homo Homini” dla Polskiego Radia.,,,
„Litwa narusza międzynarodowe zobowiązania”. Rosyjska nota ws. broni dla Ukrainy,"Rosyjskie MSZ wystosowało notę dyplomatyczną do władz Litwy, w której oświadczyło, że dostarczanie przez Litwę broni na Ukrainę narusza międzynarodowe zobowiązania Wilna – poinformowała w piątek ambasada Rosji na Litwie.","Według noty, przedstawiciele Litwy w ONZ „w istocie potwierdzili fakt, żeWilno dostarcza Ukrainie broń i amunicję”. „Rosyjskie MSZ zwróciło uwagę, żetakie dostawy są bezpośrednim naruszaniem litewskich zobowiązań prawnych wkwestii eksportu broni” – napisano w nocie.Szef litewskiego MSZ Linas Linkeviczius powiedział agencji Reutera, że Litwadostarcza broń Ukrainie, ale nie łamie żadnych porozumień. „Dostarczyliśmy pomoc w małych ilościach i otwarcie” – Dostarczyliśmy pomoc dla ukraińskiej armii w małych ilościach i otwarcie, ajesteśmy upominani przez państwo, które stale dostarcza broń stroniekonfliktu na Ukrainie i to nie w symbolicznych ilościach, i temu zaprzecza –zauważył. Przypomniał, że Rosja w ten sposób sama stale narusza prawomiędzynarodowe i „wspiera grupy separatystyczne”.Dodał, że litewska pomoc wojskowa jest „gestem solidarności” wobec Ukrainy,gdyż Ukraina ma prawo i obowiązek się bronić, lecz nie ma środków, by ratowaćżycie swych żołnierzy. Litwa jako jedyna z NATO dostarcza broń na Ukrainę Bałtyckiej agencji BNS Linkeviczius powiedział, że rosyjska nota to groźbawobec każdego, kto ignoruje zasady ustanowione przez Rosję. – To jest groźbawobec wszystkich, aby trzymali się zasad dyktowanych przez Rosję, a nie normmiędzynarodowych – ocenił.Litwa jest do tej pory jedynym krajem członkowskim NATO, który dostarcza brońna Ukrainę, gdzie siły rządowe walczą z prorosyjskimi separatystami wewschodniej części kraju. Na początku stycznia br. litewskie ministerstwoobrony poinformowało, nie podając szczegółów, że dostarczyło na Ukrainę„elementy uzbrojenia wojskowego”.",,
Zniesienie sankcji za realizację porozumień mińskich. Merkel po spotkaniu z Putinem,"Kanclerz Niemiec Angela Merkel spotkała się w Soczi z prezydentem Rosji Władimirem Putinem. Głównymi tematami rozmów była sytuacja na Ukrainie i w Syrii. Szefowa niemieckiego rządu zasugerowała możliwość zniesienia sankcji wobec Moskwy, jeżeli Kreml będzie pomagał w realizacji porozumień mińskich.","– Chciałabym, żebyśmy doszli do tego by znieść sankcje przy wypełnieniu porozumień z Mińska. Tym niemniej utrzymujemy dwustronne kontakty gospodarcze, wymianę młodzieży, współpracę w dziedzinie nauki – powiedziała Merkel.– Rozmawialiśmy o sytuacji na Ukrainie. Utrzymujemy stały kontakt także z innymi uczestnikami formatu normandzkiego – wskazał Putin. – Potwierdziliśmy ponownie konieczność bezwzględnego wypełnienia przez strony porozumień mińskich – dodał.PlotkiPrezydent zapewnił również, że jego kraj „nie ingeruje w życie polityczne innych krajów”. „Plotkami” nazwał opinie dotyczące wpływu Rosji na procesy wyborcze w USA.Putin ocenił, że podany przez dziennikarzy przykład domniemanych ingerencji w wybory w USA „nie został niczym i przez nikogo potwierdzony”. – Jednak wyciąga się z niego przypuszczenia dotyczące krajów europejskich, w tym takiego przyjaznego dla nas kraju, jak Niemcy – zaznaczył.Podkreślił przy tym, że Rosja chciałaby, aby nikt nie ingerował w jej życie polityczne. – Niestety, obserwujemy coś wręcz przeciwnego; na przestrzeni wielu lat obserwujemy próby wpływania na wewnętrzne procesy polityczne w Rosji – dowodził. Potępił atak gazowyPutin ocenił również, że osiągnięcie porozumienia w Syrii jest możliwe jedynie „pod egidą ONZ”. Potępił także wykorzystywanie broni chemicznej przez „którąkolwiek” ze stron w Syrii.Gospodarz Kremla opowiedział się za „bezstronnym” śledztwem w sprawie ataku chemicznego na kontrolowane przez rebeliantów miasto Chan Szajchun w prowincji Idlib, którym zginęło około stu osób.W styczniu agencja Reutera informowała, że ONZ i Organizacja ds. Zakazu Broni Chemicznej (OPCW) po raz pierwszy uznały, iż broni chemicznej używa się na rozkaz najwyższych władz w Syrii.",,
Turniej Czterech Skoczni. Polacy na szóstkę,"Sześciu Polaków wywalczyło awans do premierowego konkursu 68. edycji Turnieju Czterech Skoczni. Kamil Stoch, Dawid Kubacki, Piotr Żyła, Maciej Kot, Jakub Wolny i Stefan Hula nie mieli najmniejszych problemów z przebrnięciem kwalifikacji. Zwyciężył Stefan Kraft, który jako jedyny zawodnik uzyskał notę powyżej 150 punktów.","Turniej Czterech Skoczni to zdecydowanie najbardziej prestiżowa impreza w kalendarzu Pucharu Świata. Zmagania w Niemczech i Austrii cieszą się wielką popularnością wśród kibiców i wyjątkowym sposobem rywalizacji.W odróżnieniu od pozostałych konkursów, zawodnicy po zakwalifikowaniu się do pierwszej serii tworzą 25 par. Przepustki do finałowej trzydziestki uzyskują zwycięzcy oraz pięciu przegranych z największą punktową notą. W niedzielne późne popołudnie pierwszym z Biało-Czerwonych, który zamelduje się na skoczni będzie Maciej Kot. Brązowy medalista w drużynie z Pjongczangu w sobotę zajął 23. miejsce, lądując na 127,5 m. Przeciwnikiem zawodnika z Limanowej będzie Viktor Polasek. Polak to faworyt starcia z reprezentantem Czech. W tym sezonie Polasek tylko raz zameldował się w drugiej serii konkursu Pucharu Świata, był 27. w Engelbergu. W następnej parze rywalizować będzie Kamil Stoch. Trzykrotny złoty medalista olimpijski także nie powinien mieć najmniejszych problemów z awansem do finałowej trzydziestki. W Oberstdorfie Polak zmierzy się z Mackenziem Boyd-Clowesem. 28-letniemu Kanadyjczykowi podobnie jak Polaskowi też tylko raz udało się zdobyć punkty w tej edycji Pucharu Świata. Stoch w sobotę skoczył 126,5 m i nie był do końca zadowolony ze swojej próby. – Było trochę gorzej niż na treningu. Miałem małe problemy z pozycją najazdową. Nie czułem tego, że skaczę przy kompletnej ciszy, jeśli chodzi wiatr. Już po wyjściu z progu wiedziałem, że popełniłem błąd jeszcze na rozbiegu – komentował skoczek przed kamerami Eurosportu.Gdy Stoch i Boyd-Clowes oddadzą już swoje skoki, na belce startowej zameldują się Jakub Wolny i Stefan Hula. Po raz piętnasty w historii systemu KO dojedzie do polsko-polskiego pojedynku. Na 13. pozycji kwalifikacje zakończył Dawid Kubacki. Mistrz świata z Seefeld poleciał na 127 metr. – Pewnie, że dało się skoczyć dalej. Skok był trochę spóźniony, z czego nie jestem do końca zadowolony – powiedział Kubacki w rozmowie z Eurosportem. Jego przeciwnikiem będzie Michael Hayboeck. 28-letni Austriak wciąż nie może znaleźć formy sprzed paru lat, gdy zaliczał się do światowej czołówki. W trwającym sezonie Hayboeck czterokrotnie zajął miejsce w drugiej dziesiątce. – Czy jestem faworytem? Na nic się nie nastawiam. Chcę dobrze skakać i zająć jak najwyższe miejsce – skomentował Kubacki. Najlepszym z Polaków był w sobotę Piotr Żyła, który jako jedyny z naszych zajął miejsce w czołowej dziesiątce. Drugi zawodnik Turnieju Czterech Skoczni sprzed dwóch lat był zadowolony ze swojej próby. – Jest forma, jest dobrze – przyznał w swoim stylu skoczek z Wisły. Rywalem Polaka będzie Anders Haare. Dla 20-latka to dopiero pierwsze kroki w Pucharze Świata. Haare debiutował w Engelbergu, ale ani razu nie udało mu się zakwalifikować do drugiej serii. Pecha miał podczas niedzielnych zawodów, gdy został sklasyfikowany na 31. miejscu.Sobotnie kwalifikacje wygrał Stefan Kraft. Austriak jako jedyny zgromadził ponad 150 punktów i do jego rąk trafił czek na pięć tysięcy euro. Rywalem Krafta będzie Gregor Schlirenzauer. Rekordzista w liczbie zwycięstw w Pucharze Świata po kwalifikacjach mógł wziąć głęboki oddech. 29-latek zaledwie o 0,1 punktu wyprzedził 51. Romana Trofimowa. Niedzielny konkurs w Oberstdorfie rozpocznie się o godz. 17.30. Transmisja w TVP 1 i TVP Sport.",,
Nie żyje prof. Wiesław Chrzanowski,"Zmarł Wiesław Chrzanowski, polityk, marszałek Sejmu I kadencji i senator IV kadencji. Miał 88 lat. Był założycielem i pierwszym prezesem Zjednoczenia Chrześcijańsko-Narodowego, a także  ministrem sprawiedliwości i prokuratorem generalnym w rządzie Jana Krzysztofa Bieleckiego.","Wiesław Chrzanowski urodził się 20 grudnia 1923 roku w Warszawie. W czasie II wojny światowej walczył w szeregach Armii Krajowej, uczestniczył w powstaniu warszawskim jako żołnierz Oddziału Specjalnego „Harnaś”. Działał również w konspiracyjnych organizacjach między innymi w Stronnictwie Narodowym i Młodzieży Wszechpolskiej.W 1945 ukończył studia na Wydziale Prawa Uniwersytetu Jagiellońskiego. Uzyskał następnie stopień naukowy doktora i doktora habilitowanego nauk prawnych oraz tytuł profesorski. Pracował jako wykładowca prawa i profesor Katolickiego Uniwersytetu Lubelskiego. Prowadził zajęcia z zakresu prawa cywilnego w Uczelni Łazarskiego.W 1948 r. został aresztowany za próbę utworzenia masowego ruchukatolicko-narodowego i „obalenia siłą ustroju Polski Ludowej”. Skazany na 8 lat więzienia, karę odbywał w więzieniach we Wronkach i Rawiczu. Zwolniony po 6 latach, w roku 1956 został zrehabilitowany. W czasach PRL współpracował z prymasem Polski, kardynałem Stefanem Wyszyńskim. W 1980 został doradcą NSZZ „Solidarność”, był współautorem statutu związku. Choć ukończył studia i odbył aplikację adwokacką w 1960 r., przez ponad 20 lat kolejni ministrowie sprawiedliwości sprzeciwiali się wpisaniu go na listę adwokatów. W 1981 został dopuszczony do wykonywania zawodu adwokata. Współpracował z Centrum Obywatelskich Inicjatyw Ustawodawczych Solidarności.W 1989 był jednym z założycieli Zjednoczenia Chrześcijańsko-Narodowego, do 1994 pełnił funkcję prezesa zarządu głównego tej partii. Od 12 stycznia 1991 do 23 grudnia 1991 obejmował urząd ministra sprawiedliwości i prokuratora generalnego w rządzie Jana Krzysztofa Bieleckiego. W wyborach parlamentarnych w 1991 został wybrany na posła w okręgu Lublin z listy Wyborczej Akcji Katolickiej. W Sejmie I kadencji zajmował stanowisko marszałka Sejmu. W 1992 r. jego nazwisko znalazło się na tzw. liście Macierewicza, która miała przedstawiać byłych tajnych współpracowników Służby Bezpieczeństwa. W 2000 r Sąd Lustracyjny uznał, że Wiesław Chrzanowski nie współpracował z SB.W latach 1997–2001 zasiadał w Senacie IV kadencji, wybrany z listy Akcji Wyborczej Solidarność w województwie lubelskim. W 2001 wycofał się z polityki.Prof. Chrzanowski w maju 2005 r. roku został odznaczony przez prezydenta Aleksandra Kwaśniewskiego Orderem Orła Białego. W 2007 r. – prezydent Lech Kaczyński powołał go do kapituły tego orderu.Został również odznaczony Krzyżem Wielkim Orderu Odrodzenia Polski (1993 r.). Był także Honorowym Obywatelem Warszawy.",,
Kosiniak-Kamysz dostał od Schetyny twardy warunek. Kulisy negocjacji PO-PSL,"Grzegorz Schetyna podczas spotkania z Władysławem Kosiniakiem-Kamyszem miał przedstawić mu propozycję, która wykluczyła wspólną koalicyjną przyszłość PO i PSL w wyborach do parlamentu. Liderowi ludowców Schetyna miał zaproponować po 12 „jedynek”, „dwójek”, „trójek” etc. na  wspólnych listach. Jednak warunkiem koalicji miało być nie wystawianie posłów, którzy przeszli z KO – informuje dziennikarz Marcin Makowski.","W piątek po południu lider PO Grzegorz Schetyna spotkał się z prezesem PSL Władysławem Kosiniakiem-Kamyszem i przedstawił mu nową ofertę dla PSL. Z nieoficjalnych ustaleń wynika, że lider Platformy mówił m.in. o podziale miejsc na listach.Kosiniak-Kamysz poinformował w piątek wieczorem, że jego ugrupowanie do wyborów parlamentarnych buduje Koalicję Polską. Według ludowców tylko dwa bloki: centrowy – w tym widzą się ludowcy – i lewicowy, mają szansę pokonać PiS w wyborach. Jak powiedział, Stronnictwo nie dostrzega w kierownictwie PO chęci do budowy bloku centrowego.Zaznaczył, że przedstawiona przez PO oferta podziału miejsc na listach była „bardzo atrakcyjna”. – Ale tu nie o politykę miejsc, o jakieś kupczenie miejscami, nie o jakieś zapakowanie się do Sejmu chodzi. Tu chodzi o Polskę, a o Polskę się nie należy targować i nie było targu – zapewnił Kosiniak-Kamysz. Jak poinformował dziennikarz Marcin Makowski, PSL miało dostać od Schetyny propozycję obsadzenia po 12 „jedynek”, „dwójek” i „trójek” na wspólnych listach koalicyjnych. Jednak – jak zauważa Makowski – „warunkiem koalicji miało być nie wystawianie posłów, którzy przeszli z Koalicji Obywatelskiej”.",,
Premier: Polska staje się coraz nowocześniejszym graczem w sektorze motoryzacji,Polska staje się coraz nowocześniejszym graczem w sektorze motoryzacji – ocenił premier Mateusz Morawiecki podczas wizyty w firmie TIP-TOPOL w Polskiej Wsi w gminie Pobiedziska (woj. wielkopolskie).,"Szef rządu podkreślił, że branża motoryzacyjna w Polsce ma się dobrze i ma szansę na podbój rynków na świecie. – Oczywiście naszą tutaj bardzo dobrą bazą, fundamentem jest Unia Europejska, w której stajemy się coraz bardziej nowoczesnym graczem. Nowoczesnym właśnie w tak trudnym, wymagającym sektorze, jakim jest sektor motoryzacyjny – powiedział Morawiecki. Szef rządu chwalił też firmę TIP-TOPOL. – Dla mnie to jest dowód na to jak dobrze rośnie też cała branża motoryzacyjna w Polsce, bo ona charakteryzuje się coraz to większymi wymaganiami klientów końcowych, producentów samochodów, hurtowni oczywiście różnych, bo tutaj głównym odbiorcą są hurtownie i te maszyny, które miałem przyjemność po drodze oglądać one zawierają w sobie inżynierską, techniczną myśl polską, co jeszcze dodatkowo jest dla mnie ogromną radością – mówił. – Serce rośnie, że mamy takie firmy, które stają się coraz bardziej globalne, mimo że na razie jeszcze mają status firm średnich, średnio-dużych, ale myślę, że to będą polskie czempiony za 5, 10 lat, które będziemy podziwiali – dodał Morawiecki. TIP-TOPOL Sp. z o.o. to polska firma, od 30 lat działająca w branży motoryzacyjnej. Specjalizuje się m.in. w produkcji wyposażenia do warsztatów samochodowych.",,
„Test rakiety balistycznej był prezentem dla amerykańskich bękartów”,"Przywódca Korei Północnej Kim Dzong Un powiedział, że wczorajszy test międzykontynentalnej rakiety balistycznej był „prezentem dla amerykańskich bękartów na ich Dzień Niepodległości”.","Słowa, które Kim Dzong Un miał wypowiedzieć po tym, jak osobiście nadzorował wystrzelenie rakiety, cytuje północnokoreańska agencja KCNA. Kim, wybuchając śmiechem, miał też dodać: Powinniśmy im od czasu do czasu wysłać prezenty, żeby przestali się nudzić.Pentagon oświadczył tymczasem, że jest gotowy do obrony Stanów Zjednoczonych i ich sojuszników przez rosnącym zagrożeniem ze strony Korei Północnej. Oświadczenie w tej sprawie wydał też amerykański sekretarz stanu Rex Tillerson. Napisał w nim, że Stany Zjednoczone nigdy nie zaakceptują faktu posiadania przez Koreę Północną broni nuklearnej. Dodał, że potrzebne są „ogólnoświatowe działania”, które powstrzymają globalne zagrożenie, jakie stwarza ten kraj. Potwierdził jednocześnie, że Korea Północna przeprowadziła wczoraj po raz pierwszy test międzykontynentalnej rakiety balistycznej - czyli takiej, która ma zasięg przekraczający 5,5 tysiąca kilometrów. Test rakiety Hwasong-14 Pocisk, po pokonaniu 930 kilometrów, spadł do Morza Japońskiego w wyłącznej strefie ekonomicznej Japonii. Władze w Pjongjangu podały, że testowano rakietę Hwasong-14. Zdaniem analityków, tego typu rakiety są w stanie pokonać odległość ponad 6 tysięcy kilometrów.W związku z północnokoreańską próbą, we wtorek wieczorem naszego czasu (godz. 21.00) zbierze się Rada Bezpieczeństwa ONZ. Premier Japonii zapowiedział zaś, że kwestia północnokoreańskich testów będzie tematem rozmów przywódców podczas zbliżającego się szczytu G20 w Hamburgu. – Planuję rozmowy z prezydentami Chin i Rosji, dotyczące zwiększenia roli tych państw – powiedział premier Japonii Shinzo Abe w kontekście wczorajszego testu. W opinii Japonii i USA, kluczem do rozwiązania problemu może być większy nacisk na Pjongjang ze strony Chin. Władze w Pekinie twierdzą jednak, że ich możliwości wpływu na Koreę Północną są przez inne kraje przeceniane.",,
Uczestnicy Rejsu Niepodległości wrócili z Panamy,"Spotkanie z Ojcem Świętym Franciszkiem w Panamie podczas 34. Światowych Dni Młodzieży było głównym wydarzeniem na trasie rejsu. Żaglowiec, który wypłynął z Acapulco 11 stycznia, dotarł do stolicy Panamy 22 stycznia o godz. 10.00, gdzie został uroczyście powitany w Porcie Balboa. Był to jedyny taki żaglowiec uczestniczący w Światowych Dniach Młodzieży.","– To wyjątkowy projekt. Rejs Fregaty Polski jest jednym z ważniejszych i spektakularnych wydarzeń obchodów odzyskania przez nasz kraj niepodległości. Uczestnicy Daru Młodzieży odwiedzili 22 porty w 18 państwach, opowiadając o kulturze i historii Polski, ale także naszych osiągnięciach gospodarczych. Stali się tym samym najlepszymi ambasadorami naszego kraju i firmy na świecie – powiedział Daniel Obajtek, Prezes Zarządu PKN Orlen.– Jestem pełen uznania dla wytrwałości i pasji w codziennym życiu żeglarskim tych młodych ludzi. Ale przede wszystkim jestem dumny, że mogliśmy uczestniczyć w tym projekcie, którego celem jest promocja dobrego imienia naszej Ojczyzny, której stuletnia historia walki o wolność może być wzorem dla innych narodów – dodał.W pierwszym tygodniu młodzież uczestniczyła w Dniach Młodzieży w diecezjach. Polacy trafili do diecezji Penonome. Tam trenowali taniec i śpiew, by wystąpić na koncercie 23 stycznia, zorganizowanym w ramach tzw. Dnia Polskiego w Panamie wspólnie z Krajowym Biurem Organizacyjnym ŚDM w Albrook Mall – Friendship Avenue w Panama City, miejscu, gdzie w 1983 r. mszę świętą celebrował papież Jan Paweł II.",,
"Kidawa-Błońska: PO chce, żeby ludzie pracowali dłużej","– PO chce, żeby ludzie pracowali dłużej, ale żeby był to ich świadomy wybór; nie da się budować zamożnego społeczeństwa – z bezpiecznym systemem emerytalnym – jeżeli ludzie będą pracować tak krótko – powiedziała wicemarszałek Sejmu i posłanka Platformy Obywatelskiej Małgorzata Kidawa-Błońska.","Kidawa-Błońska podkreśliła w Radiu Plus, że jej partia nie zmieniła zdania ws. wieku emerytalnego. – My uważamy, że Polacy obecnie za krótko pracują. Jesteśmy społeczeństwem, które żyje coraz dłużej i trudno sobie wyobrażać, że przez 30 lat ktoś jest na emeryturze – powiedziała posłanka PO.Została zapytana o deklarację lidera PO Grzegorza Schetyny, który zapewnił, że Platforma nie będzie ponownie podwyższać wieku emerytalnego, Kidawa-Błońska wskazała: „Ale w drugim zdaniu powiedział, że będziemy robić wszystko, żeby stworzyć taki system, żeby ludzie jak najdłużej pracowali, żeby nie chcieli odchodzić na emeryturę, chcieli być aktywni”.– Wiemy, że na razie nie było akceptacji, żeby ludzie pracowali dłużej – dodała.Kilka dni wcześniej lider PO Grzegorz Schetyna stwierdził, że za jego ewentualnych rządów wiek emerytalny nie będzie podniesiony. – Wszystkie kraje podwyższają wiek emerytalny i będziemy musieli to zrobić, i zrobimy to – mówił z kolei wcześniej Schetyna. Kidawa-Błońska była też pytana o to, czy PO ma plany, żeby zmienić program „Rodzina 500 Plus” tak, aby to świadczenie było dla każdego dziecka, ale tylko pracujących rodziców. – Chcemy zmienić, nie zabieramy 500 Plus. Nie ma polityka, ugrupowania, które by odebrało to świadczenie polskim rodzinom – odpowiedziała wicemarszałek Sejmu.– Chcemy, żeby to świadczenie było sprawiedliwe; żeby nie było tak, że kobieta, która sama wychowuje dziecko i rzeczywiście ma bardzo trudne warunki, nie dostaje tego 500 Plus, a rodziny, w których sytuacja materialna jest dużo lepsza, dodatkowo dostają jeszcze 500 Plus. Na pewno będziemy chcieli wyrównać te szanse – podkreśliła Kidawa-Błońska.",,
Niemcy: turecki prezydent otworzył największy meczet w kraju,"Setki ludzi zebrały się w sobotę w Kolonii w proteście przeciwko wizycie tureckiego prezydenta Recepa Tayyipa Erdogana. Erdogan  otworzył największą świątynię muzułmańską w Niemczech. Została ona zbudowana przez islamską organizację religijną, która ma bliskie związki z państwem tureckim.","Podczas uroczystości otwarcia świątyni na dachach okolicznych budynków byli snajperzy, a teren, gdzie uroczystość miała miejsce, został odgrodzony barierami bezpieczeństwa. Wcześniej władze Kolonii cofnęły zgodę na zgromadzenie z udziałem 25 tys. osób przed meczetem – podaje Reuters. Associated Press informuje, że teren wokół meczetu zabezpieczały tysiące policjantów.  W Kolonii, będącej głównym centrum 3-milionowej społeczności tureckiej w Niemczech, kilkuset zwolenników Erdogana zebrało się przed barierkami bezpieczeństwa, wymachując flagami. Zgromadzeni mieli na sobie szaliki w tureckich barwach narodowych. – To dla nas wielki zaszczyt – powiedział Ali Tas, jeden ze stronników Erdogana. Około tysiąca przeciwników Erdogana, wśród których byli migranci i lewicowi aktywiści, zgromadziło się na drugim brzegu Renu, ponieważ zakazano im przemarszu przez centrum miasta. – Nie podoba mi się, że niemiecki rząd jest w zmowie z przywódcą państwa, który zamyka ludzi, więzi dziennikarzy i czyści kraj (pod względem etnicznym) – powiedział mężczyzna o imieniu Goetz. – Termin tej wizyty był błędny, odbyła się ona zdecydowanie za wcześnie – powiedział niemieckiej grupie medialnej Funke Norbert Roettgen (CDU), przewodniczący komisji spraw zagranicznych Bundestagu. – Stosunki turecko-niemieckie nie są ani lepsze, ani prostsze po tej wizycie – dodał. Kryzys gospodarczy w Turcji, pogłębiony przez sankcje nałożone na ten kraj przez prezydenta USA Donalda Trumpa, w tym spadek wartości liry, zmusił władze w Ankarze do poszukiwania gospodarczych sojuszników w Europie. Właśnie taki, pojednawczy charakter miała mieć wizyta Erdogana w Niemczech - wskazuje Reuters. W piątek w Berlinie kanclerz Merkel skrytykowała prezydenta Erdogana za nieprzestrzeganie praw człowieka i ograniczanie wolności prasy. Na wspólnej konferencji po spotkaniu z nim zapewniła jednocześnie, że Niemcy i Turcję wiele łączy – współpraca w NATO, kwestia migracji czy walka z terroryzmem. Trzydniowa państwowa wizyta Erdogana w Niemczech wzbudziła tam spore kontrowersje. Przeciwko niej odbywały się liczne protesty; część sceny politycznej ją bojkotowało. Relacje między Berlinem a Ankarą pozostają napięte od udaremnionego zamachu stanu w Turcji z lipca 2016 roku. Oprócz kwestii obywateli niemieckich aresztowanych nad Bosforem, stolice te dzieli m.in. polityka wobec Kurdów, w tym separatystycznej Partii Pracujących Kurdystanu.",,
