Dworczyk: uzbrajanie Rosji jest szkodliwe dla całej UE,"– Uzbrajanie Federacji Rosyjskiej, która jest agresorem i toczy otwartą wojnę z Ukrainą – z naszym sąsiadem – destabilizując ten kraj, jest z punktu widzenia całej Unii Europejskiej szkodliwe. Nie rozumiem, dlaczego wyłącznie Polska miałaby ponosić koszty powstrzymania jakiegoś państwa np. Francji, żeby nie dostarczała uzbrojenia Federacji Rosyjskiej – stwierdził w trakcie programu „Gość poranka” poseł Michał Dworczyk z Prawa i Sprawiedliwości.","Polityk Prawa i Sprawiedliwości odniósł się w czasie rozmowy do ostatniej wypowiedzi Aleksandra Kwaśniewskiego, który stwierdził, że „Polska miała kupić Caracale, by Francja zerwała kontrakt na sprzedaż okrętów Putinowi”.– Jeżeli poważny polityk, który jest byłym prezydentem Rzeczypospolitej Polskiej, który cały czas w życiu publicznym bierze czynny udział, mówi, że przetarg był de facto ustawiony, to jest to na tyle poważna przesłanka, żeby Centralne Biuro Antykorupcyjne zweryfikowało przebieg całej procedury przetargowej. Mam nadzieję, że okaże się to tylko niefrasobliwą wypowiedzią Aleksandra Kwaśniewskiego – powiedział polityk PiS.Zdaniem Dworczyka posłowie Platformy Obywatelskiej zachowują się jak francuscy lobbyści.Caracale za stanowisko w UE?– Nie jesteśmy Bantustanem, nie jesteśmy krajem, który może sobie pozwalać na tego typu sytuację. To jest tym bardziej dla mnie sprawa przedziwna, że dzisiaj politycy Platformy Obywatelskiej, ale nie wszyscy, zachowują się, jak lobbyści francuscy, dlatego sprawa ta wymaga sprawdzenia – stwierdził poseł.Po czym dodał: – Część osób spekuluje, że objęcie przez Donalda Tuska stanowiska w Unii Europejskiej mogło być powiązane z kontraktem na Caracale. Dzisiaj mamy Centralne Biuro Antykorupcyjne, dzięki któremu ujawniono aferę warszawską, więc dajmy pracować niezależnym instytucjom.",,
"Smolar w TVP Info: Rosja chce powtórki z Dayton, chce stworzyć nową minirepublikę","– Rosja chce powtórki z Dayton. Czegoś, co było w Jugosławii, czyli sparaliżowania Ukrainy. Żeby stworzyć nową Rosję, minirepublikę, która w istocie będzie miała prawo weta na całą republikę ukraińską i będzie ściśle powiązana z Rosją – mówił w programie „Po przecinku” w TVP Info Aleksander Smolar, prezes fundacji im. S. Batorego.","Aleksander Smolar zauważył, że Rosja chce powtórki z Dayton. Układ tam zawarty zobowiązywał strony konfliktu (Serbów, Chorwatów i  Bośniaków) do zakończenia działań wojennych, do wycofania swoich sił zbrojnych poza wyznaczoną strefę zdemilitaryzowaną. Ocena układu pokojowego z Dayton jest niejednoznaczna. Z jednej strony podpisanie porozumienia zakończyło najkrwawszy konflikt zbrojny w powojennej Europie, z drugiej ustrój polityczny Bośni i Hercegowiny, określony w Dayton, utrwala odmienności pomiędzy dwiema częściami kraju, utrudnia racjonalne rządzenie i uważany jest obecnie za poważną przeszkodę w rozwoju kraju i jego integracji z Unią Europejską.„To Ukraina ma płacić za odbudowę Donbasu”Według Smolara Rosja chce, aby Ukraina została sparaliżowana i utworzona została nowa republika, która będzie ściśle z nią powiązana i będzie miała prawo weta na całą republikę ukraińską. Jego zdaniem Rosja chce, aby Ukraina płaciła za odbudowę Donbasu, jego utrzymanie, renty i emerytury mieszkańców. – W istocie oznacza to, że będzie za to płacił Zachód – wyjaśniał. Dodał, że Stany Zjednoczone z chęcią pozostawiają Europejczykom sprawy Ukrainy. – Polityką Obamy było wycofanie się z zagranicznych zobowiązań. Nie chce, żeby Stany Zjednoczone się w to angażowały, jednocześnie Stany są przeciwko polityce rosyjskiej – zauważył Smolar. „Kaczyński nie ma nic do powiedzenia, to krzycząca nieobecność”W programie poruszony został również wątek zbliżających się wyborów prezydenckich oraz kontrkandydatów dla Bronisława Komorowskiego. Smolar zauważył, że z racji tego, że wiadomo już kto je wygra, główni kontrkandydaci wolą wystawić zastępców. – Nie należy tej kampanii bagatelizować, bo zastępcy mogą stać się następcami. Ludzie PiS-u mogą uznać, po co nam ten starzec, który nie mówi publicznie i nie ma już nic do powiedzenia. Mnie się wydaje, że od dłuższego czasu Kaczyński nie ma nic do powiedzenia, to jest jego krzycząca nieobecność – mówił. Dodał, że jego zdaniem Leszek Miller już wykopał sobie grób przedstawiając Magdalenę Ogórek jako kandydatkę SLD. – Jeśli wynik będzie zły, to partia mu tego nie wybaczy. Jeśli będzie dobry to partia stwierdzi, że nie jest im już potrzebny – podsumował.",,
"Rząd sonduje, gdzie można rozesłać uchodźców. Samorządy mogą zapomnieć o wsparciu","Władze zaczęły sondować miejsca, w których można lokować uchodźców. Gminy, które ich przyjmą, nie mogą jednak liczyć na pieniądze obiecane przez Unię Europejską na pomoc imigrantom – pisze „Rzeczpospolita”.","W ciągu najbliższych dwóch lat do Polski ma trafić siedem tysięcy uchodźców z Syrii i Erytrei. Najpierw będą się asymilować w rządowych ośrodkach dla azylantów, następnie trafią do gmin i parafii, które wyrażą zgodę na ich przyjęcie.Ministerstwo Pracy i Polityki Społecznej przez urzędy wojewódzkie już wysyła pisma do samorządów lokalnych z prośbą o deklarację, czy przyjmą uchodźców. Miejsc, w których mogliby zamieszkać imigranci oraz gdzie są warunki by podjęli pracę czy nauczyli się języka, poszukuje również Urząd ds. Cudzoziemców.Nawet 10 tys. euro od osobyNa ostatnim szczycie Unii Europejskiej ustalono, że kraje biorące udział w programie relokacji otrzymają po 10 tys. euro na każdego uchodźcę przyjętego z Bliskiego Wschodu i 6 tys. euro na imigranta przebywającego już w obozach na terenie Wspólnoty – w Grecji i na terenie Włoch. Okazuje się, że samorządy nie dostaną tych pieniędzy.– Unijne środki otrzymuje polski rząd na procedury przyjęcia, wyselekcjonowania tych osób oraz transport i koszty utrzymania w czasie oczekiwania na decyzję o statusie uchodźcy –  wyjaśniła w rozmowie z „Rzeczpospolitą” Małgorzata Wożniak, rzeczniczka Ministerstwa Spraw Wewnętrznych.",,
Nieoficjalnie. Przywódca tzw. Państwa Islamskiego został zabity,"Źródła w Syrii powiadomiły Iran, że lider dżihadystycznej organizacji Państwo Islamskie Abu Bakr al-Bagdadi został zabity – poinformowało agencję Reutera dwóch przedstawicieli irańskich władz. Potwierdziły to również źródła irackie. Bagdadi miał zginąć w operacji sił USA w Syrii.","Dwa źródła w irackich służbach bezpieczeństwa, na które również powołuje się Reuters, przekazały, że z Syrii otrzymały potwierdzenie informacji, iż Bagdadi został zabity. – Nasze źródła z Syrii potwierdziły ekipie w irackim wywiadzie, odpowiedzialnej za ściganie Bagdadiego, że został on zabity wraz ze swoim osobistym ochroniarzem w Idlibie po odkryciu jego kryjówki, gdy próbował wydostać swoją rodzinę z Idlibu w kierunku granicy z Turcją – podało jedno z tych źródeł.Iracka telewizja państwowa poinformowała w niedzielę, że będzie transmitować nagranie z amerykańskiego nalotu w Syrii, w którym prawdopodobnie zginął Bagdadi. Stacja zacytowała eksperta od terroryzmu, który powiedział, że irackie agencje wywiadowcze pomogły ustalić lokalizację szefa IS.Przedstawiciel amerykańskich władz powiedział anonimowo agencji Associated Press w sobotę późnym wieczorem, że Bagdadi został zaatakowany w prowincji Idlib na północnym zachodzie Syrii. Zastrzegł, że oczekuje się na potwierdzenie tych informacji. Więcej żadnych innych szczegółów nie ujawnił.W sobotę wieczorem prezydent USA Donald Trump napisał na Twitterze, że „wydarzyło się coś bardzo ważnego!”, a rzecznik Białego Domu Hogan Gidley poinformował, że w niedzielę o godz. 9 czasu lokalnego (godz. 15 w Polsce) prezydent wygłosi „ważne oświadczenie”. W związku z tym w Waszyngtonie pojawiły się spekulacje, że prezydent chce przekazać informacje na temat od lat ściganego przywódcy IS.Według informacji amerykańskiego wywiadu Bagdadi ukrywał się gdzieś wzdłuż granicy iracko-syryjskiej. Islamistyczną organizacją kierował od 2010 roku, kiedy IS było jeszcze gałęzią Al-Kaidy w Iraku.",,
Kościół na Sycylii pomaga władzom w segregacji śmieci,"Kościół katolicki na Sycylii pomaga miejscowym władzom w uporaniu się z kryzysem śmieciowym. W ramach podpisanego porozumienia w parafiach powstają punkty przyjmowania i segregacji śmieci, a księża w kazaniach apelują do wiernych o uważne wyrzucanie odpadków.","Od lat włoska wyspa zmaga się z poważnym problemem z wywozem śmieci i przepełnieniem tamtejszych wysypisk, a sytuację pogarsza to, że segregowana jest tylko jedna piąta odpadków. Problem postanowiły wspólnie rozwiązać władze regionalne i sycylijscy biskupi, a inicjatywie tej przyświeca ekologiczno-społeczna encyklika papieża Franciszka „Laudato si'”. Na mocy dwuletniej umowy w wielu z 1800 parafii ustawiane są kontenery do różnych rodzajów śmieci, a także wagi i urządzenia do ich przyjmowania. Kwestie konieczności segregowania odpadów i troski o środowisko poruszane są w kazaniach, co także przewiduje porozumienie regionu i Kościoła. Jest to szczególnie ważne, bo – jak się przypomina – na wyspie zdecydowaną mniejszość stanowią osoby wrażliwe na tę tematykę. Jak podał magazyn dziennika „La Repubblica”, inspiracją do tej wspólnej inicjatywy była akcja w jednym z kościołów w mieście Caltanissetta, gdzie tamtejszy ksiądz Alfonso Cammarata z jednym z parafian stworzył projekt pod hasłem „Za ogrodzeniem parafii”.",,
Zdjęcia satelitarne nie wskazują na eksplozję na pokładzie egipskiego airbusa,"Wstępna analiza zdjęć satelitarnych do tej pory nie wskazała, aby na pokładzie samolotu Airbus A320 lecącego z Paryża do Kairu doszło do eksplozji – poinformowała w  agencja Reutera, powołując się na amerykańskie źródła.","Osoby wypowiadające się dla Reutera, które chciały zachować anonimowość, zaleciły, aby z rozwagą podchodzić do doniesień medialnych, jakoby Stany Zjednoczone uważały, iż do katastrofy doprowadził wybuch na pokładzie maszyny. Dodały też, iż USA nie wykluczają żadnej możliwej przyczyny tego tragicznego wydarzenia, w tym awarii technicznej, aktu terroru czy zamierzonego działania ze strony pilota lub załogi.  Wcześniej także Departament Obrony USA zaznaczył, że do tej pory nic nie wskazuje na to, aby na pokładzie samolotu linii EgyptAir doszło do eksplozji.  Innego zdania jest minister lotnictwa cywilnego Egiptu, który oświadczył, że bardziej prawdopodobną przyczyną zaginięcia lecącego z Paryża do Kairu samolotu jest atak terrorystyczny, niż awaria techniczna. 66 osób na pokładzie   Airbus wykonujący lot MS804 wystartował o godz. 23.09 w środę z lotniska Roissy-Charles de Gaulle w Paryżu i zgodnie z planem miał wylądować w Kairze o godz. 3.15. O godz. 2.30 samolot zniknął z radarów. Na pokładzie airbusa znajdowało się 66 osób: 56 pasażerów, w tym troje dzieci, a także siedmiu członków załogi i trzej przedstawiciele przewoźnika odpowiedzialni za bezpieczeństwo.  Grecki minister obrony Panos Kammenos poinformował, że Airbus wykonał w egipskiej przestrzeni powietrznej dwa zwroty, a następnie zaczął nagle spadać, po czym zniknął z ekranów radarów.  Maszyna zaginęła w rejonie między wyspami greckimi i wybrzeżem Egiptu, koło Karpatos. Załoga nie wysłała sygnału alarmowego. Żaden ze znajdujących się w okolicy statków ani grecka straż graniczna nie potwierdziły informacji, że na niebie widoczna była kula ognia.",,
Jak zachowa się opozycja podczas negocjacji budżetu UE? Politolog mówi bez ogródek,"Polskę, według wstępnych propozycji nowego unijnego budżetu, w ramach polityki spójności miałyby objąć cięcia sięgające ponad 23 procent. Opozycja już bije na alarm, że to efekt nieodpowiedzialnej polityki rządu. Prof. Artur Wróblewski z Uczelni Łazarskiego w Warszawie twierdzi, że przyczyny cięć są zupełnie inne, a w nadchodzących negocjacjach z UE opozycja przyłączy się do krytyki ze strony Brukseli.","Czy cięcia funduszy w ramach polityki spójności  można traktować jako karę dla Polski, ekonomiczne skutki konfliktu z KE? Tak to przynajmniej interpretuje opozycja.  Nie, moim zdaniem absolutnie nie możemy tego rozpatrywać w kategoriach kary. Fundusz spójności maleje wraz z Brexitem, poza tym pieniądze będą przeznaczone na inne cele i związane z nimi wydatki, m.in. na politykę imigracyjną, walkę z terroryzmem, uszczelnieniem granic…  Czy musimy się już przyzwyczajać do tego, że te fundusze będą systematycznie zmniejszane, a zyskają na tym takie kraje jak Rumunia i Bułgaria, a także Południe z kłopotami ekonomicznymi,  imigrantami, np. Grecja, której  bezrobocie sięga ponad 20 proc.?  Tak, nie możemy liczyć, że do końca świata będziemy liderem w korzystaniu z funduszu spójności, skoro już dziś na mieszkańca woj. mazowieckiego przypada 109 proc. PKB średniej unijnej. W skali całego kraju ten wskaźnik wynosi  68 proc., ale za kilka lat będzie on pewnie o jakieś 10 procent wyższy, a to oznacza, że będziemy mieli jeszcze mniejsze środki z funduszu spójności. Mniejsze fundusze są wynikiem sukcesu ekonomicznego. Mniejszego długu publicznego, a przede wszystkim wyjątkowo niskiego bezrobocia wynoszącego  4,4 proc. (średnia UE - 7,1) Jaka będzie rola opozycji w walce o dobry budżet? Czy przyszłoroczne wybory do europarlamentu zmobilizują opozycję do grania do jednej bramki wraz z eurodeputowanymi PiS, czy przeciwnie, cięcia w budżecie będą dla niej dobrym argumentem w narracji, że to wina rządów Zjednoczonej Prawicy.  Patrząc pragmatycznie, opozycja będzie grała na zaszkodzenie rządowi PiS, a więc im gorszy budżet dla Polski, tym większa możliwość krytyki.  Niestety, cele polityczne nie zawsze są zgodne z ogólnie pojętą racją stanu, a celem politycznym opozycji jest wygranie wyborów. Dlatego opozycja przyłączy się  do głosów krytycznych płynących z Brukseli, tak jak to zrobiła podczas debaty na temat procedur dotyczących przestrzegania zasad praworządności i związanych z tym kar. Procedur, które zresztą są i tak bez sensu, bo kolejnych etapów praktycznie nie da się przeprowadzić.  W praktyce wprowadzeni sankcji jest rzeczywiście mało prawdopodobne, ale czy wsparcie Brukseli przez polską opozycję może wpłynąć negatywnie na negocjacje dotyczące unijnego budżetu? Na razie mówimy o kwocie wyjściowej, ale Janusz Lewandowski, eurodeputowany z PO, sugeruje już, że ostateczna kwota nie musi być wcale wyższa, ale jeszcze niższa.   Myślę, że działania komisarza Lewandowskiego mogą mieć efekt propagandowy, ale nie realny. Unii zabraknie odwagi, żeby szantażować polski rząd, bo po prostu jej się to nie opłaca. To nie jest tak, że Komisja Europejska nie ma się czego bać i może robić wszystko, co chce.  Wie, że nie może bez końca stosować różnych standardów dla starych krajów Unii i jej nowych członków. Wiedzą, że prawo jest równe dla wszystkich i nie można bez końca lekceważyć choćby procedur nadmiernego deficytu, którym powinny podlegać kraje starej Unii. W przeciwnym razie wydarzy się to, co obserwowaliśmy we Włoszech, gdzie wyborcy poparli partie antysystemowe, eurosceptyczne. Komisji nie zależy, by ten schemat powtórzył się w innych krajach, bo to ostatecznie rozsadziłoby Unię. Czy Polska i inne kraje Wschodniej Europy powinny podczas negocjacji nad budżetem grać na zwłokę w oczekiwaniu na nowe wybory w Unii i nową Komisję.   Tak, powinny, bo mogą doczekać się nowego rozdania i nowych, lepszych możliwości.  Kraje Środkowej i Wschodniej Europy są teraz w całkiem dobrej sytuacji, choćby dlatego, że wyśmiewana na początku idea Trójmorza zyskała poparcie i została wpisana na listę strategicznych projektów administracji prezydenta Trumpa. Poza tym pamiętajmy, że Europie Zachodniej po prostu zależy na rynkach wschodnioeuropejskich. W końcu obrót  Grupy Wyszehradzkiej z Niemcami przewyższa znacznie obrót Niemiec z Francją. Im często bardziej zależy na nowych rynkach.",,
Papież Franciszek odwiedził Benedykta XVI. Były życzenia i prezent,"Papież Franciszek odwiedził w piątek wieczorem swego emerytowanego poprzednika Benedykta XVI, mieszkającego w dawnym budynku klasztornym w Ogrodach Watykańskich, i złożył mu świąteczne życzenia. Watykan opublikował zdjęcia z tego spotkania.","Na zdjęciach udostępnionych przez Watykan widać chwile spotkania  Franciszka i Benedykta XVI w salonie domu Mater Ecclesiae.Na jednej z fotografii można zobaczyć Franciszka trzymającego w ręku dużą świąteczną torbę z prezentem.Takie wizyty przed Bożym Narodzeniem i Wielkanocą są już tradycją, jaka powstała po rezygnacji Benedykta XVI z urzędu w 2013 roku.Wcześniej informowano, że do 91-letniego emerytowanego papieża przyjedzie wkrótce po Świętach jego brat ksiądz Georg Ratzinger, który zatrzyma się u niego około dwóch tygodni. Ksiądz Ratzinger, mieszkający na stałe w Ratyzbonie, ze swym bratem będzie świętować 15 stycznia swe 95. urodziny.",,
Witek: w UE już widać efekty konsekwentnej polityki rządu PiS,- Beata Szydło na forum europejskim odważnie mówi o ważnych dla Polski i UE sprawach. Dziś widać efekty tej konsekwentnej polityki - liczą się z nią politycy europejscy i pozaeuropejscy - oceniła w TVP Info szefowa gabinetu premier Elżbieta Witek.,"Witek skomentowała wywiad, jakiego udzielił były kandydat polskiego rządu na szefa Rady Europy Jacek Saryusz-Wolski. Powiedział on m. in. tygodnikowi „wSieci”: „Byłem na sali plenarnej, kiedy Donald Tusk poparł procedurę Komisji Europejskiej prowadzącą do sankcji przeciw Polsce. Powiedziałem sobie wtedy w myślach: «Co za szmata». A w tle było to, co potem napisałem: «Nie po to wprowadzałem Polskę do Unii Europejskiej, żeby Polskę tą Unią Europejską karać»”. Witek przyznała, że Saryusz-Wolskiego obserwowała od dłuższego czasu. Jej zdaniem nie wpisywał się on w narrację europosłów Platformy Obywatelskiej. Jak powiedziała, to „człowiek myślący, który zobaczył, że w Polsce nic złego się nie dzieje”.",,
"„Wybieram 590”. Kupując te produkty, wspierasz polską gospodarkę","Kupując polskie produkty konsumenci mogą sprawić, że miliardy złotych zostaną w naszej gospodarce. Przypominają o tym organizatorzy akcji Wybieram 590 – Sobota dla Polski.","Artur Niewrzędowski z inicjatywy Wybieram 590 przypomina, że towary, których kod kreskowy rozpoczyna się od cyfr 590, są wyprodukowane przez firmy zarejestrowane w naszym kraju. Niewrzędowski zachęca, aby w robiąc zakupy w najbliższą sobotę wybierać właśnie takie produkty. – Tak naprawdę chcielibyśmy, żeby to była każda sobota  dla Polski. Ale w ramach naszej kampanii chcemy taką sobotę organizować co roku. To będzie zawsze pierwsza sobota grudnia – mówi.  Jacek Kowalczyk z firmy doradczej Grand Thorton podkreśla z kolei, że większość pieniędzy wydanych na polskie towary pozostanie w Polsce. – Jeśli wybierzemy polski produkt, aż 79 groszy z każdej złotówki zostanie w Polsce, a tylko 21 groszy wypłynie do innych gospodarek. W przypadku, gdy wybieramy produkt zagraniczny z każdej złotówki tylko 25 groszy zostaje w Polsce – tłumaczy Kowalczyk.",,
Prezydent Duda: Dzień pogrzebu Pawła Adamowicza będzie dniem żałoby narodowej,"– Atak na prezydenta Gdańska Pawła Adamowicza to był cios w naszą wspólnotę, wspólnotę ludzi, którzy chcą czynić dobro - oświadczył prezydent Andrzej Duda po spotkaniu w Pałacu Prezydenckim m.in. z liderami partii politycznych.","Prezydent Gdańska Paweł Adamowicz „został zamordowany w chwili, która miała wymiar szczególny”. – Wielka Orkiestra Świątecznej Pomocy jest bez wątpienia tym elementem, który łączy bardzo, bardzo wielu ludzi, zwłaszcza młodych, w takim wspólnotowym czynieniu dobra, zbieraniu funduszy na pomoc dla dzieci, na pomoc dla polskich szpitali, żeby były lepiej wyposażone - mówił Andrzej Duda.Jak dodał, „to właśnie w czasie tego wielkiego wydarzenie na scenie w Gdańsku morderca wychodzi i zabija prezydenta miasta, który raduje się razem z mieszkańcami z tego, że kolejna akcja pomocowa wspólnie jest tak wspaniale prowadzona”.– Jest to chyba dla nas wszystkich niezwykle poruszające i można powiedzieć, że z całą pewnością był to po prostu cios w naszą wspólnotę, wspólnotę wszystkich tych ludzi, którzy chcą czynić dobro – oświadczył prezydent Duda. Nie będzie  marszu milczeniaPrezydent Duda powiedział, że jeszcze w poniedziałek przed południem, kiedy poprosił o spotkanie przedstawicieli stronnictw politycznych miał nadzieję, że wszyscy razem pójdą w marszu w Gdańsku przeciw przemocy i wrogości.– Ale niestety kolejne wydarzenia i odejście pana prezydenta (Adamowicza) spowodowały, że te plany muszą ulec zmianie (...). Doszliśmy wspólnie do wniosku, że jakiekolwiek marsze organizowane przez władze nie są tutaj na miejscu. Jeżeli obywatele chcą organizować marsze, oczywiście spontaniczne marsze, proszę bardzo, to jest zawsze wyraz solidarności – powiedział prezydent. Dzień pogrzebu Pawła Adamowicza dniem żałoby narodowejPrezydent Duda poinformował, że w trakcie spotkania z przedstawicielami partii politycznych poruszona została kwestia ogłoszenia żałoby narodowej po tragicznej śmierci prezydenta Gdańska. Podkreślił, że chciał, żeby data żałoby narodowej była wspólną decyzją polityków różnych partii.– Ustaliliśmy, że najodpowiedniejszym dniem będzie ten dzień, który zostanie ustalony przez rodzinę jako dzień pogrzebu – powiedział Andrzej Duda.– Tak też się stanie - dzień pogrzebu zostanie ogłoszony dniem żałoby narodowej, pamięci po panu prezydencie Adamowiczu - dodał prezydent RP.",,
"Dudek i Tomaszewski o Euro 2016: „Lewy” nie strzela? Ważne, że dzięki niemu strzelają inni","– Po meczu z Irlandią Północną niektórzy krytykowali Roberta Lewandowskiego. Ale robili to ci, którzy nie znają się na piłce nożnej. Jak nie strzela, to nie znaczny, że nie jest potrzebny zespołowi. Nie musi strzelać, jeśli inni będą strzelali za niego – mówił Jerzy Dudek w „Po przecinku” TVP Info. – Nie jest ważne, kto strzela bramki, bo strzela cała drużyna. W meczu z Irlandią Północną oddaliśmy 18 strzałów, m.in. dlatego, że „Lewy” rozgrywał przeciwników i oni szli za nim – wtórował mu Jan Tomaszewski.","W czwartek prezentacja Polski zmierzy się w Paryżu z Niemcami. Obie drużyny wygrały swoje pierwsze mecze na Euro 2016. Polacy z Irlandią Północną 1: 0, a nasi zachodni sąsiedzi z Ukrainą – 2:0. Zwycięstwo naszej reprezentacji może oznaczać wyjście z grupy. W meczu nie zagra niestety, z powodu kontuzji, Wojciech Szczęsny, któremu przypisuje się główną zasługę za historyczne zwycięstwo nad Niemcami w 2014 r. na Stadionie Narodowym. Trudna rola „Lewego” Dwaj byli bramkarze reprezentacji Polski Jan Tomaszewski i Jerzy Dudek nie kryli, że Szczęsny był bardzo mocnym punktem naszej drużyny, ale ich zdaniem Łukasz Fabiański i Artur Boruc to równorzędni „zmiennicy”.  Piłkarze odnieśli się także do pojawiającej się po meczu z Irlandią Północną krytyki pod adresem Roberta Lewandowskiego, który nie strzelił w tym spotkaniu żadnej bramki. – Jeżeli ktoś krytykuje Roberta, to znaczy, że nie zna się na piłce nożnej. On ma bardzo trudne zadanie, bo wszyscy wiedzą, że trzeba grać przeciwko niemu bardzo agresywnie i czasem kryje go dwójka piłkarzy – powiedział Jerzy Dudek.   Bramki strzela cała drużyna   – Jak nie strzela, nie znaczny, że nie jest potrzebny zespołowi. Nie musi strzelać, jeśli inni będą strzelali za niego – dodał  Dudek. Poparł go w pełni Jan Tomaszewski. – Nie jest ważne, kto strzela bramki, bo strzela cała drużyna. W meczu z Irlandią Północną oddaliśmy 18 strzałów, m.in. dlatego, że „Lewy” rozgrywał przeciwników i oni szli za nim – stwierdził bramkarz, który zatrzymał Anglików w 1973 r. Obaj reprezentanci typowali remis w meczu Polska-Niemcy.",,
Urodziny generała pod znakiem protestów,"Gen. Wojciech Jaruzelski obchodził w sobotę 90. urodziny. Z tej okazji w jednym z warszawskich hoteli zorganizowano zamknięte spotkanie, w którym wzięli udział m.in. były prezydent Aleksander Kwaśniewski i Jerzy Urban. – Jaruzelski to zdrajca i morderca – krzyczeli protestujący przed hotelem.","Na imprezę o charakterze towarzyskim zorganizowaną przez Fundację Amicus Europae b. prezydenta Aleksandra Kwaśniewskiego przybyli m.in. Jerzy Urban, Stanisław Ciosek, Kazimierz Kutz, Józef Oleksy oraz żona i córka gen. Jaruzelskiego: Barbara i Monika.Zaproszenia na sobotnie spotkanie otrzymało wielu polityków związanych z SLD i Ruchem Palikota. Obecni na spotkaniu byli m.in. poseł SLD Tadeusz Iwiński i wiceszef klubu RP Sławomir Kopyciński. Poseł Iwiński powiedział, że uczestniczyło w nim ok. 100 osób. Dodał, że obecni byli także politycy, działacze opozycji z czasów PRL, m.in. Józef Pinior i Andrzej Celiński. Jak zaznaczył, życzenia z okazji urodzin Jaruzelskiego przesłał także b. prezydent USA George Bush.Jak podkreślił, sam gen. Jaruzelski był „w bardzo dobrej formie”.– Formuła jest taka, że będzie to spotkanie przyjaciół, jest to impreza zamknięta i prywatna – mówił wcześniej prof. Jerzy Wiatr, współautor księgi jubileuszowej, która została wręczona generałowi.Publikacja składa się z 29 tekstów, autorstwa m.in. Kwaśniewskiego i ostatniego przywódcy ZSRR Michaiła Gorbaczowa. Zaplanowana jest ponadto projekcja filmu dokumentalnego pt. „Za kulisami PRL-u: Wojciech Jaruzelski – Zanim zostałem generałem” w reżyserii red. naczelnego „Trybuny” Roberta Walenciaka.Przed południem przed hotelem, znajdującym się w pobliżu rosyjskiej ambasady, rozpoczęły się protesty środowisk prawicowych m.in. Ruchu Narodowego, Solidarnych 2010 i Młodzieżowego Klub „Gazety Polskiej”.– Jaruzelski to zdrajca narodu i morderca zza biurka. To wstyd, że po tylu latach wolnej Polski świętuje się urodziny kogoś takiego. Dziś mordercy są bohaterami i nie boję się tego powiedzieć – przekonywał jeden zprotestujących.Zebrani trzymali w rękach transparenty z napisami m.in. „Jaruzelski sto lat ... w kiciu” oraz „Dość promowania komunistycznych zbrodniarzy”. Protestujący wznosili także okrzyki: „Raz sierpem, raz młotem czerwoną hołotę”, „Ubij komucha, ubij komucha”.– Cieszymy się, że udało nam się zablokować obchodzenie urodzin Jaruzelskiego w polskim parlamencie. Cieszymy się też, że przyszło wiele ludzi, aby wyrazić swój sprzeciw wobec robienia wydarzenia publicznego i politycznego z urodzin ostatniego przywódcy komunizmu – powiedział dziennikarzom Krzysztof Bosak z Ruchu Narodowego.Jak podkreślił, winni stanu wojennego i zbrodni komunizmu nie tyle nie zostali osądzeni, ale funkcjonują jako pełnoprawni uczestnicy życia publicznego, a nawet ich dokonania są fetowane.– Chciałbym, aby gen. Jaruzelski w wariancie minimum zniknął z życia publicznego, żeby formacje lewicowe typu SLD nie robiły sobie z niego wizerunkowej podpory, a wariant maksimum, żeby został sprawiedliwie osądzony za wszystkie zbrodnie, jakie miały miejsce w okresie jego rządów – powiedział Bosak.Dodał, że obecność na urodzinach generała byłych komunistów tj. Urbana i Cioska pokazuje, „jak bardzo bezkarnie czują się funkcjonariusze dawnego reżimu komunistycznego, którzy mają krew na rękach”. Są też odmienne głosy. – To jest obok Wałęsy najważniejsza postać, dzięki której mamy to,  co dzisiaj mamy – twierdzi senator Kazimierz Kutz. Z kolei poseł SLD Tadeusz Iwiński zaznacza, że „Jaruzelski jest postacią wybitną w historii Polski powojennej. Ale także jego życie i samo to, o czym mówił, odzwierciedla kręte ścieżki polskiej historii”.– Rzeczą zaskakującą jest, że generał Jaruzelski stał się tak istotnym  elementem politycznym, takim towarem politycznym  – boją się o niego i jedni, i drudzy – zauważa politolog prof. Kazimierz Kik z Uniwersytetu Jana Kochanowskiego w Kielcach. Generał, prezydent, oskarżony, bez wyroku...Generał Wojciech Jaruzelski to jeden z najważniejszych polityków czasów PRL. Był szefem Sztabu Generalnego Wojska Polskiego, ministrem obrony, prezesem Rady Ministrów PRL, przewodniczącym Rady Państwa, a także, w latach 1981-89, I sekretarzem KC PZPR. W 1989 został przez Zgromadzenie Narodowe wybrany prezydentem PRL. Po zmianie nazwy państwa został pierwszym prezydentem RP; urząd pełnił do 22 grudnia 1990, gdy zastąpił go, wybrany w wyborach powszechnych, Lech Wałęsa. W III RP wycofał się z życia publicznego. Generał został oskarżony o współudział w krwawym stłumieniu robotniczych wystąpień na wybrzeżu w 1970 roku. Jako minister obrony narodowej był też odpowiedzialny za udział polskiego wojska w inwazji na Czechosłowację w 1968 roku. Większość Polaków kojarzy jednak jego nazwisko głównie ze stanem wojennym, który wprowadził 13 grudnia 1981 roku i stanął na czele Wojskowej Rady Ocalenia Narodowego.Przeciwko generałowi toczył się proces dotyczący wprowadzenia stanu wojennego. Był w nim oskarżony o zbrodnię komunistyczną, polegającą na kierowaniu „związkiem przestępczym o charakterze zbrojnym, mającym na celu popełnianie przestępstw”. Ponadto postawiono mu zarzut podżegania członków Rady Państwa PRL do przekroczenia ich uprawnień poprzez uchwalenie dekretów o stanie wojennym, wbrew obowiązującej wówczas Konstytucji. Od paru lat generał Jaruzelski był jednak wyłączony z procesu, ze względu na zły stan zdrowia. Podobnie jak w procesie dotyczącym odpowiedzialności za wydarzenia na Wybrzeżu w grudnia 1970 roku.                                                    Generał                                            Gen. Wojciech Jaruzelski ma 90 lat (fot. arch. PAP/Paweł Supernak)",,
Pawlak i Napieralski na listach SLD,"W tegorocznych wyborach samorządowych z list SLD wystartują Waldemar Pawlak i Grzegorz Napieralski. Nie chodzi jednak o wicepremiera z PSL i przewodniczącego SLD, ale osoby noszące identyczne imię i nazwisko – dowiedział się portal tvp.info.",,,
„Deklaracja pamięci i solidarności” – różnice w wersji polskiej i ukraińskiej,Przyjęte w czwartek przez Sejm RP i Radę Najwyższą Ukrainy teksty wspólnej „Deklaracji pamięci i solidarności” różnią się w wersji polskiej i ukraińskiej – wynika z tekstu deklaracji opublikowanego na stronie internetowej parlamentu w Kijowie.,"–   To różnice o charakterze redakcyjnym; mogło do nich dojść przy tłumaczeniu – uważa  wicemarszałek Sejmu Ryszard Terlecki (PiS).   W wersji polskiej dokument mówi o „walce polskich i ukraińskich sił opozycji antykomunistycznej, która dała moralne podstawy dla przywrócenia niepodległości naszych państw”.    Siły narodowe w wersji ukraińskiej W wersji ukraińskiej czytamy o „walce polskich i ukraińskich narodowych sił antykomunistycznego i antynazistowskiego ruchu oporu, która dała moralne podstawy dla przywrócenia niepodległości naszych państw”.      Różnice znaleźć można także we fragmencie, mówiącym o potrzebie badań historycznych między Polską i Ukrainą.   Bez słów o „przyjacielskiej współpracy badaczy” Tekst przyjęty przez Sejm głosi: „Wierzymy w potrzebę intensyfikacji bezstronnych badań historycznych, podjęcia szczerej i przyjacielskiej współpracy badaczy, a także powstrzymywania sił, które prowadzą do sporów w naszych państwach”. W wersji zamieszczonej na portalu ukraińskiego parlamentu czytamy o „konieczności aktywizacji bezstronnych badań historycznych i konieczności powstrzymywania sił, które prowadzą do sporów w naszych państwach”. Rozbieżność pojawia się też w zdaniach, w których oba parlamenty składają hołd ofiarom wydarzeń z przeszłości.      Wersja polska mówi o hołdzie złożonym „milionom ofiar agresji i okupacji naszych krajów przez komunistyczny ZSRR i nazistowskie Niemcy”. W wersji ukraińskiej mowa jest o „milionach ofiar agresji i okupacji naszych krajów w XX wieku”. W parlamencie Ukrainy dokument poparło 243 deputowanych, przeciw był jeden, a od głosu wstrzymały się cztery osoby. 80 spośród zarejestrowanych w czwartek na sali posiedzeń ukraińskich posłów nie uczestniczyło w głosowaniu. Rada Najwyższa liczy 450 osób.",,
Kornel Morawiecki o decyzji KE: To nie jest porażka premiera,"Uruchomienie art. 7 traktatu UE wobec Polski to nie jest porażka premiera Mateusza Morawieckiego – uważa ojciec szefa rządu, poseł Kornel Morawiecki (koło Wolni i Solidarni). Jego zdaniem „nie należy obwiać się zawieruchy” po ogłoszeniu decyzji Komisji Europejskiej.","Komisja Europejska zdecydowała o uruchomieniu art. 7 traktatu UE wobec Polski. Dała jednocześnie Warszawie trzy miesiące na wprowadzenie rekomendacji ws. praworządności. Wiceszef KE Frans Timmermans, uzasadniając postanowienie Komisji, mówił m.in, że niezależność wymiaru sprawiedliwości w Polsce staje pod znakiem zapytania.Kornel Morawiecki, poseł i marszałek senior, pytany o to, jak w kontekście tej decyzji można odczytywać zapowiedzi, że premier Mateusz Morawiecki ociepli wizerunek Polski w Europie, zapewnił w TVN 24, że jego syn „ociepli i ociepla stosunki z Unią na głębszym poziomie”. Dopytywany, czy decyzja Unii jest porażką polityki Mateusza Morawieckiego, odparł, że nie. Marszałek senior uważa, że Europa to miejsce, gdzie zawsze różne kraje konkurowały ze sobą „na zasadzie wolności i solidarności”. Nawiązując do expose swojego syna, Kornel Morawiecki powiedział, że „z jednym punktem tego expose by się nie zgodził”. – Jak on (syn) mówił, że będziemy starali się utrzymać jednolitą prędkość w Unii, to mnie się wydaje, że Unia powinna być miejscem różnych prędkości; bo ona po części jest taka – ocenił ojciec premiera. Wyrównanie szans– Ja bym się nie obawiał tej całej zawieruchy – zaznaczył. Według niego „interes Polski polega na opiece nad wielkimi wartościami, nad szerzeniem wolności, solidarności”. – Pod rządami mojego syna te warstwy biedniejsze i potrzebujące – na szczęście – zyskują, i Europa to widzi – zapewnił.Art.7 unijnego traktatu mówi o tym, że na uzasadniony wniosek jednej trzeciej państw członkowskich, Parlamentu Europejskiego lub Komisji Europejskiej Rada UE może stwierdzić istnienie wyraźnego ryzyka poważnego naruszenia przez kraj członkowski wartości unijnych. Decyzja w tej sprawie, która jest podejmowana przez kraje większością czterech piątych, nie wiąże się jeszcze z sankcjami, ale jest krokiem na drodze do nich. Same sankcje są mało prawdopodobne, bo wymagają jednomyślności, ale już uruchomienie art. 7 jest bezprecedensowym krokiem w historii UE.",,
"Szef MSZ Ukrainy: nie będzie normalizacji stosunków, jeśli Krym nie wróci pod naszą władzę","– Nie można spodziewać się normalizacji stosunków
między Ukrainą a Rosją, jeśli Krym nie wróci pod władzę Ukrainy – oświadczył
we wtorek szef MSZ tego kraju Pawło Klimkin. Dodał także, że należy zamknąć
granicę w celu uregulowania konfliktu na wschodzie Ukrainy.","Klimkin wypowiadał się na ten temat podczas wizyty w Japonii.– W żaden sposób nie może być normalizacji lub powrotu do zwykłego trybu wstosunkach między Ukrainą a Rosją bez powrotu do status quo i ustanowieniapełnej zwierzchności Ukrainy nad Krymem – powiedział szef MSZ dziennikarzom.Minister dodał, że „fundamentalnym warunkiem jakiegokolwiek skutecznego,ostatecznego uregulowania” konfliktu na wschodzie Ukrainy jest „całkowitezamknięcie granicy ukraińsko-rosyjskiej”.„Wszystko, co destabilizowało sytuację, szło przez granicę ukraińsko-rosyjską”– Wszystko, co destabilizowało sytuację w Doniecku i Ługańsku – najemnicy,pieniądze, broń, ciężki sprzęt i oczywiście, rosyjskie oddziały rebelianckie– szło przez granicę ukraińsko-rosyjską – argumentował szef MSZ.Zapewnił, że Ukraina dąży do pokojowego rozwiązania konfliktu. Jednak, jakdodał, użyje „wszelkich sposobów, by bronić swej integralności terytorialneji suwerenności”.Rosja zaanektowała Krym blisko rok temu, w marcu 2014 roku, w następstwiereferendum na półwyspie, nie uznanego przez Kijów i wspólnotę międzynarodową.",,
KRS skierowała wniosek do TK w sprawie podważania statusu sędziów,"Krajowa Rada Sądownictwa skierowała do Trybunału Konstytucyjnego wniosek o stwierdzenie niekonstytucyjności przepisów pozwalających uznać, że sędzia powołany przez prezydenta na wniosek obecnej KRS jest sędzią nieuprawnionym – poinformował członek Rady sędzia Jarosław Dudzicz.","Sędzia przekazał też, że KRS wniosła do TK o zabezpieczenie jej wniosku poprzez stwierdzenie nieskuteczności czwartkowej uchwały trzech Izb Sądu Najwyższego do czasu rozstrzygnięcia sprawy przez Trybunał.  W piątek KRS odbyła dodatkowe jednodniowe posiedzenie, podczas którego Rada przyjęła stanowisko ws. uchwały trzech Izb SN oraz sformułowała wniosek do TK w związku z tą uchwałą. Chodzi o uchwałę, z której wynika, że nienależyta obsada sądu jest wtedy, gdy w jego składzie znajduje się osoba wyłoniona przez KRS w obecnym składzie. Uchwała ta nie ma zastosowania do orzeczeń wydanych przez sądy przed dniem jej podjęcia. Wyjątkiem są orzeczenia Izby Dyscyplinarnej SN; uchwała ma zastosowanie do orzeczeń tej Izby bez względu na datę ich wydania.  Po zakończeniu posiedzenia członek KRS Jarosław Dudzicz poinformował, że KRS w związku z uchwałą SN skierowała do TK „wniosek o stwierdzenie niekonstytucyjności przepisów procedury cywilnej i karnej, które pozwalają na uznanie, że taki sędzia powołany przez prezydenta na wniosek obecnej KRS jest sędzią nieuprawnionym”.  Pytany, co mają zrobić sędziowie w związku z uchwałą SN, odparł, że „sędziowie mają dalej orzekać”. Oświadczył przy tym, że on nie zastosowałby się do uchwały SN. – My tej uchwały nie ignorujemy; przyjmujemy do wiadomości, że taka uchwała zapadła. Naszym zdaniem taka uchwał nie powinna zapaść i w związku z tym zwracamy się do TK, żeby tę sprawę wyjaśnił – powiedział sędzia Dudzicz.",,
Strategiczna inwestycja gazowa powstanie na południu Polski,"Oddział Tarnowski Gaz-Systemu będzie miał nową siedzibę. W Pogórskiej Woli w woj. małopolskim powstanie m.in. węzeł przesyłowy na gazociągach, które niebawem połączą Baltic Pipe i Terminal LNG ze Słowacją i Ukrainą.","Jak podkreślił wiceprezes spółki Gaz-System Artur Zawartko, przez oddział tarnowski – jeden z sześciu w spółce, tłoczone jest prawie 40 proc. gazu z polskiego systemu. Podkreślił, że oddział zarządza kilkoma kluczowymi inwestycjami o łącznej długości ok. 400 km. – Budowane na tym terenie gazociągi: Hermanowice–Strachocina, Strachocina–Pogórska Wola, Pogórska Wola–Tworzeń czy interkonektory Polska–Słowacja i Polska–Ukraina stanowią strategiczne elementy naszego systemu przesyłowego – dodał. Oddział zarządza ponad 2,5 tys. km już istniejącej sieci przesyłowej. Wiceprezes spółki zauważył, że budowa gazociągu Strachocina–Pogórska Wola, o długości ok. 97 km, umożliwi przesył gazu z Terminalu LNG w Świnoujściu. To oznacza, że gazociągi służą nie tylko Polsce, ale również sąsiadom – Słowacji i Ukrainie. – To ma wpływ nie tylko na gospodarkę krajową, ale gospodarki krajów sąsiednich – powiedział. – Kończy się faza przetargowa, spodziewamy się na przełomie czerwca lipca podpisać umowę z wykonawcą, który został wyłoniony w procedurze zamówień publicznych – zapowiedział.Jak przyznał, projekt jest „trudny” ze względu na geologię. – To są tereny bardzo wymagające dobrego rozpoznania, przy każdej inwestycji ziemnej rzeczywistość lubi zaskakiwać, jesteśmy na to przygotowani (...), tak by na koniec 2021 r. gaz mógł popłynąć – zapewnił. – To bardzo ważny interkonektor, jest od nas na Słowację, co oznacza, że dzięki niemu wychodzimy na rynek Europy południowej – dodał. Interkonektor Polska–Słowacja, po naszej stronie liczący ok. 60 km, po słowackiej ponad 100 km, jest dwustronny, co oznacza, że paliwo można tłoczyć z południa na północ i odwrotnie. Jak wyjaśnił wiceszef Gaz-Systemu, magistralą będzie mogło rocznie przepływać 5,7 mld m sześc. gazu do Polski, z kolei 4,7 mld m sześc. gazu będzie tłoczone na południe, na Słowację i „być może na Węgry, co dopina projekt korytarza Północ–Południe w ramach koncepcji Trójmorza”. Zawartko ocenił, że budowany w Pogórskiej Woli węzeł gazowy jest kluczowy dla inwestycji interkonektora. Będzie pozwalał na zmianę kierunków przepływu gazu. Następny taki ważny węzeł powstanie w Strachocinie – będzie on umożliwiał kierowanie gazu na Ukrainę albo na Słowację. Na pytanie o interkonektor na Ukrainę Zawartko powiedział, że gazociąg ten jest „układanką wieloelementową”. „Pewnym jego elementem” będzie liczące 70 km połączenie Hermanowice – Strachocina, które „niebawem” będzie ukończone. Do tego dochodzi półtorakilometrowy odcinek do granicy z Ukrainą.– Ten odcinek uzyskał wszystkie niezbędne pozwolenia, ale ponad 100 km gazociągu musi zbudować Ukraina. Mieliśmy niewiążącą open season, bo tak działa rynek; by zbudować inerkonektor, trzeba mieć zapewnienie, że będzie płynął gaz. Teraz jesteśmy w trakcie uzgodnień ze stroną ukraińską, czy są gotowi do ogłoszenia wiążącej open season, czyli takiej, w wyniku której będzie zakontraktowany odbiór gazu – wyjaśnił. Oprócz węzła przesyłowego w Pogórskiej Woli powstanie Laboratorium Pomiarów Jakości Gazu, siedziba oddziału spółki, terenowa jednostka eksploatacji, tłocznia gazu, gazowe pogotowie techniczne, centralne archiwum oraz magazyn. Zakończenie procesu przeniesienia oddziału z Tarnowa do Pogórskiej Woli nastąpi w 2020 r. Gaz-System prognozuje, że w 2030 r. będzie musiał przesłać 26 – 27 mld m sześc. gazu rocznie.  – Taki jest cykl (spółka musi co dwa lata aktualizować program), ale bardzo silnie zmienia się zapotrzebowanie na gaz (...), który świetnie uzupełnia OZE np. farmy wiatrowe, jest łatwo sterowalny i może zastąpić moce węglowe tam, gdzie muszą być one wycofane – powiedział Artur Zawartko. Jak dodał program inwestycyjny spółki, czyli Baltic Pipe, budowa korytarza Północ i interkonektory, jest programem kroczącym.",,
"Facebook cenzuruje Rubensa. „Piersi, pośladki i cherubiny – zakazane”","Belgijskie muzea wysłały list do Facebooka z protestem przeciwko usuwaniu zdjęć opublikowanych na tym portalu społecznościowym, a przedstawiających obrazy Petera Paula Rubensa. Powodem cenzury dzieł flamandzkiego malarza miał być fakt, że namalowane przez mistrza obrazowe postaci były nagie.","Rubens (1577-1640) był jednym z najbardziej wpływowych i najwybitniejszych artystów XVII wieku. Jak wynika z informacji belgijskich mediów, na Facebooku nie wywiera to żadnego wrażenia; zdecydował się usunąć zdjęcia obrazów mistrza z profili użytkowników.Zdaniem Flamandzkiej Izby Turystycznej, artystyczna cenzura wciąż prześladuje Rubensa. W XVII wieku flamandzki malarz został poproszony przez przedstawicieli Kościoła o domalowanie kamuflujących „przepasek na biodrach” na niektórych częściach ciała swoich postaci. „W dzisiejszych czasach media społecznościowe, w tym Facebook, idą o krok dalej. Wszystkie piersi, pośladki i cherubiny, m. in. autorstwa Rubensa, są zakazane” – napisali przedstawiciele Izby.Toerisme Vlaanderen wystosowała też list do szefa Facebooka Marka Zuckerberga. Podpisali się pod nim dyrektorzy muzeów, m.in. w Antwerpii, Brugii i Brukseli.Napisali w nim: „Zauważyliśmy, że Facebook konsekwentnie odrzuca dzieła sztuki naszego ukochanego Petera Paula Rubensa. (…)Chociaż skrycie śmiejemy się z tego, to ta cenzura kulturowa utrudnia nam życie. (…) Jeśli Peter Paul Rubens miałby możliwość założenia konta na Facebooku w swoich czasach, miałby nadzwyczajną liczbę osób śledzących jego fan page”.",,
Rzecznik KEP: Dzięki mediom Polacy mogli wspólnie przeżywać żałobę,"Rzecznik Konferencji Episkopatu Polski podziękował mediom za relacjonowanie pogrzebu Pawła Adamowicza i wydarzeń go poprzedzających w czasie żałoby narodowej. W programie „Gość Wiadomości” ksiądz Paweł Rytel-Andrianik powiedział, że to właśnie dzięki mediom Polacy mogli wspólnie przeżywać tę żałobę i śledzić uroczystości w Gdańsku i innych miastach.","W uroczystości pogrzebowej prezydenta Gdańska wzięli udział, między innymi prezydent Andrzej Duda, premier Mateusz Morawiecki, parlamentarzyści, samorządowcy, przewodniczący Rady Europejskiej Donald Tusk. W Gdańsku byli także były prezydent Niemiec Joachim Gauck oraz burmistrzowie Rotterdamu, Bremy, Lipska i Hamburga.  W ubiegłą niedzielę podczas gdańskiego finału WOŚP Stefan W. kilkukrotnie ugodził Pawła Adamowicza nożem. Prezydent Gdańska zmarł w szpitalu dzień później.",,
50 zł i parówki. Prokuratura zajmie się martwymi kozami z projektu stołecznego ratusza,"Prokuratura zajmie się martwymi kozami z projektu warszawskiego ratusza. Zawiadomienie w tej sprawie złożyli w niedzielę wolontariusze z  fundacji Animal Rescue Polska. Zarząd Zieleni zaprzecza, jakoby na wyspie w okolicy mostu Gdańskiego były zakopane ciała martwych zwierząt. – Jeśli ich nie zakopywano, to gdzie jest pozostałe 30 sztuk? – mówi portalowi tvp.info Dawid Fabjański z Animal Rescue Polska.","Jak informowaliśmy wcześniej na portalu tvp.info, na wyspie nieopodal mostu Gdańskiego w Warszawie padło ponad 30 z 60 kóz wypasanych w ramach proekologicznego projektu władz stołecznych. Realizację warszawski ratusz zlecił obcokrajowcowi, który do opieki nad zwierzętami nielegalnie zatrudnił osobę bezdomną. Jak powiedział Dawid Fabjański z Animal Rescue Polska, właściciel miał przyjeżdżać raz w miesiącu i dawać mu za to „50 zł oraz jakieś parówki"". Kozy – zgodnie z założeniami – miały zjadać trawę, umożliwiając w ten sposób nadrzecznym ptakom budowę gniazd. Stołeczny urząd miasta chwalił się, że zwierzętom na wyspie na Golędzinowie jest lepiej niż… w Pacanowie. Z oświadczenia dowiadujemy się również, że „w ostatnim czasie na wyspie wypasanych było ok. 40 zwierząt, w tym ok. 30 kóz” , a  „wstępne badanie weterynaryjne wykazało, że zwierzęta nie są zagłodzone, a ich życiu nie zagraża niebezpieczeństwo”. – Te badania wyglądały w ten sposób, że powiatowy lekarz weterynarii wspólnie z weterynarzem z Lasów Miejskich przeszli się po wyspie i nie dotknęli nawet jednej kozy – mówi nam Fabjański. Dodaje, że wbrew deklaracji Zarządu Zieleni nie zadbano wcale o ograniczony dostęp człowieka, bo nieraz w tym miejscu przebywało nawet czterech bezdomnych. Fabjański podkreśla, że na wyspie nie widział żadnych owiec, o których wspominają władze miasta; jest przekonany, że znajdowały się na niej wyłącznie kozy. Jak wskazuje, lekarz weterynarii, który pojawił się na miejscu razem z wolontariuszami Animal Rescue Polska, stwierdził, że część zwierząt jest w stanie zagrożenia zdrowia oraz życia i dlatego należy je przenieść.",,
Rafał Grupiński wysyła premiera do piekła. Nagranie z Sejmu [WIDEO],"W środę przed południem premier Morawiecki zwrócił się do Sejmu z wnioskiem o udzielenie wotum zaufania dla swojego rządu. Po debacie 231 posłów zagłosowało za wotum zaufania, 181 było przeciwnych, zaś dwóch wstrzymało się od głosu. Opozycja nie była zadowolona z przebiegu debaty, czemu wyraz dał poseł Platformy Obywatelskiej Rafał Grupiński.",,,
Nowo wybrany poseł KO przyszedł na uroczystość w znoszonych pepegach [WIDEO],"Konsternacja podczas czwartkowej uroczystości wręczenia nowo wybranym posłom zaświadczeń o wybraniu do Sejmu. Uczestników ceremonii zadziwił poseł Koalicji Obywatelskiej, którego obuwie niezbyt przystawało do powagi sytuacji. O sprawie informował fakt24.pl.","Zdecydowana większość nowo wybranych posłów przyszła odebrać zaświadczenia w stroju adekwatnym do sytuacji. Od normy odbiegało obuwie, w którym pojawił się na uroczystości poseł Koalicji Obywatelskiej Franciszek Sterczewski. Polityk przyszedł bowiem w butach sportowych nie pierwszej młodości. Jak można wywnioskować ze zdjęć, które Sterczewski zamieszcza na Instagramie, polityk chodzi w takim obuwiu na co dzień. Chociaż staż Franciszka Sterczewskiego w polityce nie jest długi, nie raz było już o nim głośno. W środę portal tvp.info próbował dowiedzieć się od niego, jakie są podstawy działania parlamentu.",,
"Karczewski o Senacie: Myślę, że będą transfery polityczne. O to zabiegamy","– Myślę, że będą transfery polityczne. O to zabiegamy – powiedział w „Kwadransie politycznym” marszałek Senatu Stanisław Karczewski. Nie zdradził na razie, z którymi opozycyjnymi senatorami  prowadzone są rozmowy.","Stanisław Karczewski, marszałek Senatu pytany o sytuację w Senacie, gdzie PiS nie ma większości przyznał, że rozmowy trwają. – Byłbym nieuczciwy gdybym powiedział, że nie rozmawiamy. Polityka jest dynamiczna – stwierdził. Nie chciał jednak zdradzać szczegółów. Podkreślił, że to naturalne w polityce, że się rozmawia. – Gdyby nie było rozmów, Bogdan Borusewicz nie przeszedłby od nas do PO w 2007 r. – przypomniał.  – Myślę, że będą transfery polityczne. O to zabiegamy – powiedział i dodał, że pewności nie ma, bo rozmawia PiS ale też PO.  Przyznał, że podczas rozmów, które są prowadzone słyszy opinie, że senatorowie PO są „kontrolowani” przez swoje środowisko, które obawia się transferów. – To jest przykre. Bo polityka polega na rozmowach, wymianie opinii i przekonywaniu – dodał marszałek.",,
„Rydzyk jest zażartym antysemitą”. Prof. Gross o Holocauście i „polskim antysemityzmie”,"„Rydzyk jest zażartym antysemitą”, „PiS jest spadkobiercą Narodowej Demokracji Romana Dmowskiego, dla której antysemityzm był centralnym punktem” – te słowa – według relacji ambasadora Polski w Szwajcarii Jakuba Kumocha – miał wypowiedzieć kontrowersyjny historyk prof. Jan Gross podczas konferencji „Nowa polska szkoła historii Holocaustu”.","W dniach 21-22 lutego w Paryżu odbyła się międzynarodowa konferencja pt. „Nowa polska szkoła historii Holocaustu”, z udziałem m.in. prof. Jana Grossa, prof. Jana Grabowskiego i prof. Jacka Leociaka. Na stronie Fundacji Shoah zamieszczone zostało nagranie, na którym Gross przez ponad godzinę mówi m.in. o stosunkach polsko-żydowskich.Według relacji Jakuba Kumocha, ambasadora RP w Szwajcarii, podczas tego wykładu z ust Grossa padają słowa o ojcu Tadeuszu Rydzyku oraz partii Prawo i Sprawiedliwość.„Profesor Gross odpowiada na pytanie o ojca Rydzyka. Mówi, że »Rydzyk jest zażartym antysemitą«. Ktoś się odzywa. Nie wiadomo, czy to protest, czy żart, ponieważ następuje wybuch śmiechu. Po kilku sekundach ktoś jest uciszany. Ani przez chwilę nie przerywa to wypowiedzi profesora Grossa. Trwa to parę sekund” – relacjonuje Kumoch. Dalej – jak twierdzi ambasador Kumoch – Gross wygłasza opinię, że „PiS jest spadkobiercą Narodowej Demokracji Romana Dmowskiego, dla którego antysemityzm był centralnym punktem”.  „Ideologia PiS znajduje się – według niego – pomiędzy »tradycyjnym nacjonalizmem Dmowskiego« i ONR” – pisze Kumoch, zaznaczając, że nie zaobserwował podczas nagrania żadnych prób „zerwania konferencji” ani treści antysemickich. Odniósł się w ten sposób do zarzutów, że wypowiedzi Grossa próbowano przerwać. Według relacji agencji AFP podczas konferencji ok. trzydziestu osób „powtarzało tradycyjne antysemickie uprzedzenia, wielokrotnie syczało i wydawało okrzyki oraz rozdawało ulotki zatytułowane Kłamstwa Grossa”. Stoi to w sprzeczności z relacją ambasadora Kumocha. W poniedziałek ambasador przedstawił na Twitterze pierwsze nagranie fragmentu paryskiej konferencji wykonane przez jej uczestnika. Jest to początek pierwszego dnia obrad, 2 godziny i 52 minut nagrania. „Nie usłyszałem żadnego antysemickiego hasła (…). W obserwowanym materiale nie pojawia się w ogóle temat »Żydów«, »pochodzenia« prelegentów ani inne wątki, które można by uznać za antysemickie” – pisze Kumoch, dodając, że na nagraniu nie słychać też buczenia i tupania publiczności.W piątek dziennik „Le Monde” podał, że francuska uczelnia złożyła do prokuratury w Paryżu doniesienie ws. antysemickich wypowiedzi, które miały mieć miejsce podczas konferencji. Także w piątek francuska minister szkolnictwa wyższego Frédérique Vidal skierowała list do wicepremiera, ministra nauki i szkolnictwa wyższego Jarosława Gowina, w którym przypomniała, że międzynarodowa konferencja, która odbyła się w dniach 21-22 lutego w Paryżu, została zakłócona w „zorganizowany sposób przez działaczy tygodnika »Gazeta Polska«”. Jak oceniła, ze strony osób przysłuchujących się prelegentom padły wypowiedzi „o treściach antysemickich” i „może się wydawać, że ta seria zakłóceń była wspierana przez państwo polskie”. Vidal wezwała polskie władze do publicznego zdystansowania się od tych zakłóceń. Gowin zapowiedział w niedzielę, że odniesie się do listu francuskiej minister. – Konsultowałem fakty z ambasadorem Polski w Paryżu, skądinąd uczonym o znaczącym dorobku. Zdecydowanie zaprzeczył tezom pani minister, jakoby padały tam jakiekolwiek akcenty antysemickie – powiedział dziennikarzom. – Jeszcze raz chcę podkreślić, że nie padły tam żadne hasła antysemickie – powtórzył Gowin.Z kolei prezes IPN Jarosław Szarek zapowiedział, że wystąpił do organizatorów konferencji o przekazanie jej zapisu. – Rozmawiałem i z panem dr. Tomaszem Domańskim, i z panem Maciejem Korkuciem, i obraz tej konferencji jest zupełnie inny, niż jest to przedstawiane w mediach – powiedział dziennikarzom Szarek. Jednym z oskarżonych o zakłócenie paryskiej konferencji jest dr Maciej Korkuć z IPN.",,
USA i Unia Europejska na wojennej ścieżce w sprawie handlu,"UE rozważa wprowadzenie 25-procentowych ceł na szereg amerykańskich towarów o wartości ok. 3,5 mld USD w odwecie za planowane przez prezydenta USA Donalda Trumpa taryfy na import stali i aluminium – wynika z dokumentu, do którego dotarła agencja Bloomberg.","Lista sporządzona przez Komisję Europejską zawiera importowane z USA dobra konsumpcyjne (m.in. dżinsy, koszule, kosmetyki, motory, jachty), produkty rolnicze (sok pomarańczowy, burbon, kukurydzę) oraz produkty ze stali i inne towary przemysłowe – podaje na swoim portalu Bloomberg News.Towary z listy stanowią wizytówkę USA i produkowane są w okręgach wyborczych znanych z poparcia dla Republikanów, co można interpretować jako presję polityczną na prezydenta Trumpa – pisze Bloomberg.  Cytowany przez agencję AP przewodniczący komisji handlu międzynarodowego w Parlamencie Europejskim Bernd Lange powiedział we wtorek, że UE nie musi odpłacić USA co do centa, ale powinna celować w takie dobra eksportowe, żeby USA „naprawdę zabolało”, np. soję czy kukurydzę. Wypowiadając się w rozgłośni rbb-Inforadio, Lange wyraził nadzieję, że „rozsądne głosy” w USA powstrzymają Trumpa przed wprowadzeniem taryf.  Według Bloomberga wprowadzenie taryf odwetowych omawiane było w poniedziałek wieczorem na spotkaniu KE z przedstawicielami rządów państw członkowskich. Kwestia ma być też przedmiotem środowego posiedzenia KE. Rozważane środki stanowią równowartość 50 proc. unijnego eksportu stali do USA, które – jak twierdzi Komisja – byłyby dotknięte taryfami, więc mogą być nałożone w trybie natychmiastowym.",,
"Biegli przygotują rekonstrukcję wypadku, w którym ucierpiała premier","Będzie rekonstrukcja przebiegu wypadku z udziałem premier Beaty Szydło. Jak zapowiadała prokuratura, rekonstrukcja wydarzeń, do jakich doszło w lutym w Oświęcimiu, ma być jednym z głównych dowodów w sprawie.","Krakowska Prokuratura Okręgowa, która prowadzi śledztwo, przekazała akta sprawy biegłym z Instytutu Ekspertyz Sądowych. To oni przeprowadzą rekonstrukcję przebiegu wypadku – poinformował w piątek prok. Krzysztof Dratwa.  Jak zapowiadała prokuratura, rekonstrukcja przebiegu wypadku ma być jednym z głównych dowodów w sprawie. – Dalsze dokumenty zostaną przekazane biegłym w miarę ich uzyskiwania w toku dalszych czynności procesowych, których przeprowadzenie zaplanowano w najbliższych dniach – dodał prokurator. Jak informował wcześniej, w śledztwie przesłuchano kierownika szkoleń dla kierowców BOR i jednego z funkcjonariuszy, który w okresie wcześniejszym prowadził pojazd uczestniczący w wypadku. Przesłuchania kolejnych kierowców z BOR Na początku przyszłego tygodnia planowane są dalsze przesłuchania kolejnych kierowców z BOR, którzy wcześniej prowadzili pojazd uczestniczący w wypadku premier Beaty Szydło.Prok. Dratwa powiedział również, że do tej pory nie przesłuchano ponownie dwóch funkcjonariuszy BOR, tj. kierowcy oraz szefa ochrony premier, którzy odnieśli obrażenia w wyniku wypadku. – W pierwszym przypadku powodem braku przesłuchania jest nieuzyskanie opinii biegłych odnośnie stopnia uszkodzenia ciała – która uzależniona była od przeprowadzenia dodatkowych badań – wyjaśnił. Przesłuchania odbędą się w tajnych kancelariach prokuratur najbliższych miejsc zamieszkania funkcjonariuszy, ponieważ będą dotyczyć procedur bezpieczeństwa. Wciąż poszukiwani świadkowie  Prokuratura w dalszym ciągu poszukuje osób jadących samochodem, który zatrzymał się za fiatem seicento podejrzanego o spowodowanie wypadku Sebastiana K. Kierowcy dwóch kolejnych samochodów zostali już ustaleni i przesłuchani. Prokuratura oczekuje również na ekspertyzę dotyczącą stanu technicznego pojazdów uczestniczących w wypadku. Nie znamy wyjaśnień Sebastiana K. Do wypadku doszło 10 lutego w Oświęcimiu. Policja podała, że rządowa kolumna trzech samochodów (pojazd premier Beaty Szydło jechał w środku) wyprzedzała fiata seicento; jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które z kolei uderzyło w drzewo.",,
Czego politycy życzą konkurentom? „Mówienia ludzkim głosem” i „żeby się pozbierali”,"Choć od dwóch tygodni w Sejmie panuje świąteczna atmosfera, większość posłów, których poprosiliśmy o życzenia dla politycznych konkurentów, nie darowała sobie drobnych złośliwości. – Życzę im, żeby się pozbierali. Dla Polski i rządzących będzie lepiej, jeżeli będzie wymagająca konkurencja – powiedział swoje życzenia dla opozycji poseł Tadeusz Cymański z PiS. Czego Konfederacja życzyłaby Lewicy? – Żeby zmądrzała tak samo, jak zmądrzało SLD. Większość starych komuchów już zrozumiała, że socjalizm nie działa – wyznał nam z kolei Janusz Korwin-Mikke.","Parlamentarzyści opozycji również nie szczędzą złośliwości Zjednoczonej Prawicy. – Prezesowi Jarosławowi Kaczyńskiemu życzyłbym zmądrzenia troszkę i bardziej kochania Polski, bo na razie kocha samego siebie. PiS-owi życzyłbym przegranej w wyborach prezydenckich – stwierdził poseł KO Michał Szczerba. – Życzę politykom Prawa i Sprawiedliwości odwagi, otwartości na świat. Może jakaś wycieczka świąteczna czy noworoczna, bo podróże kształcą i uczą wolności – mówiła z kolei posłanka Małgorzata Prokop-Paczkowska z Lewicy. Tadeusz Cymański z PiS przekonywał, że opozycja jest w słabej kondycji i powinno jej się życzyć umocnienia. – Życzę im, żeby się pozbierali, żeby byli opozycją aktywną, wymagającą, krytyczną, a nie krytykancką. Dla Polski i rządzących będzie lepiej, jeżeli będzie wymagająca konkurencja – powiedział nam. – W noc wigilijną nawet zwierzęta mówią ludzkim głosem, więc życzę, żeby nawet politycy Lewicy w noc wigilijną powiedzieli sobie przynajmniej kilka słów prawdy – mówił poseł Konrad Berkowicz z Konfederacji. Jakich na przykład? – To, że ideologia lewicowa to kompletny absurd, szkodliwy dla Polski i całego świata – odpowiedział. Co Lewica życzyłaby Konfederacji? – Chciałbym, żeby dostali rower. Oni założyli zespół parlamentarny do spraw obrony kierowców. Życzę im roweru, żeby spojrzeli na miasto z innej perspektywy – mówił poseł Lewicy Maciej Gdula. – Życzę, żeby posłowie prawicy zaczęli wreszcie zachowywać się jak parlamentarzyści i jak ludzie. Zachowują się skandalicznie i zaprzeczają wszystkiemu temu, co głoszą w swoich wielkich peanach, które na co dzień wygłaszają – stwierdził poseł Lewicy Krzysztof Śmiszek. Posłanka Koalicji Obywatelskiej Paulina Hennig-Kloska składając życzenia politykom PiS nawiązała do ewangelicznej przypowieści. – Życzę im, żeby byli jak syn marnotrawny, który wraca na drogę praworządnego państwa prawa – mówiła nam. – Życzę PiS-owi i prezesowi Kaczyńskiemu roztropności, rozwagi i słuchania Polaków. Całkowicie ignorują Polaków, fundując takie ustawy, że Polska jako jedyny kraj zostanie na peryferiach Unii Europejskiej – stwierdził poseł KO Arkadiusz Myrcha. – Życzę opozycji, żeby zmądrzała i stała się konstruktywną opozycją. Dzisiaj widać, że wielu polityków opozycji żyje w jakiejś bańce mydlanej. Kompletnie oderwali się od rzeczywistości. Tworzą jej alternatywny obraz, czytają jedną gazetę, oglądają jedną telewizję – powiedział poseł PiS Arkadiusz Mularczyk. – Opozycji życzę przede wszystkim spokoju, żeby te emocje opadły. I żeby przestali wierzyć w alternatywny świat. Niech się uśmiechną – jesteśmy w Polsce, która jest wolna, demokratyczna, spokojna. Polacy chcą spokojnie żyć. Niech nie nakręcają takiej atmosfery wzajemnej wrogości – mówił wiceminister cyfryzacji Adam Andruszkiewicz.",,
„Precz z Unią Europejską!” Antyimigrancki marsz nacjonalistów,Kilkaset osób bierze udział w marszu Obozu Narodowo-Radykalnego w Warszawie. Nacjonaliści sprzeciwiają się przyjmowaniu przez nasz kraj imigrantów.,"Sympatycy ONR-u podkreślają, że osiedlanie się migrantów z krajów muzułmańskich w Europie przynosi negatywne konsekwencje. Sprzeciwiają się jakimkolwiek kwotom uchodźców, których miałaby przyjąć Polska.Podczas marszu narodowcy skandują hasła, m.in. „Polacy przeciw imigrantom!” i „Precz z Unią Europejską!”.Marsz rozpoczął się na Placu Defilad, a zakończy na Placu Piłsudskiego.",,
Dochodzenie ws. nacisków na Ukrainę. „Trump zachował się niewłaściwie”,"Dwoje świadków zeznało we wtorek, w ramach dochodzenia w sprawie ewentualnego impeachmentu Donalda Trumpa, że prezydent USA postępował niewłaściwie w aferze ukraińskiej. Oboje byli świadkami jego rozmowy z prezydentem Ukrainy Wołodymyrem Zełenskim.","W pierwszej części wtorkowych przesłuchań zeznania składali podpułkownik Alexander Vindman, ekspert do spraw Ukrainy w Radzie Bezpieczeństwa Narodowego, i specjalna doradczyni wiceprezydenta USA Mike'a Pence'a w sprawach europejskich i rosyjskich Jennifer Williams.Świadkowie zeznawali w kontrolowanej przez Demokratów Izbie Reprezentantów, gdzie toczy się dochodzenie, które ma ustalić, czy istnieją podstawy do odsunięcia prezydenta od władzy.Republikanie krytykowali wystąpienia wcześniejszych świadków, podkreślając, że oferują oni relacje z drugiej ręki i opowiadają o wydarzeniach, których nie byli naocznymi świadkami. We wtorek Vindman i Williams, którzy byli przy lipcowej rozmowie Trumpa z Zełenskim, zeznali, że dopuścił się on czegoś niewłaściwego.Mocno zaniepokojonyVindman zeznał, że był tak zaniepokojony postępowaniem prezydenta w związku z Ukrainą, że oficjalnymi kanałami poinformował o tym głównego radcę prawnego Rady Bezpieczeństwa Narodowego.– Moją intencją było zwrócić uwagę na to, ponieważ miało to istotne implikacje dla bezpieczeństwa narodowego naszego kraju – wyjaśnił Vindman i dodał, że poinformowanie radcy prawnego było jego obowiązkiem. – Wiedziałem, że muszę o tym poinformować. To było niewłaściwe, to było niestosowne, by prezydent żądał dochodzenia w sprawie swojego politycznego oponenta (Joe Bidena – przyp. red.) – podkreślił Vindman.Podczas przesłuchania przez radcę prawnego Republikanów zajmującego się kwestią impeachmentu Vindman, który jest z pochodzenia Ukraińcem, powiedział, że trzykrotnie zaoferowano mu stanowisko ministra obrony Ukrainy, ale on odrzucił tę ofertę, którą nazwał „komiczną”. Zapewnił, że poinformował o tym swoich wojskowych przełożonych. Williams zeznała, że rozmowa telefoniczna Trumpa z Zełenskim była „czymś zupełnie innym” niż rozmowy poprzednich prezydentów USA, którym przysłuchiwała się w swojej karierze. Jak powiedziała, „uderzyło ją”, że żądanie przeprowadzenia śledztw na Ukrainie i odniesienie do Huntera Bidena, syna Demokraty Joe Bidena, „miało charakter polityczny”.Presja na ZełenskiegoŚledztwo, którego wznowienia miał się domagać od Zełenskiego Trump, dotyczyło zatrudnienia syna byłego wiceprezydenta Joe Bidena, Huntera, w firmie gazowej Burisma Holdings. Ukraińskie Narodowe Biuro Antykorupcyjne (NABU) poinformowało jednak, że dochodzenie w sprawie Burismy dotyczyło okresu, gdy nie pracował tam jeszcze Biden junior. Zarówno Vindman, jak i Williams zwrócili uwagę podczas rozmowy Trumpa z Zełenskim na odniesienia do firmy Burisma. 25 lipca, kiedy doszło do kontrowersyjnej rozmowy prezydentów, pracownicy administracji Trumpa dopiero zaczynali zdawać sobie sprawę, że istniał związek między żądaniami prezydenta i wstrzymaniem wartej 391 mld dolarów pomocy wojskowej dla Kijowa.Vindman przypomniał, że 10 czerwca w Białym Domu ambasador USA przy Unii Europejskiej Gordon Sondland powiedział składającym tam wizytę przedstawicielom ukraińskiego rządu, że Kijów musi „zapewnić” śledztwo w sprawie Bidenów, zanim zostaną podjęte kolejne kroki wobec Ukrainy. Również po tej rozmowie Vindman poinformował radcę Rady Bezpieczeństwa Narodowego o swoich zastrzeżeniach.",,
Pogrzeb 14 oficerów okrętu Łoszarik. Putin nie przybył na uroczystość,"W Petersburgu odbył się w sobotę pogrzeb 14 oficerów, którzy zginęli podczas pożaru jednostki podwodnej AS–31 (Łoszarik) na Morzu Barentsa. Uroczystość nie była publiczna. Oficerowie spoczęli na Cmentarzu Serafimowskim, niedaleko memoriału załogi okrętu Kursk.","Wcześniej media zapowiadały, że w pogrzebie wezmą udział tylko rodziny marynarzy, ich towarzysze ze służby i przyjaciele. Na Cmentarz Serafimowski przybyli przedstawiciele armii: dowódca rosyjskiej marynarki wojennej Nikołaj Jewmienow i wiceminister obrony Andriej Kartapołow, a także p.o. gubernatora Petersburga Aleksandr Biegłow.Niezależne radio Echo Moskwy ocenia, że nieobecność prezydenta Władimira Putina na pogrzebie marynarzy może być próbą zmniejszenia zainteresowania opinii publicznej tym wydarzeniem.O dacie i miejscu pogrzebu oficjalnie wcześniej nie informowano, a niektóre media zadecydowały, że nie będą rozgłaszać szczegółów ceremonii. Okręt o napędzie nuklearnymDo katastrofy na Morzu Barentsa doszło w poniedziałek wieczorem, resort obrony poinformował o niej we wtorek. W oficjalnym komunikacie podał, że doszło do pożaru w naukowo–badawczym aparacie głębinowym i że zginęło 14 marynarzy. Dzień później ministerstwo opublikowało nazwiska ofiar; wcześniej niektóre nazwiska podały media. W czwartek Szojgu potwierdził, że jednostka, na której doszło do wypadku, miała napęd nuklearny.Nie podano oficjalnie danych o tej jednostce, jednak media powszechnie oceniają, że chodzi o AS–31, okręt podwodny specjalnego przeznaczenia typu 10831, popularnie nazywany Łoszarik.Pożar, w którym zginęło 14 oficerów, to najtragiczniejszy wypadek w rosyjskiej flocie podwodnej od 2008 roku.",,
Sędzia Gersdorf w CNN: W Sądzie Najwyższym nie ma skorumpowanych osób,– Podnoszony przez rząd Polski argument o konieczności oczyszczenia Sądu Najwyższego ze skorumpowanych sędziów z czasów komunistycznych to fake news rozpowszechniany przez przedstawicieli władz – powiedziała była I Prezes Sądu Najwyższego Małgorzata Gersdorf w wywiadzie dla CNN.,"– W SN nie ma skorumpowanych osób. Gdyby były, byłyby wytoczone sprawy sądowe – podkreśliła Gersdorf w rozmowie, której udzieliła amerykańskiej telewizji w swoim biurze w Warszawie. – Nie ma tam też osób z ciemną kartą z czasów komunistycznych, bo nie zostałyby przyjęte do SN w latach 90., gdy SN został rekonstytuowany – dodała. Sędzia oceniła, że wprowadzone przez rząd PiS ustawy sądownicze zagrażają demokracji w Polsce, ponieważ zamazują podział między rządem a władzą sądowniczą. – To bardzo niebezpieczne, nie tylko dla społeczeństwa tu i teraz, ale także dla samej partii rządzącej, jeśli straci władzę, bo stworzone przez nią niedemokratyczne instrumenty mogą zostać użyte przeciwko niej. I to właśnie mnie martwi – że będzie to instrument, który się w Polsce zakorzeni – wskazała.– Nie zrezygnuję, ale mogę nie być w stanie wykonywać tej zaszczytnej pracy – powiedziała Gersdorf, odnosząc się do sporu z rządem o zachowanie przez nią stanowiska po obniżeniu wieku emerytalnego sędziów SN z 70 do 65 lat. CNN zaznacza, że choć ustawa w tej sprawie weszła w życie już w kwietniu, Gersdorf niemal codziennie przychodzi od tego czasu do pracy. – W mojej opinii pozostanę pierwszym prezesem SN do 30 kwietnia 2020 r. i może to zmienić tylko zmiana konstytucji lub moja śmierć – dodała.Sędzia, która – jak pisze CNN – stała się „kimś w rodzaju gwiazdy” ruchu protestu przeciw zmianom w polskim sądownictwie, przyznała, że polskie społeczeństwo jest podzielone w ocenie wprowadzonych przez PiS reform. – Są prorządowi podżegacze, którzy słuchają tylko jednej strony, swoich mediów. Widać to w internecie, w ich ocenie mojego postępowania. Dla tych osób jestem Niemcem, sprzedawczykiem, wszystkim, co najgorsze – powiedziała. Według CNN Gersdorf „najprawdopodobniej miała tu na myśli, że jest uważana za niepatriotyczną i opowiadającą się po stronie prounijnych Niemiec, a nie Polski”.– Jest jednak część społeczeństwa, która mocno mnie wspiera w walce o demokrację i niezawisłość sądownictwa. Widzę to codziennie przed siedzibą SN – podkreśliła. W poniedziałek Komisja Europejska postanowiła wnieść skargę na Polskę do Trybunału Sprawiedliwości UE w związku z zapisami ustawy o SN, domagając się rozpatrzenia sprawy w trybie przyspieszonym.",,
Życie po Brexicie. Czy Polacy na Wyspach mogą spać spokojnie?,"Polacy mieszkający na Wyspach zastanawiają się, czy będą mogli spokojnie żyć i pracować po Brexicie. Bez względu jednak na to, czy w najbliższych wyborach wygra Partia Konserwatywna, czy Partia Pracy, ponad milion naszych rodaków nie powinna czekać jakaś wielka rewolucja. Należy pamiętać, że sytuacja Polaków nie będzie rozpatrywana odrębnie. To będzie element negocjacji Wielkiej Brytanii z Unią Europejską w sprawie imigrantów. A ich dużej liczbie na Wyspach sprzeciwia się zarówno Partia Konserwatywna, jak i w mniejszym stopniu, ale jednak, Partia Pracy.",,,
Policja spacyfikowała manifestację w Barcelonie,"Oddziały szturmowe policji rozpędziły w nocy z poniedziałku na wtorek separatystów, którzy protestowali pod budynkiem przedstawicielstwa hiszpańskiego rządu w Barcelonie. Do starć z funkcjonariuszami doszło, kiedy grupa kilkudziesięciu separatystów obrzuciła policjantów oraz ich pojazdy różnymi przedmiotami, m.in. kamieniami i butelkami. Mundurowi użyli pałek.","Według władz katalońskiej policji, tzw. Mossos d'Esquadra, pomimo użycia siły wobec separatystów poniedziałek był najspokojniejszym dniem od tygodnia, w którym trwały zamieszki w Katalonii.Przyczyną protestów był werdykt hiszpańskiego Sądu Najwyższego w Madrycie, który 14 października skazał 9 polityków z Katalonii na kary więzienia od 9 do 13 lat. Byli oni oskarżeni o zorganizowanie w 2017 r. nielegalnego referendum niepodległościowego w regionie.Łącznie w zamieszkach w Katalonii rannych zostało dotychczas ponad 600 osób, w tym około 290 funkcjonariuszy policji i żandarmerii. Kilku poszkodowanych funkcjonariuszy odwiedził w poniedziałek przebywający z wizytą w Barcelonie premier Hiszpanii Pedro Sanchez.W niedzielę w nocy przed siedzibą delegatury hiszpańskiego rządu w Barcelonie blisko 3000 separatystów zorganizowało protest przeciwko wizycie Sancheza, wysypując śmieci przed urzędem. W ciągu dnia podobny protest odbył się również w Geronie.We wtorek po północy protest przeciwko władzom Hiszpanii oraz werdyktowi SN zorganizowano w mieście Reus.",,
"Lewicowa aktywistka oskarżyła sędziego Kavanaugha o gwałt. Wyszło, że kłamała","Jedna z kobiet oskarżających amerykańskiego sędziego Sądu Najwyższego Bretta Kavanaugha o gwałt przyznała się, że zmyśliła swoje zarzuty.","Senator Chuck Grassley zwrócił się w liście do władz federalnych o zbadanie sprawy zeznań Judy Munro-Leighton – jednej z kobiet, które oskarżyły Bretta Kavanaugha o napaść na tle seksualnym. Kobieta przyznała, że jest autorką anonimowego listu, w którym oskarża sędziego i jego przyjaciela o gwałt.W trakcie śledztwa pojawiły się jednak nieścisłości w zeznaniach kobiety. Po przesłuchaniu przez śledczych z Senatu kobieta wycofała swoje zeznania, twierdząc, że to nie ona jest autorką listu. Dodała też, że nigdy nie spotkała Kavanaugha.Grassley stwierdził, że kobieta to lewicowa aktywistka, która chciała tylko zwrócić na siebie uwagę. Mówiła ponadto, że była przeciwna wyborowi Kavanaugha na sędziego Sądu Najwyższego.Na początku października sędzia Brett Kavanaugh nominowany przez prezydenta Donalda Trumpa na stanowisko sędziego Sądu Najwyższego został zaprzysiężony na to stanowisko bezpośrednio po zatwierdzeniu jego nominacji przez Senat.Jego zatwierdzenie zostało opóźnione przez oskarżenia o molestowanie seksualne, którego miał rzekomo dopuścić się 36 lat temu na Christine Blasey Ford. Następnie zaczęły się zgłaszać kolejne kobiety, które oskarżały Kavanaugha o gwałt.",,
"Papież: Jezus jest źródłem miłości, która otwiera na innych i usuwa niechęć","Jezus jest „pośrednikiem”, który sprawia, że ludzie jednają się nie tylko z Bogiem, ale i między sobą – powiedział papież Franciszek we wtorek wiernym. Jezus, dodał, jest „źródłem miłości, która otwiera na jedność z braćmi usuwając konflikty i niechęci”.","– Wiemy dobrze, że niechęć jest czymś złym, wyrządza wiele zła – mówił papież przed południową modlitwą Anioł Pański.Zachęcił: – Prośmy Jezusa, urodzonego dla nas, by pomógł nam w tej podwójnej postawie ufności Ojcu i miłości do bliźniego. Zwracając się w drugi dzień Świąt do  zebranych na placu Świętego Piotra, wskazał, że „to postawa, która przemienia życie, czyni je piękniejszym, bardziej owocnym”.  Franciszek wezwał wiernych, by przyjęli Jezusa „ jako Pana życia” i stali się jego „odważnymi świadkami, gotowymi osobiście zapłacić cenę za wierność Ewangelii”.Papież złożył też wszystkim życzenia pokoju i pogody ducha. Pozdrowił obecnych na placu uczestników narodowej pielgrzymki z Ukrainy.Franciszek podziękował na zakończenie za wszystkie życzenia, jakie otrzymał w minionych tygodniach.",,
Rozenek: Trwają nieformalne rozmowy o koalicji SLD z partią Razem,"Trwają nieformalne rozmowy o koalicji SLD z partią Razem – powiedział Andrzej Rozenek (SLD Lewica Razem). Jak ocenił, jest „sprzyjająca atmosfera” do tworzenia koalicji partii lewicowych.","Andrzej Rozenek (SLD Lewica Razem) ma nadzieję, że nikt nie ma wątpliwości, że SLD nie będzie zawierał żadnych koalicji z PiS. Zaznaczył przy tym na antenie radia TOK FM, że SLD bardzo chętnie wejdzie w koalicję z partią Razem. – Jest to partia, która wniosła świeży powiew do polskiej polityki i jest lewicą. My z lewicą bardzo chętnie będziemy współpracować – uzasadnił. Potwierdził, że trwają nieformalne rozmowy z partią Razem. Pytany, na jakim są etapie, odparł jedynie, że jest „sprzyjająca atmosfera”. Rozenek ocenił też, że SLD ma trzy możliwe drogi przed wyborami europejskimi. Pierwszy wariant to współpraca wszystkich sił lewicowych i stworzenie jednego bloku centrolewicowego jako „trzeciej siły”. Jak podkreślił, będzie to „po prostu próba rozbicia PO-PiS-u, z którym mamy dzisiaj do czynienia”. Ocenił przy tym, że dla niego jest to wariant najbardziej interesujący. Drugie rozwiązanie określił jako „drogę stagnacji” – pozostanie w koalicji SLD Lewica Razem i pójście samodzielnie do wyborów do europarlamentu i parlamentu. Ocenił, że jest to droga trudna, choć nie jest skazana z góry na porażkę. Jako trzecią drogę wskazał wejście w szeroką koalicję antypisowską z PSL, PO i Nowoczesną. Zdaniem Rozenka racjonalni przywódcy partii będą na pewno wszystkie te trzy drogi rozpatrywać. – To nie jest tak, że jedna jest już z góry wskazana – dodał. Powiedział, że wszystkie trzy rozwiązania są możliwe, chociaż – jak podkreślił – to, co dzisiaj się zmieniło, to właśnie ta sprzyjająca atmosfera na lewicy. Rozenek ocenił też, że zagadką pozostaje Robert Biedroń, który „na razie nie powiedział słowa w tej sprawie (...) albo nie wie, po której stronie ma serce”. Rozenek ocenił też, że to, czy ewentualna koalicja sił lewicowych wejdzie w dalszą, szeroką koalicję demokratyczną, może zależeć od tego, co będzie robił PiS, „jak będzie sprawować rządy przez najbliższe pół roku”. Jego zdaniem „wyborcy wyraźnie pokazali, przynajmniej w dużych miastach, że sobie życzą takiej właśnie czarno-białej sytuacji na scenie politycznej”.  – Ten argument też trzeba będzie rozważać przy tworzeniu naszej lewicowej dużej siły – dodał. Rozenek ocenił, że jego wynik w wyborach prezydenta Warszawy „nie jest to katastrofa”. – Przez dłuższy czas było 5-6 proc. poparcia, co było mniej więcej w wysokości poparcia dla partii. Potem Patryk Jaki zrobił taką kampanię pod koniec wyborów, że przestraszył wszystkich, łącznie z moimi wyborcami, którzy uciekli do Rafała Trzaskowskiego – powiedział. Jak dodał, Trzaskowski musi pamiętać, że zostały oddane na niego również głosy zwolenników SLD. Rozenek nie uważa, że popełnił jakieś znaczące błędy w tej kampanii. – W pewnym momencie nastąpił plebiscyt zamiast wyborów. To było do przewidzenia – ocenił. Kandydat Koalicji Obywatelskiej Rafał Trzaskowski w I turze wygrał wybory na prezydenta Warszawy, uzyskując 56,67 proc. głosów. Kandydat Zjednoczonej Prawicy Patryk Jaki otrzymał 28,53 proc. głosów. Andrzej Rozenek (SLD Lewica Razem) zdobył 1,5 proc. (13 370 głosów).",,
Aresztowano nauczyciela. Wzywał do obcinania głów wolontariuszkom,"Marokańska policja aresztowała na północy kraju nauczyciela szkoły podstawowej, który wzywał do obcinania głów wolontariuszkom z Belgii. Mężczyzna chciał „dać lekcję” turystkom z Europy – pisze we wtorek EFE, powołując się na źródła w służbach bezpieczeństwa.","26-letni mężczyzna aresztowany w poniedziałek w mieście Al-Kasr al-Kabir nawoływał na Facebooku do obcięcia głów belgijskim wolontariuszkom pracującym przy odbudowie drogi w południowej części kraju. Aresztowany napisał w internecie, że obcięcie głów  stanowiłoby  „lekcję” dla kobiet z zagranicy, które podczas wizyty w Maroku nie szanują muzułmańskich zwyczajów dotyczących ubierania się. Około dziesięciu Belgijek w porozumieniu z marokańskim stowarzyszeniem brało w ubiegłym tygodniu udział w odbudowie drogi w rejonie miasta Tarudant. Zdjęcia młodych kobiet, ubranych przy pracy w krótkie spodenki i koszulki bez rękawów, na dużą skalę rozpowszechniano w mediach społecznościowych i marokańskiej prasie internetowej. Choć – jak zauważa hiszpańska agencja EFE – większość osób pozytywnie reagowało na pracę wolontariuszek, niektórzy krytykowali turystki ze względu na niewłaściwy w muzułmańskim kraju ubiór.",,
Wpadka Facebooka. Miliony numerów telefonicznych użytkowników były dostępne w sieci,"Kompromitacja Facebook związana z bezpieczeństwem danych. Serwis informatyczny TechCrunch ujawnił, że numery telefoniczne milionów użytkowników portalu społecznościowego znajdowały się na serwerze, który nie był chroniony żadnym hasłem.","Baza danych składała się z 419 mln numerów telefonów. TechCrunch wskazał, że 133 mln numerów należało do amerykańskich użytkowników, 18 mln – brytyjskich i 50 mln z Wietnamu.Facebook twierdzi, że na niezabezpieczonym serwerze znajdowało się 210 mln numerów, zaś reszta to były duplikaty. Zapewniono, że baza danych została już wyłączona, zaś dane użytkowników nie zostały naruszony.Gigant informatyczny przekonuje również, że dane, do których można było bez trudno się włamać, były stare. Wskazano, że najpewniej były tam numery pozyskane przez narzędzie wyłączone przez Facebooka w kwietniu 2018 roku po wybuchu afery z Cambridge Analytica. Za firmą Marca Zuckerberga ciągnie się kilka skandali związanych z nieuczciwym obrotem danymi. W lipcu Facebook został ukarany grzywną za naruszenie praw konsumentów. Nakazano mu zapłatę 5 miliardów dolarów.",,
"Kacper Płażyński: Gdańsk nie jest łatwy dla prawicy, ale nie jest bastionem PO","Gdańsk nie jest miejscem łatwym dla polityków prawicy, ale nie jest też bastionem Platformy czy liberalizmu – stwierdził kandydat Zjednoczonej Prawicy na prezydenta Gdańska Kacper Płażyński. Wyraził nadzieję nie tylko na wejście do drugiej tury wyborów, ale na ich wygranie.","Pytany w Radiu Gdańsk, czy patrząc na coraz lepsze sondaże, liczy na wejście do drugiej tury wyborów prezydenta Gdańska, Płażyński powiedział, że ma taką nadzieję.– Więcej, mam głęboką nadzieję, że ja te wybory wygram. Inaczej bym się tej walki nie podejmował – dodał. Płażyński zaznaczył, że Gdańsk nie jest miejscem łatwym dla polityków prawicy. – Świadczy o tym 20 lat panowania prezydenta Adamowicza – stwierdził.– Nie jest jednak bastionem Platformy czy liberalizmu. Przypominam, że Solidarność nie była tworem z natury liberalnym (...), związana była mocno z Kościołem katolickim – powiedział kandydat Zjednoczonej Prawicy. Jego zdaniem wielu gdańszczan nie jest zadowolonych z kierunku, jaki obrało miasto.",,
Sejmowa komisja sprawiedliwości pozytywnie rekomenduje dwie kandydatury na sędziów TK,"Kandydaci na sędziów Trybunału Konstytucyjnego, Stanisław Piotrowicz i Krystyna Pawłowicz, zgłoszeni przez PiS, uzyskali pozytywną rekomendację sejmowej komisji sprawiedliwości i praw człowieka. Posiedzenie komisji trwało 2,5 godziny. Zdaniem przewodniczącego gremium, Marka Asta (Prawo i Sprawiedliwość), posłowie opozycji usiłowali stosować obstrukcję.","W ten sposób Ast wyjaśnił, dlaczego zarządził głosowanie nad rekomendacją przed udzieleniem przez kandydatów wszystkich odpowiedzi na pytania posłów. Nastąpiło to po 2,5 godz. zadawania przez posłów opozycji pytań. – Niestety posłowie opozycji do tej awantury dążyli od samego początku i dobrze to na przyszłość nie rokuje. Ja chciałem dać szansę wypowiedzi każdemu z posłów opozycji, zresztą każdy z tych, którzy zgłosili się do zadawania pytań, mógł zabrać głos – mówił.  Krystynę Pawłowicz i Stanisława Piotrowicza poparli wyłącznie przedstawiciele PiS zasiadający w komisji. Reprezentanci pozostałych klubów , m.in. Krzysztof Śmiszek w Lewicy, krytykowali zarówno kandydatów, jak i formę prowadzenia obrad:  – To są najgorsze kandydatury, które można sobie wyobrazić. Ale też widzimy, jaki jest styl prowadzenia tej komisji. Ta komisja, ten przewodniczący to godni następcy swoich poprzedników. Nie zmieni się nic. Ale zrobimy wszystko jako opozycja, by poziom debaty w tej komisji był lepszy – komentował Śmiszek.",,
"Putin: Nie ma przebaczenia dla nazistów, którzy oblegali Leningrad","Prezydent Rosji Władimir Putin powiedział w niedzielę podczas obchodów 75. rocznicy przełamania blokady Leningradu, że „nie ma i nie będzie przebaczenia dla nazistów”, którzy postanowili oblegane miasto „złamać poprzez cyniczne zamęczenie” ludności cywilnej.","W wystąpieniu przed uroczystym koncertem w Petersburgu Putin zapewnił, że przełamanie blokady „pozostanie na zawsze wielkim wydarzeniem dla mieszkańców Leningradu, dla Rosji, dla całego świata”. – Nie ma i nie będzie przebaczenia dla nazistów, którzy postanowili złamać niedostępne miasto poprzez cyniczne zamęczenie; celowe, świadome wyniszczenie setek tysięcy cywilów – oświadczył. Ocenił, że obowiązkiem jest przekazanie potomkom – „prawnukom zwycięzców” – „całej bohaterskiej prawdy o Leningradzie w czasie blokady”. Należy „wytrwale stać na straży pamięci każdego, kto przybliżał zwycięstwo (nad hitlerowskimi Niemcami-PAP)” – zaapelował Putin. Wcześniej w niedzielę rosyjski prezydent złożył wieniec pod pomnikiem Matki Ojczyzny na Cmentarzu Piskariowskim w północnej części Petersburga. W zbiorowych mogiłach spoczywa tam dwie trzecie z setek tysięcy leningradzkich cywilów, którzy w trakcie blokady padli ofiarą zimna, głodu i chorób oraz ostrzału artyleryjskiego i bombardowań lotniczych. W niedzielę 75. rocznicę przełamania blokady upamiętniono w Petersburgu defiladą wojskową; po Placu Pałacowym przejechał najnowszy sprzęt wojskowy – m.in. wozy bojowe piechoty, wyrzutnie artyleryjskie, systemy rakietowe S-400 i Iskander-M. Udział w paradzie wzięło ponad 2,5 tys. żołnierzy, elewów uczelni wojskowych i funkcjonariuszy resortów siłowych. W defiladzie użyto ponad 80 modeli sprzętu wojskowego i specjalistycznego. W Rosji podnosiły się głosy, że defilada nie jest odpowiednim sposobem upamiętnienia rocznicy. W listopadzie zeszłego roku grupa działaczy społecznych, historyków, lokalnych deputowanych i kombatantów, którzy przeżyli blokadę, zaapelowała do władz Petersburga, by zrezygnowały z parady. Autorzy listu ocenili ją jako „absolutnie niepasującą do żałobnego wymiaru pamięci, którą niesie ze sobą data 27 stycznia”. „Nie trzeba potrząsać szabelką, by upamiętnić tych, którzy zginęli” – napisali w liście. Ocenili też, że „państwo nie podało prawdziwej liczby ofiar blokady i nie upamiętniło każdego zmarłego mieszkańca Leningradu”. Z kolei obiektem ostrej krytyki ze strony władz stał się w ostatnich miesiącach film „Święto” (ros. Prazdnik), którego akcja rozgrywa się w Leningradzie w czasie blokady, podczas obchodów Nowego Roku. Jeszcze przed premierą filmu, określanego jako czarna komedia, rządząca partia Jedna Rosja oceniła go jako szyderstwo z ofiar blokady. Film został pokazany 3 stycznia w internecie. Reżyser Anton Krasowski poinformował w minioną środę, że był wzywany na przesłuchanie w związku ze sprawdzaniem przez prokuraturę źródeł finansowania filmu. Krasowski nie zdecydował się zabiegać o zezwolenie na dystrybucję w kinach.",,
"Kukiz śpiewa o Bolku, Mieszkowski pozuje przy swastyce, Rabiej chce adopcji","Sobotnia konwencja PiS rozpoczęła całotygodniową debatę o warszawskiej karcie LGBT+. Ale w tym tygodniu dowiedzieliśmy się też, że Niemcy uratowali polski honor, zobaczyliśmy krzyż przerobiony na swastykę, usłyszeliśmy nowy przebój Pawła Kukiza i poznaliśmy długofalową strategię Pawła Rabieja.","Sobota. PiS będzie bronić rodzinyW sobotę odbyła się konwencja regionalna PiS w Jasionce k. Rzeszowa. Podczas konwencji zaprezentowana została lista podkarpacka kandydatów PiS do europarlamentu, którą otwiera Tomasz Poręba. Ogłoszona została również Deklaracja Europejska Prawa i Sprawiedliwości, czyli program według którego partia chce działać w PE.  „Nasi przeciwnicy atakują naszą politykę społeczną. Co gorsza, atakują polskie rodziny i dzieci” – mówił Prezes PiS Jarosław Kaczyński odnosząc się do kontrowersyjnych zapisów warszawskiej Karty LBGT+.Głęboką analizę politologiczną przedstawiła w mediach społecznościowych Walentyna Rakiel-Czarnecka, kandydatka z pierwszego miejsca z list KW PSL do sejmiku  mazowieckiego. Rakiel-Czarnecka, pełna pogardy dla wyborców napisała: „PiS ma poparcie, bo sprawiło, że polski cham czuje się dumny”. Niedziela. Kornel Morawiecki odznaczony przez Viktora OrbanaW Warszawie premierzy Polski, Czech, Węgier i Słowacji wraz z ministrami obrony swoich krajów, wzięli udział w uroczystościach 20. rocznicy rozszerzenia NATO. Premier Mateusz Morawiecki podkreślał wyjątkowość Paktu: „Sojusz ma pewną unikatową cechę, która przyciąga wszystkie demokracje: tworzy wspólną obronę, nie umniejszając suwerenności poszczególnych krajów członkowskich”.Podczas pobytu w Warszawie, premier Węgier Viktor Orban odznaczył marszałka seniora Sejmu Kornela Morawieckiego Krzyżem Średnim Orderu Zasługi Węgier. Orban stwierdził, że niezłomna postawa Kornela Morawieckiego w czasach Solidarności Walczącej była inspiracją dla wielu Węgrów, także dla niego samego. Poniedziałek. Scheuring-Wielgus obrażona na Koalicję EuropejskąBohaterka przeglądu z zeszłego tygodnia Joanna Scheuring-Wielgus już nie chce startować z list Koalicji Europejskiej. Czy to oznacza, że czeka na nią wysokie miejsce na listach Wiosny Roberta Biedronia? A skoro już o lewicy, to SLD zapowiedziało budowę 800 tys. nowych mieszkań o powierzchni ok. 50 metrów kwadratowych w ramach programu „Po prostu mieszkanie”. Propozycja rzeczywiście interesująca, szkoda, że SLD nie potrafiło budować mieszkań kiedy rządziło Polską. Jest to więc raczej nie tyle „Po prostu mieszkanie”, co po prostu zawracanie głowy. Wtorek. Sztuka i politykaCzasem od polityki warto odpocząć, na przykład w galerii sztuki. Ale sztuka współczesna czasem bywa polityką, a w samej galerii można natrafić na polityka… W sieci pojawiło się zdjęcie posła Nowoczesnej Krzysztofa Mieszkowskiego pozującego z artystką Karoliną Jaklewicz przed jej „pracą” będącą namalowanym krzyżem z dorysowanymi ramionami na kształt nazistowskiej swastyki. Poseł na zdjęciu prezentuje się w doskonałym nastroju, widać uważa, że ze swastyką w tle mu do twarzy. Kto nie potrafi się dobrze bawić w galerii sztuki, może próbować odpocząć na koncercie. Do aktywności muzycznej wraca Paweł Kukiz. Poseł nagrał piosenkę o „Bolku” i nie chodzi wcale o słynnego Bolka z kreskówki „Bolek i Lolek”. Artysta i poseł tak wyjaśnił inspiracje do powstania utworu: „Ponieważ dostąpiłem zaszczytu, że sam LECH WAŁĘSA (!) udostępnił na swoim Facebooku zdjęcie mojego domu - muszę (i chcę) się odwdzięczyć! W ramach podziękowań bardzo proszę Pana Prezydenta, aby przyjął skromny dar od wiejskiego grajka w postaci kilku nut skleconych pod strzechą…”. Z nowym przebojem Kukiz na Eurowizję już się nie dostanie, ale do europarlamentu być może tak. Środa. Dary nieba na placu ZawiszyWielki poeta romantyzmu, Cyprian Kamil Norwid nie poznałby współczesnej Polski, a przynajmniej placu Zawiszy w Warszawie. Poeta pisał: (…)Do kraju tego, gdzie kruszynę chlebaPodnoszą z ziemi przez uszanowanieDla darów Nieba.... Tęskno mi, Panie... (…)I nam też może być tęskno do kraju, w którym szanuje się „dary nieba” i płody polskiej ziemi. Na bakier z tym szacunkiem jest AgroUnia, która w środę protestowała w Warszawie. Protestujący zablokowali pl. Zawiszy – na jezdnię wysypali jabłka, podpalili race i opony, a na torach  tramwajowych położyli martwą świnię. Episkopat Polski zaapelował o wycofanie budzących wątpliwości rozwiązań w tzw. karcie LGBT. Biskupi uczestniczący w 382. Zebraniu Plenarnym KEP przypomnieli, że zgodnie z konstytucją RP każdy ma prawo żądać ochrony dziecka przed demoralizacją. Czwartek. NATO, dyplomacja i szkolenia „Zwiększenie obecności wojsk USA w Polsce to jedno z moich najważniejszych zadań” – oświadczył minister obrony Mariusz Błaszczak, który w czwartek spotkał się z podsekretarzem obrony USA J.C. Roodem. Wszystko wskazuje na to, że amerykańskich wojsk już wkrótce w Polsce będzie jeszcze więcej.Minister Spraw Zagranicznych Jacek Czaputowicz zdawał w Sejmie sprawozdanie z prowadzonych przez rząd działań dyplomatycznych. Podkreślał szczególnie znaczenie funkcjonowania Polski w Unii Europejskiej i NATO. Zapytał też, czyim reprezentantem w UE jest Donald Tusk, skoro to nie Polska zgłosiła jego kandydaturę na przewodniczącego RE. „To Niemcy uratowały honor i dumę polskiego społeczeństwa” – powiedział Krzysztof Mieszkowski, ten sam poseł, którego zdjęcie z „artystyczną swastyką z krzyża” ożywiło opinię publiczną we wtorek. „Panie ministrze, ja panu odpowiem, czyim reprezentantem był pan Donald Tusk – Niemców. Proszę to zapamiętać”. „Ja wohl!” można by dopowiedzieć... Nie wiemy jeszcze, czy Krzysztof Mieszkowski będzie kandydował do Sejmu, europarlamentu czy Bundestagu, ale to ostatnie wydaje się najrozsądniejszym rozwiązaniem. Rozsądek zwyciężył w warszawskim ratuszu. Po kłopotach, jakie ma prezydent Trzaskowski z kartą LGBT+, zdecydował się przeznaczyć aż 2 miliony złotych na szkolenie medialne dla kadry kierowniczej. Jest to niewątpliwie pilna potrzeba. Warszawiacy coraz częściej pytają gdzie się materializuje wyremontowany stadion Skry, trzy linie metra i inne obietnice wyborcze Rafała Trzaskowskiego. Dlatego warto poćwiczyć tłumaczenie się z wdziękiem, czarowanie wyborców i straszenie PiS-em. A że to kosztuje? Piątek. Rabiej odkrywa kartyPaweł Rabiej jeszcze nie zdążył się przeszkolić medialnie za dwa miliony a już w piątek jego słowa były na ustach milionów Polaków. „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją” – powiedział Paweł Rabiej w wywiadzie dla „DGP”. I wszystko jasne…Koalicja Europejska trochę się ogarnęła i podała kto będzie kandydował z jej list do europarlamentu. Już wiemy, że na jedynkach pojawi się Ewa Kopacz, Janusz Lewandowski, Róża Thun, Tomasz Frankowski a na dwójkach m.in. Joanna Mucha i Magdalena Adamowicz, wdowa po prezydencie Gdańska. Rozczarowanych nie brakuje. Pierwszy zgłosił pretensje Michał Boni, który dostał piąte miejsce w Warszawie i chce odejść z PO… Czy Boni, tak jak Scheuring-Wielgus również liczy na Wiosnę Biedronia?",,
Kto zakłócił finał mundialu? Znów głośno o „Pussy Riot”,"Jeszcze w sobotę były na festiwalu w Jarocinie. W niedzielę postanowiły – kolejny raz – zdenerwować Władimira Putina, zakłócając przebieg finału mistrzostw świata. W 52. minucie starcia Francji z Chorwacją na boisko wbiegły cztery osoby w strojach policjantów. Jak się okazało: byli to członkowie i członkinie grupy „Pussy Riot”.","W komunikacie wystosowanym za pośrednictwem Twittera na chwilę po całym zdarzeniu, grupa potwierdziła, że wbiegnięcie w strojach policjantów było formą protestu.Pomysł na takie, a nie inne przebranie, zaczerpnięty został od poety Dimitrija Prigowa. „Stworzył on wizerunek niebiańskiego policjanta, który w rosyjskiej kulturze niesie na swoich plecach cały naród” – czytamy.„Pussy Riot” chciało pokazać różnicę między światem, którym rządzi „niebiański” policjant a światem, w którym rządzi policjant „ziemski”. „Ziemski policjant, wkraczając do świata bez zasad, łamie go na części”.",,
PKO Bank Polski uruchamia Program Partnerski dla klubów Ekstraklasy,"PKO Bank Polski uruchamia Program Partnerski, który przeznaczony jest dla ekstraklasowych klubów. Inicjatywa ta umożliwia klubom pozyskanie dodatkowych, znaczących środków finansowych dzięki promocji produktów bankowych wśród kibiców. Bank na ten program może przeznaczyć w ciągu trzech lat nawet do 100 mln zł.","„Program Partnerski jest projektem prorozwojowym i innowacyjnym w zakresie marketingu sportowego i współpracy pomiędzy sponsorem, ligą i klubami piłkarskimi” – czytamy w informacji prasowej.„To pierwszy projekt w historii polskiej piłki nożnej, który w takiej skali może poprawić stabilność finansową ligowych klubów. PKO Bank Polski jako sponsor tytularny Ekstraklasy służy swym doświadczeniem i wiedzą, tak by w porozumieniu z PZPN, władzami ligi oraz klubami piłkarskimi stale rozwijać i podnosić poziom polskiej piłki klubowej” – czytamy. – PKO Bank Polski, który jest niekwestionowanym liderem krajowego sektora bankowego, chce wykorzystać swój potencjał również jako mecenas piłki nożnej w Polsce – powiedział Zbigniew Jagiełło, prezes zarządu PKO Bank Polski. – Chcemy, aby sportowy poziom rozgrywek wzrastał na zdrowych fundamentach i dlatego dajemy klubom rozwiązanie, które pomoże im wzmocnić zaplecze finansowe identyfikowane dziś jako jedna z głównych barier dla rozwoju piłki nożnej w Polsce. Przewidujemy, że wpływy z programu do klubów będą dorównywały kontraktom reklamowym, co w znacznym stopniu ułatwi im działalność oraz pozwoli realizować ambitne cele, a finalnie wpłynie na podniesienie poziomu rozgrywek piłkarskich w naszym kraju – oznajmił. Program Partnerski będzie polegał na zaangażowaniu się przez kluby Ekstraklasy w promocję produktów bankowych (konta osobiste, pożyczka gotówkowa, kredyt hipoteczny).Program Partnerski jest obecnie jednym z najpopularniejszych sposobów finansowania projektów. Prezes zarządu Ekstraklasy S.A Marcin Animucki podkreślił, że już poprzedni sezon pokazał, że współpraca z PKO Bankiem Polskim wykracza daleko poza ramy tradycyjnego sponsoringu. Według niego wdrażany właśnie program jest kolejnym potwierdzeniem tego faktu.Do Programu Partnerskiego przystąpiły już: Arka Gdynia, Jagiellonia Białystok, KGHM Zagłębie Lubin, Korona Kielce, Lech Poznań, Lechia Gdańsk, Legia Warszawa, ŁKS Łódź, Pogoń Szczecin, Raków Częstochowa, Wisła Kraków i Wisła Płock.",,
"Tajemniczy wirus. Naukowcy twierdzą, że może pochodzić od węży","Według ostatnich danych nowy koronawirus zabił dotąd w Chinach 18 osób. Zarażonych jest już blisko 650 osób, a w niektórych regionach wprowadzono specjalne środki ostrożności. Zdaniem naukowców, wirus może pochodzić od węży: niemrawca prążkowanego i kobry pospolitej.","W  Chinach powołano już trzy zespoły badawcze, które mają opracować szczepionkę. Jak przekazał ekspert chińskiego ministerstwa zdrowia Zhong Nanshan wirus mógł przeskoczyć na ludzi od szczurów lub borsuków.  Epidemia wybuchła tuż przed końcem roku w 11-milionowym Wuhanie. Krajowa komisja zdrowia w Pekinie potwierdziła, że nowy groźny koronawirus przenosi się z człowieka na człowieka. Jak dotychczas zgłoszono blisko 650  przypadków zachorowań w dużych miastach w Chinach. Są też przypadki śmiertelne. Wirus pojawił się także poza granicami Chin. Tajlandia zgłosiła cztery przypadki, a Korea Południowa, Japonia, Tajwan i Stany Zjednoczone po jednym. Zarażonymi w tych przypadkach byli mieszkańcy Wuhan lub osoby, które niedawno odwiedziły to miasto. Objawy obejmują gorączkę, kaszel i trudności w oddychaniu.",,
To już pewne: frekwencja była najwyższa w ostatnich 30 latach,"Po przeliczeniu głosów z 99,49 proc. komisji wyborczych, frekwencja w wyborach do Sejmu wyniosła 61,6 proc. – poinformowała Państwowa Komisja Wyborcza. To najlepszy wynik w ciągu ostatnich 30 lat, od czasu wyborów „kontraktowych” w czerwcu 1989 r.","Najwyższą frekwencję odnotowano w województwie mazowieckim i wyniosła ona 68,65 proc.; najniższą w województwie opolskim – 52,91 proc.Wśród największych miast najwyższa frekwencja była w Warszawie – 76,65 proc., a zaraz po stolicy, w Poznaniu – 73,95 proc. Według danych PKW, do urn poszło 63,62 proc. uprawnionych mieszkańców miast oraz 56,74 proc. wyborców na wsi.To najlepszy wynik frekwencyjny w ciągu ostatnich 30 lat. Wyższy uzyskano jedynie w wyborach „kontraktowych” 4 czerwca 1989 r. (62,7 proc.) W pierwszych w pełni wolnych wyborach w 1991 r. frekwencja była już znacznie niższa i wynosiła 43,2 proc.",,
"Koncesja na broń dla „Otwartego Dialogu”. Opiniował ją były szef SKW, który ma zarzuty ws. nielegalnej współpracy z FSB","Fundacja Otwarty Dialog – która nawoływała do obalenia polskiego rządu i organizowania „polskiego Majdanu” – w 2014 roku uzyskała od Ministerstwa Spraw Wewnętrznych i Administracji koncesję na handel bronią defensywną. Chodzi o koncesję na „obrót wyrobami o przeznaczeniu wojskowym lub policyjnym”. Pozytywną opinię w tej sprawie wydał ówczesny szef Służby Kontrwywiadu Wojskowego Piotr Pytel, który usłyszał zarzuty „przekroczenia uprawnień funkcjonariusza publicznego, wskutek podjęcia współpracy ze służbą obcego państwa (rosyjską FSB – przyp. red.) bez zgody prezesa Rady Ministrów, wymaganej przez ustawę o SKW i SWW.”","Podczas protestów opozycji związanych z planowaną przez Prawo i Sprawiedliwość reformą wymiaru sądownictwa, w sieci ukazała się instrukcja nawołująca do „wyłączenia rządu” Beaty Szydło i destabilizacji sytuacji w Polsce. Autorem instrukcji jest Bartosz Kramek z Fundacji Otwarty Dialog. W radzie tej fundacji zasiadał również mec. Jacek Świeca, biznesowo powiązany z gen. Markiem Dukaczewskim, byłym szefem WSI i prezesem Stowarzyszenia „Sowa”, które zrzesza byłych oficerów WSI związanych z rosyjskimi służbami specjalnymi. 21 lipca 2017 r.  został wykreślony z organu nadzoru fundacji.Z kolei prezesem Fundacji Otwarty Dialog jest Lyudmyla Kozlowska, prywatnie żona Kramka. Założycielami Fundacji Otwarty Dialog byli m.in Paweł Świderki i Ivan Sherstyuk. Ten drugi wg. ukraińskich mediów oskarżony był o wyłudzenie znacznej sumy pieniędzy i zlecenie mafii zabójstwa.  Ludmyla Kozłovska zapytana o przeszłość założycieli fundacji, z którymi współpracowała, odparła: – Kiedy zakładałam fundację, w ogóle nie mówiłam w języku polskim, dlatego poprosiłam dwóch kolegów, którzy mówili doskonale po polsku, żeby zrobili to za mnie, a ja zostałam po prostu wiceprezesem. Co obejmowała koncesja?Zgodę na koncesję wydano w zakresie „obrotu wyrobami o przeznaczeniu wojskowym lub policyjnym określonymi w pozycjach: WT XII ust. 1, 3 i 4 oraz WT XiV ust. 12 Załącznika Nr 12 - Wykaz wyrobów i technologii o przeznaczeniu wojskowym lub policyjnym”. Wspomniane pozycje odnoszą się do następującej broni defensywnej: „WT XII. Sprzęt i konstrukcje opancerzone i ochronne oraz komponenty 1. Płyty opancerzone: 1) wyprodukowane według norm wojskowych oraz wojskowych lub policyjnych warunków technicznych, 2) odpowiednie do użytkowania wojskowego lub policyjnego. 3. Hełmy wojskowe i policyjne, ochraniacze twarzy, kończyn i innych części ciała, z wyłączeniem konwencjonalnych hełmów stalowych niewyposażonych w żadnego typu akcesoria ani niezmodyfikowanych czy zaprojektowanych do zamontowania takich urządzeń. 4. Pancerze osobiste, kamizelki odłamkoodporne i kuloodporne. WT XIV. Wyroby nieujęte w WT I-XIII, a posiadające przeznaczenie wojskowe lub policyjne  12. Odzież ochronna do ochrony przed materiałami objętymi WT I niniejszego załącznika i ich komponentami oraz urządzenia filtrowentylacyjne do filtrowania w warunkach skażenia jądrowego, biologicznego lub chemicznego.” Pod lupą śledczych„Gazeta Polska Codziennie” w grudniu zeszłego roku informowała, że „pod lupą śledczych znalazły się m.in. wizyty Rosjan w siedzibie SKW oraz delegacje Piotra Pytla w Rosji"". – Umowa pomiędzy SKW a Federalną Służbą Bezpieczeństwa została zawarta z pominięciem Donalda Tuska, który wówczas nadzorował służby specjalne. Dawała ona rosyjskim służbom specjalnym możliwość infiltracji polskiego kontrwywiadu wojskowego – czytamy w tekście.Minister Spraw Wewnętrznych i Administracji Mariusz Błaszczak 12 czerwca 2017 roku wydał decyzję o cofnięciu Fundacji Otwarty Dialog koncesji na handel bronią.",,
Jarosław Kaczyński: Prawo i Sprawiedliwość to prawdziwy pancernik,"– Na taśmach publikowanych przez „Gazetę Wyborczą” nie ma przekleństw, nie ma omawiania nielegalnych działań, nie ma korupcji – podkreślił prezes PiS Jarosław Kaczyński w rozmowie z tygodnikiem „Sieci”. – To nie narusza mojego wizerunku; muszę jednak prostować te wszystkie kłamstwa i sugestie – dodał.","Prezes PiS w wywiadzie opublikowanym w poniedziałek w tygodniku „Sieci” odniósł się m.in. do opublikowanych przez „Gazetę Wyborczą” taśm z nagraniami rozmów, w których uczestniczył. „Na tych taśmach nie ma przekleństw, nie ma omawiania nielegalnych działań, nie ma korupcji. Jest poszukiwanie wyjścia z trudnej sytuacji, przy nacisku na legalność działań” – zaznaczył.W ocenie Kaczyńskiego nie narusza to jego wizerunku. „Muszę jednak prostować te wszystkie kłamstwa i sugestie, których celem jest prezentacja naszych działań jako czegoś podejrzanego” – dodał.Na pytanie, po co i kiedy Gerald Birgfellner nagrywał ich rozmowy, Kaczyński zaznaczył, że nie wie, czy Austriak nagrywał go od początku, czy zaczął „na którymś etapie”. „Na pewno starannie notował w kalendarzu wszystkie rozmowy, co też jest dziwne” – powiedział lider PiS.Jak dodał, według Birgfellnera ich spotkań było 16. „Moim zdaniem – połowę mniej, ale nie wykluczam, że wliczał w to święta, podczas których się widywaliśmy” – zaznaczył Kaczyński. „Na pewno nie było żadnej próby wykorzystania tych nagrań do nacisku czy jakiegoś szantażu, któremu i tak bym nie uległ” – podkreślił prezes PiS.Kaczyński skomentował także opublikowaną przez „GW” w czwartek fakturę, którą spółce Srebrna miała wystawić spółka Nuneaton. „Po pierwsze, taki dokument nie wpłynął w czerwcu do spółki, a powinien do niej trafić” – wskazał. Jak dodał, z informacji medialnych wynika, że nie zapłacono od niej podatku VAT, co – jego zdaniem – „potwierdza, że to dokument specjalnego rodzaju”. „Na przykład czy poseł i szef partii ma prawo być szefem rady fundacji, czyli de facto rady nadzorczej? Otóż ma prawo, to nie jest złamanie żadnego przepisu. Było to jasno przedstawiane we wszystkich moich oświadczeniach majątkowych” – mówił prezes PiS.Dodał w tym miejscu, że „formularz oświadczenia zawiera pytanie o funkcje związane z fundacjami prowadzącymi działalność gospodarczą, co potwierdza legalność tego typu aktywności”. „Kolejne pytanie: czy przewodniczący rady fundacji może rozmawiać na temat wielkiego przedsięwzięcia odnoszącego się do własności tej instytucji? Ma prawo, z tym że w naszym wypadku, mam na myśli Instytut Lecha Kaczyńskiego, wymaga to jednogłośnej zgody tej fundacji” – stwierdził. „I wreszcie sprawa zasadnicza: spółka Srebrna ma dziś kilka milionów złotych rocznego obrotu i stosunkowo nieduży zysk” – oznajmił Kaczyński.„Gdy więc czytam wywiad z prof. Radosławem Markowskim, w którym twierdzi on, że PiS okrada klasę średnią za pomocą spółki Srebrna, to mogę się tylko śmiać z tego szaleństwa. Mogę też przypomnieć prof. Markowskiemu aferę frankową, jeden Wołomin, drugi Wołomin, Amber Gold, mnóstwo różnych piramid, gdzie ludzie z klasy średniej wkładali pieniądze i je tracili. Tyle że to nie ma nic wspólnego ani z PiS, ani ze spółką Srebrna” – dodał prezes PiS.W kolejnej części rozmowy Kaczyński opowiedział o działaniach austriackiego biznesmena. „Birgfellner kupił tę spółkę, rozpoczynając działalność w Polsce w firmie zajmującej się sprzedażą spółek, później odkupiła ją Srebrna. W każdym razie poza tym rachunkiem na 101 tys. euro przedłożył jeszcze parę niewielkich rachunków na kwotę tysiąca lub dwóch, i nic więcej. Nie było nawet rachunku za pracę wiedeńskiego architekta. Do owych 2,5 mln wciąż było daleko. Prosiliśmy więc o rachunki, ale tych nie było. Ja sam na początku namawiałem władze Srebrnej, by zapłaciły, bo sądziłem, że odpowiednia dokumentacja istnieje i zostanie dostarczona. Ale i zarząd, i rada nadzorcza nie zgodziły się, bo nie miały do tego żadnych podstaw” – stwierdził. Odnosząc się do stwierdzenia, że gdy inwestycję trzeba było przynajmniej odłożyć, wtedy powstał problem rozliczenia się z austriackim biznesmenem, Kaczyński powiedział, że był pod „pewnym naciskiem moralnym ze strony tej części rodziny”. Ponieważ - jak dodał - „Austriak doszedł chyba do wniosku, że będzie z tej inwestycji po prostu żył, i to dobrze”. „Może naczytał się tekstów, z których wynika, że ja tu wszystko mogę. Problem w tym, że nie było podstawy do prawnej zapłaty” - podkreślił polityk. Jarosław Kaczyński w tym samym wywiadzie odniósł się do słów byłej premier Ewy Kopacz o „rzucaniu kamieniami w dinozaury”. „Oczywiście nie mogę wykluczyć, że obok rzucanych kamieni pojawi się proca lub że zaczną kopać doły. My jednak jesteśmy zaprawieni. Niedługo minie 30 lat od chwili, gdy zaczęto i mnie osobiście, i całe nasze środowisko, bardzo ostro atakować” – mówił prezes PiS. Dodał, że jego partia to „prawdziwy pancernik, bo przecież są takie zwierzęta”. „Można powiedzieć, mamutopancernik” – stwierdził.Kaczyński mówił też o tym, dlaczego Mateusz Morawiecki zastąpił Beatę Szydło na stanowisku premiera. „Zmiana podyktowana była przede wszystkim wiarygodnymi sygnałami o nowej, wielkiej ofensywie przeciwko Polsce, i to o skali międzynarodowej. Chodziło o próby przypisania nam już nawet nie tylko »faszyzmu«, lecz wprost »hitleryzmu«, co na pewno nie było przypadkiem. Potrzebowaliśmy osoby, która byłaby w tej sferze skuteczna. Jeśli wziąć pod uwagę deklarację polsko-izraelską, będącą naszym naprawdę ogromnym sukcesem, co niektórzy w końcu zaczynają doceniać, były to oczekiwania dobrze ulokowane. Oczywiście wiedziałem o pracach nad deklaracją, byłem na bieżąco informowany, ale tym, który prowadził rozmowy z bardzo, bardzo trudnym partnerem, a więc premierem Netanjahu, był nasz premier”.",,
"Ratują, odwożą do Libii, grożą zatopieniem statku. Włoski przepis na walkę z imigracją","– Angela Merkel kilka lat temu powiedziała: przyjmuję was wszystkich. Złamała wtedy wszelkie przepisy Unii Europejskiej i dzisiaj nikt ich już nie chce przestrzegać – wskazywał na antenie TVP Info dr Łukasz Kister. – Włosi byli sfrustrowanych tym, że Unia Europejska nie robi nic w sprawie migracji – podkreślał dr Wojciech Szewko.","W sierpniu do wybrzeży Włoch przypłynęło 2,8 tys. migrantów. W tym samym okresie przed rokiem było ich ponad 10 tysięcy – donosił w czwartek włoski dziennik „Corriere della Sera”. Wiele wskazuje na to, że to wynik znacznie zaostrzonej polityki włoskich władz – jak zaznaczyli goście programu „Minęła dwudziesta” – „sfrustrowanych tym że Unia Europejska nie robi nic w sprawie migracji”.– Powiedzieli, że mają już tego dosyć, dogadali się bezpośrednio z Libią. W tej chwili libijska straż przybrzeżna ogłosiła stumilową strefę, w którą określiła jako strefę ratunkową. Oni będą ratować, oni będą odwozić, ale nie na Sycylię, a do Trypolisu, a każdy statek który wpłynie w tę strefę, będzie zatapiany. To jest efekt sfrustrowanej polityki włoskiej. Po prostu stwierdzili, że skoro Unia Europejska nie jest w stanie wypracować żadnej polityki, która by im pomogła, no to oni ten problem rozwiążą sami – stwierdził dr Wojciech Szewko. „Nie wierzmy w pontony przywożące migrantów”– To było czasem po tysiąc, dwa tysiące osób dziennie – flotylli NGO-sów niemieckich, hiszpańskich, francuskich, które przywoziły do portów włoskich po prostu migrantów przejmując w niektórych przypadkach bezpośrednio z łodzi przemytników – podkreślał dr Szewko. Na początku sierpnia włoska prokuratura przedstawiła dowody na współpracę załogi statku niemieckiej organizacji pozarządowej „Jugend Rettet” z libijskimi przemytnikami migrantów. Z przedstawionych nagrań wynika, że załoga zajmowała się zabieraniem migrantów z łodzi przemytników. Motorówka z należącego do organizacji statku „Iuventa” odholowywała następnie łodzie na libijskie wybrzeże, zwracając je przemytnikom. – Nie wierzmy w ten ponton przywożący migrantów. Przecież on, żeby przepłynąć tamten odcinek, musiałby być w jednej trzeciej wypełniony paliwem. Ten obraz jest tylko medialny. Jakim prawem takie potęgi morskie jak Hiszpania, Francja, Włochy przepuszcza statki – pytał w studiu TVP Info Dariusz Loranty, były negocjator policyjny. –  Angela Merkel kilka lat temu powiedziała: przyjmuję was wszystkich. Złamała wtedy wszelkie przepisy Unii Europejskiej i dzisiaj nikt ich już nie chce przestrzegać – wskazywał dr Łukasz Kister.",,
„Dzięki przedsiębiorcom zbliżamy się do najzamożniejszych”. Prezydent wręczył nagrody gospodarcze,"– Trzeba promować w Polsce polską przedsiębiorczość – bez tego nie będziemy się dalej rozwijać na miarę naszych potrzeb, oczekiwań i aspiracji – mówił w środę w Poznaniu Bronisław Komorowski podczas gali wręczania Nagród Gospodarczych Prezydenta RP.","– Doskonale wiemy, jak wiele jeszcze musimy nadgonić. Jak wiele jeszcze uzyskać, aby wzbogacić się na tyle, abyśmy żyli wedle standardów najzamożniejszej części świata. Ale dzięki takim ludziom, dzięki takim firmom, dzięki całemu środowisku przedsiębiorców polskich zbliżamy się i to mocnymi, zdecydowanymi krokami do tego momentu – powiedział w trakcie gali o nagrodzonych i nominowanych prezydent.Prezydent Komorowski wznowił przyznawanie nagrody Nagroda Gospodarcza Prezydenta RP została ustanowiona w 1998 r. przez Aleksandra Kwaśniewskiego i była przyznawana do 2005 r. Decyzję o kontynuacji przyznawania nagrody podjął w 2011 r. Bronisław Komorowski.Prezydent powiedział, że przywracając nagrodę, chciał utrwalić przesłanie, że nie ma dobrej wolności bez przedsiębiorczości.Polska trzecią nieprzerwanie rozwijającą się gospodarką świata Podkreślił, że polska gospodarka jest trzecią rozwijającą się w sposób nieprzerwany gospodarką na świecie – po chińskiej i niemieckiej. Prezydenckie wyróżnienie przyznawane jest przedsiębiorstwom, instytutom naukowo-badawczym i wynalazcom w Polsce, którzy wnoszą znaczący wkład w innowacyjność i rozwój gospodarki, odnoszą sukcesy na rynku globalnym, budują pozytywny wizerunek polskiej ekonomii w kraju i za granicą.Firma Selvita zwyciężyła w kategorii innowacyjnośćSelvita, która otrzymała nagrodę w kategorii innowacyjność, jest największą w Europie Środkowo-Wschodniej firmą biotechnologiczną działającą w obszarze odkrywania i rozwoju leków stosowanych w leczeniu przede wszystkim chorób nowotworowych. Podczas wręczania nagród podkreślano, że przedsiębiorstwo przygotowało innowacyjne inhibitory kinaz – projekt mający na celu opracowanie przełomowych, genetycznie zindywidualizowanych leków stosowanych w terapiach onkologicznych. W firmie pracuje ponad 225 osób, w tym 70 z tytułem doktora.Grupa Kapitałowa Inglot jako spółka działająca na rynku globalnymZa obecność na rynku globalnym nagrodę otrzymała Grupa Kapitałowa Inglot. Spółka jest jedną z największych polskich marek kosmetycznych. Jej produkty są dostępne w prawie 70 krajach na 6 kontynentach. Grupa ma przeszło pół tys. salonów i punktów na świecie, w tym 200 w Polsce.Firma Promotech zwycięzcą w kategorii ład korporacyjny W kategorii ład korporacyjny i społeczna odpowiedzialność biznesu nagroda przypadła firmie Promotech, która produkuje profesjonalne elektronarzędzia i sprzęt dla przemysłu. Większość trafia na eksport. W firmie funkcjonuje system corocznych obligatoryjnych ocen dla wszystkich zatrudnionych. Przedsiębiorstwo jest mecenasem kultury, wspiera regionalne stowarzyszenia. Pracownicy spółki mają zapewnioną m.in. prywatną opiekę medyczną, dodatek za urodzenie dziecka, coroczne dofinansowanie wyprawek szkolnych.„Zielona gospodarka” dla Zakładu Utylizacji Odpadów w Gorzowie Wlkp.Zakład Utylizacji Odpadów w Gorzowie Wlkp. zwyciężył w kategorii zielona gospodarka. Dzięki zastosowaniu automatycznej segregacji firma odzyskuje maksymalną ilość surowców wtórnych. Zakład prowadzi też działalność w zakresie składowania odpadów niebezpiecznych, a także produkcji paliwa alternatywnego i kompostu. W przedsiębiorstwie działa Centrum Badawczo-Wdrożeniowe „Eko-innowacje”. Firma efektywnie wykorzystuje zrekultywowane zamknięte środowiska odpadów.Nagroda w kategorii trwały sukces trafiła do Spółdzielni Mleczarskiej Mlekovita, największej grupy mleczarskiej w Polsce. Tworzy ją 14 zakładów produkcyjnych i 29 centrów dystrybucyjnych. Mlekovita współpracuje z ponad 20 tys. dostawców mleka, 140 firmami transportowymi i 150 dostawcami dodatków spożywczych, opakowań i materiałów pomocniczych. Średni roczny wzrost przychodów firmy w ostatnich 20 latach wyniósł 10 proc.Zgłoszono 106 firm i instytutów naukowo-badawczychŁącznie do XIII edycji Nagrody Gospodarczej Prezydenta RP zgłoszono 106 najlepszych firm i instytutów naukowo-badawczych, wytypowanych przez urzędy marszałkowskie oraz instytucje biznesowe, fundacje, stowarzyszenia i redakcje czasopism branżowych. Spośród tych wniosków kapituła Nagrody wybrała 16. nominowanych. W skład kapituły weszli wybitni polscy przedsiębiorcy, ekonomiści, naukowcy i przedstawiciele mediów; jej przewodniczącym był Wiesław Rozłucki.W latach 2011-2014 Nagrodę otrzymało łącznie 17 przedsiębiorstw spośród 51 nominowanych firm.Wręczenie prezydenckich nagród zbiegło się z rozpoczęciem w Poznaniu Międzynarodowych Targów Maszyn Budowlanych, Pojazdów i Sprzętu Specjalistycznego Intermasz - Komorowski przed wręczeniem nagród zwiedził wystawę.",,
Biały Dom gotowy do świąt. Melania Trump włączyła lampki na choince,"Zgodnie z blisko stuletnią tradycją w Waszyngtonie rozbłysły lampki na choince przed Białym Domem. Włączyła je osobiście Pierwsza Dama Melania Trump. Towarzyszył jej prezydent Donald Trump, który w krótkiej przemowie złożył rodakom przedświąteczne życzenia.","W okolicznościowej mowie przywódca USA oprócz życzeń podziękował też za służbę amerykańskiemu wojsku i strukturom odpowiedzialnym za bezpieczeństwo kraju. – Na Boże Narodzenie pamiętamy odwieczną prawdę: każda osoba jest ukochanym dzieckiem Boga – zaznaczył.Świąteczna instalacja w parku na południe od Białego Domu zaświeciła się po naciśnięciu przycisku przez Pierwszą Damę, co poprzedziło głośnie odliczanie prezydenta.Tegoroczna choinka to ponad dziewięciometrowy świerk z Pensylwanii. Poprzednie drzewko – odnotowuje portal CBS News – zostało zniszczone na cztery dni przed zeszłorocznym Bożym Narodzeniem podczas próby wspięcia się na nie przez jednego z przechodniów.Udekorowane 50 tys. światełkami drzewko jest centralnym elementem kompozycji złożonej dodatkowo z 56 udekorowanych choinek, które tworzą tzw. Ścieżkę Pokoju. Choinki reprezentują 50 stanów, pięciu amerykańskich terytoriów zależnych oraz stołeczny Dystrykt Kolumbii. Każde drzewko przybrane jest unikatowymi, ręcznie robionymi ornamentami.",,
Trump grozi Turcji katastrofą gospodarczą w przypadku ataku na Kurdów,"Donald Trump ostrzegł w niedzielę Turcję przed katastrofą gospodarczą w przypadku ataku tureckiej armii na Kurdów po wycofaniu wojsk amerykańskich z Syrii. Prezydent USA wezwał jednocześnie syryjskich Kurdów, aby nie „prowokowali” Ankary.",,,
"„Grożą kierowcom, wywlekają z kabin”. Uchodźcy w Calais nękają polskich przewoźników","Polscy kierowcy ciężarówek, którzy jeżdżą między francuskim Calais a Wlk. Brytanią są zastraszani i atakowani przez uchodźców, którzy próbują dostać się na Wyspy. Rzecznik Zrzeszenia Międzynarodowych Przewoźników Drogowych mówi, że imigranci są coraz bardziej agresywni.","– Masowo atakują i siłą próbują dostać się do pojazdu – powiedziała Anna Wrona, rzeczniczka Zrzeszenia Międzynarodowych Przewoźników Drogowych. Odniosła się do zdarzeń, do których dochodzi we francuskim Calais. Znajdujący się tam uchodźcy próbują dostać się na pokłady ciężarówek, w tym polskich przewoźników, które podróżują do Wlk. Brytanii. Polskie firmy transportowe wykonują 20 proc. z wszystkich przewozów towarów w Calais – to ok. 400 tys. kursów rocznie. – Grożą kierowcom nożem, kijem bejsbolowym, a nawet wywlekają z kabiny i grożą pobiciem – mówi Wrona. W minionym tygodniu szef administracji w Calais zwrócił się do władz Francji o wysłanie na miejsce wojska, aby zapanowało nad sytuacją. Rozmowy i apeleRzecznik Ministerstwa Spraw Zagranicznych Artur Dmochowski zaznacza, że wielokrotnie temat podejmowany był  na arenie międzynarodowej, ale jedyne, co polskie władze mogą zrobić, to rozmawiać i apelować. – Kontaktowaliśmy się m.in. z władzami francuskimi i brytyjskimi, również polska ambasada w Paryżu zwracała uwagę na te problemy – powiedział Dmochowski. Dodał jednak, że odpowiedzialność w tej sprawie spoczywa na  władzach w Londynie i Paryżu.",,
"Kwaśniewski: PiS chodzi o to, by Trybunał Konstytucyjny sparaliżować","– Nie mamy tu komedii, raczej farsę. Stało się to, o co PiS chodziło. Trybunał Konstytucyjny będzie przez dłuższy czas sparaliżowany. A PiS będzie czekał, że to przyschnie, a ludzie się zmęczą – mówił były prezydent Aleksander Kwaśniewski w programie „INFOrozmowa” na antenie TVP Info.","W poprzedniej kadencji Sejmu większość parlamentarna wybrała pięciu sędziów TK: trzech na miejsca sędziów, których kadencja upłynęła w listopadzie i dwóch „na zapas”, na miejsca sędziów, których kadencja kończy się w grudniu.   – PO zawiniła, bo połasiła się na dwa stanowiska. PiS postanowiło ją przebić, połasiło się na pięć, czyli nastąpiło zupełne złamanie konstytucji. Cały czas mówię bez kontekstu, że chodzi tu o coś więcej – ocenił w TVP Info Aleksander Kwaśniewski. „Za chwilę wszyscy zapomną, o co chodziło na początku” – Niestety chodzi o to, żeby Trybunał sparaliżować. To znaczy, żeby orzeczenia Trybunału Konstytucyjnego nie miały rangi. Wyobrażam sobie zresztą, że dalszy ciąg tej historii będzie taki, że PiS będzie powtarzał na wszystkie możliwe głosy: mamy 15 sędziów, więc o co chodzi. Trybunał nie będzie mógł jednak wszystkich sędziów dopuścić do orzekania. Za chwilę pojawią się głosy, że pięciu ostatnio wybranych sędziów nie może orzekać, ale biorą pieniądze, są pracownikami TK i w ten sposób polski podatnik uczestniczy w jakiejś grze. Za chwilę wszyscy zapomną, o co chodziło na początku. Będą ataki na prezesa Trybunału. Krótko mówiąc, dojdzie do tego, że ważna instytucja dla Polski, Trybunał, który jako jedyny ma prawo orzekać o zgodności ustaw z Konstytucją, będzie sparaliżowany – powiedział Kwaśniewski. „Prezes Kaczyński chce mieć pełną władzę, a nie ma żadnej odpowiedzialności”  Aleksander Kwaśniewski podkreślił, że prezes PiS ma zupełnie inną wizję Polski niż on, nie ceni tego, że w ciągu 25 lat zbudowaliśmy demokrację, silną gospodarkę i  wykorzystujemy przedsiębiorczość Polaków.    – Prezes Kaczyński chce mieć władzę pełną. On ma już więcej władzy niż ktokolwiek w przeszłości i jest zupełnie nieodpowiedzialny konstytucyjnie. Jeżeli to się zawali, a jest też taka opcja, odpowiedzialność będzie u prezydenta Andrzeja Dudy, u premier Beaty Szydło, ministrów, ale nie u członka parlamentu i przewodniczącego partii – mówił Kwaśniewski. I dodał, że „Jarosław Kaczyński ma świadomość tego, co się dzieje, ale zgodnie z powiedzeniem »nie czas żałować róż, gdy płoną lasy«, gdy kolejne ustawy będą prawdopodobnie jeszcze bardziej wątpliwe z punktu widzenia konstytucji, paraliż Trybunału Konstytucyjnego jest warunkiem koniecznym”.   Kwaśniewski wyjaśnił, że chodzi mu m.in. o ustawę dotyczącą mediów publicznych.                                                teraz odtwarzane„Prezes Kaczyński chce mieć pełną władzę, a nie ma żadnej odpowiedzialności”",,
Suski: W PO walka o miejsca na listach była na noże,"– Każdy byłby lepszy niż Schetyna – powiedział w programie „Kwadrans polityczny” Marek Suski, szef Gabinetu Politycznego Prezesa Rady Ministrów. W ten sposób skomentował sondaż, z którego wynika, że 44 proc. badanych Kidawę-Błońską widzi w roli lidera Platformy Obywatelskiej zamiast Grzegorza Schetyny.","Z Sejmem pożegnała się właśnie Elżbieta Radziszewska, która nie znalazła się na liście wyborczej KO. Marek Suski skomentował jej pożegnalne przemówienie, podczas którego krytykowała rządzących. – Dziwne to pożegnanie z Sejmem, skoro to jej partia ją wycięła z listy. Ale tak już jest w PO. Tam walka była na noże o miejsca na listach – ocenił.  Szef gabinetu politycznego premiera mówił też o sondażu opublikowanym w „Super Expressu”. Wynika z niego, że jeśli opozycja wygrałaby wybory, to zdecydowana większość Polaków w fotelu premiera widziałaby Małgorzatę Kidawę-Błońską. Do tego 44 procent pytanych uważa, że Kidawa–Błońska powinna zastąpić Schetynę jako lidera partii. Suskiego to nie dziwi. – Jak widać, w samej PO mają dość Grzegorza Schetyny – powiedział. – Każdy byłby lepszy niż Schetyna – skonkludował.",,
„Trybunał chce nadal uczestniczyć w porozumieniu ws. wyroków ETPC”,"– Trybunał Konstytucyjny chce nadal uczestniczyć w porozumieniu ws. udostępniania najważniejszych orzeczeń Europejskiego Trybunału Praw Człowieka – powiedział w czwartek rzecznik prasowy TK Marcin Koman. Dodał, że obecnie ustalana jest treść nowego porozumienia w tej sprawie.","Czwartkowa „Gazeta Wyborcza” napisała, że prezes TK Julia Przyłębska w maju podjęła decyzję o wycofaniu się z porozumienia o upowszechnianiu w Polsce orzeczeń ETPC; jej pismo w tej sprawie trafiło do szefa MSZ Witolda Waszczykowskiego. Jak napisał dziennik, na mocy porozumienia zawartego w 2014 r., TK i Naczelny Sąd Administracyjny zobowiązały się tłumaczyć na język polski rocznie po 10 głównych orzeczeń ETPC w sprawach przeciw innym państwom, które mogą mieć jednak istotne znaczenie dla prawa w Polsce.",,
„Wydanie książki przez Tuska jest wstępną zapowiedzią kandydowania na prezydenta”,"Uważam, że wydanie książki przez b. premiera, szefa Rady Europejskiej Donalda Tuska jest wstępną zapowiedzią zgłoszenia się jako kandydata na urząd prezydenta – ocenił szef Komitetu Wykonawczego PiS Krzysztof Sobolewski na antenie TV Republika.","Sobolewski wskazał, że do tej pory uważał, że kandydatura Donalda Tuska na ten urząd jest nieaktualna. – Ale dzisiaj to się zmieniło z jednego prostego powodu. (...) Ma być wydana książka „Donald Tusk – Szczery”. Być szczery jak Donald Tusk, to już samo w sobie brzmi groteskowo. Natomiast jest inauguracja książki przewodniczącego Rady Europejskiej i uważam, że to jest wstępna zapowiedź wejścia na ten poziom – jestem, zgłaszam się, chcę kandydować – dowodził.Jego zdaniem trudno jest powiedzieć, kto będzie kandydatem opozycji na urząd prezydenta. – Czy będzie to jeden kandydat, czy kilku. Natomiast dzisiaj uważam, że przewodniczący Rady Europejskiej Donald Tusk (...) chyba wrzucił kamyczek do ogródka opozycji i lekko zgłosił się na kandydata – przekonywał szef Komitetu Wykonawczego PiS.Książka Tuska zatytułowana „Szczerze”, która opowiadać ma m.in. o kulisach europejskiej polityki, ukazać ma się 12 grudnia nakładem Wydawnictwa Agora. „Jak mówi obecna władza: uczciwi nie mają się czego obawiać” – napisał były premier na Twitterze komentując informację zapowiadającą ukazanie się jego książki.",,
"Biedroń przedstawi kandydatów do europarlamentu, którzy „nie będą obciachem”","W najbliższym czasie przedstawimy kandydatów i kandydatki do Parlamentu Europejskiego – zapowiedział w wywiadzie „Rzeczpospolitej” lider partii Wiosna Robert Biedroń. Kandydatami mają być osoby „nowe, młode, świeże, które nie będą obciachem dla Polski”.","– Moja drużyna nie tylko będzie znała języki obce, ale też nie będzie się bała. Nie będzie się bała, gdy przyjdzie do głosowania nad kwestiami LGBT czy prawami kobiet. W przeciwieństwie do parlamentarzystów PO, nie mówiąc o PiS – zaznaczył były prezydent Słupska, który działalność swego ugrupowania zainaugurował w niedzielę podczas konwencji w Warszawie.Lewicowy polityk dodał, że w czasie jednego z najbliższych spotkań, poświęconego polityce zagranicznej i europejskiej, jego partia pokaże też „plan europejski”. Odpowiedział w ten sposób na pytanie, czy jego formacja opowiada się za szybkim wejściem Polski do strefy euro.Lider Wiosny zapewnił też o zamiarze budowy struktur partii w całym kraju. – Przez to, że działałem z Januszem Palikotem, wiem, jakich błędów nie popełniać. Wiem, jak ważna jest weryfikacja osób na listach pod kątem wyznawanych wartości i kompetencji. Wiem, jak ważne są silne struktury w całym kraju. Dlatego zadbałem o to, żeby rozbudować struktury – podkreślił.",,
Lista sklepów z żywnością ekologiczną,"Lista sklepów oraz stoisk z certyfikowaną żywnością ekologiczną powstaje przy Polskim Klubie Ekologicznym Koło Miejskie w Gliwicach. Klub poinformował, że celem powstania spisu jest także uzmysłowienie konsumentom, że nie każdy produkt jest ekologiczny.
Na liście miejsc z certyfikowaną żywnością ekologiczną produkowaną przez rolników znajdują się sklepy i stoiska m.in.: z Katowic, Sosnowca, Bytomia, Dąbrowy Górniczej, Gliwic, Rybnika.","Spis zawiera 22 sklepy, ale – jak zapewniła członkini Koła Miejskiego w Gliwicach, Aleksandra Józewicz – będzie się powiększał. – Ekologia to modne słowo i naszym zdaniem bywa nadużywane. Dlatego zdecydowaliśmy się stworzyć listę miejsc, gdzie można kupić produkty ekologiczne, które posiadają stosowne certyfikaty nadane przez jednostki certyfikujące. Takich jednostek jest w kraju kilkanaście – powiedziała Józewicz.Dodała, że obecnie przymiotnik „ekologiczny” jest traktowany jak wabik i niestety działa na mniej świadomych konsumentów, którzy kupują produkt lub usługę w przeświadczeniu, że jest bardziej przyjazna dla środowiska.Gliwicki klub nie jest w stanie określić, jak często zwrot „produkt ekologiczny” bądź przedrostek „eko” są nadużywane. Józewicz podkreśliła jednak, że problem jest naprawdę duży. Dlatego tak ważne jest, aby konsumenci wiedzieli, jak odróżnić produkty ekologiczne od tych nieekologicznych.Produkt z certyfikatem oznacza, że przy jego produkcji nie używano środków chemicznych ochrony roślin, rolnik chroni środowisko, stosuje płodozmian, a w przypadku hodowli zwierząt zapewnia odpowiedniej wielkości wybieg.Józewicz podkreśla, że lista powstała także po to, aby promować rolnictwo ekologiczne i zachęcać konsumentów do kupowania produktów bezpośrednio od rolników. Jak wynika z danych gliwickiego klubu, w województwie śląskim jest ponad 150 gospodarstw ekologicznych, głównie w powiatach częstochowskim i żywieckim.Polski Klub Ekologiczny Koło Miejskie w Gliwicach jest organizacją pozarządową, która powstała w 1988 r. Jej celem jest ochrona środowiska, wspieranie rolnictwa ekologicznego, powszechna edukacja ekologiczna, kształtowanie w społeczeństwie świadomości, że „jakość życia zależy od racjonalnego gospodarowania zasobami naturalnymi i zachowania równowagi między środowiskiem a rozwojem cywilizacji”.Lista sklepów i stoisk znajduje się w internecie na stronie  www.pkegliwice.pl",,
Znów kontrole na granicy rosyjsko-polskiej. Rosja zawiesza umowy o małym ruchu granicznym,"Od poniedziałku Rosja zawiesza stosowanie umowy o małym ruchu granicznym w obwodzie kaliningradzkim. Jest to odpowiedź na analogiczną decyzję Polski, podjętą w związku ze zbliżającym się szczytem NATO i Światowymi Dniami Młodzieży. W ten weekend na polsko-rosyjskiej granicy zwiększył się ruch.","Mały ruch graniczny między Polską i Rosją obowiązuje od lipca 2012 r. i obejmuje cały obwód kaliningradzki oraz część województw pomorskiego i warmińsko-mazurskiego. Z Ukrainą - od lipca 2009 r.W związku ze zbliżającym się szczytem NATO i ŚDM Polska podjęła decyzję o zawieszeniu od 4 lipca przepisów umów o małym ruchu granicznym, w części dotyczącej wjazdu i pobytu na terytorium RP mieszkańców strefy przygranicznej Ukrainy oraz mieszkańców strefy przygranicznej Federacji Rosyjskiej. „Powyższe zawieszenia nie naruszają prawa wyjazdu ze strefy przygranicznej Rzeczypospolitej Polskiej. O terminie wznowienia stosowania powyższych przepisów, strona polska poinformuje odrębnie” – wyjaśniały służby prasowe MSZ. Rosja czasowo zawiesza mały ruch granicznyW sobotę Rosja przesłała do MSZ notę, informując o czasowym zawieszeniu po swojej stronie stosowania umowy o małym ruchu granicznym – poinformował dyrektor Biura Rzecznika Prasowego MSZ Rafał Sobczak. Taka informacja pojawiła się także na stronie Ambasady Rosji w Polsce.W ten weekend ruch na polsko-rosyjskiej granicy w porównaniu z ubiegłym weekendem był większy. Jak podała PAP w niedzielę rzeczniczka Warmińsko-Mazurskiej Straży Granicznej Mirosława Aleksandrowicz, podczas tego weekendu granicę przekroczyło blisko 18 tys. podróżnych, w tym 6,7 tys. Polaków i 11,2 tys. cudzoziemców, w większości Rosjan. Tydzień temu o tej porze polsko-rosyjską granicę przekroczyło 14,7 tys. osób (z czego Polaków - 6,1 tys., a cudzoziemców - 8,6 tys.).Jak zapowiada straż graniczna, od poniedziałku funkcjonariusze będą informować oczekujących w kolejce na wjazd do Polski, że wstrzymany został mały ruch graniczny na polsko-rosyjskiej granicy i nie ma możliwości wjazdu na zezwoleniu MRG. Wówczas jeszcze podróżni, którzy nie mają paszportów i stosownych wiz, będą mieli możliwość zawrócenia z granicy. Natomiast wobec tych, którzy mimo braku odpowiednich dokumentów będą chcieli przekroczyć granicę, wydawana będzie decyzja administracyjna o odmowie wjazdu - wyjaśniła Aleksandrowicz.",,
Ryba z dwoma pyskami złowiona w USA,"Na jeziorze Champlain, leżącym na pograniczu Stanów Zjednoczonych i Kanady, została złowiona ryba z dwoma pyskami. Zdjęciem zwierzęcia w mediach społecznościowych pochwaliła się lokalna grupa wędkarska.","Debbie Geddes wybrała się wraz z mężem nad jezioro Champlain, leżące na pograniczu USA i Kanady. Para postanowiła zrobić to, co lubi, wsiadła na łódkę i wypłynęła na połów ryb. W czasie wędkowania kobieta trafiła na nietypową rybę. Amerykanka wyciągnęła z wody rybę z dwoma pyskami. „Kiedy wciągnęliśmy rybę na łódź, nie mogłam uwierzyć w to, co widziałam. Dwa pyski! A jednak ta ryba wydawała się zdrowa. To niesamowite!” – powiedziała kobieta w rozmowie z foxnews.com.„Szybko zrobiliśmy kilka zdjęć i wypuściliśmy ją” – przyznała.Zdjęcie nietypowej ryby zostało zamieszczone w mediach społecznościowych przez lokalną grupę rybacką Knotty Boys Fishing. Debbie Geddes przyznała, że nie spodziewała się tak dużego zainteresowania tymi fotografiami.",,
Zakończyła się rozbiórka pomnika ks. Jankowskiego,Na zlecenie społecznego komitetu budowy pomnika ks. prałata Henryka Jankowskiego w Gdańsku zdemontowano monument. Wcześniej Rada Miasta Gdańska podjęła uchwałę o rozbiórce pomnika. Fundatorzy zdecydowali się jednak sami go usunąć.,"Pracownicy firmy kamieniarskiej zabrali rzeźbę przedstawiającą kapłana za pomocą podnośnika znajdującego się na ciężarówce. Operacja ta trwała ok. 15 minut. Sam kilkutonowy cokół, na którym stała figura duchownego pozostał jednak na miejscu. Okazało się, że do jego uniesienia potrzebny jest pojazd z dźwigiem, a ten nie został wpuszczony przez policję na plac przed pomnikiem. Przewodniczący zarządu Regionu Gdańskiego NSZZ „Solidarność” Krzysztof Dośla, który był także szefem społecznego komitetu budowy pomnika ks. Jankowskiego zapowiedział rozbiórkę pomnika w czwartek po głosowaniu RMG. – Nie jesteśmy w stanie go ochraniać i może być zniszczony, bo miasto Gdańsk nie chroni pomników przed bandytami – powiedział portalowi „Tygodnika Solidarność” Tysol.pl związkowiec. Pomnik kapelana gdańskiej „Solidarności” ks. Henryka Jankowskiego stanął w 2012 r. w sąsiedztwie kościoła św. Brygidy w Gdańsku staraniem społecznego komitetu złożonego m.in. z działaczy Regionu Gdańskiego NSZZ „Solidarność”. Pieniądze na budowę pomnika pochodziły głównie ze zbiórki przeprowadzonej przez komitet. Za zgodą Rady Miasta Gdańska monument ustawiono na miejskim skwerze, który przy tej okazji otrzymał też imię ks. Jankowskiego. W nocy z 20 na 21 lutego b.r. pomnik został przewrócony. Sprawcy przesłali portalowi Oko.press kilkustronicowy manifest, w którym napisali, m.in. że podjęli działanie, którego celem było „symboliczne strącenie ze wspólnotowego piedestału fałszywej pamięci i czci osoby Henryka Jankowskiego”. Pomnik został przewrócony na przygotowane wcześniej opony samochodowe. Figura nie uległa uszkodzeniu, zniszczono jednak jej mocowanie. Mężczyźni ułożyli na figurze duchownego strój ministranta i dziecięcą bieliznę. Miał to być symbol cierpienia molestowanych – według nich – przez prałata dzieci. 23 lutego kilkudziesięciu pracowników Stoczni Gdańskiej na powrót ustawiło monument mimo stanowiska władz miasta, że takie działanie wymaga zgody magistratu. Rada Miasta Gdańska oprócz decyzji o likwidacji pomnika pozbawiła też kapłana tytułu honorowego obywatela miasta Gdańska oraz zdecydowała o zmianie nazwy skweru. Trzem mieszkańcom Warszawy, którzy przewrócili monument, prokuratura postawiła zarzuty znieważenia pomnika i zniszczenia mienia. Nie przyznali się do winy. Prokuratura zastosowała wobec nich dozór policyjny i poręczenia majątkowe w wysokości po 20 tys. zł. „Ten pomnik na pewno wróci” Sprawę rozbiórki pomnika obszernie skomentował wiceprzewodniczący „Solidarności” w Stoczni Gdańskiej i pomorski radny PiS, Karol Guzikiewicz. Jak powiedział dziennikarzom, decyzja Rady Miasta miała charakter „polityczny”. – Stała się rzecz zła, bo nic nie zostało udowodnione. Pokazało się prawdziwe oblicze pani Dulkiewicz (prezydent elekt Gdańska Aleksandra Dulkiewicz): z jednej strony lata w obronie konstytucji, a najważniejsze prawa obywatelskie łamie. Nie chciała poczekać na rozstrzygnięcie sądowe, siostry księdza prałata (złożyły do sądu pozew o naruszenie dóbr osobistych przeciwko „Gazecie Wyborczej”) są obarczone tym oszczerstwem – mówił Guzikiewicz. Związkowiec dodał, że pomnik stanie w innym miejscu, ale decyzja w sprawie terminu i lokalizacji jeszcze nie zapadła. – Stąd teraz ta inicjatywa, żeby pomnik nie został uszkodzony. Ten pomnik na pewno wróci, być może na terenie koło kościoła św. Brygidy, ale na to musi być zgoda arcybiskupa – zapowiedział działacz „S”. Guzikiewicz podkreślił, że związkowcy nie życzą sobie obecności tych, którzy poparli wniosek o rozbiórkę pomnika na obchodach rocznicy Grudnia'70 i Sierpnia'80 w Gdańsku. – My tych ludzi, którzy zdeptali „Solidarność” nie chcemy na naszych uroczystościach. Oni zdeptali symbole „Solidarności” bez wyroku – ocenił. Guzkiewicz nadmienił, że grupa gdańskich radnych PiS przygotowuje się do złożenia wniosku o odebranie tytułu honorowego obywatela miasta Gdańska, laureatowi literackiej Nagrody Nobla Guenterowi Grassowi. – Pani Dulkiewicz będzie miała teraz egzamin z polskości. Czy Guenter Grass – esesmam, który służył z własnej woli w Waffen SS – zasługuje na honorowe obywatelstwo, bo Polak Henryk Jankowski nie zasługiwał – mówił.",,
"Macierewicz: chcemy, by polscy żołnierze ćwiczyli z Ukraińcami","– Polska jest gotowa przystąpić do wspólnych ćwiczeń, jakie odbywają się w ramach współpracy kanadyjsko-amerykańsko-ukraińskich w Jaworowie. Polska w tych ćwiczeniach będzie chciała wziąć udział – mówił minister obrony narodowej Antoni Macierewicz, po spotkaniu z szefem MON Ukrainy gen. Stepanem Poltorakiem. Macierewicz podkreślił, że Ukraina jest strategicznym partnerem Polski na Wschodzie.","W poniedziałek, minister obrony narodowej Antoni Macierewicz przyjechał z roboczą wizytą do Kijowa, gdzie spotkał się z ministrem obrony Ukrainy gen. broni Stepanem Poltorakiem. Rozmowy dotyczyły „zagadnień związanych z rozwojem współpracy wojskowej pomiędzy Polską, Ukrainą i państwami bałtyckimi. Antoni Macierewicz i gen. Stepan Poltorak podpisali także „Wspólne oświadczenie ministrów obrony państw bałtyckich, Polski i Ukrainy” „Bezpieczna Ukraina to bezpieczna Polska” Antoni Macierewicz przekonywał, że wizyta na Ukrainie była dla rządu RP bardzo ważna. – Dla mnie i dla rządu było oczywiste, że pierwsza wizyta ministra obrony narodowej powinna być w Kijowie, bo Ukraina jest naszym strategicznym partnerem na Wschodzie. I bezpieczeństwo Ukrainy, jej niepodległość i całość jest dla Polski sprawą absolutnie zasadniczą. Bezpieczna Ukraina, to bezpieczna Polska i bezpieczna Europa – mówił minister Macierewicz. Zdaniem szefa MON, Polska chce zrobić wszystko, aby pomóc Ukrainie. – jeśli chodzi o współpracę w szerszym wymiarze, to poinformowałem pana ministra Poltoraka, że Polska jest gotowa przystąpić do wspólnych ćwiczeń, jakie odbywają się w ramach współpracy kanadyjsko-amerykańsko-ukraińskich w Jaworowie. I Polska w tych ćwiczeniach będzie chciała wziąć udział – podkreślił Macierewicz.",,
Z pancernej furgonetki wypadły pieniądze. Kierowcy zatrzymywali auta i zbierali je z drogi [WIDEO],"Pancerna furgonetka przewożąca gotówkę przypadkowo rozrzuciła pieniądze na jednej z autostrad w New Jersey. Na drodze powstawały zatory, gdyż ludzie zatrzymywali się, żeby zbierać banknoty.","Pieniądze rozsypały się na Route 3 w East Rutheford. Kierowcy szybko wysiedli z samochodów i zaczęli je zbierać. Chaos spowodował dwa wypadki. Policja ostrzegła, że zbieracze mogą usłyszeć zarzuty. Do tej pory swój łup oddało kilka osób. Pozostałych nie będzie trudno zidentyfikować,  mundurowi posiadają wiele nagrań z mediów społecznościowych. Do tej pory zwrócono 6 tysięcy dolarów. Policja ostrzega jednak ludzi zbierających gotówkę z asfaltu, że nie należy ona do nich i muszą ją zwrócić. – Policja nie jest pewna, ile pieniędzy wypadło z furgonetki, a ile jeszcze nie zostało zwróconych – powiedział w rozmowie z NY Times rzecznik policji Phillip Taormina.",,
Z wykształceniem i bez. We wszystkich grupach triumfuje PiS,"PiS okazał się pierwszą siłą polityczną we wszystkich grupach ze względu na poziom wykształcenia; najwyższe poparcie zyskał wśród osób z wykształceniem podstawowym i gimnazjalnym – 55,9 proc. , wynika z sondażu Ipsos dla TVP. Pierwszy raz od wielu lat partia Jarosława Kaczyńskiego była też najlepsza w grupie wyborców z wyższym wykształceniem.","Wśród osób z wykształceniem podstawowym i gimnazjalnym na PiS głosowało 55,9 proc., na PO – 15,4 proc., na KW Kukiz'15 – 6,9 proc., na PSL – 6,5 proc., na KORWiN – 6,3 proc., na ZL – 3,6 proc., Razem – 2,3 proc., Nowoczesną – 1,9 proc. Wykształcenie zawodowe Wśród osób z wykształceniem zasadniczym zawodowym na PiS głos oddało 53 proc., na PO – 19,3 proc., na Kukiz'15 – 7,6 proc., PSL – 6,9 proc., ZL – 5,3 proc., Razem – 2,5 proc., KORWiN – 2,4 proc., Nowoczesną – 2,2 proc.W przypadku wykształcenia średniego i pomaturalnego na PiS głosowało 39,2 proc., na PO – 23 proc., na Kukiz'15 – 10,4 proc., na ZL – 7 proc., na KORWiN – 5,6 proc., na PSL – 5,2 proc., na Nowoczesną – 5,1 proc., na Razem – 3,6 proc. Najlepiej wykształceni (licencjat i wyżej) głosowali nieco inaczej niż reszta. W tej grupie PiS zdobył 30,4 proc., PO – 26,7 proc., Nowoczesna – 12 proc, Kukiz'15 – 8,5 proc., ZL – 7,2 proc., Korwin – 5,2 proc., Razem – 5,1 proc., PSL – 4,2 proc.Ipsos przeprowadził badanie exit poll przed 900 losowo wybranymi lokalami wyborczymi. Ankieterzy prosili osoby, które oddały głos, o wypełnienie krótkiej ankiety.",,
"Daimler nie wie, skąd Kim Dzong Un ma jego limuzyny","Niemiecki producent samochodów Daimler zapewnia, że nie wie, skąd północnokoreański przywódca Kim Dzong Un ma luksusowe, opancerzone limuzyny tej firmy, którymi porusza się przy ważnych okazjach. Daimler podkreśla, że nie robi z Pjongjangiem żadnych interesów.","We Władywostoku, gdzie Kim spotkał się w czwartek z rosyjskim prezydentem Władimirem Putinem, na północnokoreańskiego przywódcę, który dotarł tam swym specjalnym pociągiem, czekały już jego dwie limuzyny, Mercedes Maybach S600 Pullman Guard i Mercedes Maybach S62 – relacjonuje Associated Press. Agencja dodaje, że – jak się przypuszcza – z jednego z tych maybachów Kim korzystał, spotykając się z prezydentem USA Donaldem Trumpem w zeszłym roku w Singapurze i w lutym tego roku w Hanoi. Dostarczanie do Korei Północnej dóbr luksusowych, w tym limuzyn, jest zabronione na mocy sankcji ONZ i Unii Europejskiej, których celem jest nakłonienie reżimu w Pjongjangu do poniechania programu zbrojeń nuklearnych. – Nasza firma nie ma żadnych powiązań biznesowych z Koreą Północną od ponad 15 lat i ściśle przestrzega embarga nałożonego przez UE i ONZ – podkreśliła rzeczniczka Daimlera.  Dodała, że aby zapobiec dostawom do Korei Północnej i do jej ambasad na całym świecie, Daimler wprowadził specjalną procedurę kontroli eksportu. Wskazała zarazem, że „sprzedaż pojazdów przez strony trzecie, zwłaszcza pojazdów używanych, jest poza naszą kontrolą i odpowiedzialnością”. Associated Press pisze, że fakt, iż Kim zdołał pozyskać limuzyny Daimlera, „jest dobrym przykładem na to, jak nieszczelne są zazwyczaj sankcje międzynarodowe”.",,
Powstał specjalny bank do ratowania banków,"Bankowy Fundusz Gwarancyjny utworzył instytucję, która może zostać użyta do przymusowej restrukturyzacji – informuje „Rzeczpospolita”. To nadrabianie zaległości czy reakcja na słabszą kondycję banków? – pyta gazeta.","„Rz” podaje, że w Polsce pojawił się nowy bank. Nie jest to jednak typowa instytucja mająca rywalizować o klientów, zwiększać akcję kredytową i zyski. Nikt też nie chwalił się jego powstaniem. To bank utworzony przez Bankowy Fundusz Gwarancyjny (BFG), który jest jego jedynym akcjonariuszem. Komisja Nadzoru Finansowego – jak informuje dziennik – potwierdza, że wydała zezwolenie na utworzenie banku prowadzącego działalność w formie spółki akcyjnej pod firmą Pierwszy Bank BFG. Po co fundusz utworzył własny bank, pierwszy tego typu w historii polskiej bankowości?  – Pierwszy Bank BFG jest bankiem pomostowym, który może zostać użyty w celu kontynuowania działalności bankowej podmiotu w restrukturyzacji, do momentu przejęcia przez nowego inwestora. Bank pomostowy stanowi jeden z elementów instrumentarium przymusowej restrukturyzacji – informuje na łamach gazety Magdalena Potocka z biura zarządu BFG.",,
Ze Słoweńcami o finał mistrzostw Europy. Mamy rachunki do wyrównania,"Słoweńscy siatkarze boleśnie wbili się w pamięć Polaków – wyeliminowali naszą reprezentację w dwóch poprzednich edycjach mistrzostw Europy. Teraz w Lublanie zmierzymy się z nimi w trzecim turnieju z rzędu, a stawką czwartkowego meczu będzie awans do finału. Początek spotkania o 20:30; transmisja na antenie TVP1, na portalu sport.tvp.pl oraz aplikacji mobilnej.","Michał Kubiak, kapitan reprezentacji Polski, przed meczem ocenia, że mamy argumenty, by przeciwstawić się przeciwnikom. – Jesteśmy przed nowym wyzwaniem, jesteśmy w czwórce mistrzostw Europy i mamy szansę zrobić coś dużego – powiedział. Podkreślił też, że „tytuły nie grają”, a ubiegłoroczny triumf w mistrzostwach świata w dzisiejszych zmaganiach „nic nie znaczy”. Cztery lata temu Biało-Czerwoni dwukrotnie zmierzyli się ze Słoweńcami w ME. W fazie grupowej pokonali ich w Warnie 3:1, ale później w ćwierćfinale w Sofii przegrali 2:3. Z obecnego składu mistrzów świata tamte wydarzenia pamiętają Karol Kłos, Mateusz Bieniek, Fabian Drzyzga, Michał Kubiak, Piotr Nowakowski, Dawid Konarski i Artur Szalpuk.Jeszcze boleśniejsza była porażka sprzed dwóch lat, gdy turniej odbywał się w Polsce. Wówczas ekipy te trafiły na siebie w barażu o ćwierćfinał, a goście zwyciężyli pewnie 3:0. Na boisku po stronie gospodarzy pojawili się z obecnej kadry: Konarski, Drzyzga, Kubiak, Bieniek, Zatorski, Szalpuk oraz Jakub Kochanowski.Ostatnia konfrontacja tych ekip wypadła pomyślnie dla podopiecznych Vitala Heynena. W sierpniu, w interkontynentalnym turnieju kwalifikacyjnym do igrzysk biało-czerwoni wygrali 3:1. Był to mecz kończący zawody w Gdańsku, a mający na koncie wówczas dwa zwycięstwa Polacy potrzebowali seta, by cieszyć się z wywalczenia biletu do Tokio. Pojedynek zaczął się nerwowo po stronie gospodarzy, którzy przegrali pierwszą odsłonę. W drugiej jednak zrealizowali cel i zdołali wygrać całe spotkanie.Nadzieja Słoweńców w… pudluSłoweńskie media zapewniają, że strach przed wieczornym półfinałem mistrzostw Europy, w którym ich siatkarze zmierzą się w Lublanie z Polakami, jest zbyteczny. Jednocześnie jednak liczą, że w odniesieniu zwycięstwa pomoże im... pudel Slash. Pies, który stał się maskotką współgospodarzy turnieju, towarzyszy drużynie za sprawą asystenta trenera Alfredo Martilottiego i jego partnerki. Po dwóch pierwszych meczach grupowych, które Słoweńcy wygrali, obecności w hali podczas meczów czworonoga sprzeciwili się przedstawiciele Europejskiej Konfederacji Siatkówki (CEV). Gdy Slasha zabrakło na dwóch kolejnych spotkaniach podopiecznych Alberto Giulianiego, to ci przegrali. Starania Martilottiego przyniosły efekt – pudel dostał własną akredytację i wspiera słoweńskich siatkarzy z trybun. Jak już poinformowano, ma także udać się z drużyną do Paryża na finał lub mecz o brąz.Słoweńcy uchodzą za rywali niewygodnych dla wielu drużyn z czołówki. W ćwierćfinale obecnych ME przekonali się o tym Rosjanie. Obrońcy tytułu ulegli zespołowi Alberto Giulianiego 1:3, choć kilka dni wcześniej w fazie grupowej wygrali 3:0.Szkoleniowcem współgospodarzy obecnych ME w przeszłości byli inny Włoch Andrea Giani oraz Serb Slobodan Kovac. Największy sukces zespół ten odniósł w 2015 roku, gdy został wicemistrzem Starego Kontynentu. To jedyny raz – jak dotąd –  gdy dotarł on do strefy medalowej w turnieju tej rangi.",,
"Słabną wpływy UE na Bałkanach. „Próżnia, którą chcą wypełnić Rosja i Chiny”","Kraje Bałkanów Zachodnich powoli tracą wiarę w to, że drzwi do UE kiedyś się przed nimi otworzą, a to powoduje w regionie naznaczonym podziałami prawdziwe zagrożenia i próżnię, którą chcą wypełnić Rosja i Chiny - ocenia w czwartek „Financial Times”.","Brytyjski dziennik jest zaniepokojony słabnącymi wpływami UE na Bałkanach. Chociaż ostatni szczyt w sprawie członkostwa w UE krajów Bałkanów Zachodnich - Serbii, Czarnogóry, Macedonii, Bośni i Hercegowiny, Kosowa i Albanii  – pełen był pozytywnych gestów, to jednak nie przybliżył tych państw do wspólnoty europejskiej.  Według dziennika Unia Europejska mogłaby robić więcej, by zwiększać swoje wpływy na Bałkanach Zachodnich. „Po pierwsze, musi dać im poczucie odczuwalnego postępu - nawet Serbia i Czarnogóra, które już rozpoczęły rozmowy akcesyjne, najprawdopodobniej nie przystąpią do UE przed 2025 rokiem. Unia mogłaby też otworzyć rozmowy akcesyjne z innymi krajami (regionu), równolegle rozwiązując swoje wewnętrzne problemy, i wykorzystać sam fakt prowadzenia negocjacji do wywierania nacisków w sprawie reform” – czytamy w komentarzu.",,
Wypadek z udziałem Beaty Szydło: biegli wskazali sprawcę,Sprawcą wypadku drogowego z udziałem ówczesnej premier Beaty Szydło jest Sebastian K. – wynika z opinii przedstawionej przez biegłych przed sądem. O sprawie pisze radio RMF FM.,"Biegli „nie mają wątpliwości, że sprawcą wypadku jest K.” „Spór dotyczy jednak kwestii wyłączności jego winy. Gdyby przed sądem uznano, że kolumna rządowa oprócz sygnałów świetlnych miała także włączone sygnały dźwiękowe, Sebastian K. byłby jedynym i wyłącznym sprawcą wypadku” – podaje rozgłośnia.Do wypadku doszło 10 lutego 2017 r. w Oświęcimiu. Policja podała, że rządowa kolumna trzech samochodów, w której jechała ówczesna premier (jej pojazd znajdował się w środku kolumny) wyprzedzała fiata seicento. Jego kierowca Sebastian K. przepuścił pierwszy samochód, a następnie zaczął skręcać w lewo i uderzył w auto ówczesnej szefowej rządu, które wjechało w drzewo. Poszkodowana została premier i funkcjonariusze BOR.Prokuratura zarzuciła Sebastianowi K. nieumyślne spowodowanie wypadku. Prokuratura w akcie oskarżenia wskazała, że kierowca przepuścił samochód emitujący świetlne sygnały uprzywilejowania, ale później nie zachował ostrożności, nie obserwował jezdni za swoim autem i nie upewnił się, czy pojazd uprzywilejowany jest jeden, czy więcej. Ruszył, nie ustępując pierwszeństwa i doprowadził do zderzenia z drugim samochodem BOR, który akurat go wyprzedzał.Na pierwszej rozprawie K. odmówił składania wyjaśnień. Sędzia odczytała jego wcześniejsze zeznania, w tym pierwsze, krótko po wypadku, gdy przyznał się do zarzutu nieumyślnego spowodowania wypadku. Później nie poczuwał się do winy.",,
Donald Trump: Obama pozwolił na aneksję Krymu,"Prezydent USA Donald Trump powiedział na konferencji prasowej w Białym Domu, że podczas jego „bardzo, bardzo udanego” spotkania z prezydentem Rosji Władimirem Putinem w Helsinkach rozmawiał o Ukrainie. Na uwagę dziennikarza, że Rosja zaanektowała Krym, Trump odparł: „Obama pozwolił na to”.","Prezydent USA podkreślił, że ma bardzo dobre relacje z Putinem i prezydentem Chin Xi Jinpingiem, a jego spotkanie z prezydentem Rosji było sukcesem; zdaniem Donalda Trumpa media zrelacjonowały to jednak inaczej.Prezydent ujawnił, że nie planuje spotkania z Władimirem Putinem w Paryżu, ale wysoko ocenia szczyt z jego udziałem w Helsinkach.",,
Sekretarz sztabu KO: Jestem zwolennikiem adopcji dzieci przez związki partnerskie,"Jestem zwolennikiem adopcji dzieci przez związki partnerskie – powiedział sekretarz sztabu Koalicji Obywatelskiej Adam Szłapka. Tłumaczył, że w KO są osoby o „różnej wrażliwości” i o „różnych poglądach”.","Szłapka był pytany w RMF FM m.in. o kwestie światopoglądowe. Pytany, czy jest zwolennikiem adopcji dzieci przez pary homoseksualne, odpowiedział, że jest „zwolennikiem równości”. – W tym się zawiera to, żeby związki partnerskie mogły adoptować dzieci – mówił Szłapka.Tłumaczył, że w członkowie Koalicji Obywatelskiej „mają różne wrażliwości, różne poglądy w różnych sprawach”.Odniósł się także do przedstawienia Małgorzaty Kidawy-Błońskiej jako kandydatki KO na premiera. Powiedział, że taka decyzja „daje nadzieję na to, że jutro może być lepsze”. – Widać wyraźnie, jak zaskakująca była to decyzja dla sztabu Prawa i Sprawiedliwości – ocenił. Powiedział, też, że porównywanie kandydatury na premiera Beaty Szydło i Kidawy-Błońskiej jest „nietrafione”.",,
VAR  od następnego sezonu w Lidze Mistrzów,"Europejska Unia Piłkarska poinformowała, że od kolejnego sezonu 2019/20 sędziowie prowadzący mecze Ligi Mistrzów będą mogli korzystać z technologii VAR. Analiza wideo będzie dostępna dla arbitrów także podczas Euro 2020.","Od sezonu 2020/21 VAR obecny będzie także w Lidze Europejskiej. Debiut systemu w rozgrywkach pod auspicjami UEFA spodziewany jest 14 sierpnia przyszłego roku w spotkaniu o Superpuchar Europy. VAR jest stosowany m.in. od początku poprzedniego sezonu w polskiej ekstraklasie. W czerwcu i lipcu był używany – z bardzo dobrym skutkiem – podczas mistrzostw świata w Rosji (po raz pierwszy w historii turnieju). VAR oznacza sędziego asystenta wideo (Video Assistant Referee), ale przyjęło się mówić o systemie czy technologii VAR, jak nazywa się zbiór rozwiązań umożliwiających analizę powtórek oraz komunikację podczas meczu między arbitrem głównym i sędziami wideo.  Jego stosowanie możliwe jest w kluczowych sytuacjach, jak uznanie bramki, podyktowanie rzutu karnego, czy ukaranie czerwoną kartką.",,
Prezydenci Polski i Ukrainy rozmawiali nt. sytuacji na Morzu Azowskim,– Prezydent Andrzej Duda rozmawiał w poniedziałek z prezydentem Ukrainy Petrem Poroszenką na temat sytuacji na Morzu Azowskim; do półgodzinnej rozmowy telefonicznej doszło z inicjatywy ukraińskiego przywódcy – powiedział szef gabinetu prezydenta Krzysztof Szczerski.,"Szczerski przekazał, że o szczegółach rozmowy Kancelaria Prezydenta poinformuje na briefingu prasowym.W niedzielę dwa kutry oraz holownik marynarki wojennej Ukrainy, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie zajęte w Cieśninie Kerczeńskiej przez rosyjskie siły specjalne. Władze Ukrainy nie mają oficjalnych informacji o tym, co dzieje się z 23 członkami załóg tych jednostek. Podczas zdarzenia rannych zostało sześciu ukraińskich marynarzy.Zgodnie z umowami z 2003 r. Ukraina i Rosja uznają Morze Azowskie oraz Cieśninę Kerczeńską za swoje terytorium wewnętrzne, jednak państwa te nigdy nie dokonały delimitacji granicy na tych akwenach. Po zaanektowaniu przez Rosję Krymu w 2014 r. Moskwa przejęła kontrolę nad Cieśniną Kerczeńską, a następnie zbudowała most łączący półwysep z rosyjskim terytorium. „Sytuację na Morzu Azowskim uważamy za poważną” Wcześniej w poniedziałek Szczerski powiedział, że sytuację na Morzu Azowskim uważamy za poważną; może mieć ona daleko idące konsekwencje zarówno dla polityki wewnętrznej Ukrainy, jak i całego regionu. Jak dodał, w tej sprawie nie można działać pochopnie.Z kolej szef MON Mariusz Błaszczak powiedział po porannym spotkaniu m.in. z szefem Sztabu Generalnego Wojska Polskiego, że służby nie raportują zwiększenia poziomu zagrożenia dla Polski w wyniku sytuacji, jaka ma miejsce na Ukrainie. Błaszczak podkreślił, że rząd polski sprzeciwia się wszelkim działaniom, które naruszają porządek międzynarodowy. Nadzwyczajne posiedzenie Rady Najwyższej Ukrainy Prezydent Ukrainy zażądał w poniedziałek od Rosji natychmiastowego uwolnienia marynarzy z trzech ostrzelanych i zajętych okrętów oraz zwrotu jednostek Ukrainie. Poroszenko zaapelował o ""deeskalację sytuacji na Morzu Azowskim i na innych kierunkach: i wezwał do jak najszybszej reakcji na jego apel.W poniedziałek po południu w Kijowie oczekiwane jest zwołane w trybie nadzwyczajnym posiedzenie Rady Najwyższej Ukrainy. Deputowani omówią propozycję Rady Bezpieczeństwa Narodowego i Obrony dotyczącą wprowadzenia stanu wojennego.Według rosyjskiej agencji prasowej TASS trzej ranni ukraińscy marynarze są w szpitalu w Kerczu na Krymie a ich stan jest stabilny.Rosja oskarża ukraińskie jednostki o naruszenie granicy i wpłynięcie na rosyjskie wody terytorialne. Rosyjska Federalna Służba Bezpieczeństwa (FSB) potwierdziła w niedzielę wieczorem, że zatrzymała trzy okręty Ukrainy i że użyto wobec nich broni. Zajęte jednostki ukraińskie znajdują się w Kerczu, porcie na Krymie.Ukraina informowała o sześciu marynarzach rannych w wyniku rosyjskiego ostrzału, Rosja – o trzech.",,
Statek z ponad 140 migrantami zawinął do portu w Malcie,"Statek „Aquarius” ze 141 migrantami na pokładzie zawinął w środę do portu w stolicy Malty, La Valletty. W ten sposób zakończył się pięciodniowy postój na morzu tej jednostki, pływającej dla organizacji pozarządowej SOS Meditarranee.","„Aquarius” kilka dni temu na wodach w pobliżu Libii zabrał z dwóch łodzi na swój pokład migrantów, którzy w większości pochodzili z Erytrei i Somalii. Jak informuje agencja AFP, wśród 141 uratowanych osób połowa to dzieci. Przyjęcia statku najpierw odmówiły Włochy i Malta. W związku z tym „Aquarius” przez pięć dni stał na Morzu Śródziemnym w oczekiwaniu na informacje o porcie, który zdecyduje się go przyjąć. W tym czasie organizacje Lekarze bez Granic i SOS Mediterranee, których przedstawiciele byli na pokładzie „Aquariusa”, zwróciły się do krajów UE o znalezienie „możliwie jak najbliżej” miejsca, gdzie mogłyby wysadzić na ląd 141 migrantów. Ostatecznie w środę pięć krajów - Francja, Hiszpania, Niemcy, Portugalia i Luksemburg zgodziły się przyjąć migrantów, dzięki czemu rząd Malty wydał pozwolenie na ich zejście z pokładu statku. W czerwcu ten sam statek z 630 uratowanymi migrantami na pokładzie nie został wpuszczony do żadnego włoskiego portu i wspierany przez włoskie siły morskie dopłynął do Walencji, gdy postanowił go przyjąć nowy rząd Hiszpanii.",,
Imigranci? Zapraszamy! Wielka zmiana w polskiej polityce migracyjnej,"Szykuje się wielka zmiana w polskiej polityce migracyjnej. Przyjeżdżający do nas ze wschodu łatwiej znajdą pracę i szybciej uzyskają pobyt stały. Pod warunkiem, że spełnią warunki stawiane przez rząd – informuje „Dziennik Gazeta Prawna”.","Dziennik dowiedział się o pracach nad nowymi rozwiązaniami prowadzonymi już przez rządowy zespół, który składa się z przedstawicieli resortów: rozwoju, rodziny oraz spraw wewnętrznych.Nowa polityka migracyjna, nastawiona głównie na Ukraińców, ma być skuteczną receptą na demograficzne kłopoty Polski. – Interesuje nas wpisanie polityki migracyjnej w strategię rozwoju gospodarczego w celu uzupełniania niedoborów na rynku pracy, a nie kwestia uchodźców czy azylantów – powiedział dziennikowi wiceszef resoru rozwoju, Jerzy Kwieciński.Podstawowe elementy tej nowej polityki migracyjnej to stawianie na młodych imigrantów, dopasowanie imigracji do rzeczywistych potrzeb rynku pracy („mapa potrzeb”) i ułatwienia pobytowe dla rodzin pracujących w Polsce cudzoziemców. Rząd myśli o wprowadzeniu ułatwień w dawaniu wiz na dłuższe pobyty. – Zaproszenia mają być adresowane do określonych z góry grup, np. ludzi młodych w wieku do 35 lat, o pożądanych kwalifikacjach – relacjonuje „DGP”. Ma też powstać mapa potrzeb rynku pracy wskazująca, gdzie i jakich zawodów brakuje. Będzie to informacja ogólnodostępna.„Rząd będzie też zachęcał Ukraińców do uzyskiwania kart stałego pobytu oraz obywatelstwa”, a dzieci imigrantów zyskają szerszy dostęp do edukacji. Jak zaznaczył Kwieciński, „niewykluczone, że dzieci osób z pozwoleniem na pobyt stały zostaną objęte programem 500+”.Przyjmowanie przybyszów ze Wschodu będzie realizowane już po przyjęciu ustawy o repatriacji Polaków i ich potomków. „Od zeszłego roku już działa znowelizowana Karta Polaka. Dzięki niej w ciągu 10 lat do kraju ma przyjechać ok. 100 tys. osób” – pisze dziennik.Działania te nie wypełnią jednak „demograficznej dziury”. W ciągu 20 lat w Polsce liczba osób w wieku produkcyjnym spadnie o 3,7 mln - podsumowuje „DGP”.",,
Wśród powstańców w getcie były również kobiety. Ambasador RP w Izraelu publikuje film,"„19 kwietnia każdego roku wspominamy bohaterów Powstania w Getcie Warszawskim. Były wśród nich także bohaterki...” – napisał na Twitterze ambasador RP w Izraelu Marek Magierowski. Do wpisu dołączył krótki film, w którym przedstawiono losy kilku kobiet-powstańców.","Film opatrzony jest napisami w trzech językach: hebrajskim, angielskim i polskim.Wśród bohaterek powstania w getcie w 1943 r. pojawiają się m.in.: jedna z inicjatorek utworzenia Żydowskiej Organizacji Bojowej Tosia Altman;  członkini ŻOB, która po stłumieniu powstania dołączyła do polskiego podziemia i wzięła udział w powstaniu warszawskim Pnina Grynszpan-Frymer czy Hela Rufeisen-Schupper, która po schwytaniu przez Niemców została wysłana do obozu koncentracyjnego Bergen-Belsen, a po wojnie zeznawała na procesie Adolfa Eichmanna. Powstanie w getcie warszawskim rozpoczęło się 19 kwietnia 1943 r. Było pierwszym miejskim powstaniem w okupowanej Europie, aktem o charakterze symbolicznym, zważywszy na nikłe szanse powodzenia. W nierównej, trwającej prawie miesiąc walce słabo uzbrojeni bojownicy Żydowskiej Organizacji Bojowej oraz Żydowskiego Związku Wojskowego stawili opór żołnierzom z oddziałów SS, Wehrmachtu, Policji Bezpieczeństwa i formacji pomocniczych. Niemcy zrównali getto z ziemią, metodycznie paląc dom po domu. Nielicznym powstańcom udało się kanałami wydostać z płonącego getta.",,
Szef MON o sytuacji na Morzu Azowskim: Raporty służb nie wykazują zagrożenia dla Polski,"Polskie służby nie raportują zwiększenia poziomu zagrożenia dla Polski w wyniku sytuacji, jaka ma miejsce na Ukrainie – powiedział w poniedziałek szef MON Mariusz Błaszczak. Podkreślił, że rząd sprzeciwia się wszelkim działaniom, które naruszają porządek międzynarodowy.","W niedzielę dwa ukraińskie kutry oraz holownik, które płynęły z Odessy do ukraińskiego portu w Mariupolu nad Morzem Azowskim, zostały ostrzelane, a następnie zajęte przez rosyjskie siły specjalne. Rosja oskarżyła ukraińskie jednostki o naruszenie granicy i wpłynięcie na rosyjskie wody terytorialne. Rosyjska Federalna Służba Bezpieczeństwa (FSB) potwierdziła w niedzielę wieczorem, że zatrzymała trzy okręty Ukrainy i że użyto wobec nich broni.Błaszczak poinformował w poniedziałek, że w związku z sytuacją na Ukrainie wysłuchał meldunków szefa Sztabu Generalnego WP gen. Rajmunda Andrzejczaka, dowódców Rodzajów Sił Zbrojnych oraz szefów wojskowych służb specjalnych.– Podkreślam, że służby nie raportują zwiększenia poziomu zagrożenia dla Polski w wyniku sytuacji, jaka miała miejsce na Ukrainie. Zobowiązałem dowódców oraz szefów służb do stałego monitorowania tej sytuacji i do informowania, meldowania na temat jej rozwoju – powiedział szef MON.",,
Nowe wybory w Izraelu nie wpłyną na termin konferencji w Manamie,"Organizowana w czerwcu przez USA w stolicy Bahrajnu Manamie konferencja ws. ekonomicznych aspektów przyszłego planu pokojowego dla Bliskiego Wschodu została potwierdzona, pomimo rozpisania nowych wyborów w Izraelu – podał Departament Stanu USA.","– Nie przewidujemy żadnej zmiany. (Termin konferencji) jest ustalony na 25 i 26 czerwca w Bahrajnie – oświadczyła rzeczniczka Departamentu Stanu Morgan Ortagus.Krótko po północy izraelski parlament przegłosował decyzję o samorozwiązaniu w związku z niemożnością sformowania rządu. Nowe wybory odbędą się 17 września. W poprzednich z 9 kwietnia wygrał prawicowy Likud Benjamina Netanjahu; szef rządu poniósł jednak fiasko w negocjacjach koalicyjnych.Biały Dom poinformował we wtorek, że doradca i zięć prezydenta Donalda Trumpa Jared Kushner rozpoczął konsultacje w Maroku w sprawie nowego planu pokojowego dotyczącego konfliktu izraelsko-palestyńskiego. Kushner uda się też do Jordanii i Izraela.Rozmowy na Bliskim Wschodzie mają służyć zbudowaniu poparcia dla konferencji dotyczącej gospodarczych elementów planu pokojowego dla Palestyńczyków i Izraela.",,
"Wielka Brytania poza Unią Europejską? Tusk chce pomóc w przekonywaniu Brytyjczyków, by pozostali we Wspólnocie","Pomoc w przekonywaniu eurosceptyków w związku z zapowiadanym referendum w Wielkiej Brytanii zadeklarował przewodniczący Rady Europejskiej Donald Tusk. Premier David Cameron, szef Partii Konserwatywnej, która zwyciężyła w czwartkowych wyborach parlamentarnych w Wielkiej Brytanii, poinformował w piątek, że przeprowadzi referendum w sprawie dalszych losów swego kraju w UE.","Donald Tusk pytany w Sopocie przez dziennikarzy, czy obawia się referendum w Wlk. Brytanii, powiedział, że „dla niego najważniejszą sprawą jest, żeby nowy rząd brytyjski i ten stary-nowy premier David Cameron wzięli na siebie odpowiedzialność za wynik tego referendum”. Ocenił, że „nie ulega wątpliwości, że będą musieli wykonać duży wysiłek, by przekonać eurosceptyków w Wlk. Brytanii”.  Przewodniczący Rady Europejskiej zadeklarował swoją pomoc w tym procesie, ale – jak powiedział – „oczywiście są pewne granice i do nich należą podstawowe zasady UE, w tym swoboda przepływu osób, co do tego nie może być wątpliwości”. – Ewentualne negocjacje warunków z Wlk. Brytanią nie mogą zmienić Unii jako takiej – podkreślił Tusk i zapewnił, że w tym tygodniu będzie rozmawiał z Cameronem.  Tusk gratulował Cameronowi „via media społecznościowe” Donald Tusk powiedział, że pogratulował Cameronowi zwycięstwa, nie osobiście, ale „via media społecznościowe”. Komentując wynik wyborów w Wlk. Brytanii przyznał, że Cameron „osiągnął imponujące zwycięstwo”. – Wszyscy byli trochę zaskoczeni, szczególnie, że sondaże bardzo „przestrzeliły” też prognozę – dodał. Ocenił, że to „chyba zasłużone zwycięstwo, bo jeśli w takich rozmiarach i w takiej tradycyjnej demokracji ktoś wygrywa, to znaczy, że były ku temu istotne powody”. Samodzielne rządy Partii Konserwatywnego   W czwartek partia Camerona zdobyła wystarczającą liczbę mandatów, by móc samodzielnie rządzić. Dotkliwą porażkę ponieśli będący w opozycji laburzyści. Cameron pod naciskami eurosceptycznego skrzydła we własnej Partii Konserwatywnej oraz pod wpływem wzrostu popularności antyunijnej Partii Niepodległości Zjednoczonego Królestwa (UKIP) obiecał, że doprowadzi do renegocjacji warunków brytyjskiego członkostwa w UE i przywróci Londynowi uprawnienia, których zrzekł się na rzecz Brukseli.  Cameron zapowiadał, że jeśli jego partia wygra w wyborach parlamentarnych, referendum w sprawie przyszłości kraju w UE odbędzie się w 2017 roku. Później dawał też do zrozumienia, że byłby gotowy przyspieszyć to głosowanie.",,
"Krzywonos: 500 Plus niczego nie załatwia, niszczy...trochę pomaga","Posłanka Henryka Krzywonos-Strycharska oceniła w ramach kampanii sztandarowy program rządu. - 500 Plus nie załatwia niczego, bo z jednej strony niszczy, z drugiej strony trochę pomaga – mówiła przy Bramie Stoczniowej nr 2 Stoczni Gdańskiej kandydatka Koalicji Obywatelskiej do Sejmu. - To się odbija na dzieciach - wnioskowała. Podczas przemówień pod stocznią Krzywonos i Jarosław Wałęsa udzielali sobie nawzajem poparcia.","Konferencja prasowa Wałęsy została zorganizowana przy Bramie Stoczniowej nr 2 Stoczni Gdańskiej. Wałęsa przypomniał o historycznym znaczeniu tej bramy stoczniowej dla wydarzeń 1980 r. – Właśnie wtedy zryw wolności zabrzmiał wyraźnie: Żądamy samostanowienia. Żądamy życia w kraju, który jest wolny, który jest bezpieczny, który jest tolerancyjny, w którym jest miejsce dla każdego – podkreślił polityk.W konferencji obok Jarosława Wałęsy wzięła udział posłanka Henryka Krzywonos-Strycharska, kandydatka Koalicji Obywatelskiej do Sejmu z okręgu gdyńsko-słupskiego. – Sprawy Polski są bardzo ważne, ale przede wszystkim takie sprawy jak rodzina, jak szczucie ludzi na siebie. Wtedy, kiedy jesteśmy podzieleni totalnie, nie możemy usiąść przy jednym stole bez kłótni, to nie jest dobre dla rodziny – przekonywała Krzywonos-Strycharska.Posłanka podkreśliła, że „500 Plus nie załatwia niczego, bo z jednej strony niszczy, z drugiej strony trochę pomaga”. Wyjaśniła, że mówiąc, że 500 Plus „z jednej strony pomaga z drugiej niszczy”, miała, na myśli to, że pomaga „bo jednak jakieś pieniądze ludzie dostali i zapomnieli o całym świecie, wpadły im pieniążki do kieszeni”. – Z drugiej strony wielu Polaków nie pracuje z tego względu. Na wsiach, na których jestem bardzo często obecna, ludzie porzucili pracę, nikt nie zbiera truskawek, nikt nie wychodzi do robienia prac polowych, bo uważają, że to starczy. To się odbija na dzieciach – oceniła posłanka.",,
TVP pokaże najważniejsze mecze Euro 2016!,"Świetna wiadomość dla fanów futbolu! Telewizja Polska wykupiła licencję, dzięki której kibice w całej Polsce zobaczą w otwartym paśmie 11 meczów zbliżających się mistrzostw Europy we Francji – w tym wszystkie z udziałem biało-czerwonych!","TVP pokaże 11 spotkań: 10 czerwca mecz otwarcia Francja – Rumunia, wszystkie grupowe mecze Polaków (12 czerwca z Irlandią Północną, 16 czerwca z Niemcami i 21 czerwca z Ukrainą), dwa mecze 1/8 finału, dwa mecze 1/4 finału, oba półfinały i finał. Wszystkie te wydarzenia widzowie będą mogli obejrzeć w TVP 1, a także w internecie – serwisie sport.tvp.pl. Jeśli reprezentacja Polski awansuje do fazy pucharowej, jej spotkania będzie można zobaczyć w Jedynce.                                                    (fot. TVP Info) Kolejna ważna impreza W poprzednim tygodniu Telewizja Polska nabyła wyłączne prawa medialne do najważniejszych wydarzeń piłkarskich w latach 2018–2022. Dzięki temu będzie jedyną stacją na w kraju, która będzie mogła transmitować mecze piłkarskiej reprezentacji Polski w eliminacjach mistrzostw Europy 2020 roku, w eliminacjach mistrzostw świata 2022 oraz dwóch cyklach nowo utworzonych rozgrywek UEFA – Ligi Narodów 2019 i 2022.Dodatkowo TVP zapewniła sobie wyłączne prawa do kolejnych mistrzostw Europy 2020 roku. Mając na uwadze, że już wcześniej TVP zapewniła sobie prawa do turniejów finałowych Mistrzostw Świta w Rosji w 2018 roku oraz Katarze w 2022 roku oznacza to, że w latach 2018–2022 wszystkie mecze piłkarskiej reprezentacji Polski oraz wielkie wydarzenia z udziałem innych reprezentacji narodowych – Euro 2020, Mundial 2018 i Mundial 2022 pokaże tylko Telewizja Polska.",,
Społeczne obchody Narodowego Święta Niepodległości,W Warszawie rozpoczęły się społeczne obchody Narodowego Święta Niepodległości. Uroczystości organizowane są w przededniu święta przypadającego 11 listopada i są połączone z obchodami „miesięcznicy smoleńskiej”.,"Obchody rozpoczęła odprawiona o godz. 8 msza święta w kościele Wniebowzięcia Najświętszej Maryi Panny i św. Józefa Oblubieńca przy  Krakowskim Przedmieściu w Warszawie w intencji ofiar katastrofy smoleńskiej. Wzięli w niej udział m.in. premier Mateusz Morawiecki, prezes Prawa i Sprawiedliwości Jarosław Kaczyński, wicepremier i minister kultury Piotr Gliński, wicepremier Jacek Sasin, marszałek Senatu Stanisław Karczewski, minister obrony narodowej Mariusz Błaszczak, przewodniczący klubu PiS Ryszard Terlecki, szef Kancelarii Premiera Michał Dworczyk, były minister obrony narodowej Antoni Macierewicz oraz eurodeputowani Beata Mazurek i Joachim Brudziński.Po mszy świętej politycy PiS złożyli kwiaty przed pomnikiem śp. prezydenta Polski Lecha Kaczyńskiego znajdującego się przy budynku Dowództwa Garnizonu Warszawa oraz przed pomnikiem Ofiar Tragedii Smoleńskiej.Wieczorem o godzinie 19 w Archikatedrze św. Jana Chrzciciela zostanie odprawiona wieczorna msza święta, po której o godzinie 20.30, na plac Piłsudskiego przejdzie marsz pamięci. Przed pomnikiem marszałka Józefa Piłsudskiego w 101. rocznicę przyjazdu marszałka do Warszawy zostaną złożone kwiaty. Kwiaty będą także składane przed pomnikami prezydenta Lecha Kaczyńskiego, Ofiar Katastrofy Smoleńskiej oraz na Grobie Nieznanego Żołnierza. Na placu Piłsudskiego zaplanowano wystąpienie Jarosława Kaczyńskiego. Katastrofa samolotu Tu-154M  miała miejsce 10 kwietnia 2010 roku w Smoleńsku. Zginęło wówczas 96 osób, w tym ówczesny prezydent Lech Kaczyński i pierwsza dama.",,
Członkini gangu Mansona wkrótce może wyjść na wolność,"Komisja ds. zwolnień warunkowych w Kalifornii zgodziła się na wyjście z więzienia Leslie Van Houten, byłej członkini bandy Charlesa Mansona. 69-latka odsiaduje wyrok dożywocia za udział w brutalnym zabójstwie. Van Houten nie brała jednak udziału w morderstwie Sharon Tate, żony Romana Polańskiego.","Komisja już po raz trzeci od 2016 r. zgodziła się na zwolnienie warunkowe 69-letniej obecnie Van Houten. Poprzednie decyzje komisji zablokował jednak ówczesny gubernator stanu Kalifornia Jerry Brown. Argumentował, że kobieta powinna pozostać w więzieniu, gdyż popełniła wyjątkowo ciężką zbrodnię i nadal stanowi zagrożenie dla społeczeństwa. Trzeci wniosek komisji rozpatrzy następca Browna, Gavin Newsom.Prawnicy Leslie Van Houten podkreślają jej wzorowe zachowanie w więzieniu. Przypominają, że przyznała się do winy i wielokrotnie wyrażała skruchę. Ona sama zapewnia też, że zmieniła się i chce prowadzić normalne życie. Van Houten została skazana początkowo na karę śmierci, którą zamieniono po apelacji w 1978 r. na dożywotnie więzienie za udział w drastycznym zabójstwie w sierpniu 1969 r. bogatego małżeństwa w Los Angeles, Leno i Rosemary LaBianca.Charles Manson zyskał sobie miano jednego z najbardziej brutalnych morderców XX wieku. Latem 1969 r. polecił pozostającym pod jego wpływem członkom jego bandy (w większości złożonej z młodych kobiet) zamordowanie siedmiu osób. Według prokuratorów chciał w ten sposób podżegać do wybuchu wojny na tle rasowym między białymi i czarnymi.Wśród ofiar bandy Mansona znalazła się aktorka Sharon Tate, żona reżysera filmowego Romana Polańskiego, która była wówczas w zaawansowanej ciąży. Rankiem 9 sierpnia 1969 r. zadano jej 16 ciosów nożem. Poza Tate członkowie bandy zamordowali wówczas jeszcze cztery osoby. 19-letnia wówczas Van Houten nie brała udziału w tych zabójstwach.",,
Podleśna w Norwegii mówi o Polsce jako prześladowana „wierząca katoliczka”,"O „problemie wysokiego poparcia dla PiS”, „rozpolitykowanym Kościele” i „ogromnej nietolerancji” w Polsce rozmawiali prelegenci „Festiwalu Polskiego” w Asker na przedmieściach stolicy Norwegii, Oslo. W debacie uczestniczyła m.in. Elżbieta Podleśna znana z profanacji obrazu Matki Boskiej Częstochowskiej – informuje portal niezalezna.pl.","W dyskusji poświęconej bieżącej sytuacji politycznej w Polsce oprócz Podleśnej udział wzięli Nina Witoszek z Uniwersytetu w Oslo, politolog Jørn Holm-Hansen oraz dziennikarka „Rzeczpospolitej” Zuzanna Dąbrowska.  Dyskutanci próbowali dociec przyczyn głównego, ich zdaniem, „problemu” Polski, jakim jest utrzymujące się wysokie poparcie dla Prawa i Sprawiedliwości.  Elżbietę Podleśną prowadzący debatę reżyser Igor Devold przedstawił jako „opozycyjną aktywistkę, która „ozdobiła” ikonę Czarnej Madonny flagą LGBTQ, co spowodowało „najście policji” na jej dom o 6 rano.  Według Podleśnej zwycięstwo PiS jest skutkiem aktywność partii i uprawiana przez nią propaganda.",,
Prezes PiS przekazał trzynastą emeryturę na wykup koni z rzeźni,"Prezes PiS  przeznaczył trzynastą emeryturę na wykup koni z rzeźni, a kiedy z prośbą o wsparcie zwróciła się  fundacja „Dalej Razem” zajmującą się osobami z autyzmem, Jarosław Kaczyński wspomógł dodatkowo także fundację – poinformował zastępca rzecznika PiS Radosław Fogiel.","Wcześniej Radio Zielona Góra przekazało informację, że prezes PiS, zgodnie z zapowiedzią, przekazał swoją trzynastą emeryturę na cele charytatywne – środki zasiliły konto stowarzyszenia „Dalej Razem”, które zajmuje się osobami z autyzmem.Zastępca rzecznika PiS poinformował, że prezes partii po otrzymaniu trzynastej emerytury przeznaczył ja na ratowanie koni i wykup zwierząt z rzeźni.– Już po wpłacie przyszła prośba z fundacji „Dalej Razem”, która pomaga osobom z autyzmem i wówczas prezes uznał, że wspomoże fundację dodatkowymi środkami, które nie pochodziły z jego trzynastej emerytury – dodał Fogiel.Zgodnie z uchwaloną na początku kwietnia ustawą, trzynasta emerytura była wypłacona osobom pobierającym: emerytury i renty w systemie powszechnym, emerytury i renty rolników, służb mundurowych, emerytury pomostowe, świadczenia i zasiłki przedemerytalne, renty socjalne, nauczycielskie świadczenia kompensacyjne oraz renty inwalidów wojennych i wojskowych.„Trzynastą emeryturę” otrzymały także osoby pobierające rodzicielskie świadczenie uzupełniające, czyli tzw. matczyną emeryturę (jeśli 30 kwietnia miały już przyznane prawo do tego świadczenia).",,
Noblistka usunięta z rosyjskiego PEN Clubu. Konflikt z Ukrainą w tle,Białoruska noblistka Swietłana Aleksijewicz demonstracyjne ogłosiła opuszczenie rosyjskiego PEN Clubu. Zareagowała w ten sposób po wyrzuceniu z organizacji dziennikarza Siergieja Parchomienki za pro-ukraińską postawę. Klub zdołał jednak wcześniej wykreślić wybitną reportażystkę.,"Niedawno Parchomienko, dziennikarz i aktywista społeczny, napisał list otwarty do prezydenta Rosji Władimira Putina, w którym zaapelował o ułaskawienie ukraińskiego reżysera Ołeha Sencowa.Porwany z mieszkaniaPo aneksji Krymu Sencow został porwany z mieszkania w Sewastopolu, aresztowany przez Rosjan i skazany na 20 lat łagru za rzekome planowanie zamachów terrorystycznych i próbę zniszczenia pomnika Lenina.PEN Club zarzucił Parchomience współpracę z amerykańskim Kennan Institute, dla którego miał wykonywać zadania nie związane z misją organizacji. Dziennikarz został usunięty z organizacji.",,
Orędzie prezydenta Andrzeja Dudy. „To piękna sprawa zostać wybranym przez obywateli”,"Rozpoczynająca się IX kadencja Sejmu wolnej i suwerennej Polski to niezwykły czas dla państwa posłów. To wielki zaszczyt móc z wyboru polskiego społeczeństwa zasiadać w tej izbie, dyskutować o najważniejszych polskich sprawach – powiedział w orędziu na inaugurację nowej kadencji Sejmu prezydent Polski Andrzej Duda. – To piękna sprawa zostać wybranym przez obywateli – mówił.","Prezydent Andrzej Duda otwierając pierwsze posiedzenie Sejmu IX kadencji podziękował Polakom za udział w wyborach i rekordową frekwencję. – Dali wyraz swojej odpowiedzialności i poczuciu obywatelskiego obowiązku korzystając ze swojego prawa wyborczego – podkreślił.– Chciałem bardzo serdecznie podziękować naszym rodakom, wyborcom, którzy w tak odpowiedzialny i niezwykły, chyba niespodziewany dla nikogo sposób dali wyraz swojej odpowiedzialności i poczuciu obywatelskiego obowiązku korzystając ze swojego prawa wyborczego w ostatnich wyborach parlamentarnych – powiedział prezydent.Podkreślił, że 18,5 miliona obywateli, 62 proc. wyborców, którzy udali się do urn, to wynik nienotowany po 1989 roku.– Wszystkim Polakom i w kraju, i zagranicą, wszystkim, którzy oddali swój głos, wszystkim, którzy właśnie zrobili to w poczuciu odpowiedzialności za sprawy naszego państwa, w poczuciu odpowiedzialności za naszą przyszłość, chciałem im z całego serca podziękować – powiedział. – Dla wielu z nich był to wysiłek, także i czasowy, zwłaszcza poza granicami, aby ten głos oddać – dodał. – W wyniku wyborów do Sejmu wszystkie ogólnopolskie komitety mają posłów, to niezwykle ważne, bo oznacza, że prawie wszyscy obywatele, którzy głosowali, mają tu swych reprezentantów, którzy przedstawiają ich punkt widzenia – mówił prezydent RP.Prezydent dodał, że to „piękna sprawa zostać wybranym przez obywateli do polskiego Sejmu”. – Miałem ten zaszczyt zasiadać razem z Wami tutaj. Był to ten okres mojego życia, który wspominam niezwykle mile. Bardzo cenne jest do dziś dla mnie wspomnienie kontaktów, które miałem z państwem, spraw, które załatwialiśmy, dyskusji, czasem żarliwych, politycznych, których było tak wiele ładunku merytorycznego, w których było tak wiele argumentów, jak powinna wyglądać Polska – powiedział. – Chciałbym życzyć państwu, żeby takie debaty toczyły się w polskim Sejmie nadal, żebyście mogli nadal dyskutować o polskich sprawach. Jestem przekonany, że w wielu ważnych sprawach da się znaleźć porozumienie i wspólne zdanie, nawet jeśli istnieją różnice poglądów – mówił. Inauguracja Sejmu nowej kadencjiDo Sejmu przybył premier Mateusz Morawiecki, zaproszeni zostali również przedstawiciele organów państwowych takich jak RPO, RPD, prezesi sądów i trybunałów, a także korpus dyplomatyczny. Wśród obecnych są m.in. przewodniczący Państwowej Komisji Wyborczej Wiesław Kozielewicz, prezes TK Julia Przyłębska, I prezes Sądu Najwyższego Małgorzata Gersdorf, Rzecznik Praw Obywatelskich Adam Bodnar i prezes Najwyższej Izby Kontroli Marian Banaś. Obecny w Sejmie jest również m.in. b. prezydent Aleksander Kwaśniewski.Po orędziu prezydenta marszałek senior przeprowadzi ślubowanie posłów. Ich nazwiska będą wyczytywane przez marszałka seniora. Po odczytaniu roty ślubowania każdy z kolejno wywołanych posłów wstaje i wypowiada słowo: „ślubuję”. Poseł może dodać zdanie: „Tak mi dopomóż Bóg”. Samo ślubowanie potrwa około godziny.Po ślubowaniu głos zabierze premier Mateusz Morawiecki, który – zgodnie z konstytucją – poda rząd do dymisji.Po wystąpieniu szefa rządu marszałek senior przeprowadzi wybór marszałka Sejmu. Kandydatem największego klubu, czyli Prawa i Sprawiedliwości, jest dotychczasowa marszałek Elżbieta Witek.Kandydata na marszałka Sejmu może zgłosić co najmniej 15 posłów. Poseł może poprzeć tylko jedną kandydaturę. Sejm wybiera marszałka bezwzględną większością głosów w obecności co najmniej połowy ustawowej liczby posłów. Po wyborze marszałek Sejmu obejmuje przewodnictwo obrad.Sejm w drodze uchwały ustala także liczbę wicemarszałków. Projekt uchwały w tej sprawie może wnieść co najmniej 15 posłów. Zwyczajowo w Prezydium Sejmu reprezentowane są wszystkie kluby poselskie. Marszałek Sejmu zarządza wybory wicemarszałków.",,
Kwaśniewski:  nie będę znów szefem PKOl,"Aleksander Kwaśniewski ma zostać szefem Polskiego Komitetu Olimpijskiego – twierdzi na łamach „Rzeczpospolitej” były przewodniczący Partii Demokratycznej, Władysław Frasyniuk. Informacje tę dementuje były prezydent. – Jestem na innym etapie życia – mówi.","Kwaśniewski miałby zająć to stanowisko po tym, jak  w katastrofie pod Smoleńskiem zginął szef PKOl Piotr Nurowski. Następnym etapem kariery byłego prezydenta miałoby być zasiadanie we władzach Międzynarodowego Komitetu Olimpijskiego. Frasyniuk twierdzi, że zaangażowanie Kwaśniewskiego w forsowanie kandydatury Marka Belki na prezesa Narodowego Banku Polskiego wynika z jednej strony z faktu, że autentycznie szanuje on profesora, ale z drugiej strony były prezydent pragnął sobie zaskarbić sobie przychylność  Donalda Tuska, bo doskonale wie, że wejście do struktur MKOl jest bez wsparcia szefa rządu praktycznie niemożliwe.– Nie ma rozmów, nie ma tematu – tak Aleksander Kwaśniewski skomentował słowa Frasyniuka. Dodał, że po tragicznej śmierci Nurowskiego docierały do niego „okruchy rozmów” w Komitecie na temat następcy, ale – jak podkreślił – on w tych rozmowach nie uczestniczy. Mówił też, że był prezesem PKOl na przełomie lat 80. i 90. ubiegłego wieku, i – dodał – „zazwyczaj do tej samej rzeki się nie wchodzi”.Dopytywany, czy rozważyłby propozycję objęcia stanowisko szefa PKOl, zaznaczył, że szanuje ruch olimpijski i nie uznałby takiej propozycji za mało interesującą. Podkreślił jednak, że teraz jest „na innym etapie życia”.",,
Polska wódka pod ochroną w Chinach,"UE zawarła historyczne porozumienie z Chinami o ochronie oznaczeń geograficznych. Skorzysta polska wódka – informuje „Rzeczpospolita”. Dziennik zauważa, że produkt z oznaczeniem geograficznym jest średnio 2,23 razy droższy niż podobny bez takiego oznaczenia.","Rynek chiński jest atrakcyjny dla europejskich producentów żywności i napojów, bo szybko rośnie tam klasa średnia zainteresowana znanymi, oryginalnymi, wysokiej jakości produktami europejskimi. Gazeta podaje, że porozumienie, które wejdzie w życie za rok, przewiduje ochronę 100 europejskich oznaczeń geograficznych w Chinach i 100 chińskich oznaczeń geograficznych w Unii przed podrabianiem i przywłaszczaniem praw. Na liście są m.in: polska wódka (jako jedyny produkt z Polski), Cava, Champagne, Feta, Irish whiskey, Münchener Bier, Ouzo, Porto, Prosciutto di Parma i Queso Manchego, Českobudějovicky pivo i Tokaj. Poza polską wódką chronione będą też wódki z Litwy (Originali lietuviška degtine ), Szwecji (Svensk Vodka) i Finlandii (Suomalainen Vodka/Finsk Vodka). Wśród chińskich produktów w wykazie znajdują się np.: Pixian Dou Ban (pasta fasolowa Pixian), Anji Bai Cha (biała herbata Anji), Panjin Da Mi (ryż Panjin) i Anqiu Da Jiang (imbir Anqiu). Umowa ma zwiększyć popyt po obu stronach na wysokiej jakości produkty.– Produkty opatrzone europejskimi oznaczeniami geograficznymi są znane na całym świecie ze swojej jakości. Konsumenci są gotowi zapłacić wyższą cenę i mieć pewność co do pochodzenia i autentyczności tych produktów, a jednocześnie lepiej wynagradzać rolników – powiedział Phil Hogan, komisarz ds. rolnictwa. Jak zwraca uwagę „Rz” na europejskiej liście dominują produkty z Włoch i Francji (odpowiednio 26 i 25), za nimi znalazły się Hiszpania (12), Portugalia (6), Grecja (6), Niemcy (5), Wielka Brytania (4) oraz Irlandia i Czechy (po 2). Pozostałe 12 państw na liście, w tym Polska, ma po jednym chronionym produkcie.Chiny są drugim krajem przeznaczenia, jeżeli chodzi o eksport produktów rolno-spożywczych z UE – sięga on 12,8 mld euro (od września 2018 r. do sierpnia 2019 r.). Jest to również drugi kraj przeznaczenia (9 proc. ogólnej wartości), jeśli chodzi o wywóz z UE produktów chronionych jako oznaczenia geograficzne, w tym win, produktów rolno-spożywczych i napojów spirytusowych.",,
Masakra mormonów w Meksyku. Trump: USA gotowe pomóc Meksykanom militarnie,"Prezydent Donald Trump napisał na Twitterze, że USA są gotowe udzielić Meksykowi pomocy wojskowej po masakrze dziewięciorga amerykańskich mormonów na północy tego kraju. Do masakry doszło w regionie, w którym walczą ze sobą kartele narkotykowe.","„Wspaniała rodzina i przyjaciele z Utah trafili pomiędzy dwa kartele, które ostrzeliwały się wzajemnie, i w rezultacie wielu wspaniałych Amerykanów zostało zabitych, z małymi dziećmi włącznie, a niektórzy zaginęli” – napisał prezydent. W następnym tweecie dodał: „Jeśli Meksyk potrzebuje pomocy lub poprosi o nią, to USA stoją w gotowości (...). Wspaniały Prezydent Meksyku zrobił z tego ważną kwestię, ale kartele stały się tak wielkie i silne, że czasem potrzeba armii, by pokonać armię!”. „Dla Meksyku to czas, by z pomocą USA wszcząć WOJNĘ z kartelami i zetrzeć je z powierzchni ziemi. Czekamy tylko na telefon prezydenta!” – kontynuował Trump. Prezydent Meksyku Andres Manuel Lopez Obrador poinformował podczas konferencji prasowej, że ma zamiar rozmawiać z Trumpem o pomocy, ponieważ „wszelka współpraca będzie konieczna”. Według lokalnych mediów ofiary należały do rodziny LeBaron, powiązanej ze społecznością mormonów, których przodkowie osiedlili się w północnym Meksyku pod koniec XIX wieku, uciekając z USA przed prześladowaniami ze względu na ich tradycje, m.in. poligamię – pisze AFP. Wielu mormonów w Meksyku posiada podwójne obywatelstwo meksykańskie i amerykańskie. Lokalny aktywista i krewny zamordowanych Julian LeBaron opisał wydarzenie jako „masakrę” i dodał, że niektóre ofiary spłonęły żywcem. Poinformował, że jego kuzynka jechała na lotnisko, kiedy została zaatakowana i zastrzelona w swoim samochodzie razem z czworgiem dzieci na obszarze, w którym działają przemytnicy narkotyków i „wszelkiego rodzaju bandyci” – pisze AFP. LeBaron dodał, że jego bliscy odnaleźli spalony samochód, w którym były zwłoki. Po kilku godzinach odnaleziono kolejne dwa samochody, w których były ciała dwóch kobiet i dwojga dzieci. Do zdarzenia doszło w poniedziałek między stanami Chihuahua i Sonora przy granicy z USA. Lokalne władze wydały w poniedziałek wspólne oświadczenie, w którym poinformowano o wszczęciu dochodzenia w sprawie; dodano, że niektóre osoby uznano za zabite, a niektóre za zaginione. Na miejsce oddelegowano dodatkowe siły bezpieczeństwa. AFP podała, że brat Juliana LeBarona, Benjamin, który był założycielem grupy walczącej z przestępczością SOS Chihuahua, został zamordowany w 2009 roku.",,
Senator PO na pytanie o szczegóły ustawy „kagańcowej”: Jestem z wykształcenia pianistką,"– Jestem z wykształcenia pianistką. Oczywiście ustawę przeczytałam; nie umiem jej na pamięć, ale wierzę autorytetom – powiedziała w programie „Gość Wiadomości” Magdalena Kochan. Senator Platformy Obywatelskiej została poproszona o wskazanie konkretnego przepisu ustawy sądowej, który według opozycji ma „nakładać kaganiec” sędziom. – Rozwiązania, które proponujemy, mają zabezpieczyć stabilność polskiego systemu prawnego – wyjaśniał zamierzenia autorów ustawy wiceminister sprawiedliwości Sebastian Kaleta.","– Rozwiązania, które proponujemy, mają zabezpieczyć stabilność polskiego systemu prawnego, ponieważ wbrew temu, co jest standardem w Europie Zachodniej, w Polsce byliśmy bardzo pobłażliwi dla łamiących prawo sędziów. Ta ustawa gwarantuje, że nie będzie można podważyć wyroków po 30 latach – powiedział wiceszef resortu sprawiedliwości. Senator Kochan kontynuowała wątek autorytetów. – Mówię o ekspertach, o tym, co słyszałam w Sejmie w ubiegły wtorek i środę, mówię o ekspertach Komisji Weneckiej, o niepokojach całego świata prawniczego, który w sobotę protestował razem z sędziami w Marszu Tysiąca Tóg. Wszyscy oni mówią jednym głosem – to są ustawy, które zakładają, że sędziowie nie mogą być samodzielni – oceniła Kochan.",,
Papież na święcie rodzin: jesteście nadzieją Kościoła i świata,"Na zakończenie pierwszego dnia wizyty w Irlandii papież Franciszek spotkał się w sobotę wieczorem z 75 tysiącami osób na święcie rodzin, zorganizowanym na stadionie Croke Park w Dublinie. Modlitewno-muzyczne wydarzenie uświetniło Światowe Spotkanie Rodzin.","Po bardzo trudnym dla papieża dniu, gdy kilka razy zmierzył się z problemem skandalu pedofilii w irlandzkim Kościele, spotykając się z kilkoma ofiarami tego procederu, modląc się za nie i wyrażając oburzenie nim w przemówieniu do władz kraju, wieczorem uczestniczył w święcie radości na jednym z największych stadionów w Europie.– Wy, rodziny jesteście nadzieją Kościoła i świata – mówił Franciszek – Bez was Kościół byłby Kościołem figur.Franciszek zachęcał młodzież, by nie bała się miłości „na zawsze” w świecie, w którym dominuje mentalność tymczasowości. Rodziców prosił, by nie czekali i chrzcili swe dzieci tak szybko, jak to możliwe, po to, by „stały się częścią wielkiej rodziny Boga”. Przebaczenie kluczem do życia rodzinnegoPapież, podobnie jak w swej adhortacji „Amoris laetitia” z 2016 roku, mówił o pięknie małżeństwa. Jako klucz do życia rodzinnego wskazał przebaczenie i miłosierdzie. – Małe i proste gesty przebaczenia, odnawiane każdego dnia są fundamentem, na którym buduje się trwałe chrześcijańskie życie rodzinne – podkreślał.– Zobowiązują one nas do tego, by pokonać dumę, oddalenie, wstyd i by pogodzić się – wyjaśniał.Papież o mediach społecznościowychPapież poruszył też kwestię odpowiedzialnego korzystania z mediów społecznościowych. Przyznał, że są one przydatne w utrzymywaniu więzów, ale nie mogą stać się „zagrożeniem dla prawdziwej sieci relacji” i izolować od autentycznych kontaktów.W swym przemówieniu papież podkreślał, że pokój w rodzinie jest zawsze możliwy; także „między teściowymi i synowymi” – żartował.Na Croke Park Stadium wystąpił między innymi tenor Andrea Bocelli. Śpiewały też chóry seniorów i dzieci.",,
"Papież przypomniał o wieczności. „Mijają zaszczyty, władza i sława”","Papież Franciszek odprawił w sobotę w bazylice watykańskiej mszę za zmarłych w ciągu minionego roku dziewięciu kardynałów i 154 biskupów. W homilii mówił, że w obliczu wieczności przemija wszystko to, czego szuka świat i czym się afiszuje: zaszczyty, władza i sława.","Msza ta tradycyjnie zakończyła watykańskie uroczystości Wszystkich Świętych i Zaduszek.              W homilii w bazylice świętego Piotra papież powiedział, że tajemnicą życia jest służba. – Tym, co pozostaje z życia na progu wieczności, nie jest to, ile zarobiliśmy, ale ile daliśmy – mówił Franciszek.              Wskazał, że „sensem życia jest udzielenie odpowiedzi na propozycję miłości Boga”. – A odpowiada się poprzez prawdziwą miłość, dar z siebie, służbę – podkreślił. – Służba kosztuje, bo oznacza poświęcenie, wyczerpanie, ale w naszej misji nie warto żyć, jeśli nie żyje się dla służby. Kto za bardzo chroni swoje życie, traci je – zauważył papież.",,
"Nowoczesna zmienną jest. Kiedyś ostro krytykowała PO, dziś chce silniejszej koalicji","Nowoczesna, od kiedy weszła do Sejmu w 2015 r., ostro krytykowała Platformę Obywatelską i jej program polityczny. Ówcześni liderzy partii założonej przez Ryszarda Petru wielokrotnie wytykali błędy politykom PO i zapewniali, że daleko im jest do dyskursu prowadzonego przez Grzegorza Schetynę. Jak się teraz okazuje, część posłów Nowoczesnej chce w Sejmie utworzyć koalicję z Platformą. – Jestem potwornie rozgoryczonym wyborcą PO – mówiła w 2015 r. Kamila Gasiuk-Pihowicz...","Posłowie Nowoczesnej podzielili się w Sejmie. Rankiem prezydia klubów PO i .N podjęły próby połączenia w jeden koalicyjny klub posłów obu partii. Jednak już kilka chwil później posłowie Nowoczesnej na naradzie całego klubu stwierdzili, że do czegoś takiego dojść nie może.Grupa kilku rozłamowych posłów .N na czele z posłanką Kamilą Gasiuk-Pihowicz stwierdziła, że chce umacniać Koalicję Obywatelską i utworzyć z posłami PO jeden wspólny klub.Z perspektywy trzech lat istnienia na politycznej i sejmowej scenie Nowoczesnej można stwierdzić, że wiele się zmieniło, jeśli chodzi o poglądy polityków tej partii, a na pewno zmieniła się ocena polityki Platformy Obywatelskiej.– Głosowaliśmy na program Platformy, bo chcieliśmy modernizacji Polski i szybszego rozwoju – twierdzili w 2015 r. działacze Nowoczesnej. – Platforma nie realizuje tego, co obiecywała. My zrobimy to lepiej – wybrzmiewały deklaracje jej działaczy na politycznych wiecach.Posłanka Gasiuk-Pihowicz w grudniu 2015 r. udzieliła wywiadu „Gazecie Wyborczej”, w którym stwierdziła, że jest „potwornie rozgoryczonym wyborcą PO”. „Naprawdę Platforma mogła zrobić o wiele więcej, o wiele lepiej. Choćby w służbie zdrowia, którą zajmowałam się, pracując u RPO. Fatalna organizacja, zła wola urzędników i brak pieniędzy. Przez to ludzie umierają, trzeba to zmienić” – stwierdzała wówczas posłanka, która dziś chce porzucenia politycznej tożsamości Nowoczesnej na rzecz wspólnego klubu z PO.  – Nie zamykamy się na rozmowy z PO – oświadczyła w środę. Z kolei obecna liderka Nowoczesnej Katarzyna Lubnauer, która dziś opowiedziała się przeciwko połączeniu klubów, dwa lata temu w wywiadzie dla „Rzeczpospolitej” oceniła, że „Platforma jest populistyczna”.„Krytyka PO nie jest merytoryczna. Platforma to obecnie więksi populiści niż PiS. Usprawiedliwiają program »500+«, idąc jeszcze dalej w irracjonalnych propozycjach. Ich propozycja kosztowałaby 40 miliardów, których tym bardziej nie ma w budżecie” – stwierdziła w 2016 r. Lubnauer. „Realizacja programu PO kosztowałaby 40 mld zł. Przewidywany deficyt wynosi 55 mld zł. Żeby móc zrealizować obietnice PO, deficyt należałoby powiększyć jeszcze bardziej. Tych pieniędzy nie ma w budżecie!” – mówiła liderka Nowoczesnej, która dziś chce integracji z PO w ramach KO w kolejnych wyborach.",,
Karczewski: działania opozycji antyobywatelskie i antypolskie,"– To jest antyobywatelskie, antypolskie – zwracanie się do Komisji Europejskiej po to, by wprowadzała w przyszłości sankcje. To, co robi Platforma Obywatelska i politycy opozycji, jest po prostu niegodne Polaków. Nie powinno się skarżyć na swoich obywateli, na swój kraj – tak marszałek senatu Stanisław Karczewski komentował w „Gościu Wiadomości” TVP działania opozycji w kierunku ukarania Polski przez unijne instytucje.","Stanisław Karczewski przekonywał, że reforma wymiaru sprawiedliwości jest „potrzebna, ponieważ czekają na nią Polacy. Zapowiedział, że PiS będzie współpracować z prezydentem Andrzejem Dudą, który zapowiedział, że w ciągu dwóch miesięcy powstaną ustawy o Sądzie Najwyższym i Krajowej Radzie Sądownictwa. Marszałek senatu stwierdził, że „w sejmie i senacie był czas na spokojną debatę. – Gdyby nie było tych protestów, tego krzyku pod sejmem, mielibyśmy szansę na przeprowadzenie lepszej ustawy i być może wypuścilibyśmy bardziej zmienioną ustawę. Ale PO powiedziała „nie” – dodał Karczewski. Kontrowersyjne ustawy wzorowane na zachodnichKarczewski potwierdził, że trwają prace nad ustawą dotyczącą decentralizacji mediów. Zaznaczył jednak, że ustawy, które wprowadza PiS, „są już dawno wprowadzone w innych krajach europejskich”. Odniósł się także do działań Komisji Europejskiej i Fransa Timmermansa, którzy wystosowali ultimatum wobec rządów PiS w sprawie zmian w sądownictwie. Zdaniem marszałka reakcja Komisji była „żenująca”. Dostało się i opozycji. – Nie powinno się skarżyć na swoich obywateli na swój kraj – podkreślił. Marszałek senatu bronił także decyzji prezydenta o ułaskawieniu m.in. Mariusza Kamińskiego przekonując, że Sąd Najwyższy „niepotrzebnie prowadzi postępowanie” dotyczące tej decyzji. Karczewski nazwał byłego szefa MSZ Radosława Sikorskiego wielkim szkodnikiem polskiej dyplomacji. Przypomniał, że Sikorski zlikwidował 32 polskie placówki dyplomatyczne.",,
Jacek Wilk zostaje w klubie Kukiz'15,"Poseł Jacek Wilk został odwieszony w prawach członkach klubu Kukiz'15 i zostaje w klubie – poinformował szef ugrupowania. Paweł Kukiz zaznaczył,że prezydium zbierze się ponownie, jeżeli wobec posła zostanie wszczęte postępowanie. Chodzi o informacje nt. Wilka przekazane przez prezesa Kongresu Nowej Prawicy.","W sobotę Paweł Kukiz poinformował, że prezydium w trybie pilnym zdecydowało, że poseł Jacek Wilk zostaje zawieszony w prawach członka klubu do czasu złożenia wyjaśnień. Zgodnie z listem prezesa Kongresu Nowej Prawicy Stanisława Żółtka, opublikowanym przez Kukiza, 15 stycznia 2015 r. ówczesny prezes KNP Michał Marusik zawarł z Jackiem Wilkiem (prowadzącym własną kancelarię prawną) umowę o doradztwo i świadczenie usług prawnych. Umowa została zawarta na okres od 15 stycznia 2015 r. do 15 lipca 2015 r. za ryczałtowe wynagrodzenie 29 tys. 520 zł brutto. „W tym też okresie Partia Kongres Nowej Prawicy została poproszona o wskazanie konta, na które Skarb Państwa ma przelać dotację związaną z wyborem do PE naszych posłów""” – czytamy.Żółtek napisał, że według Marusika powstał problem, bo do partyjnego konta wówczas uprawnienia mieli jedynie były prezes KNP Janusz Korwin-Mikke i byli członkowie zarządu. Jak podał, Wilk doradził ówczesnemu prezesowi Marusikowi, by dotację złożyć w depozycie prowadzonej przez niego kancelarii adwokackiej. 25 lutego 2015 r. prezes Marusik zawarł z Kancelarią Adwokacką „Jacek Wilk” umowę depozytu. Zgodnie z nią na konto depozytowe wpłacono ok. 573 tys. zł. Część tych pieniędzy za zgodą zarządu przeznaczono na kampanię prezydencką Wilka (ok. 150 tys.), a ok. 29,5 tys. zł wypłacono mu za umowę doradztwa prawnego – wskazał prezes KNP. Wersja prezesa ŻółtkaW liście czytamy, że na początku września 2015 r. zostało założone konto bankowe partii i prezes Marusik zażądał od Wilka zwrotu reszty depozytu. „Wilk wpłacił na konto partyjne część pozostałego depozytu, ale niestety nie oddał kwoty prawie 200 tys. Zł” – napisano. W 2016 r. Wilk wpłacił 100 tys. zł.Prezydium bez sądu kapturowegoPrzed spotkaniem Jacek Wilk powiedział, że zamierza na prezydium złożyć wyjaśnienia. Na spotkanie został zaproszony prezes Kongresu Nowej Prawicy Stanisław Żółtek, który miałby wyjaśnić w imieniu partii zarzuty wobec Wilka. Jednak nikt z KNP na prezydium się nie pojawił.Po spotkaniu władz klubu Paweł Kukiz powiedział, że prezydium nie będzie robiło sądu kapturowego, opierając się jedynie na medialnych oświadczeniach pana Żółtka. – Jeżeli będzie wszczęcie postępowania przez prokuraturę, wtedy będziemy jeszcze raz dyskutowali sprawę pana Jacka Wilka. Natomiast nie widzę w tej chwili powodów, by na podstawie tylko oświadczeń pana Żółtka z KNP być może krzywdzić posła – wyjaśnił.Pieniądze na kampanięZ pisma Żółtka wynika, że w 2016 r. Wilk poprosił prezesa Marusika o rozłożenie zwrotu pozostałych kilkudziesięciu tys. zł na raty. Umowa została zawarta, ale od stycznia 2017 r. Wilk przestał płacić. Równocześnie pod koniec 2016 r. „PKW stwierdziło, że (wbrew poradzie prawnej P.J. Wilka) wpłata dotacji na depozyt w jego kancelarii była niezgodna z prawem i partia musi całą kwotę dotacji (573 tys. zł) oddać Skarbowi Państwa”.W połowie stycznia 2017 r, jak czytamy w piśmie, prezes Marusik złożył rezygnację z funkcji, jako przyczynę podał m.in. sytuację ze zwrotem depozytu przez J. Wilka. Prezesem został Żółtek. „Jesienią 2017 r. PKW poinformowało nas, że fakt posiadania przez J. Wilka pieniędzy partyjnych jest bezwzględnym powodem nieprzyjęcia sprawozdania za 2016 r.” – czytamy.„P.J. Wilk na dzień 30.12.2017 r. (i do dzisiaj) zachował sobie ok. 11 tys. 500 zł partyjnych pieniędzy, a ja zmuszony zostałem do poinformowania o sytuacji prokuraturę – napisał Żółtek.„Prezes Marusik zdeponował te 573 tys. zł w depozycie J. Wilka – za Jego namową – tylko w Jego interesie. Bo można było w 2015 r. spokojnie poczekać na uprawomocnienie się zmian w Sądzie i dopiero wtedy na partyjne konto przelać pieniądze z dotacji. Nie stracilibyśmy tych 573 tys. zł. Ale nie byłoby wówczas pieniędzy na kampanię prezydencką J. Wilka i Jego rozreklamowanie, które przecież przyczyniło się do Jego poselskiego mandatu” – napisał Żółtek. Wersja WilkaW wydanym w sobotę oświadczeniu poseł Jacek Wilk poinformował, że do umowy tej sporządzono 15 lipca 2016 r. czyli po tym, jak KNP miał już założone nowe rachunki bankowe  z uprawnieniami nowych władz, specjalny aneks. Dokonywał on szczegółowego rozliczenia umowy pierwotnej: umowa rozliczeniowa określiła dokładnie kwotę pozostającą w depozycie (zostało już jedynie ok. 55 tys. zł) i szczegółowy sposób jego ostatecznego przekazania (jak nadmieniłem wyżej, wówczas już KNP dysponował nowymi, bezpiecznymi kontami w banku). „Środki były systematycznie - zgodnie z umową - przekazywane dokładnie wg ustalonego przez Strony harmonogramu (było jedno opóźnienie - zostało ono w uzgodnionym czasie wyrównane) – napisał Wilk w oświadczeniu. „W styczniu 2017 r. Prezesem KNP został pan Stanisław Żółtek. Od tej pory miał on pełny (zresztą wcześniej również - jeśli tylko zechciał) wgląd we wszelkie dokumenty - w tym w obie ww. umowy - i nie zgłaszał nigdy publicznie żadnych zastrzeżeń do ich treści, zapisów itd.” – wyjaśnił Wilk.„W listopadzie 2017 r. poprosiłem o zwołanie Konwentyklu KNP - gdyż chciałem na nim przestawić uczciwie starszyźnie KNP swój plan przyjęcia członkostwa partii Wolność (...). Na tymże Konwentyklu (...) usłyszałem jednak niespodziewanie od Prezesa Żółtka, że całość środków pozostających jeszcze w depozycie ma być przekazana niezwłocznie. Było to co prawda w oczywistej sprzeczności z ww. umową rozliczeniową, ale rozumiejąc zdenerwowanie Prezesa moją decyzją o dołączeniu do Wolności, byłem gotów - dla polubownego zakończenia sprawy (...) renegocjować warunki umowy rozliczeniowej i dokonać przyspieszonego przekazania środków z depozytu” – poinformował Wilk.",,
Tusk: Polska powinna kształtować politykę europejską wobec USA,"Szef Rady Europejskiej Donald Tusk powiedział po szczycie unijnym w Sofii, że w interesie Polski jest uczestniczenie w stu procentach w kształtowaniu europejskiej polityki wobec wrogów oraz wobec przyjaciół, także tych najbliższych, jakimi są USA.","Donald Tusk był pytany po szczycie unijnym w Sofii o to, jaki wpływ na Polskę ma różnica zdań między USA i UE w kwestiach handlowych i dotyczących porozumienia nuklearnego z Iranem.– Wszyscy bez wyjątku, łącznie z premierem polskiego rządu, demonstrowaliśmy tu w Sofii pełną jedność, także wobec dziś trudnych tematów związanych z USA. Chciałbym bardzo wyraźnie podkreślić, akurat Polakom nie muszę tego tłumaczyć, że jestem przekonany o najwyższej potrzebie ścisłej współpracy z Ameryką. Jestem dziś najbardziej proamerykańskim politykiem w Brukseli, być może w Europie, z racji też na naszą przeszłość, nasze doświadczenie – zaznaczył szef Rady.Zastrzegł jednak, że należy głośno mówić, kiedy widać, że coś może zagrozić tym transatlantyckim więziom.– Stąd nie tylko mój, ale również innych koleżanek i kolegów ostry ton wobec niektórych decyzji prezydenta Trumpa. Jestem przekonany, że w interesie Polski jest uczestniczyć w stu procentach w kształtowaniu europejskiej polityki wobec wrogów i wobec przyjaciół, także tych najbliższych przyjaciół, jakimi są oczywiście wciąż Stany Zjednoczone – zaznaczył Tusk. Wspólne stanowiskoKanclerz Niemiec Angela Merkel powiedziała w czwartek rano, że Unia jest gotowa omówić sprawę barier handlowych z USA, ale tylko na zasadzie wzajemności i tylko pod warunkiem, że Waszyngton nie nałoży ceł importowych na stal i aluminium z UE. Amerykanie zawiesili ich stosowanie wobec UE do 1 czerwca.– Mamy wspólne stanowisko, chcemy stałego zwolnienia, a następnie jesteśmy gotowi porozmawiać o tym, jak możemy zmniejszyć bariery handlowe – powiedziała Merkel przed szczytem.Z kolei prezydent Francji Emmanuel Macron podkreślał znaczenie handlowej suwerenności Europy. Powiedział, że w kwestii ceł wstępnym warunkiem do wszelkich negocjacji jest bezwarunkowe i nieograniczone wyłączenie UE z tych taryf.Macron odniósł się też do wycofania się USA z umowy atomowej z Iranem. Jego zdaniem porozumienie to powinno zostać uzupełnione umową nuklearną dotyczącą okresu po 2025 roku, obejmującą program balistyczny (Iranu) i działalność tego kraju w regionie. Zaznaczył, że UE będzie dążyła do tego, by europejskie firmy mogły pozostać w Iranie. Dla Europy kluczowe jest zapewnienie, aby firmy, które mogłyby ucierpieć z powodu amerykańskich sankcji, były chronione – powiedział francuski przywódca.Będąc poza układem, będziemy poza relacjami Natomiast prezydent Litwy Dalia Grybauskaite, zapytana o wycofanie się USA z umowy z Iranem, oceniła, że stanowi to wielką przeszkodę dla procesu denuklearyzacji. Jednocześnie podkreśliła, że w obowiązującej umowie jest przestrzeń do poprawy.– Rozumiemy, że Iran wciąż destabilizuje region i cały czas istnieje ryzyko, jakie niesie ze sobą program balistyczny tego kraju – podkreśliła litewska prezydent.Dodała, że UE musi szukać technicznych rozwiązań służących ochronie europejskich firm działających w Iranie. – Pozostanie w układzie to dla UE możliwość wywierania wpływu. Będąc poza układem, będziemy poza wszelkimi relacjami – wskazała Grybauskaite.",,
„Załatwmy sprawę związków partnerskich”,"Janusz Palikota zaproponował szefowi klubu SLD Leszkowi
Millerowi spotkanie ws. przygotowania dobrego projektu ustawy o związkach
partnerskich. – Zróbmy dobrą ustawę, SLD to zgłosi, my to poprzemy –
powiedział Palikot.","– Załatwmy sprawę związków partnerskich, niech to będzie inicjatywa SLD. Ruch Palikota poprze inicjatywę SLD, tylko siądźmy, spotkajmy się, nie kamery, nie cyrk, tylko ustalmy po prostu, jaka ta ustawa ma być, co trzeba w niej poprawić. Zróbmy dobrą ustawę, SLD to zgłosi, my to poprzemy – oświadczył Palikot.W sobotę Leszek Miller zapowiedział, że SLD ponownie złoży w Sejmie projektustawy o związkach partnerskich.Na pytanie czy Ruch Palikota poprze taki projekt, Palikot powiedział, żekonsultował tę sprawę z posłem-elektem Ruchu, działaczem Kampanii PrzeciwHomofobii Robertem Biedroniem i jego środowiskiem. – Biedroń uważa, że ta ustawa – i takie były już opinie pod koniec poprzedniej kadencji Sejmu, gdy ten projekt, który teraz Miller przedstawił, został złożony w parlamencie – jest niekonstytucyjna – podkreślił polityk.– Tzn. ona w sensie tego zapisu konstytucyjnego - że rodziną jest tylkozwiązek mężczyzny i kobiety - zapisy z tej ustawy o związkach partnerskichbędą mogły przez PiS skutecznie być zaskarżone jako niekonstytucyjne –wyjaśnił Palikot. Jak dodał, w projekcie SLD jest także „jeszcze kilka innych mniejszego rodzaju błędów”. Palikot wyraził pogląd, że partia  Millera nie powinna „spieszyć się »na wariata«, kto pierwszy – czy Ruch Palikota, czy SLD złoży jaką ustawę”. Palikot podkreślił,że trzeba napisać „dobrą ustawę o związkach partnerskich”, dlatego proponujeMillerowi spotkanie.Projekt SLD daje możliwość zawierania związków partnerskich przez osoby tejsamej lub różnej płci, prawo do wspólnoty majątkowej, wspólnego opodatkowaniai dziedziczenia po zmarłym partnerze. Projekt powstał we współpracy m.in. zdziałaczami Kampanii przeciw Homofobii. Oparty jest na rozwiązaniachfrancuskich. Tam osoby zarówno tej samej, jak i różnej płci mają prawozawierania specjalnych umów cywilnych, tzw. PACS („Pacte civil de solidarite” – „Paktu solidarności”). Związek partnerski zawierany byłby w formie pisemnej w obecności notariusza,a następne zgłaszany kierownikowi urzędu stanu cywilnego. O jego wygaśnięciumiałaby decydować śmierć któregoś z partnerów lub złożenie wspólnegooświadczenia o rozwiązaniu umowy o zawarciu związku. Gdyby na zakończeniezwiązku zdecydowała się tylko jedna ze stron, wówczas umowa w sprawie jegozawarcia traciłaby ważność po upływie 6 miesięcy od daty złożenia przez niątakiego oświadczenia.Zgodnie z projektem Sojuszu, osoby pozostające w związku partnerskim miałybym.in. możliwość posiadania wspólnoty majątkowej, wspólnego opodatkowania iodmowy zeznań przeciwko partnerowi. Przysługiwałoby im też prawo dopochowania zmarłego partnera i dziedziczenia w pierwszej kolejności majątkupo nim, a także starania się o rentę po zmarłym. Partner miałby również, wrazie śmierci drugiego z partnerów, możliwość starania się o prawo doprzejęcia po nim umowy najmu mieszkania. Pierwsze czytanie projektu odbyłosię jeszcze w mijającej kadencji Sejmu, w lipcu. Posłowie nie zakończylijednak nad nim prac.",,
Rosjanie oskarżyli Norwega o szpiegostwo. Grozi mu 14 lat więzienia,Kary 14 lat pozbawienia wolności dla obywatela Norwegii Frode Berga zażądała rosyjska prokuratura na jego procesie trwającym w Moskwie. Berg jest oskarżony o szpiegostwo. Wyrok zostanie ogłoszony 16 kwietnia.,"W trakcie wystąpień stron prokuratorzy zażądali uznania Berga za winnego szpiegostwa przeciwko Federacji Rosyjskiej i kary 14 lat kolonii karnej o zaostrzonym rygorze – poinformowała prokurator Miłana Digajewa. Wypowiadała się ona dla mediów po rozprawie. Proces toczy się za zamkniętymi drzwiami. Adwokat Berga Ilja Nowikow poinformował, że obrońcy żądali uniewinnienia swego klienta, jednak – jak dodał – „nie mają złudzeń”. Zdaniem Nowikowa wymiar żądanej przez prokuraturę kary związany jest z tym, że Berg nie przyznał się do winy i nie wyraził skruchy. Berg potwierdził jedynie fakt swojej współpracy z norweskim wywiadem wojskowym. Powiedział, że jeździł do Rosji na prośbę pracowników tych służb, pełniąc rolę kuriera, ale nie miał rozeznania, czym dokładnie się zajmował i jakie grożą mu konsekwencje.",,
Polityka migracyjna rozgrzała debatę; dziewięć dni do wyborów,.,,,
Petru: Kandydatura Ujazdowskiego kwestionuje koalicję PO-Nowoczesna,"– Rekomendacja PO dla Kazimierza Michała Ujazdowskiego na kandydata na prezydenta Wrocławia kwestionuje koalicję PO-Nowoczesna. Ta kandydatura stoi w sprzeczności z ideami, które przyświecają Nowoczesnej – powiedział w środę były szef Nowoczesnej Ryszard Petru.","Szef PO Grzegorz Schetyna zapowiedział we wtorek, że zarekomenduje wrocławskim strukturom PO, żeby poparły kandydaturę Kazimierza Michała Ujazdowskiego na stanowisko prezydenta miasta Wrocławia. Podkreślił, że chciałby, aby Ujazdowski był kandydatem PO oraz „środowisk obywatelskich i ruchów miejskich”. Ujazdowski jest europosłem; w styczniu ubiegłego roku wystąpił z Prawa i Sprawiedliwości.              Do decyzji Platformy odniósł się na Twitterze Ryszard Petru. We wtorek napisał: „Wrocław potrzebuje prezydenta przedsiębiorczego, nowoczesnego, tolerancyjnego. Z wizją. Kandydatura M.K. Ujazdowskiego nie spełnia żadnego z tych kryteriów”. W kolejnym wpisie w środę dodał: „Trudno nie oprzeć się wrażeniu, że koalicja z PO nie działa. Szkoda. Wystawianie ultrakonserwatywnego kandydata na Prezydenta Wrocławia bez porozumienia to prezent dla PiS i przepis na porażkę opozycji”.",,
"Lewica przedstawiła „Pakt dla Kobiet” i zaapelowała do opozycji, aby go podpisała","Podczas konwencji „Lewicy” w Poznaniu liderzy przedstawili „Pakt dla Kobiet”, który zakłada m.in. prawo przerywania ciąży na żądanie do 12 tygodnia i zaapelowali do opozycji z Koalicji Obywatelskiej i PSL, aby podpisali się pod „Paktem”.","Szef sztabu Lewicy (KW Sojusz Lewicy Demokratycznej) Robert Biedroń zapowiedział, że Lewica będzie robić wszystko, by kobiety miały m.in. pensje takie jak mężczyźni, by nie były dyskryminowane w pracy, a także by miały większe prawo do aborcji i do skutecznego przeciwstawiania się przemocy domowej.Przekonywał, że o prawa kobiet trzeba twardo walczyć. – W XXI wieku, w 2019 roku, w sercu Europy, muszą kobiety i solidarnie z nimi mężczyźni, wychodzić na ulicę naszych miast i walczyć o to, bo politycy i księża zgotowali im to piekło – mówił Biedroń. – Dzisiaj Lewica chce powiedzieć jasno i wyraźnie - koniec piekła kobiet, my to zmienimy  – dodał.Mówił, że „Lewica” musi doprowadzić do tego, żeby kobiety zaczęły zarabiać tak jak mężczyźni, żeby kobiety mogły sprawować władzę, także w spółkach Skarbu Państwa. – Misiewicze, będziecie musieli się posunąć – powiedział. Jak dodał, dzisiaj kobiety nadal nie mogą decydować o swoich ciałach – a „to są ich ciała, to jest ich wybór”. – Wiem, jakie piekło może stworzyć facet, który na czas nie jest eksmitowany z domu – dodał.Przekonywał, że Lewica chce zbudować „nowoczesne państwo dobrobytu, gdzie wszystkim ludziom będzie żyło się dobrze”. – Chcecie, żeby Polska miały taki sam poziom zarobków jak Skandynawia? To wybierzcie do cholery jasnej te dziewczyny – apelował, nawiązując do kandydatek na listach Lewicy w Poznaniu.Lider Lewicy Razem Adrian Zandberg mówił, że wierzy, że polityka może wyglądać inaczej niż obecnie, a do tego – jak podkreślał – potrzebne są kobiety. – Moja córka chodzi do podstawówki, mój syn jest jeszcze w przedszkolu i jak każdy ojciec myślę sobie, jak będzie wyglądała Polska, jak oni będą dorastać i bardzo chciałbym, żeby to była Polska, która nie zawodzi swoich obywatelek – mówił.– Bardzo chciałbym, żeby Olga o tym, że kobiety zarabiały mniej niż mężczyźni dowiedziała się z książek o historii, a nie z własnego doświadczenia na rynku pracy. Bardzo chciałbym, żeby ona i jej koleżanki miały swobodę wyboru i żeby to one, a nie ksiądz albo polityk za nie zdecydowały, czy chcą czy nie chcą mieć dziecko. Chciałbym, żeby o takich sprawach jak brak miejsca w żłobkach, jak długie kolejki do ginekologa dowiedzieli się tylko z książek, z rozdziału zatytułowanego „Problemy Polski tuż przed upadkiem rządu Prawa i Sprawiedliwości” – powiedział.Zandberg zaznaczył, że „»Lewica« jest gwarancją, że nie będzie powrotu do przeszłości”. – My nie będziemy cieniem PiS-u, nie będziemy Platformą-bis, nie zawiedziemy polskich kobiet. „Lewica” nie pozwoli spychać spraw kobiet na margines i nie pozwoli na to, żeby prawica znowu podniosła rękę na podstawowe prawa kobiet. Pod rządami Lewicy o sprawach życia i zdrowia kobiet będą decydowały kobiety, a nie księża i religijni fanatycy – mówił. Liderka listy w Opolu Marcelina Zawisza przedstawiła na konwencji „Pakt dla Kobiet” składający się z 10 postulatów, który zakłada legalną aborcję do 12. tygodnia ciąży, dostęp do nowoczesnej antykoncepcji, ustawową gwarancję refundacji leczenia niepłodności metodą in vitro, gwarantowany bezpłatny dostęp do lekarza ginekologa bez klauzuli sumienia, gwarancję wysokich standardów opieki okołoporodowej, w tym dostępu do znieczulenia przy porodzie, gwarancję miejsca w żłobku dla każdego dziecka, tak by młoda matka mogła bez problemu wrócić do pracy, równą płaca za równą pracę dla kobiet i mężczyzn, równy udział kobiet i mężczyzn we władzach wykonawczych m.in. w rządzie, w zarządach powiatów, w zarządach spółek Skarbu Państwa, natychmiastową izolację sprawców przemocy domowej oraz alimenty ściągane jak podatki.Na dole „Paktu dla Kobiet” lewica oprócz swojego logo umieściła także znaki graficzne Koalicji Obywatelskiej i Polskiego Stronnictwa Ludowego, które pod tym paktem mogą się podpisać.Była wicemarszałek Sejmu Wanda Nowicka, która otwiera listy w Gliwicach, podkreślała, że KO zaczęła ostatnio mówić o prawach kobiet. – Chcemy wierzyć, że determinacja polityków i polityczek Platformy Obywatelskiej jest autentyczna – mówiła.",,
Jakubiak o swojej nowej partii: Drzwi dla Pawła Kukiza są otwarte,"W Federacji dla Rzeczypospolitej, nowej partii, którą zakładamy, są otwarte drzwi dla Pawła Kukiza i on o tym wie – zaznaczył poseł Kukiz'15, a obecnie poseł niezrzeszony Marek Jakubiak. Zapowiedział, że w środę lub czwartek przedstawi osoby zaangażowane w tworzenie nowego ugrupowania.","Marek Jakubiak przyznał, że w połowie tygodnia, najpewniej w środę lub czwartek, w Sejmie odbędzie się konferencja prasowa zapowiadająca stworzenie Federacji dla Rzeczypospolitej, nowej partii, którą zakłada m.in. były poseł Kukiz'15. – To nie Jakubiak chce zakładać tę partię, ale kilka osób i te osoby na konferencji prasowej ze mną ogłoszą powstanie nowej partii – powiedział.  Na konferencji ma zostać przedstawiony również program nowej partii. – To będzie program w pigułce. On już jest napisany, natomiast ja, ponieważ jestem demokratą, chciałbym to z moimi kolegami przedyskutować – powiedział.  – Federacja ma skupiać różne poglądy we własnych szeregach – od wolnościowych, poprzez centrowe do prawych – powiedział. Nie zarzekam się, że z tymi będę współpracować, a z tymi nie będę. Od tego będzie demokratyczny ustrój wewnątrzfederacyjny, żeby decydować o profilu działania, o sposobach działaniach – dodał.  Jakubiak przyznał, że Federacja dla Rzeczypospolitej ma skupiać stowarzyszenia czy partie, które samodzielnie nie dałyby rady wejść do Sejmu. Zapytany, czy w nowej partii mogłoby się znaleźć miejsce dla Obozu Narodowo-Radykalnego, odpowiedział: „Jeżeli chodzi o ONR, to tutaj decyzję będzie podejmować zarząd”. – Nie chcielibyśmy iść w skrajności. Skrajności są potrzebne, ale niekoniecznie w polityce – zaznaczył.  Jakubiak przyznał, że nie wyklucza też koalicji z Januszem Korwin-Mikkem. Dopytywany, czy znalazłoby się miejsce dla lidera ruchu Kukiz'15 Pawła Kukiza, odpowiedział: „Dla Pawła mamy zawsze drzwi otwarte i on o tym wie, że zawsze do Federacji może przystąpić”. Jakubiak przyznał, że w przyszłym programie jego partii część postulatów będzie spójnych z ideami Kukiz'15.  Zapytany, na jakim etapie jest obecnie zakładanie Federacji dla Rzeczypospolitej, przyznał, że zbierane są teraz podpisy pod wnioskiem o rejestrację partii. – Budowane są struktury ogólnopolskie. Struktura Federacji jest podzielona na okręgi i województwa – powiedział.  Przyznał, że liczy, że podobnie jak w zakładanym przez część posłów ruchu Kukiz'15 stowarzyszeniu Endecja, jego nowe ugrupowanie zyska podobną popularność. „Endecja była wielkim sukcesem na samym początku, ponieważ w ciągu dwóch miesięcy przystąpiło do niej blisko cztery tysiące osób. Mam nieodparte wrażenie, że powtórzymy ten sukces”.  Jakubiak przyznał, że pierwszym sprawdzianem dla Federacji dla Rzeczypospolitej będą przyszłoroczne wybory do Parlamentu Europejskiego, a kolejnym wybory do Sejmu i Senatu.",,
Czy Palikot opuści partyjne szeregi?,"Krajowy Sąd Koleżeński PO w piątek o godz. 11 rozpatrzy wniosek o wykluczenie Janusza Palikota z partii. Również w piątek Palikot ma spotkać się z premierem Donaldem Tuskiem i poinformować go, czy zakłada własną partię.","Wniosek o wykluczenie Palikota z partii złożył w lipcu europoseł Platformy Filip Kaczmarek związku z wypowiedziami dotyczącymi prezydenta Lecha Kaczyńskiego, m.in. o potrzebie zbadania, czy Kaczyński nie był pod wpływem alkoholu, gdy wchodził na pokład samolotu, który rozbił się pod Smoleńskiem. Słowa Palikowa o Lechu Kaczyńskim, Kaczmarek uznał za „nieetyczne”, „hańbiące” i szkodzące PO.  Zgodnie ze statutem Platformy, sąd koleżeński może przychylić się do wniosku o wykluczenie, ale też może ukarać posła upomnieniem, naganą, lub zawieszeniem w prawach członka od 6 miesięcy do 2 lat.  Palikot kilkakrotnie był już przez swoją partię karany upomnieniem, dostawał też nagany – m.in. za wywiad dla dziennika „Polska”, w którym nazwał o. Tadeusza Rydzyka szatanem oraz oskarżył go o kradzież pieniędzy i sianie nienawiści. Został też – za wypowiedź pod adresem byłej minister rozwoju regionalnego Grażyny Gęsickiej – czasowo usunięty ze stanowiska szefa komisji Przyjazne Państwo.  Odnosząc się do zarzutów Gęsickiej, że rząd nie wykorzystuje unijnych dotacji, Palikot powiedział: „Przykro mi, że prostytucja w polityce sięga nawet pani minister Gęsickiej. Nie myślałem nigdy, że ona się tak prostytuuje”. Za te słowa Gęsicką przeprosił premier Donald Tusk.  Politycy PO nieoficjalnie przyznają, że wszystko wskazuje na to, iż sąd koleżeński nie wykluczy Palikota z partii, lecz nałoży na niego inną karę. Senator Roman Ludwiczuk, przewodniczący składu sędziowskiego, który będzie orzekał ws. Palikota powiedział, że o decyzji sądu zostaną poinformowany w pierwszej kolejności władze partii.  W piątek późnym popołudniem Palikot ma spotkać się z premierem, szefem PO Donaldem Tuskiem i poinformować go, czy zostanie w Platformie, czy też założy własną partię.  Sekretarz generalny partii Grzegorz Schetyna powiedział we wtorek, że wszystko wskazuje na to, iż Janusz Palikot odchodzi z PO. Sam Palikom deklaruje, że decyzję już podjął, ale ogłosi ją prawdopodobnie 2 października. Tego dnia chce zorganizować w Warszawie kongres Ruchu Poparcia Palikota, czyli swoich zwolenników.  Palikot podkreślał wielokrotnie, że chce pozostać w Platformie, ale jednocześnie zależy mu na tym, aby partia zajęła się m.in. rozdziałem Kościoła od państwa, parytetami dla kobiet, nową ustawą aborcyjną, regulacją związków partnerskich, wprowadzeniem testamentu życia.",,
"Odsiadywał dożywocie, ktoś inny przyznał się do winy. Jest decyzja sądu","Wbrew zapowiedziom nie rozpoczął się ponowny proces Jacka Wacha, który przed laty został mylnie skazany na dożywocie za udział w porwaniu i zabójstwo Tomasza S. Sąd Okręgowy w Olsztynie postanowił poczekać na wyniki śledztwa w sprawie innych zwłok, uznanych początkowo za szczątki Tomasza S., i zawiesił postępowanie.","Jacek Wach ponownie stanął przed sądem oskarżony o zabójstwo, do którego przyznał się ktoś inny, ponieważ Sąd Najwyższy – anulując mu karę dożywocia – nie umorzył postępowania, tylko nakazał przeprowadzić ponowny proces w jego sprawie.Ktoś inny przyznał się do zbrodniSprawa Wacha jest precedensowa w polskim sądownictwie. Przed laty został on prawomocnie skazany przez Sąd Okręgowy w Suwałkach na karę dożywotniego pozbawienia wolności za udział w porwaniu i zabójstwo w 1999 r. suwalskiego gangstera Tomasza S. Rozkawałkowane zwłoki oskarżony miał ukryć w różnych miejscach, m.in. zatopić w jeziorze Pluszne pod Olsztynkiem.W 2014 r. ktoś inny (był to Wiesław S.) przyznał się jednak do tej zbrodni i wskazał prawdziwe miejsce ukrycia zwłok, w lesie. Badania DNA potwierdziły, że są to rzeczywiście szczątki Tomasza S., a zwłoki, które rzekomo poćwiartował Wach, miały należeć do kogoś innego. Z tego powodu Sąd Najwyższy wznowił postępowanie ws. porwania i zabójstwa, uchylił Wachowi wyrok dożywocia i przekazał jego sprawę do ponownego rozpoznania Sądowi Okręgowemu w Olsztynie.Ponowny proces miał się właśnie rozpocząć, ale w tym dniu nie odczytano aktu oskarżenia i proces nie ruszył. Sąd wysłuchał jedynie wniosków formalnych stron i postanowił zawiesić postępowanie w tej sprawie. Chcieli tego oskarżony i jego obrońca, a także oskarżyciel. W ocenie sądu długotrwałą przeszkodą uniemożliwiającą prowadzenie teraz procesu jest śledztwo toczące się w Prokuraturze Okręgowej w Lublinie.Ustalenia tego śledztwa – jak mówił sędzia Andrzej Kamiński – „mają kolosalne znaczenie dla tej sprawy”. Dlatego postępowanie sądowe zawieszono do czasu zakończenia śledztwa. Postanowienie nie jest prawomocne.Od początku się nie przyznawałLubelskie śledztwo ma ustalić nie tylko, czyje szczątki  wyłowiono z jeziora i kto popełnił tę zbrodnię, ale także bada wątek udziału „innych osób” w zabójstwie Tomasza S. (oprócz Wiesława S., który się do tego przyznał). Wszczęto je po odnalezieniu w lesie zwłok „prawdziwego” Tomasza S. i początkowo było prowadzone przez prokuraturę w Olsztynie.",,
Masowe zatrucie amoniakiem w Łodzi. 11 osób trafiło do szpitala,"Aż 11 osób wymagało hospitalizacji, po tym jak w firmie drobiarskiej w Łodzi doszło do wycieku amoniaku. Policja ewakuowała z terenu zakładu 45 pracowników.","Do wycieku doszło w poniedziałek przed południem w zakładzie przy ul. Traktorowej. Służby wezwano po tym, jak jeden pracowników zasłabł podczas pracy. Na miejsce przyjechało 10 zastępów straży pożarnej oraz pogotowie. Medycy stwierdzili objawy zatrucia u 11 pracowników, którzy zostali zabrani do szpitala. Poszkodowani mieli zawroty głowy i mdłości po nawdychaniu oparów tej toksycznej substancji. Łącznie ewakuowano 45 osób.Operacja trwaTrwa operacja zastępów chemicznych straży pożarnej. Funkcjonariusze próbują ustalić miejsce wycieku amoniaku.Amoniak to silnie toksyczna substancja. Stężenie powyżej 400 ppm powoduje podrażnienie śluzówki, oczu, nosa i dróg oddechowych. Jest to próg zagrożenia. Powyżej 2000 ppm może spowodować śmierć przez uduszenie w ciągu pół godziny.",,
Merkel zadzwoniła do Putina. Rozmawiali o kryzysie na Morzu Azowskim,Prezydent Rosji Władimir Putin w rozmowie telefonicznej z kanclerz Niemiec Angelą Merkel wyraził „poważne zaniepokojenie” decyzją o wprowadzeniu na Ukrainie stanu wojennego po incydencie w Cieśninie Kerczeńskiej – poinformował Kreml.,"Jak głosi komunikat wydany przez Kreml w nocy z poniedziałku na wtorek, Putin powiedział Merkel, że władze Rosji obarczają Ukrainę odpowiedzialnością za „stworzenie jeszcze jednej sytuacji konfliktowej”.Putin zarzucił stronie ukraińskiej „prowokacyjne działania” i naruszenie wód terytorialnych Rosji. Wyraził nadzieję, że Niemcy „wywrą wpływ na władze Ukrainy w celu powstrzymania ich od dalszych nieprzemyślanych kroków” – podano w komunikacie. Kreml dodał, że rozmowa nastąpiła z inicjatywy strony niemieckiej.Jak poinformował rzecznik rządu Niemiec Steffen Seibert w komunikacie opublikowanym na stronie urzędu kanclerskiego, głównym tematem rozmowy obojga przywódców był incydent w Cieśninie Kerczeńskiej. Kanclerz mówiła o konieczności deeskalacji napięć i prowadzenia dialogu – przekazał rzecznik. Merkel i Putin wspólnie rozważyli też możliwość przeanalizowania tego zajścia przy udziale rosyjskich i ukraińskich ekspertów ze straży granicznej. Uzgodnili, że w tej sprawie pozostaną „w ścisłym kontakcie”.Rosyjskie siły specjalne w niedzielę ostrzelały i zajęły w Cieśninie Kerczeńskiej trzy ukraińskie okręty wojskowe. Zatrzymały także 24-osobową załogę tych jednostek. Rosja oskarżyła Ukrainę o przekroczenie jej granicy. Strona ukraińska twierdzi, że do incydentu doszło na wodach neutralnych. Państwa zachodnie wezwały obie strony do deeskalacji napięć.",,
W Rosji żałoba i demonstracje: „Rosja bez Putina”,"W Rosji trwa żałoba po pożarze, który zniszczył centrum handlowe w Kemerowie. W pożodze zginęło 64 osoby, w tym 41 dzieci. We wtorek w ponad 20 miastach przeszły demonstracje. Ich uczestnicy  domagali się ukarania winnych i dymisji władz. W Moskwie krzyczeli m.in. „Rosja bez Putina”. Na środę zaplanowano kolejne protesty.","We wtorek tysiące mieszkańców Moskwy wyszło na ulice. Demonstrujący domagali się ukarania winnych i dymisji władz. Wznosili okrzyki: „Rosja bez Putina”, „Dość korupcji” i „Koniec władzy czekistów”. Podobne demonstracje odbywały się w ponad 20 miastach Rosji. Również w środę Rosjanie zamierzają kontynuować swój sprzeciw wobec tragedii w Kemerowie. Demonstracje zapowiedziano w Czelabińsku, Omsku, Kurganie i innych miastach. Śledztwo w sprawie przyczyn tragedii wskazuje na winę osób odpowiedzialnych za ochronę przeciwpożarową. Według świadków, nie działały systemy alarmowe, ochrona nie potrafiła przeprowadzić ewakuacji, a w wielu pomieszczeniach nie można było otworzyć drzwi.",,
Centralny Port Komunikacyjny: w 2020 r. plan generalny i wykup gruntów,Spółka odpowiedzialna za budowę Centralnego Portu Komunikacyjnego chce w przyszłym roku stworzyć plan generalny nowego lotniska. w 2020 r. rozpocznie się także wykup gruntów pod budowę portu.,"Jak poinformował pełnomocnik do spraw budowy portu, Marcin Horała, termin otwarcia CPK nie powinien się zmienić. Według zapowiedzi, pierwszy samolot ma wystartować z Baranowa pod koniec 2027 r.  Szef spółki poinformował również, że trwają rozmowy, które mają wyłonić doradcę strategicznego. Zaznaczył, że taki doradca może być w przyszłości partnerem dla spółki budującej lotnisko.  Marcin Horała dodał, że w tej sprawie rozmawiano już z przedstawicielami lotniska w Singapurze, Tokio i Seulu. Przyznał jednocześnie, że jest też zainteresowanie ze strony lotnisk europejskich - w Amsterdamie i Paryżu.  W przyszłym roku w Sejmie pojawi się wniosek o zmianę ustawy, która między innymi reguluje harmonogram tworzenia portu. Jak powiedział rzecznik spółki Konrad Majszyk, zmiana ma umożliwić wcześniejszy termin wykupu gruntów.",,
"Muzyk-antysemita o Kaczyńskim, Trumpie i Orbánie: To neofaszyści","„Uwolnić media, uwolnić sądy! Konstytucja!” – mogła przeczytać na telebimie publiczność na koncercie Rogera Watersa w Gdańsku. Z kolei w Krakowie artysta upominał się o rozdział państwa i Kościoła. Co ciekawe, sojusznik opozycji w walce z reformą wymiaru sprawiedliwości jest ostatnio ostro krytykowany na świecie za antysemityzm.","Na nagraniu opublikowanym na Twitterze przez Komitet Obrony Demokracji widać telebim z hasłami „Uwolnić media, uwolnić sądy! Konstytucja!”. Po wyświetleniu komunikatu słychać zarówno owacje, jak i gwizdy. Mimo to sam KOD, jak i część mediów uznały wydarzenie za sukces opozycji. Roger Waters, niegdyś lider legendarnego zespołu Pink Floyd, nie stroni od głoszenia podczas koncertów swoich poglądów, choć wykorzystuje w tym celu również antenę „Russia Today”. To w tym medium namawiał muzyków, by bojkotowali Izrael. Podczas jednego z koncertów w Belgii nad sceną unosił się czarny balon w kształcie świni, z namalowaną gwiazdą Dawida i swastyką. To wtedy rabin Abraham Cooper związany z Centrum Wiesenthala określił Watersa mianem „jawnego wroga Żydów”.",,
Abp Hoser z nominacją papieża. Hierarcha wysłannikiem do Bośni i Hercegowiny,Arcybiskup Henryk Hoser został w piątek mianowany specjalnym wysłannikiem papieża Franciszka do Medjugorje w Bośni i Hercegowinie. Misja ma na celu dokładniejsze poznanie tamtejszej sytuacji duszpasterskiej.,"– Mianowanie do tej misji świadczy o zaufaniu papieża – powiedział ksiądz Paweł Rytel-Andrianik, rzecznik prasowy Konferencji Episkopatu Polski. Odniósł się do piątkowej nominacji arcybiskupa Henryka Hosera na specjalnego wysłannika papieża Franciszka do Medjugorje w Bośni i Hercegowinie. Misja ma na celu dokładniejsze poznanie tamtejszej sytuacji duszpasterskiej, zwłaszcza potrzeb wiernych, którzy tam pielgrzymują. Rzecznik stwierdził, że hierarcha „cieszy się wielkim zaufaniem” papieża Franciszka. – Wybrał go na swego specjalnego wysłannika do tak ważnej misji, która ma znaczenie międzynarodowe – powiedział Rytel-Andrianik. Przewiduje się, że ks. abp Hoser, kontynuując posługę biskupa warszawsko-praskiego, zakończy zleconą misję latem bieżącego roku.",,
"Ambasador Ukrainy: Oczekujemy większej presji UE, NATO, ONZ i USA na Rosję","– Oczekujemy większej presji UE, NATO, ONZ i USA na Rosję – powiedział ambasador Ukrainy w Polsce Andrij Deszczyca. Podkreślił, że po incydencie na Morzu Azowskim Rosję powinny spotkać nowe sankcje. Deszczyca ocenił, że stanowisko Polski w tej sprawie jest stanowcze i popierające Ukrainę.","– Oczekujemy jeszcze większej presji ze strony UE, NATO, Stanów Zjednoczonych i ONZ w sprawie uwolnienia naszych okrętów i marynarzy. Oczekujemy, że za złamanie prawa międzynarodowego, za próbę przywłaszczenia sobie prawa, by rządzić na Morzu Czarnym Rosja powinna ponieść większe konsekwencje. Powinny być nowe sankcje wobec Rosji ze strony Unii i Stanów Zjednoczonych. Na takie wsparcie liczymy – powiedział ambasador Ukrainy w Polsce Andrij Deszczyca, który był gościem Polsat News.Deszczyca podkreślił jednocześnie, że stanowisko Polski w sprawie incydentu z udziałem marynarki Rosji i Ukrainy, jest „dość klarowne, dość stanowcze, popierające Ukrainę”. – Tutaj mamy solidarność i porozumienie z władzami Polski – zapewnił ambasador.Ambasador Deszczyca porównując ten incydent z konfliktem na wschodzie Ukrainy ocenił, że tym razem jest to brutalna, otwarta i bezpośrednia agresja i atak Rosji na ukraińskie okręty wojenne, podczas gdy w Donbasie czy na Krymie używała „zielonych człowieczków do wojny z oddziałami ukraińskimi i do okupacji terytoriów ukraińskich”. – To naruszenie prawa morskiego i różnych konwencji międzynarodowych, dlatego trzeba przypomnieć Rosji, że ona złamała prawo wiele lat temu (anektując Krym) – powiedział ambasador Ukrainy w Polsce. – Temat wczorajszego incydentu musi być omawiany i musi być w agendzie instytucji międzynarodowych, bo świat przyzwyczaja się, że Krym jest rosyjski, a to jest oczywiście nieprawdą – podkreślił.Według Deszczycy są państwa na arenie międzynarodowej gotowe przeciwstawić się temu, co robi Rosja i są gotowe bronić prawa międzynarodowego. – Jesteśmy wdzięczni, że Polska jako jedno z pierwszych państw zajęła odpowiednie stanowisko – powiedział. Podziękował też innym państwom, które wsparły Ukrainę w radzie bezpieczeństwa ONZ. Jak poinformował, trwają w tej sprawie rozmowy Ukrainy i NATO. Ambasador ocenił też, że stanowisko świata zachodniego w sprawie incydentu jest dość klarowne. W tym kontekście wymienił rozmowy strony ukraińskiej z przewodniczym Rady Europejskiej Donaldem Tuskiem. W jego ocenie wynika z nich, że Unia Europejska potępia Rosję i stoi po stronie Ukrainy. Mówiąc o państwach europejskich współpracujących z Rosją Deszczyca ostrzegł, że to może doprowadzić do tego, że to oni staną się stroną ataku agresji rosyjskiej. – To ma być lekcja z historii. Nie możemy grać wspólnie z agresorem. (...) My jesteśmy w stanie wojny z Rosją i dlatego musimy mobilizować świat, żeby zatrzymać agresora – podkreślił ambasador.",,
W walkach o Debalcewe zginał Isa Munajew. Dowodził obroną Groznego,"Podczas walk w pobliżu miasta Debalcewe w Donbasie zginął Isa Munajew, były komendant Groznego i dowódca batalionu im. Dżochara Dudajewa. Od wybuchu konfliktu na wschodzie Ukrainy Munajew  walczył po stronie Ukraińców.","O jego śmierci poinformował komendant batalionu Donbas Semen Semenczenko – informuje na stronie internetowej telewizja Biełsat.W październiku zeszłego roku dziennikarz tej stacji rozmawiał z Munajewem w jego obozie na wschodzie Ukrainy. – Jestem oficerem regularnej armii Czeczeńskiej Republiki, absolwentem akademii MSW ZSRR. Nie byliśmy terrorystami, przyszli do nas i my broniliśmy swoją ziemię – mówił wówczas. – Ukraina to taka czeczeńska kalka jeden do jednego. Jestem tu już ponad dwa miesiące i obserwuję: tu realizuje się dokładnie taki sam scenariusz, jaki był u nas – mówił wówczas.Na Ukrainę przyjechał około sierpnia i wraz z innymi Czeczeńcami stworzył batalion walczący z prorosyjskimi separatystami. Munajew walczył w czasie obu wojen czeczeńskich. W czasie drugiej wojny został przywódcą obrony Groznego. Został jednym z najmłodszych generałów, służącym u prezydentów Asłana Maschadowa i Dżochara Dudajewa.PRZECZYTAJ WYWIAD Z MUNAJEWEM DLA BIEŁSATU",,
„SLD chce sejmowej debaty o Ukrainie”,"– Lepiej byłoby, aby polscy politycy lobbowali na rzecz Ukrainy w Brukseli i Londynie, a nie w Kijowie – powiedział w programie „Dziś wieczorem”, w TVP Info, Leszek Miller. Szef SLD zapowiedział też, że jego partia złoży wniosek o zorganizowanie sejmowej debaty ws. wydarzeń na Ukrainie.","Leszek Miller uważa, że przedstawiciele polskich władz nie powinni teraz zbyt mocno angażować się w wydarzenia na Ukrainie. – Minister spraw zagranicznych Radosław Sikorski nie może brać udziału w antyrządowych demonstracjach na kijowskich ulicach, on reprezentuje powagę państwa polskiego –  podkreślił.Według szefa SLD ciężko przewidzieć, jak potoczą się wydarzenia u naszych wschodnich sąsiadów – Sytuacja staje się coraz bardziej dramatyczna i powoli zdaje się wymykać spod kontroli – powiedział. – To się przeradza w walki uliczne. Jeśli zajmowane są gmachy publiczne, jeśli próbuje się zająć rezydencję prezydenta, to władzy nie zostawia się w takiej sytuacji zbyt dużej swobody – dodał.Leszek Miller widzi kilka scenariuszy dla Ukrainy. –  Albo prezydent Janukowycz zdecyduje się podpisać umowę z Unią na warunkach jakie są. Albo Unia zacznie być bardziej szczodra i będzie chciała bardziej pomóc Ukrainie, ale wtedy narazi się swojemu wielkiemu sąsiadowi. Albo też władza zastosuje rozwiązanie siłowe, wprowadzi stan wyjątkowy, co spowoduje kolejne perturbacje – wyliczał–  Ponieważ jednak jedna i druga strona mówią, że zależy im na integracji europejskiej, może czas, aby zaczęli rozmawiać.  W Polsce był Okrągły Stół, gdzie przeciwnicy umieli się porozumieć – przypomniał.Szef SLD poinformował również w TVP Info, że jego partia złoży w poniedziałek wniosek o debatę w Sejmie ws. Ukrainy, gdzie padnie m.in. pytanie: jaki jest wkład Polski w negocjacje UE-Ukraina. –  Byłoby też dobrze, gdyby prezydent zwołał posiedzenie Rady Bezpieczeństwa Narodowego – zakończył.",,
U wybrzeży Libii znowu toną imigranci. Tym razem 20 osób,"Co najmniej 20 imigrantów utonęło w niedzielę w Morzu Śródziemnym, przy libijskim wybrzeżu próbując dostać się do Europy – podała agencja Reutera, powołując się na relacje swojego fotoreportera.","Fotograf Darin Zammit Lupi jest na pokładzie ratunkowego statku Phoenix, który dotarł do łodzi próbującej przerzucać imigrantów do Europy.       To kolejna tragedia na libijskim wybrzeżu. Trzy dni temu na wysokości Trypolisu, zatonął statek z 97 osobami. Wówczas udało się uratować 23 osoby, pochodzące z kilku krajów afrykańskich.  Obecnie najwięcej migrantów chcących dostać się drogą morską do Europy wyrusza właśnie z Libii. W ciągu ostatnich trzech lat co roku do najbliżej położonych Włoch przeprawiało się stamtąd ok. 150 tys. osób.   Przemytnicy ludzi najczęściej wyprawiają migrantów w podróż w niewielkich pneumatycznych łodziach, które po dotarciu na wody międzynarodowe są przechwytywane przez statki uczestniczące w akcjach ratunkowych i inne jednostki. Niektóre są przechwytywane przez libijską straż przybrzeżną i zawracane do brzegu.",,
Prezydent Duda: Wejście do NATO oznaczało potwierdzenie suwerenności Polski,"– Wejście do NATO było potwierdzeniem suwerenności i niepodległości Polski, oznaczało wyjście z rosyjskiej strefy wpływów i wejście do kręgów zachodnich – powiedział w Szczecinie prezydent Andrzej Duda. Szef MON Mariusz Błaszczak stwierdził, że Polska należy obecnie należy do państw, które kształtują Sojusz.","Prezydent i minister obrony uczestniczyli w poniedziałek w obchodach 20-lecia przystąpienia Polski, Czech i Węgier do sojuszu, które odbyły się w Kwaterze Głównej Wielonarodowego Korpusu Północno-Wschodniego w Szczecinie.Prezydent, przypominając, że prawie 20 lat temu – 12 marca 1999 r. – w amerykańskim stanie Missouri podpisano traktat o przystąpieniu Polski do NATO, stwierdził, że „pokolenia Polaków od końca II wojny światowej czekały na ten moment”. – To za ten moment, można powiedzieć dzisiaj, wielu oddało także i życie – powiedział Duda.– Wejście do Sojuszu Północnoatlantyckiego oznaczało ostateczne potwierdzenie suwerenności i niepodległości Polski, potwierdzało wyjście z rosyjskiej strefy wpływów i wejście do kręgów geopolitycznych zachodnich – dodał prezydent. Jak podkreślił, przystąpienie Polski do NATO oznaczało dla nas „związanie się węzłem transatlantyckim”.Prezydent podkreślił, że mające kwaterę w Szczecinie Dowództwo Wielonarodowego Korpusu Północno-Wschodniego „cały czas się rozwija”. – Niedawno uzyskało status i certyfikat podwyższonej gotowości i dzisiaj stanowi najważniejsze ze wszystkich dowództw NATO w tej części Europy, w tym regionie –  powiedział Duda.Dodał, że uzgodnili z ministrem obrony narodowej, że „do dowództwa Wielonarodowego Korpusu Północ-Wschód zostanie ze strony polskiej afiliowana szczecińska 12. Dywizja Zmechanizowana”. – Mam nadzieję, że nasi sojusznicy, z którymi współtworzymy to wielonarodowe dowództwo, a więc przede wszystkim Republika Federalna Niemiec oraz Dania, afiliują tutaj, przy Dowództwie Wielonarodowego Korpusu, także i swoje dywizje – powiedział prezydent.Jak podkreślił przystąpienie Polski do NATO oznaczało dla nas „związanie się węzłem transatlantyckim”. Błaszczak: Należymy do państw, które kształtują NATO – Wstępując do NATO 20 lat temu Polska dopiero zaczynała modernizację swoich sił zbrojnych, obecnie należy do państw, które kształtują Sojusz – powiedział w Szczecinie szef MON Mariusz Błaszczak.– Kiedy 20 lat temu przystępowaliśmy do Sojuszu Północnoatlantyckiego, wtedy byliśmy państwami, które rozpoczynały dopiero proces modernizacji swoich sił zbrojnych. Dziś możemy powiedzieć, że ten proces nabrał prędkości. Dziś możemy powiedzieć, że jesteśmy jednym z państw, które kształtują cały Sojusz Północnoatlantycki – mówił Błaszczak w dowództwie Wielonarodowego Korpusu Północ-Wschód w Szczecinie.Podkreślił, że jest to „najwyższa rangą instytucja Sojuszu Północnoatlantyckiego operująca na terenie Polski”. – Razem z Korpusem tworzymy historię NATO, tworzymy historię Polski – dodał podczas uroczystości z okazji rocznicy wstąpienia do NATO. Polska, Czechy i Węgry przystąpiły do Sojuszu 12 marca 1999 r.Błaszczak przypomniał, że w Polsce stacjonuje wielonarodowy batalion NATO, a polscy żołnierze współtworzą sojusznicze grupy bojowe na Łotwie i w Rumunii. „Musimy kontynuować dialog” Dowódca Wielonarodowego Korpusu Północno-Wschodniego gen. broni Sławomir Wojciechowski zaznaczył, że w Szczecinie „ponad 150 żołnierzy z Polski, Węgier i Czech” współpracuje z 22 innymi „państwami członkowskimi i partnerskimi w dowództwie”.– Ewolucja Korpusu jest blisko powiązana oraz widoczna w transformacji samego NATO. Wyzwania dla bezpieczeństwa wymagały zmiany w sposobie myślenia, podniesiono stopień gotowości, a siły lądowe znalazły się w centrum uwagi – dodał.– Musimy kontynuować dialog i przekonać Rosję, aby powróciła do postanowień traktatu (INF) – zaznaczył inspektor wojsk lądowych niemieckiej armii gen. broni Jorg Vollmer. Dodał, że kiedy Polska, Czechy i Węgry przystąpiły do NATO, „bardzo mocno wzmocniły Sojusz”. Kwatera jest najwyższym natowskim dowództwem na wschodzie Sojuszu. Monitoruje sytuację bezpieczeństwa w Polsce, Estonii, na Litwie, Łotwie, Słowacji i Węgrzech. Od czerwca 2017 r. funkcjonuje jako Dowództwo Sił Wysokiej Gotowości.Odpowiada za wszystkie jednostki oraz siły lądowe NATO znajdujące się na wschodniej flance: od Jednostek Integracji Sił NATO po wielonarodowe batalionowe grupy bojowe, rozmieszczone w Polsce, Estonii, na Litwie i Łotwie w ramach tzw. „wzmocnionej wysuniętej obecności”.Ponadto, jeśli zaszłaby taka konieczność, gotowa jest do natychmiastowego dowodzenia zarówno oddziałami stacjonującymi już teraz na wschodniej flance, jak i Siłami Odpowiedzi NATO (w tym tzw. „szpicą”), a zatem do przejęcia odpowiedzialności za prowadzenie wszystkich operacji lądowych sojuszu w rejonie Morza Bałtyckiego. 20 lat w NATO  Polska, Czechy i Węgry dołączyły do Paktu Północnoatlantyckiego w 1999 r. jako pierwsze kraje z byłego bloku wschodniego. Kwatera Główna Wielonarodowego Korpusu Północno-Wschodniego w Szczecinie powstała w roku przystąpienia Polski do NATO. Początkowo funkcjonowała w oparciu o uczestnictwo trzech państw ramowych - Polski, Danii i Niemiec. Pierwszymi krajami, które dołączyły do szczecińskiego Dowództwa w 2004 r. były Estonia, Łotwa i Litwa. Od tego czasu liczba państw współtworzących jednostkę systematycznie rosła: obecnie jest ich 25. Dzisiejszy status Dowództwa, jego ukompletowanie i wzmocniona rola w rejonie Morza Bałtyckiego to efekt postanowień ze szczytów NATO w Newport (2014 r.) i w Warszawie (2016 r.).",,
"„Są analogie: 4 podejścia, obwinianie pilotów”. „Nie mogę tego słuchać!”","– Ja nie mogę tego słuchać! Jest mi osobiście przykro, że po raz kolejny do rozgrywek antyrosyjskich wyciąga się ofiary katastrofy smoleńskiej – mówiła Barbara Nowacka, córka Izabeli Jarugi-Nowackiej, która zginęła wraz z 95 innymi osobami na pokładzie prezydenckiego Tu-154M w kwietniu 2010 r. – Nie widzi pani analogii, jeśli chodzi o propagandę: o czterech podejściach, o obwinianie pilotów  – zareagował Mariusz Błaszczak z PiS.","Zdaniem wielu prawicowych dziennikarzy i polityków istnieje wiele analogii pomiędzy zestrzeleniem malezyjskiego boeinga 777 a katastrofą prezydenckiego Tu-154M z 10 kwietnia 2010 r. Publicyści podkreślają m.in. brak dostępu do ciał ofiar i rolę rosyjskiej propagandy, która obwiniała polskich pilotów.   Nowacka: czasem trzeba się opanować   – Nie można za każdym razem, kiedy coś się dzieje, kiedy Rosja coś znowu zrobi, „wyciągać ofiar smoleńskich”, czasami trzeba się opanować – mówi Barbara Nowacka z Twojego Ruchu. Poseł PiS jednak nie dawał za wygraną. – Zauważcie, jaką postawę przyjmują władze Ukrainy: domagają się komisji międzynarodowej – mówił Mariusz Błaszczak w programie „Woronicza 17”. – A pamiętacie państwo co mówił Donald Tusk? Że trzeba zaufać Rosjanom i czekać. A co się dzieje z wrakiem samolotu, który spadł 10 kwietnia 2010 r.? – pytał retorycznie. Z posłem PiS nie zgadzali się jednak inni politycy.   „Nie jesteśmy w spisku smoleńskim”  – Dla mnie niesamowite jest to, że cokolwiek by się nie wydarzyło w Europie, na Ukrainie, na świecie – to winien jest Tusk i koalicja. Wpadacie w olbrzymią paranoję. Wracanie do tragedii smoleńskiej, sączenie tego jadu, prowadzi do głębokich podziałów społecznych – zareagował Adam Struzik z PSL.  – Jak można porównać lot do Smoleńska, który nie powinien się odbyć, do lotu pasażerskiego samolotu na wysokości 10 tys. m w korytarzu cywilnym – pytał z kolei retorycznie Andrzej Halicki z PO . – Pan poseł Błaszczak próbuje nam wmówić, że jesteśmy w spisku smoleńskim. Nie, nie jesteśmy! Wywoływanie wojny polsko-polskiej w prawicowych mediach, które próbują dołożyć do tego co się działo na Ukrainie – Smoleńsk, jest haniebne – uważa Krzysztof Gawkowski z SLD. W programie „Woronicza 17” miał wziąć udział Janusz Korwin-Mikke z Kongresu Nowej Prawicy. Najpierw na swoim facebookowym profilu potwierdził swój udział, ale potem napisał lakonicznie „nie ma mnie – ostracyzm ze strony tych para-polityków”.",,
Błaszczak: W piątek podpisanie umowy na zakup F-35,Umowa zakupu od USA wielozadaniowych samolotów bojowych F-35 zostanie podpisana w piątek w Dęblinie – poinformował w poniedziałek minister obrony Mariusz Błaszczak.,"„Mówiłem, że będą. Już w ten piątek, w Dęblinie o godz. 15:00 podpiszę wartą 4,6 mld USD umowę na zakup 32 najnowocześniejszych myśliwców piątej generacji F-35” – napisał Błaszczak na Twitterze. Sfinalizowanie umowy na F-35 do końca stycznia MON zadeklarowało pod koniec ubiegłego roku. W maju 2019 Polska wystosowała zapytanie ofertowe w sprawie 32 samolotów.  Według deklaracji złożonych w ubiegłym roku przez producenta F-35 – koncernu Lockheed Martin – pierwsze samoloty dla Polski mogłyby zostać dostarczone w 2024 r., pozostając początkowo w USA, gdzie służyłyby do szkolenia pilotów i personelu naziemnego. Dwa lata później F-35 miałyby wejść do służby w Polsce. Amerykański koncern zapowiadał obniżanie cen samolotów i kosztów jego eksploatacji; cena godziny lotu - obecnie ok. 44 tys. USD – ma zostać zredukowana do 25 tys. dolarów.  Plan modernizacji technicznej na lata 2021-35, oprócz zakupu samolotu bojowego piątej generacji (program Harpia), zakłada uzupełnienie go bezzałogowymi systemami wypełniającymi zadania rozpoznawcze i bojowe.",,
Prezes TK: Mój udział w posiedzeniu komisji jest niemożliwy,"Zgodnie z Konstytucją Trybunał Konstytucyjny jest niezależny od innych władz; ustawodawca precyzyjnie określił, kiedy prezes TK informuje Senat o działalności TK. W poszanowaniu tych zasad mój udział w posiedzeniu komisji nie będzie możliwy – napisała prezes TK Julia Przyłębska w odpowiedzi do senatora Aleksandra Pocieja, do której dotarła PAP.","Przewodniczący senackiej Komisji Praw Człowieka, Praworządności i Petycji Alekander Pociej (KO) zaprosił Julię Przyłębską i sędziego TK Jarosława Wyrembaka na posiedzenie komisji w związku z pojawiającymi się w mediach doniesieniami „o kłopotach i sporach w Trybunale Konstytucyjnym”. Przewodniczący zainicjował w tej sprawie punkt posiedzenia. Sędziowie jednak nie przybyli.  Z informacji przekazanych przez Pocieja wynika, że prezes Przyłębska w uzasadnieniu swojej nieobecności podkreśliła, że jest zobowiązana do przekazywania Senatowi corocznej informacji o istotnych problemach wynikających z działalności orzecznictwa TK.  Do odpowiedzi prezes Trybunału na pismo Pocieja z 22 listopada PAP dotarła we wtorek. Podkreślono w niej, że zgodnie z Konstytucją Trybunał Konstytucyjny jako organ władzy sądowniczej jest niezależny od innych władz.   „Z tego względu ustawodawca precyzyjnie określił, kiedy Prezes Trybunału informuje Senat Rzeczypospolitej Polskiej o działalności Trybunału, to jest przedstawia informację o istotnych problemach wynikających z działalności i orzecznictwa Trybunału (art. 13 ust. 1 i 2 ustawy z 30 listopada 2016 r. o organizacji i trybie postępowania przed Trybunałem Konstytucyjnym), zatwierdzoną uchwałą Zgromadzenia Ogólnego Sędziów Trybunału Konstytucyjnego” – wskazano. „W poszanowaniu wyżej wymienionych zasad uprzejmie informuję, że mój udział w posiedzeniu Komisji Praw Człowieka, Praworządności i Petycji - nie będzie możliwy” – czytamy w piśmie do senatora Pocieja.  Sędzia Wyrembak również odmówił udziału w posiedzeniu komisji senackiej. Jak przekazał Pociej, sędzia w odpowiedzi odmownej stwierdził, że nie chciałby skupiać uwagi na swojej osobie, tylko na sprawie.   Przewodniczący komisji senackiej poinformował także, że Wyrembak przesłał korespondencję wewnętrzną pomiędzy nim i innymi sędziami a prezes TK.   „Odpowiadając na zaproszenie na koniec uprzejmie informuję pana senatora i komisję, że wydarzenia, które miały miejsce w części tajnej zgromadzenia ogólnego sędziów TK 26 listopada br. w sposób ostateczny i definitywny przesądziły o tym, że TK utracił aktualnie zdolność do wypełniania swoich konstytucyjnych funkcji” – brzmi fragment pisma sędziego TK skierowanego do komisji, który zacytował Pociej.   Jak podawały media, w ostatnich miesiącach sędzia Jarosław Wyrembak kilkukrotnie kierował pisma do prezes TK i innych sędziów Trybunału, w których domaga się m.in. zwołania zgromadzenia ogólnego sędziów TK w celu dyskusji nad sposobem kierowania Trybunałem przez Przyłębską.  W ostatnim piśmie – z 11 listopada – sędzia Wyrembak zarzucił prezes TK m.in. niejasne zasady wyznaczania składów orzekających, zakazywanie zgłaszania zdań odrębnych do niektórych wyroków i blokowanie rozpatrzenia konstytucyjności przepisów antyaborcyjnych.",,
Indie wprowadzają karę śmierci dla gwałcicieli dzieci,"Indyjski rząd uchwalił w sobotę karę śmierci dla gwałcicieli dzieci poniżej 12 roku życia. Następuje to po protestach i wzburzeniu, jakie zapanowało w kraju po gwałcie na 8-letniej dziewczynce i jej zamordowaniu. Zaostrzono też minimalne kary za gwałt.","Po powrocie ze szczytu Wspólnoty Narodów (byłych dominiów i części brytyjskiego imperium kolonialnego) premier Indii Narendra Modi w sobotę zwołał posiedzenie rządu, by zatwierdzić poprawkę w przepisach o przemocy seksualnej. Rząd dla gwałcicieli dzieci w wieku poniżej 12 lat wprowadził karę śmierci.Rozporządzenie zostanie przedłożone do aprobaty prezydentowi. Jak powiedział agencji AFP rozmówca ze sfer rządowych, złożenie podpisu przez prezydenta Rama Natha Kovindę wydaje się tylko formalnością. Część opinii publicznej uważa, że media w Delhi cenzurują informacje płynące ze stanów Dżammu i Kaszmir i nie chcą poruszać spraw związanych z muzułmanami z obawy, że zostaną oskarżone przez władze o poglądy antypaństwowe. Kaszmir od kilkudziesięciu lat jest podzielony między Indie i Pakistan, a miejscowa ludność muzułmańska żąda niepodległości.",,
Oferowali 30 proc. zysku. W piramidzie finansowej 150 osób straciło 60 mln zł,"Prokuratura Okręgowa w Suwałkach postawiła zarzut oszustwa i prania brudnych pieniędzy 30-latce z Ełku (warmińsko-mazurskie), która założyła piramidę finansową i oszukała 150 osób na kwotę ok. 60 mln zł. Zarzut prania brudnych pieniędzy usłyszał też jej wspólnik.","Jak poinformował rzecznik prokuratury Ryszard Tomkiewicz, 30-letnia Justyna W. stworzyła piramidę finansową, w której - według wstępnych szacunków - oszukała 150 osób. Kwota wyłudzonych pieniędzy to ok. 60 mln zł.  Justynie W. został przedstawiony zarzut oszustwa oraz prania brudnych pieniędzy. Z kolei jej wspólnikowi, 29-letniemu Karolowi B., prokurator postawił zarzut prania brudnych pieniędzy. Obojgu grozi do 10 lat więzienia. W połowie marca Sąd Rejonowy w Ełku aresztował podejrzanych na 3 miesiące.  Jak informuje prokuratura, piramida finansowa działała od 2015 do 2019 roku na terenie Ełku i Suwałk. Justyna W. założyła firmę Pośrednictwo Finansowe Expert, która miała zajmować się obrotem nieruchomościami i inwestycjami na giełdzie papierów wartościowych. Klientom firmy  Justyna W. oferowała 30 proc. zysku z zainwestowanej sumy w ciągu pół roku.  Tomkiewicz wyjaśnił, że ludzie powierzali 30-latce swoje oszczędności albo zapożyczali się w bankach czy u znajomych. Wpłacali kobiecie od 100 tys. do miliona zł. – Po pół roku dostawali swoje zarobione pieniądze i byli zachęcani do ponownej inwestycji na większe kwoty. Niestety swoich pieniędzy już nie odzyskiwali – powiedział prokurator.Klienci zostawali z niespłaconymi kredytami. Spłatą rat pożyczek miała zajmować się Justyna W., ale tego nie robiła.",,
Dobre wieści dla polskich studentów. Nauka na Wyspach nie podrożeje,"Brytyjski rząd ogłosił, że w pierwszym roku po brexicie opłaty za naukę dla unijnych studentów w Anglii pozostaną bez zmian. Zgodnie z obowiązującymi regulacjami spoza Wspólnoty uiszczają wyższe czesne.","Dotychczas nie było jasne, czy po wyjściu Wielkiej Brytanii ze Wspólnoty Polacy, Rumuni czy Niemcy studiujący na Wyspach nie zobaczą takich samych rachunków, jak Lokalni studenci. Teraz rząd ogłasza swoje plany, ale dale gwarancje tylko jednemu rocznikowi. Rząd zapewnił także, że nie zmieni się maksymalna opłata za czesne, które uniwersytet może pobierać od studentów – wynosi ona 9250 funtów za rok nauki. W Wielkiej Brytanii uczy się ok. 135 tys. studentów. Najczęściej wybierają uniwersytet w Aberdeen, London School of Economics i stołeczny Imperial College.",,
Wtorkowy przegląd prasy w TVP Info,"Wyniki badań dotyczących sposobu spędzania świąt; deep fake i podszywanie się pod inne osoby; wywiad z miejskim aktywistą Janem Śpiewakiem, liczącym na ułaskawienie przez prezydenta; przyszłoroczne ceny prądu i uratowane 4 proc. PKB; Polacy na boiskach 1/8 piłkarskiej Ligi Mistrzów – to tylko niektóre z informacji, które we wtorek z samego rana red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
"Radni za uchwałą ws. zaciągnięcia 1,5 mld zł kredytu w EBI","Warszawscy radni poparli w czwartek zaciągnięcie kredytu na 1,5 mld zł w Europejskim Banku Inwestycyjnym. Ma on sfinansować budowę II linii metra. Wcześniej Rada Warszawy dokonała zmian w projekcie budżetu na 2019 r. i w Wieloletniej Prognozie Finansowej.","Podpisanie umowy kredytowej z EBI jest planowane do końca 2019 r. Kredyt zostanie uruchomiony w 2020 r., a jego spłata ma nastąpić w latach 2025–2050. Możliwość spłaty musi być najpierw pozytywnie zaopiniowana przez Regionalną Izbę Obrachunkową.Uzasadniając konieczność zaciągnięcia kredytu, władze miasta podkreśliły, że osiągnięcie celów zawartych w Strategii #Warszawa2030 jest „ściśle powiązane” z realizacją programu inwestycyjnego zapisanego w Wieloletniej Prognozie Finansowej na lata 2019–2045. Jak dodano, program inwestycyjny ma być sfinansowany pieniędzmi własnymi, unijnymi oraz tzw. środkami zwrotnymi.Do końca kadencji, czyli do 2023 r., na wydatki inwestycyjne ma być przeznaczone 15 mld zł, z czego nieco ponad 4,8 mld zł ma pochodzić z kredytów i obligacji.",,
„KRS to kręgosłup całego wymiaru sprawiedliwości. Bez tego go nie zreformujemy”,"– Może być wielomiesięczny pat – powiedziała w „Kwadransie politycznym” Beata Kempa, szefowa  Kancelarii Prezesa Rady Ministrów, komentując propozycję prezydenta, aby wybór sędziów do Krajowej Rady Sądownictwa był wielopartyjny. – Reformy wymiaru sprawiedliwości nie będą mogły być skutecznie przeprowadzone – dodała.","Na piątek zaplanowano czwarte już spotkanie prezydenta Andrzeja Dudy i prezesa PiS Jarosława Karczyńskiego dotyczące reformy sądownictwa. Po ostatnim, które odbyło się 6 października, informowano, że klub PiS zgłosi poprawki do prezydenckich projektów ustaw o Krajowej Radzie Sądownictwa i Sądzie Najwyższym. Prezydent wskazał między innymi sposób wyboru członków KRS przez Sejm zwykłą większością. Czy dojdzie do wielomiesięcznego pata?Beata Kempa, szefowa  Kancelarii Prezesa Rady Ministrów, zapytana, co dalej, jeśli stanie na propozycji prezydenta, aby wybór sędziów do KRS był wielopartyjny, stwierdziła, że może to doprowadzić do wielomiesięcznego pata. –  To będzie powodowało, że reformy wymiaru sprawiedliwości nie będą mogły być skutecznie przeprowadzone. Dlatego że kwestia KRS jest kwestią fundamentalną. To kręgosłup całego wymiaru sprawiedliwości. Bez tego nie zreformujemy wymiaru sprawiedliwości – przekonywała i wskazała na nastawienie innych partii, które określiła – „nie, bo nie”. O służbie zdrowia w spokojnym miejscuKempa krytycznie oceniła protest lekarzy rezydentów prowadzony w szpitalu dziecięcym.  –  To smutne i przykre – powiedziała i zachęcała, aby forum dyskusji na temat sytuacji w służbie zdrowia przenieść w inne miejsce. – Takie, gdzie spokojnie można podejmować decyzje i zostawić chore dzieci, w sytuacji bardzo przykrej, w spokoju – dodała. Szanse na to są nikłe, bo wiceprzewodniczący Porozumienia Rezydentów OZZL Krzysztof Hałabuz oświadczył, że lekarze nie wezmą w piątek udziału w pracach zespołu ds. systemowych rozwiązań w służbie zdrowia.",,
Rex Tillerson sekretarzem stanu USA. Kandydatura podzieliła polityków,"Zdominowany przez Republikanów Senat zatwierdził w środę desygnowanego przez nowego prezydenta Donalda Trumpa byłego szefa koncernu ExxonMobil, Rexa Tillersona, na nowego sekretarza stanu USA. Zdobył 56 głosów za, 43 senatorów głosowało przeciw.","Tillerson, przez ostatnią dekadę szef koncernu naftowego ExxonMobil, ma opinię człowieka, który utrzymuje bardzo dobre kontakty z prezydentem Rosji Władimirem Putinem i jego najbliższym otoczeniem, co wywołało kontrowersje wśród wielu amerykańskich polityków.Z powodu oporu Demokratów w Senacie większość członków gabinetu Trumpa nie objęła jeszcze funkcji. Poza Tillersonem do tej pory zatwierdzeni przez izbę wyższą zostali na wysokie stanowiska: James Mattis na ministra obrony, John Kelly na ministra bezpieczeństwa narodowego, Mike Pompeo na szefa CIA, Nikki Haley na ambasador przy ONZ i Elaine Chao na minister transportu.W swoich wypowiedziach na początku stycznia podczas przesłuchania w senackiej komisji spraw zagranicznych Tillerson odbiegł od retoryki Trumpa, który wielokrotnie podkreślał korzyści ze współpracy z Rosją i pozytywnie wypowiadał się o Putinie. Kandydat chciał w ten sposób uspokoić senatorów sceptycznie nastawionych do gwałtownego zbliżenia USA i Rosji.Ostrożny wobec PutinaW kontekście Syrii senator Marco Rubio, jego największy republikański krytyk, pytał Tillersona, czy uznałby Putina za zbrodniarza wojennego. – Nie użyłbym tego określenia – odparł kandydat. – To bardzo, bardzo poważne zarzuty i chciałbym mieć o wiele więcej informacji, zanim dojdę do jakichś wniosków – stwierdziłPrezydent Trump nie przejmuje się krytyką i wiąże z Tillersonem duże nadzieje, szczególnie w kwestiach związanych z bezpieczeństwem. – Nadszedł najwyższy czas, by spojrzeć świeżym okiem na sprawy zagraniczne – wyjaśnił. – Wszystkim nam żyje się lepiej, gdy działamy zgodnie, a nie przeciwko sobie. Rzadko dochodziło na świecie to takich konfliktów jak obecnie. Bardzo smutne – dodał.Nowego sekretarza stanu chwali również republikański senator z Tennessee oraz przewodniczący komisji spraw zagranicznych Bob Corker. Jego zdaniem Tillerson będzie „efektywnym przywódcą”.",,
Chirurg oskarżony o pedofilię. Mógł skrzywdzić ponad 200 nieletnich,Francuski chirurg został oskarżony o gwałt i wykorzystanie seksualne nieletnich – podał portal France Info. Lekarz popełniał przestępstwa przez 25 lat – od 1989 r. do 2014 r. Jego ofiarami mogło być ponad 200 nieletnich osób na terenie całego kraju. Sprawą zajęła się prokuratura w miejscowości La Rochelle na zachodzie Francji.,"Jak podał adwokat oskarżonego, 68-letni lekarz stanie przed sądem w sprawie czterech ofiar. Z prywatnych zapisków chirurga wynika, że jego ofiarami mogło być ponad 200 nieletnich osób z całego kraju. Prokuratura z La Rochelle nie potwierdziła tej informacji. Śledztwo ma wyjaśnić, czy wszystkie te osoby były ofiarami chirurga. Jak podają francuskie media, niektórzy pacjenci zostali skrzywdzeni podczas hospitalizacji.  Obecnie chirurg przebywa w areszcie w miejscowości Saintes. Prokuratura precyzuje, że oskarżenie dotyczy gwałtu na nieletnich dokonanego przez osobę cieszącą się autorytetem, agresji seksualnej oraz rozpowszechniania zdjęć niepełnoletnich o charakterze pornograficznym.",,
"Polska awansowała na 13. pozycję w rankingu miejsc, gdzie warto żyć i pracować","Polska awansowała o 10 miejsc na 13. pozycję w rankingu HSBC Expat Annual League Table. W pierwszej trójce krajów, gdzie najlepiej się żyje, zakłada rodziny i pracuje znalazły się: Szwajcaria, Singapur, Kanada.","Na kolejnych miejscach w pierwszej dziesiątce uplasowały się: Hiszpania, Nowa Zelandia, Australia, Turcja, Niemcy, Zjednoczone Emiraty Arabskie, Wietnam.Polska awansowała o 10 pozycji od ubiegłego roku, zajmując 13. miejsce wśród destynacji ekspatów, czyli specjalistów, którzy opuścili ojczyznę, by podjąć pracę za granicą. Nasz kraj był wskazywany jako dobre miejsce do życia ze względu na: „możliwość realizacji aspiracji w zakresie rozwoju kariery, doskonalenia umiejętności prywatnych i zawodowych”, a także osiągnięcia równowagi między życiem zawodowym i prywatnym, tzw. work/life balance.82 proc. badanych, którzy przeprowadzili się do Szwajcarii deklaruje, że od czasu przeprowadzki poprawiła się ich jakość życia; 72 proc. uważa, że otoczenie jest czystsze i atrakcyjniejsze niż w ich ojczyźnie, a 42 proc. czuje się fizycznie zdrowiej.",,
"Premier: Wybory określą drogę, którą pójdzie naród","– Najbliższe majowe wybory do europarlamentu i jesienne wybory do parlamentu krajowego określą, którą drogą pójdzie naród – podkreślił premier Mateusz Morawiecki w niedzielę w Szczecinie podczas konwencji regionalnej PiS.","– W życiu wszystkich narodów, państw, są takie momenty szczególne, takie momenty, które później często ex-post zadecydowały o tym, którą drogą naród poszedł. I takim szczególnym momentem są te najbliższe wybory do europarlamentu i wybory do parlamentu krajowego – powiedział Morawiecki.              Szef rządu zwrócił uwagę, że wybory do PE, które odbędą się 26 maja, określą czy „Polska będzie prowadziła taką politykę w ramach Unii Europejskiej, żeby coraz bardziej wszystkim Polakom opłacało się być w tej UE, czy będzie to inna droga – podwójnych standardów, podwójnej prędkości”. – My chcemy drogi sprawiedliwej dla wszystkich – dodał.              Według premiera stoimy obecnie na rozdrożu i musimy dokonać wyboru. – Te wybory to nie tylko wybór tych, czy innych ludzi, tej czy innej partii. Te wybory, to wybór drogi. Stoimy na rozdrożu i wybieramy drogę kontynuacji zmian w kierunku Polski solidarnej, Polski skutecznie zabiegającej o interesy w ramach UE. Wybieramy tę drogę, która jest najlepszą drogą dla wszystkich obywateli. I wszystkich obywateli chcemy zaprosić na tę dobrą, szczęśliwą drogę. Chodźcie z nami – zaapelował szef rządu.",,
Mało znany polityk kandydatem na premiera Rosji. Eksperci: Putin chce się utrzymać przy władzy,"Prezydent Rosji Władimir Putin wniósł do Dumy Państwowej kandydaturę szefa Federalnej Służby Podatkowej (FNS) Michaiła Miszustina na premiera. Kilka godzin wcześniej dymisję złożył dotychczasowy premier, Dmitrij Miedwiediew. Część rosyjskich komentatorów uważa, że to element strategii, która ma zabezpieczyć Putina przed oddaniem władzy w 2024 r.","Jak poinformowały służby prasowe Kremla, Władimir Putin spotkał się z Michaiłem Miszustinem i w trakcie rozmowy zaproponował mu objęcie urzędu premiera. Po wyrażeniu przez szefa FNS zgody wniósł jego kandydaturę do rozpatrzenia przez Dumę. Kandydatura Miszustina wpłynęła do izby niższej rosyjskiego parlamentu kilka godzin po złożeniu dymisji przez dotychczasowego premiera Dmitrija Miedwiediewa. On z kolei zrezygnował ze stanowiska krótko po orędziu wygłoszonym przez Władimira Putina, w którym prezydent mówił o zmianie konstytucji.  Część rosyjskich komentatorów wiąże dymisję Dmitrija Miedwiediewa z zachowaniem w przyszłości władzy przez obecnego prezydenta. Władimir Putin zapowiedział, że powoła byłego premiera na swojego zastępcę w Radzie Bezpieczeństwa Rosji.  Według niezależnej „Nowej Gaziety”, rosyjscy ministrowie byli zaskoczeni ogłoszeniem dymisji rządu. Cytowany przez Echo Moskwy politolog Kiriłł Rogow jest przekonany, że Putin i Miedwiediew wcześniej uzgodnili dymisję Rady Ministrów i zaplanowali roszady na najwyższych szczeblach władzy.",,
„Der Spiegel”: Polityka zagraniczna Niemiec jest sparaliżowana,"Rząd w Berlinie unika angażowania się w konflikty istotne dla Europy – napisali dziennikarze tygodnika „Der Spiegel”, krytykując opieszałość Angeli Merkel. Jednocześnie zwrócili uwagę na ocieplenie w relacjach z Polską.","W ocenie tygodnika niemiecka polityka zagraniczna, unikająca angażowania się w konflikty na Bliskim Wschodzie, sprawia wrażenie sparaliżowanej. W analizie opublikowanej w najnowszym wydaniu „Spiegla” dziennikarze zarzucili Angeli Merkel, że  nie wyciągnęła  wniosków z tego, że gwarancje bezpieczeństwa USA dla Europy stają się coraz słabsze.              Zdaniem „Spiegla” kolejne problemy wymagające podjęcia działań to „epokowy zwrot spowodowany globalizacją i cyfryzacją, powrót nacjonalizmu i protekcjonizmu, klimat, kryzysy demokracji, UE i Zachodu”.              „Berlin reaguje z niemieckim flegmatyzmem na piekielne tempo zmian” – napisali autorzy artykułu.",,
„Nein” dla militarnych rozwiązań w sporze z Pjongjangiem. Merkel krytykuje Trumpa,"Kanclerz Niemiec Angela Merkel w wywiadzie dla telewizji Deutsche Welle ostro skrytykowała wystąpienie prezydenta USA Donalda Trumpa na forum Zgromadzenia Ogólnego ONZ. Zaznaczyła, że Niemcy odrzucają militarne rozwiązanie konfliktu z Koreą Północną.","Kanclerz odniosła się do słów Trumpa o tym, że w przypadku ataku ze strony KRLD Stany Zjednoczone będą zmuszone „całkowicie zniszczyć” ten kraj. Merkel powiedziała: „Jestem przeciwna takiej groźbie. Muszę powiedzieć w imieniu swoim i rządu: uważamy każde militarne rozwiązanie za absolutnie niewłaściwe, stawiamy natomiast na zabiegi dyplomatyczne”. Podkreśliła, że właściwą odpowiedzią na politykę władz w Pjongjangu są sankcje. – Wszystkie inne (działania) z związku z Koreą Północną uważam za błędne – przekonywała  szefowa niemieckiego rządu. – W tej kwestii (między mną) a amerykańskim prezydentem istnieje wyraźna różnica zdań – powiedziała. Zdaniem kanclerz Niemiec w rozmowy z Koreą Płn., podobnie jak w negocjacje z Iranem, powinny zaangażować się Rosja, Chiny i USA. Merkel zaznaczyła, że Niemcy od czasów NRD mają przedstawicielstwo dyplomatyczne w Pjongjangu, a Korea Północna ma swoją ambasadę w Berlinie. Niemcy mają też bliskie kontakty z Chinami, Japonią, Koreą Południową i USA. Przypomniała, że we wrześniu 2013 r. w jednym z berlińskich hoteli prowadzone były tajne negocjacje przedstawicieli USA i Korei Płn. Na pytanie, czy skontaktuje się osobiście z północnokoreańskim dyktatorem Kim Dzong Unem, Angela Merkel odpowiedziała: „To temat nie na dzisiaj. Nie będę podejmować żadnych nieuzgodnionych kroków”.",,
Trump nazwał Kima „rocket man”. Pjongjang odpowiada: wizyta naszych rakiet w USA nieunikniona,"Prezydent Donald Trump sprawił, iż wizyta naszych rakiet w całych USA jest nieunikniona, gdy nazwał Kim Dzong Una „rocket man”– oświadczył w sobotę na forum Zgromadzenia Ogólnego ONZ minister spraw zagranicznych Korei Północnej Ri Jong Ho.","Według Ri Korea Płn. jest już „tylko o kilka kroków” od stworzenia swoich sił nuklearnych. Minister mówił o „próżnych nadziejach” na to, że Pjongjang zmieni stanowisko pod presją „sankcji wrogich sił”. Uznał północnokoreańską broń nuklearną za czynnik odstraszania, służący położeniu kresu zagrożeniu nuklearnemu ze strony USA i zapobieżeniu amerykańskiej inwazji.Pjongjang ostrzega Przemawiając we wtorek na forum Zgromadzenia Ogólnego ONZ prezydent Trump ostrzegł przywódcę Korei Płn. Kim Dzong Una, że kontynuowanie przez niego programu nuklearnego jest „samobójczą misją”. Nazywając go „Rocket Man” - od tytułu piosenki Eltona Johna - zagroził, że Stany Zjednoczone w przypadku ataku KRLD będą zmuszone „całkowicie zniszczyć” ten kraj.Ri oświadczył w sobotę, że ostatecznym celem Pjongjangu jest ustanowienie „równowagi sił” z USA. Powiedział też, że to Trump wykonuje „samobójczą misję”. Ostrzegał, że Pjongjang jest gotów się bronić, gdyby pojawiły się jakiekolwiek oznaki amerykańskiego ataku. Kilka godzin wcześniej amerykańskie bombowce B-1B Lancer eskortowane przez myśliwce przeleciały w międzynarodowej przestrzeni powietrznej nad wodami na wschód od Korei Płn. Pentagon poinformował o tym, podkreślając, że była to demonstracja opcji militarnych dostępnych dla prezydenta Trumpa. Bombowce uczestniczące w tej operacji przyleciały z wyspy Guam, a myśliwce F-15C Eagle, które zapewniały im eskortę - z Okinawy.Rzeczniczka Białego Domu Dana White powiedziała, że maszyny amerykańskie zapuściły się najdalej w XXI wieku na północ od strefy zdemilitaryzowanej między obu państwami koreańskimi, na wschód od wybrzeży Korei Płn. Dodała, że „podkreśla to powagę, z jaką podchodzimy do niebezpiecznego zachowania (Korei Płn.)”.Zbrojenia północnokoreańskie rzeczniczka Pentagonu określiła jako „poważne zagrożenie” i zaakcentowała: „Jesteśmy gotowi użyć całego spektrum możliwości militarnych, żeby bronić USA i naszych sojuszników”.",,
Kolejny krok Ukrainy w stronę NATO. Kijów prosi o Plan Działań na rzecz Członkostwa,"Parlament Ukrainy zwrócił się do NATO o przyznanie Planu Działań na rzecz Członkostwa w tej organizacji (ang. Membership Action Plan, MAP). Deputowani zaapelowali, by stało się to już w grudniu, na jubileuszowym szczycie Sojuszu w Londynie.","„Zwracamy się z prośbą o poparcie wyrażonych przez Ukrainę zamiarów uzyskania członkostwa w NATO” – głosi rezolucja poparta przez 243 deputowanych Rady Najwyższej, w której ogółem zasiada 423 posłów. Wcześniej w czwartek parlament w Kijowie zatwierdził umieszczenie w konstytucji zapisu o dążeniu tego państwa do członkostwa w Unii Europejskiej i NATO. Zmiany w ustawie zasadniczej poparło 334 deputowanych; większość konstytucyjną stanowi na Ukrainie 300 głosów. Prezydent Petro Poroszenko mówił przed głosowaniem, że wejście do NATO wzmocni nie tylko bezpieczeństwo państwa, ale też jego obywateli. – Jest to także związane z ochroną standardów życiowych ukraińskiego obywatela – oświadczył. Pierwsze czytanie ustawy w sprawie zmian do konstytucji dotyczących UE i NATO odbyło się już w listopadzie 2018 roku. Poroszenko, który będzie ubiegał się o reelekcję w wyborach prezydenckich 31 marca, zapowiedział w grudniu, że Ukraina powinna przygotować się do wejścia do tych organizacji w ciągu pięciu najbliższych lat.",,
Znamy ostateczną liczbę kandydatów na szefa PO,"Bogdan Zdrojewski, Bartosz Arłukowicz, Borys Budka, Joanna Mucha, Tomasz Siemoniak, Bartłomiej Sienkiewicz – to szóstka kandydatów na przewodniczącego PO, która do piątku zgłosiła swoje kandydatury. W piątek o północy minął termin zgłaszania kandydatów na przewodniczącego PO.","Szef komisji wyborczej Łukasz Abgarowicz poinformował PAP, że w sumie wpłynęły zgłoszenia pięciu kandydatów, a jedno – Bartłomieja Sienkiewicza – jest „w drodze”, bo zostało wysłane pocztą. – Będzie więc sześciu kandydatów, bo kandydatura Sienkiewicza zapewne zawiera wymagane 10 podpisów – powiedział Abgarowicz.  Pod koniec stycznia upływa czteroletnia kadencja Grzegorza Schetyny jako szefa partii. Schetyna poinformował w piątek, że nie będzie ponownie ubiegał się o funkcję szefa Platformy. Zarekomendował na tę funkcję obecnego wiceprzewodniczącego PO Tomasza Siemoniaka.  O stanowisko przewodniczącego partii będzie ubiegać się także senator Bogdan Zdrojewski (były prezydent Wrocławia i były minister kultury), a także europoseł, były minister zdrowia Bartosz Arłukowicz. Obaj formalnie złożyli dokumenty jeszcze w grudniu. W piątek oficjalnie zgłosiła się też posłanka KO Joanna Mucha, minister sportu i turystyki w gabinecie Donalda Tuska.  Swój start mailem zadeklarował także Bartłomiej Sienkiewicz, szef MSW rządzie Tuska, obecnie poseł KO.  Przewodniczący PO, tak jak dotychczasowy lider (i podobnie jak Donald Tusk w 2013 r.) wybrany zostanie w drodze głosowania korespondencyjnego, w którym prawo udziału będą mieli wszyscy członkowie Platformy Obywatelskiej.  Zgodnie z grudniową uchwałą Rady Krajowej PO, pierwsza tura wyborów szefa Platformy odbędzie się 25 stycznia, ewentualna druga, jeśli byłaby potrzebna – 8 lutego. Aby zarejestrować kandydaturę na przewodniczącego potrzeba zebrać minimum podpisy 10 członków Rady Krajowej PO.",,
Gróbarczyk o Kowalu: Bardzo smutne co się z nim stało,"Minister gospodarki morskiej i żeglugi śródlądowej Marek Gróbarczyk przyznał, że nazwisko Pawła Kowala na listach wyborczych PO-KO jest dla niego wielkim zaskoczeniem. – I zszarganiem jego przyzwoitości – powiedział minister.","Grzegorz Schetyna ogłosił, że Paweł Kowal  będzie liderem listy PO–KO w okręgu krakowskim.  – Człowiek, który odbierał ciało prezydenta Lecha Kaczyńskiego z rąk Putina teraz wpisuje się w tę całą sytuację – powiedział w środę w programie „#Jedziemy” na antenie TVP Info minister Gróbarczyk.Przyznał, że to nazwisko jest dla niego największym zaskoczeniem. – I zszarganiem jego przyzwoitości, która już raz na zawsze została mu naznaczona po tym wydarzeniu, gdzie zachował się bardzo pięknie. A dzisiaj przystępuje do formacji, która bardzo zły wpływ wywarła na tamte wydarzenia – powiedział minister.  – To bardzo smutne co się z nim stało – dodał gość programu „#Jedziemy”.",,
"Jeśli Platforma przegra, co z jej liderem? Schetyna: Mam w głowie zwycięstwo",Moja kadencja przewodniczącego kończy się w styczniu 2020 r. Wtedy czekają nas powszechne wybory nowych władz. Ocenią mnie wszyscy członkowie naszej partii – stwierdził w rozmowie z „Gazetą Wyborczą” lider PO Grzegorz Schetyna.,"Schetyna pytany, czy jeśli jego formacji nie uda się wygrać wyborów, to ustąpi z funkcji przewodniczącego PO, odpowiedział: „Nie będę musiał. Moja kadencja przewodniczącego kończy się w styczniu przyszłego roku. Wtedy też czekają nas powszechne wybory nowych władz”. – Mojej oceny i rozliczenia wyborczego wyniku tak czy siak dokonają więc wszyscy członkowie naszej partii – dodał.Dopytywany, czy będzie ponownie ubiegał się o to stanowisko, odpowiedział: „Myślę, że tak, ale dziś w głowie mam tylko to, co najważniejsze. A najważniejsze jest zwycięstwo 13 października”.Przewodniczący PO pytany, kto po ewentualnym wyborczym zwycięstwie Koalicji Obywatelskiej będzie formował ekipę rządową – Małgorzata Kidawa-Błońska czy on, powiedział: „Zapewne przyjdzie nam zawiązać koalicję z innymi partiami. Małgorzata jest najlepszym politykiem do prowadzenia takich rozmów. Lepszym ode mnie” - ocenił Schetyna.Na pytanie, dlaczego w Koalicji Obywatelskiej nie ma ani Lewicy, ani PSL, odpowiedział, że ludowcy sami podjęli taką decyzję. – Przecież to Piotr Zgorzelski (poseł PSL) dzień po wyborach europejskich poinformował, że Koalicja Europejska nie istnieje, bo stworzona została z myślą o tamtej elekcji. Że nie chcą w kolejnych wyborach iść z Lewicą – podkreślił.",,
Trump: Ukraina i Chiny powinny wszcząć dochodzenie w sprawie Bidenów,"Prezydent Donald Trump wezwał Chiny i Ukrainę do wszczęcia śledztw w sprawie powiązań biznesowo-politycznych byłego wiceprezydenta USA Joe Bidena i jego syna Huntera. Amerykański prezydent powtarza, że w jego rozmowie z prezydentem Wołodymyrem Zełeńskim nie było niczego niewłaściwego.","Syn byłego wiceprezydenta USA Hunter Biden w 2014 r. wszedł w skład rady dyrektorów ukraińskiego koncernu gazowego Burisma. Według Bidena namówił go do tego Aleksander Kwaśniewski.  Zasiadając we władzach Burismy otrzymywał wynagrodzenie w wysokości 50 tys. dolarów miesięcznie. Według Donalda Trumpa był to przekręt.  – Nie miał żadnej wiedzy o energetyce i nagle dostał 50 tys. dolarów miesięcznie plus inne przywileje – mówił.  Choć w działalności Bidenów nie stwierdzono wcześniej nieprawidłowości, Donald Trump uważa, że należy przeprowadzić w tej sprawie dogłębne śledztwo.",,
Wyrok więzienia dla byłej miss Turcji. W wierszu wyśmiała prezydenta Erdogana,"Turecka modelka Merve Bolugur została skazana na rok, dwa miesiące i 17 dni więzienia w zawieszeniu na pięć lat za „atak na prawa osobiste” prezydenta Recepa Tayyipa Erdogana. Przestępstwo polegało na opublikowaniu satyrycznego wiersza wyśmiewającego głowę państwa.","Belogur, która w 2006 roku wygrała krajowy konkurs piękności, pozwoliła sobie dwa lata temu opublikować na Instagramie wiersz, w którym wyśmiała  skalę korupcji wśród tureckiej elity politycznej. Została potem nawet na krótko zatrzymana.Wydając wyrok sąd w Stambule kierował się przepisami, zgodnie z którymi za znieważanie głowy państwa grozi kara grzywny lub pozbawienia wolności od roku do czterech lat. W ocenie opozycji instrument ten jest wykorzystywany obecnie, by prześladować przeciwników politycznych Erdogana.Minister sprawiedliwości Turcji Bekur Bozdag oświadczył ostatnio, że dochodzenia w sprawie znieważenia prezydenta jest prowadzone wobec 1845 obywateli Turcji. Międzynarodowy skandalNiezwykła wrażliwość Erdogana stała się ostatnio przyczyną międzynarodowego skandalu. 31 marca niemiecki satyryk Jan Boehmermann odczytał na antenie państwowej telewizji ZDF prymitywny wierszy o prezydencie Turcji, sugerując że jest on dewiantem seksualnym i osobą niespełna rozumu. Ankara zażądała wszczęcia postępowania karnego przeciwko prezenterowi.",,
Odchodzimy od margaryny. Sprzedaż topnieje,"W ciągu czterech lat sprzedaż margaryn stopnieje o prawie 200 mln zł – informuje „Rzeczpospolita”. Dziennik zauważa, że rynek tłuszczów do smarowania definitywnie się kurczy. Wpływ na to ma m.in. moda na zdrowy tryb życia.","Obecnie rynek margaryn w Polsce jest wart 2 mld zł i – według prognoz – więcej już nie będzie. Według prognoz firmy badawczej Euromonitor International, w ciągu czterech lat wartość sprzedaży margaryn spadnie o niemal 200 mln zł.Ze względu na coraz wyższe zarobki Polacy coraz chętniej kupują za to droższe masło. „Margaryna ma posępną przyszłość z powodu marginalizacji i poprawiającej się sytuacji gospodarczej, która pozwala Polakom na zakupy produktów lepszej jakości” – twierdzi Euromonitor w swojej prognozie. Odchodzeniu od margaryny sprzyja też moda na zdrowy tryb życia, która przyszła do nas z Zachodu.",,
Niemcy z najniższym wzrostem gospodarczym od pięciu lat,"O 1,5 proc. wzrósł w 2018 r. Produkt Krajowy Brutto Niemiec. To najniższy wzrost gospodarczy naszego zachodniego sąsiada od 2013 r., kiedy PKB wzrósł o 0,5 proc.","Dane dotyczące niemieckiej gospodarki opublikował właśnie Federalny Urząd Statystyczny. Agencja podkreśla, że choć zeszły rok był dziewiątym kolejnym rokiem wzrostu gospodarczego w Niemczech, tym razem był on wyraźnie wolniejszy niż w latach poprzednich. W 2017 i 2016 r. wzrost ten wynosił 2,2 proc.Według wstępnych danych eksport towarów i usług wzrósł o 2,4 proc., czyli był to wzrost wolniejszy niż w latach poprzednich, natomiast import zwiększył się o 3,4 proc. Niemiecki przemysł motoryzacyjny ma problemy z wdrażaniem nowego standardu pomiaru emisji i zużycia paliwa WLTP (Worldwide Harmonised Light Vehicles Test Procedure). W zeszłym roku musiano z tego powodu ograniczać przez pewien czas produkcję, co odbiło się zwłaszcza na wynikach gospodarczych w trzecim kwartale.",,
Kolizja kolumny rządowej. W aucie wicepremier Beata Szydło,"W Imielinie (woj. śląskie) doszło w czwartek do zdarzenia drogowego. W jednym z samochodów była wicepremier Beata Szydło – poinformowała PAP rzecznik Służby Ochrony Państwa Anna Gdula-Bomba. „Wszystko OK. Była drobna stłuczka, nikomu nic się nie stało” – napisała na Twitterze Szydło.","Samochód Służby Ochrony Państwa, w którym jechała wicepremier Beata Szydło, nie zdążył zahamować i uderzył w peugeota prowadzonego przez 77-latka. Nikomu nic się nie stało. Do zdarzenia doszło w czwartek w Imielinie (woj. śląskie). Rzecznik prasowy śląskiej policji podinspektor Aleksandra Nowara poinformowała, że około 13.20 dyżurny z komendy w Bieruniu dostał informację o kolizji, do jakiej doszło na drodze przed przejściem dla pieszych. – Ze wstępnych informacji wynika, że przez przejście przechodził pieszy i samochód kierowany przez 77-letniego mężczyznę zahamował, kolejne dwa również, ale nie udało się zahamować na tyle, żeby nie doszło do zderzenia – poinformowała podinspektor Aleksandra Nowara. Trzy samochody są uszkodzone, peugeot ze starszym kierowcą oraz bmw i audi. – Nikomu nic się nie stało. Nikt nie ucierpiał w tym zdarzeniu. Policjanci pytali, czy osoby uczestniczące w kolizji życzą sobie pomocy lekarskiej. Nie było takiego życzenia – wyjaśniła rzeczniczka policji.",,
Boeing strącony przez rakietę BUK. Przeciek z raportu w sprawie katastrofy MH17,"Według międzynarodowych śledczych, boeing 777 linii Malaysian Airlines został strącony w lipcu ubiegłego roku nad wschodnią Ukrainą przez rakietę przeciwlotniczą Buk wystrzeloną z terenów kontrolowanych przez prorosyjskich separatystów. Przeciek z raportu opublikowała holenderska gazeta „Volkskrant”.","Dziennikarze powołali się na trzy niezależne źródła, które brały udział w przygotowywaniu raportu na temat katastrofy lotu MH17. Raport ma zostać opublikowany po południu przez holenderski urząd ds. bezpieczeństwa (OVV), który koordynuje międzynarodowe śledztwoBlisko 300 ofiarDo katastrofy boeinga, lecącego z Amsterdamu do Kuala Lumpur, doszło 17 lipca 2014 niedaleko wsi Hrabowe (w pobliżu miasta Torez) w obwodzie donieckim na Ukrainie, ok. 40 kilometrów od granicy rosyjskiej. Zginęło 298 osób, między innymi 193 Holendrów, 28 Malezyjczyków i 27 Australijczyków.Rosjanie szli w zaparteMiejsce tragedii było rejonem działań prorosyjskich separatystów. Początkowo żołnierze nie chcieli wpuszczać tam obcych ludzi – służb ratowniczych czy śledczych. Rosjanie od początku zaprzeczali też, by to oni doprowadzili do zestrzelenia boeinga. Kreml uparcie przystaje przy twierdzeniu, że samolot cywilny został strącony przez ukraiński myśliwiec.Na początku czerwca niemiecki tygodnik „Der Spiegel” podał, że Rosjanie sfałszowali zdjęcia satelitarne z miejsca katastrofy. „Naukowa analiza zespołu śledczego wykonana przez Zespół badawczy Bellingcat jednoznacznie i bezsprzecznie wykazała, że fotografie satelitarne zostały antydatowane i cyfrowo zmienione programem Adobe Photoshop CS5” – dociekli dziennikarze. Rosyjski eksperymentWe wtorek Rosjanie zaprezentowali swoją wersję dochodzenia w sprawie katastrofy malezyjskiego boeinga. Dowodzą, że rosyjskie rakiety Buk nie mogły uszkodzić samolotu.Naukowcy przedstawili wyniki eksperymentu naukowego z udziałem rakiety Buk i elementu samolotu odpowiadającego lewemu silnikowi. Twierdzą, że lewa strona maszyny nie została uszkodzona. Eksperyment pokazano z kilku ujęć kamer, w tym z wnętrza samolotu, który imitował ten, zestrzelony nad Ukrainą.",,
Były minister skarbu żąda przeprosin od poseł Gasiuk-Pihowicz,"Były minister skarbu Dawid Jackiewicz wezwał poseł Kamilę Gasiuk-Pihowicz (N) do przeprosin na posiedzeniu Sejmu za jej wypowiedź. Zapowiedział, że w innym wypadku rozważy wystąpienie przeciwko niej na drogę sądową z powództwem o ochronę dóbr osobistych.","Jackiewicz w oświadczeniu informuje o podjętych przez niego działaniach wobec poseł Kamili Gasiuk-Pihowicz (Nowoczesna), która podczas środowego wystąpienia na posiedzeniu Sejmu powiedziała m.in.: „Ja bym chciała przypomnieć państwu kilka faktów. Dawid Jackiewicz – były minister skarbu w obecnym rządzie Beaty Szydło, w czasie poprzednich rządów PiS w 2006 r. brał udział w awanturze, która doprowadziła do śmierci bezdomnego człowieka. Polityk PiS wdał się z nim w szarpaninę, popchnął go, głowa tego bezdomnego człowieka roztrzaskała się o beton. A potem co zrobiła prokuratura Ziobry? Umorzyła sprawę partyjnego kolegi, mimo, że po awanturze z nim zginął człowiek”.Według Jackiewicza posłanka N. w sposób rażący naruszyła jego godność i dobre imię. „Nadto naraziła mnie na utratę zaufania publicznego, jakim jestem darzony” – argumentuje. Jak zaznaczył, oświadczenie powinno być przez poseł Gasiuk-Pihowicz niezwłocznie wygłoszone podczas wystąpienia na posiedzeniu Sejmu.„Poinformowałem również panią Poseł, że w razie niezastosowania się do przedmiotowego wezwania rozważę wystąpienie przeciwko niej na drogę sądową z powództwem o ochronę dóbr osobistych, domagając się wówczas publikacji tożsamego oświadczenia za pośrednictwem emisji w ogólnopolskiej stacji telewizyjnej oraz jego zamieszczenia w dzienniku o zasięgu ogólnopolskim” - napisał w oświadczeniu Jackiewicz.Śledczy: to była obrona koniecznaW grudniu 2006 r. zmarł człowiek, który uczestniczył w scysji z Dawidem Jackiewiczem, wtedy posłem Prawa i Sprawiedliwości. Następnego roku prokuratura umorzyła śledztwo w tej sprawie. Uznała, że doszło do „nieumyślnego spowodowania śmierci”, ale poseł zastosował obronę konieczną, nie popełnił więc przestępstwa.",,
Transseksualistka wyrzucona z komisji LGBT. Powód – „mowa nienawiści”,"51-letnia transseksualistka Debbie Hayton została oskarżona o „mowę nienawiści” i wyrzucona z komisji LGBT w brytyjskim Kongresie Związków Zawodowych. Przyczyną była koszulka noszona przez Hayton – widniał na niej napis przypominający, że biologicznie nadal jest ona mężczyzną.","Hayton jest nauczycielką fizyki w Midlands w Wielkiej Brytanii. Urodzona jako mężczyzna, w 2012 r. przeszła operację zmiany płci.  W lipcu tego roku Hayton wzięła udział w jednym z wydarzeń organizowanych przez feministyczne stowarzyszenie Fair Play for Women. Na koszulce, którą wtedy włożyła, widniał napis: „Trans-kobiety są mężczyznami. Pogódź się z tym”.  Sprawa wywołała oburzenie części środowisk LGBT. W sierpniu 12 członków komisji LGBT w Kongresie Związków Zawodowych wysłało skargę na Hayton do sekretarza generalnego organizacji.  Według nich Hayton „wykroczyła poza dopuszczalne wyrażanie alternatywnych punktów widzenia, a teraz propaguje mowę nienawiści wobec społeczności trans”.  – Oskarżenia o transfobię są kierowane wobec kobiet tak często za tak mało istotne sprawy, że słowo to straciło wszelkie znaczenie. (…) Mam nadzieję, że w sytuacji, w której nawet osoby trans mogą zostać nazwane transfobami, ludzie rozumieją, jak absurdalne i dalekosiężne były te ataki. Ekstremiści porwali ruch trans – skomentowała sytuację Nicola Williams, założycielka Fair Play for Women.",,
Ukraina zbuduje bazę marynarki wojennej na Morzu Azowskim,"Ukraina zbuduje na wybrzeżu Morza Azowskiego bazę marynarki wojennej i będzie nadal wzmacniać w tym rejonie swoje siły zbrojne – poinformowała Agencja Reutera, powołując się na szefa sztabu sił zbrojnych Ukrainy Wiktora Mużenkę.","Według Mużenki nowa baza ma uchronić Ukrainę przed rosnącą aktywnością rosyjską na Morzu Azowskim, które stało się w tym roku punktem zapalnym w stosunkach między oboma krajami. Ukraina twierdzi, że Rosja bardzo często blokuje dostęp do ukraińskich portów poprzez bezpodstawne kontrole i zatrzymania statków pod ukraińskimi i zagranicznymi banderami. Z kolei Moskwa twierdzi, że to Ukraina próbuje blokować dostęp do Krymu. – Chcemy budować naszą obecność w tym regionie w celu odpowiedniej reakcji na ewentualne prowokacje ze strony Federacji Rosyjskiej – powiedział Mużenko. Wyjaśnił, że Ukraina już wzmocniła w tym rejonie swoje siły powietrzne, lądowe, morskie i artyleryjskie. Szef ukraińskiej armii wykluczył jednak sugestie, że ukraińskie okręty będą eskortować statki handlowe, aby zapobiec ich zatrzymaniu przez rosyjskie okręty. Agencja Reutera podkreśla, że w odpowiedzi na ukraińskie zarzuty Moskwa niedawno stwierdziła, że wszelkie kontrole są zgodne z prawem. – Rosyjskie kontrole na statkach mają na celu wyłącznie zapewnienie bezpieczeństwa na Morzu Azowskim i w Cieśninie Kerczeńskiej. Są one zgodne z prawem międzynarodowym, które ma zastosowanie w tym obszarze morskim – mówiła 22 września rzeczniczka rosyjskiego MSZ Maria Zacharowa.",,
Nowy prezes Najwyższej Izby Kontroli złożył przysięgę,Powołany przez parlament na stanowisko prezesa Najwyższej Izby Kontroli Marian Banaś złożył w piątek wieczorem przysięgę w Sejmie.,"– Obejmując stanowisko prezesa Najwyższej Izby Kontroli uroczyście przysięgam, że dochowam wierności postanowieniom Konstytucji Rzeczpospolitej Polskiej, a powierzone mi obowiązki będę wypełniał bezstronnie i z najwyższą starannością. Tak mi dopomóż Bóg – powiedział nowy prezes Najwyższej Izby Kontroli. W piątek rano Sejm wyraził zgodę na powołanie Banasia na stanowisko prezesa Najwyższej Izby Kontroli. Za jego kandydaturą głosowało 234 posłów, a za kandydatem PO-KO, posłem Borysem Budką – 135. W piątkowe popołudnie, na powołanie Banasia na szefa NIK zgodził się Senat. Za jego kandydaturą głosowało 60 senatorów, przeciw było 12, jedna osoba wstrzymała się od głosu. Kandydatów na szefa NIK można było zgłaszać do 28 lipca. W czwartek kandydaturę Mariana Banasia pozytywnie zaopiniowała sejmowa Komisja do Spraw Kontroli Państwowej. Prezes NIK powoływany jest przez Sejm za zgodą Senatu na wniosek marszałka Sejmu lub grupy co najmniej 35 posłów. Kadencja prezesa trwa 6 lat. Może być wybrany na kolejną kadencję tylko raz. Kadencja dotychczasowego prezesa NIK Krzysztofa Kwiatkowskiego wygasła 27 sierpnia br. Jak podał resort finansów, Banaś jest absolwentem Wydziału Prawa i Administracji Uniwersytetu Jagiellońskiego (1979). W 1980 r. ukończył studia podyplomowe z zakresu religioznawstwa, studiował też filozofię na Papieskiej Akademii Teologicznej. Odbył pozaetatową aplikację sądową zakończoną w 1996 r. egzaminem sędziowskim oraz aplikację NIK-owską. Ukończył również Podyplomowe Studia Audytu Wewnętrznego (2009-2010). „W latach 1976-1980 jeden z założycieli i działaczy Akcji na rzecz Niepodległości oraz Instytutu Katyńskiego. Od 1981 do 1983 r. odbywał karę pozbawienia wolności za działalność w »Solidarności«. W 1990 r. odznaczony Krzyżem Kawalerskim Orderu Odrodzenia Polski przez rząd RP na uchodźstwie, a w 2011 r. Krzyżem Oficerskim Orderu Odrodzenia Polski przez Prezydenta RP, został też wyróżniony Medalem »Niezłomnym w Słowie«. W 2015 r. prezydent RP Andrzej Duda odznaczył go Krzyżem Wolności i Solidarności” – napisano na e-stronie MF. Dodano, że Banaś doradzał ministrowi spraw wewnętrznych w okresie rządu Jana Olszewskiego. W latach 1992-2015 pracował w Najwyższej Izbie Kontroli na różnych stanowiskach, m.in. głównego specjalisty i doradcy prawnego. Od 21 listopada 2005 r. do 2 stycznia 2008 r. był podsekretarzem stanu w Ministerstwie Finansów, od 28 listopada 2005 r. – także szefem Służby Celnej. NIK kontroluje wszystkie urzędy, instytucje, przedsiębiorstwa, w których pojawiają się pieniądze publiczne. Izba sprawdza, czy te jednostki wykonują swoje zadania na rzecz obywateli w sposób najbardziej efektywny i oszczędny. Znowelizowana ustawa o NIK z 23 grudnia 1994 roku stanowi, że Izba może podjąć kontrole na zlecenie Sejmu lub jego organów, na wniosek Prezydenta RP, Prezesa Rady Ministrów oraz z własnej inicjatywy.",,
Ukraina nie chce uczcić pamięci Cichociemnych. „Mogli brać udział w morderstwach Ukraińców”,Nie odbędzie się zaplanowane na wtorek odsłonięcie tablic poświęconych Cichociemnym w Starokonstantynowie na Ukrainie. Lokalne władze podjęły taką decyzję po rekomendacji tamtejszego Instytutu Pamięci Narodowej.,"Do dokumentu w tej sprawie dotarł IAR. Wynika z niego, że decyzję podjęto na podstawie zaleceń ukraińskiego IPN. Wcześniej władze zwróciły się do instytucji z prośbą o historyczną ocenę Polaków, których nazwiska miały być wymienione na tablicach.W odpowiedzi prezes ukraińskiego IPN Wołodymyr Wiatrowycz napisał, że z szacunkiem odnosi się do tego, iż Polacy chcą uczcić pamięć swoich bohaterów walczących przeciwko reżimom nazistowskiemu i komunistycznemu. Wskazał jednak, że – zarówno Wacław Kopisto ps. „Kra”, jak i Leonard Zub-Zdanowicz ps. „Ząb” mogli brać udział w „morderstwach Ukraińców”.Walki na WołyniuStrona ukraińska powołuje się przy tym na materiały polskiego IPN, z których wynika, że w 1943 roku Kopisto miał walczyć z UPA na Wołyniu. Natomiast Zub-Zdanowicz miał brać udział w „operacjach karnych” skierowanych przeciwko ludności ukraińskiej w okolicach Zamościa, będących rewanżem za zbrodnie Ukraińców.Wiatrowycz wyjaśnił, że należy zbadać te kwestie, a dopiero potem podjąć decyzję o ewentualnym odsłonięciu tablic. Ocenił, że wcześniejsze uhonorowanie Cichociemnych może doprowadzić do zaostrzenia relacji polsko-ukraińskich. Odpowiedź szefa ukraińskiego IPN jest jedynie rekomendacją.Uroczyste obchodyW ostatnich dniach nasz kraj uroczyście obchodził 75. rocznicę pierwszego zrzutu Cichociemnych na okupowane terytorium Polski. Pierwszy skok miał miejsce w nocy z 15 na 16 lutego 1941 roku w Dębowcu w powiecie cieszyńskim. Ostatni – 27 grudnia 1944 roku. Sejm uchwalił, że rok 2016 jest rokiem Cichociemnych.W okupowanej Polsce wyszkoleni w Wielkiej Brytanii Cichociemni wchodzili w skład kierownictwa AK, byli żołnierzami Wachlarza, Związku Odwetu, Kedywu, zajmowali się szkoleniem, wywiadem, walczyli w oddziałach partyzanckich, uczestniczyli w sabotażu i działaniach dywersyjnych we wszystkich okręgach AK. Łącznie zrzucono 316 „ptaszków”. W czasie wojny zginęło ich 103. Dziewięciu zostało zamordowanych przez władze komunistyczne w powojennej Polsce.",,
Węgierskie plakaty z Junckerem i Sorosem znikną do połowy marca. Tak ustalono w Berlinie,"Antyimigranckie plakaty z Jean-Claude Junckerem będą wisiały do 15 marca, potem znikną z węgierskich ulic. Następnych tego typu kampanii nie będzie – podał jeden z tamtejszych portali. Ustalenia takie miały zostać podjęte na trzymanym w tajemnicy spotkaniu, jakie przedstawiciele Fideszu odbyli w Berlinie z przewodniczącą CDU, Annegret Kramp-Karrenbauer.","Według portalu 444.hu mieli to obiecać bliscy współpracownicy premiera Węgier Viktora Orbána: kierujący jego kancelarią minister Gergely Gulyás oraz były minister ds. zasobów ludzkich Zoltán Balog. Szefowa współrządzącej w Niemczech Unii Chrześcijańsko-Demokratycznej miała podkreślić, że zarówno CDU, jak i jej siostrzana partia chadecka CSU dystansują się od kampanii plakatowej Fideszu. 444.hu podkreśla, że zapowiedź ściągnięcia plakatów może nie wystarczyć Europejskiej Partii Ludowej (EPL), do której należy Fidesz. Na plakatach zatytułowanych: „państwo też macie prawo wiedzieć, co szykuje Bruksela” informuje się o propozycjach wprowadzenia obowiązkowych kwot przyjęć imigrantów, ograniczenia prawa do ochrony granic oraz ułatwienia migracji poprzez wizy dla migrantów. Akcję skrytykowała Komisja Europejska. Rzecznik tej instytucji Margaritis Schinas zapowiedział, że KE nie jest na wojnie z Węgrami, ale za każdym razem, gdy tamtejsze społeczeństwo nie otrzymuje prawdziwych informacji, będzie działać. W wyjaśnieniach opublikowanych na stronie węgierskiego przedstawicielstwa KE napisano, że „Komisja Europejska nie ma »tajnych planów« nasilenia migracji, a poza tym i tak żadna decyzja unijna nie może zapaść bez Parlamentu Europejskiego”, a reprezentanci Węgier mogą głosować w PE oraz w Radzie UE.",,
Enea ostrzega przed fałszywymi SMS-ami i mailami,"Spółka energetyczna Enea ostrzega klientów przed fałszywymi SMS-ami i mailami. Jak podkreśliła, w ostatnich dniach jej służby wykryły nasilone próby phishingu – bezprawnego podszywania się pod firmę.","Enea ostrzega, by nie odpowiadać na fałszywe wiadomości z informacją o zaległych płatnościach.„Enea nie wysyła do swoich Klientów SMS-ów zawierających link, który przekierowuje na fikcyjną stronę banku w celu dokonania przelewów, czy doładowania” – podkreśla na swojej stronie spółka.Przypomniała jednocześnie, że prawdziwe wiadomości od Enei zawierają tylko link do strony Elektronicznego Biura Obsługi Klienta. W razie wątpliwości spółka zachęca do kontaktu z infolinią.",,
„Jesteśmy opiekuńczy wobec państw regionu bałtyckiego”. Trump wysyła Rosji sygnał,– Jesteśmy wyjątkowo opiekuńczy wobec państw regionu bałtyckiego. Mamy tam wspaniałych przyjaciół – zadeklarował prezydent Donald Trump USA podczas wspólnej konferencji prasowej z prezydentem Finlandii Saulim Niinistö w Waszyngtonie.,"Wypowiedź amerykańskiego przywódcy ma związek z zagrożeniami ze strony Rosji dla bezpieczeństwa państw położonych nad Morzem Bałtyckim.Liczy na poprawę stosunkówNie wymieniając jednak Federacji Rosyjskiej jako państwa stanowiącego zagrożenie, Trump zaznaczył, że „jest wiele krajów, które postrzega jako zagrożenie”, i wyraził przy tym nadzieję, że „z czasem Stany Zjednoczone będą mieć dobre relacje z Rosją”.– To wielki kraj, posiadający broń jądrową; to kraj, z którym trzeba nam jakoś uregulować stosunki – podkreślił Trump.Z kolei prezydent Niinistö, polityk związany z prawicowo-konserwatywną KOK, która obok Centrum Finlandii (KESK) jest główną partią rządzącą w tym kraju, opowiedział się w swym wystąpieniu podczas konferencji prasowej w Waszyngtonie za rozszerzeniem dialogu między NATO i Rosją, aby „uniknąć potencjalnych konfliktów w związku z nasileniem ćwiczeń wojskowych w tym regionie”. Koniec kadencjiAgencje przypominają, że kadencja Niinistö, który składa oficjalną wizytę w USA, dobiegnie już niedługo końca. Polityk ten zamierza jednak wystartować w kolejnych wyborach prezydenckich w styczniu przyszłego roku jako kandydat bezpartyjny.Sauli Niinistö jest dwunastym prezydentem w historii republiki fińskiej. Wcześniej był m.in. marszałkiem fińskiego parlamentu (2007-11) oraz członkiem dwóch rządów Paavo Lipponena (1995-2003).Przez ekspertów w Finlandii Niinistö jest postrzegany jako polityk konserwatywny, który aktywnie bierze udział w realizacji fińskiej polityki zagranicznej i bezpieczeństwa. Pod koniec lipca jego gościem był prezydent Rosji Władimir Putin (na początku roku spotkali się też w rosyjskim Archangielsku podczas konferencji arktycznej). Wcześniej, w kwietniu, Niinistö rozmawiał w Helsinkach z prezydentem Chin Xi Jinpingiem. W poniedziałek spotkał się w Białym Domu z prezydentem USA Donaldem Trumpem.",,
Macron zza Wielkiej Wody [OPINIA],"Rzeczywistość wirtualna pozwala przenosić się z miejsca na miejsce za wciśnięciem guzika, ale ludzie pozostaną ludźmi. Jak mówi słynne węgierskie porzekadło, „przybysz z daleka może mówić, co chce”.","W przypadku dyskusji o tym, czy pierwsze mamy pisać imię, czy nazwisko, nie ma żadnego problemu, ale jeśli ważna, teoretycznie, osobistość deklaruje wsparcie dla kwotowego podziału migrantów w Unii Europejskiej i mówi o tym na ważnej konferencji w Nowym Jorku, odbywającej się równolegle do Zgromadzenia Ogólnego ONZ, no to mamy problem. Bo ten projekt już się nie sprawdził. Z naszej strony Wielkiej Wody ten pomysł nie tylko nie jest uznawany za układ odniesienia, ale nawet za cokolwiek wykonalnego. Za jego przyczyną upadały kariery polityków a Niemcy tracili swoją siłę rażenia. On doprowadził do ideologicznego konfliktu, którego przeciwległymi biegunami są Emmanuel Macron i Viktor Orbán.Jednak dla wielu stamtąd, z tej ohydy biurokracji zwanej Organizacją Narodów Zjednoczonych, uznanie migracji za prawo człowieka, zjawisko pożądane, nie zaś złowrogie, stanowi żywotny interes.Skoro ostatecznie mówimy tu o pieniądzach i wpływach, o wielkich sumach pieniędzy, nieprzerwanych przepływach gotówki, które można czymś upiększyć, to brzmi to cudownie, ale nadal pozostaje gigantycznym kłamstwem. Artykuł węgierskiego publicysty Levente Sitkeia ukazał się na łamach portalu Remix.",,
Polski konsul z Irkucka uznany przez Rosjan za persona non grata,"Polski konsul z Irkucka został uznany przez stronę rosyjską za persona non grata – poinformował korespondent TVP w Rosji Tomasz Jędruchów. Jak podał, nieoficjalnie chodzi o działania polskiej dyplomacji, podejmowane na rzecz Polonii i nauczania języka polskiego na Syberii. „Dyplomata musi opuścić Rosję do jutra, do północy. Ambasada w Moskwie nie komentuje sprawy” – informuje dziennikarz.",,,
SLD: ukarać winnych śmierci Blidy,Sojusz Lewicy Demokratycznej ponowił apel do PO o podpisy pod wnioskami o Trybunał Stanu dla Jarosława Kaczyńskiego i Zbigniewa Ziobry.  W środę mija 5 lat od samobójczej śmierci byłej posłanki SLD.  – Padła ofiarą praktyk IV Rzeczpospolitej  – powiedział szef Sojuszu Leszek Miller.,"Przewodniczący SLD podkreślił, że osoby odpowiedzialne za śmierć Blidy nadal uczestniczą w życiu politycznym i chcą przywrócić rozwiązania, które doprowadziły do tragedii. Miller przypomniał, że jego partia przygotowała wniosek o postawienie przed Trybunałem Stanu byłego premiera Jarosława Kaczyńskiego i byłego ministra sprawiedliwości Zbigniewa Ziobry. Nie zyskał on jednak poparcia innych ugrupowań.Poseł Ryszard Kalisz, który był przewodniczącym sejmowej komisji śledczej, badającej okoliczności śmierci Blidy, zaapelował do Platformy Obywatelskiej, aby zgodziła się na złożenie wstępnego wniosku o postawienie Kaczyńskiego i Ziobry przed TS.– Jestem przekonany, że nastąpi to przed końcem kadencji Sejmu. IV Rzeczpospolita powinna zostać rozliczona. Jest to konieczne, aby utrwalić demokrację w Polsce i zapewnić obywatelom poczucie bezpieczeństwa – podkreślił. Kalisz dodał, że w raporcie z prac komisji śledczej zebrano przypadki naruszenia przepisów w sprawie Blidy. Śmierć podczas zatrzymaniaBarbara Blida to była posłanka SLD i minister budownictwa, która 25 kwietnia 2007 r. popełniła samobójstwo podczas akcji przeszukiwania jej domu przez ABW. Funkcjonariusze Agencji mieli dokonać rewizji w domu Blidy, w Siemianowicach Śląskich i na polecenie Prokuratury Okręgowej w Katowicach zatrzymać ją w związku z podejrzeniami o korupcję w handlu węglem.Okoliczności śmierci minister Blidy badała od 2009 r. łódzka prokuratura. Miała ustalić, czy w trakcie zatrzymywania doszło do niedopełnienia obowiązków przez funkcjonariuszy ABW. Śledczy badali także decyzję katowickiej prokuratury w sprawie wydania postanowienia o przedstawieniu jej zarzutów i jej zatrzymaniu, w tym także wątek ewentualnych nacisków na prokuratorów.,br>Prokuratura nie znalazła podstaw do stwierdzenia, by po śmierci Blidy były zacierane ślady i dowody, związane z tym zdarzeniem. Uznała również, że nie doszło do niedopełnienia obowiązków ze strony funkcjonariuszy publicznych, realizujących zadania związane z zabezpieczeniem i oględzinami miejsca zdarzenia oraz oględzinami zwłok.Rewizja w domu minister Blidy była związana ze śledztwem dotyczącym mafii węglowej. Była posłanka należała do grupy kilkunastu osób objętych śledztwem w sprawie wręczania i przyjmowania korzyści majątkowych przez funkcjonariuszy publicznych.",,
Wyniki wyborów mnie nie zaskoczyły,"Wyniki niedzielnych wyborów parlamentarnych nie są
zaskakujące w świetle wcześniejszych sondaży. Mają natomiast duże polityczne znaczenie, bo potwierdzają stabilizację demokracji w Polsce.",,,
„Premier powinna być transportowana śmigłowcem wojskowym”,"– Fakt, że pani premier jest przewożona śmigłowcem LPR-u, czyli de facto cywilnym, to nie powinno się wydarzyć. Powinien być do dyspozycji śmigłowiec wojskowy – mówił o piątkowym wypadku kolumny rządowej w Oświęcimiu Piotr Zgorzelski z PSL. – To państwo, razem z Platformą Obywatelską, zlikwidowaliście pułk specjalny, który był przeznaczony do przewożenia najważniejszych osób w państwie – ripostował Wojciech Skurkiewicz z PiS. Na odpowiedź posła PSL: „to powinniście go przywrócić” poseł PiS odparł: „przywrócimy”.","36. specjalny pułk lotnictwa transportowego został rozformowany w 2012 roku. Głównym zadaniem jednostki był transport VIP-ów. Maszyny pułku przewoziły również zagraniczne delegacje; obsługiwał m.in. wizyty papieża Jana Pawła II. Do wypadku kolumny rządowej w Oświęcimiu doszło w piątek, około godz. 18.30. Trzy auta na sygnale uprzywilejowania, w której pojazd premier jechał w środku, wyprzedzała fiata seicento. 21-letni kierowca przepuścił pierwszy samochód, a następnie zaczął skręcać w lewo i zderzył się z autem Beaty Szydło. Szefowa rządu przebywa w Wojskowym Instytucie Medycznym w Warszawie na obserwacji lekarskiej.",,
Jaki: PO w 2006 r. obiecała metro na Białołękę. Ja to zrealizuję,"– Tu powstanie stacja metra. Chcę to powiedzieć głośno Ratuszowi i Platformie Obywatelskiej: nie mówcie, że się nie da – oświadczył Patryk Jaki podczas konferencji zorganizowanej na skrzyżowaniu ulic Światowida i Myśliborskiej w warszawskiej dzielnicy Białołęka.","Według kandydata Zjednoczonej Prawicy Białołęka jest wykluczana komunikacyjnie, a zasługuje na to, by mieć transport na odpowiednim poziomie. – I dlatego tu potrzebna jest stacja metra. My to zrealizujemy – zapowiedział Patryk Jaki. Polityk przypomniał, że z inicjatywą budowy metra na Białołękę wystąpiła w 2006 r. – przed wyborami, po których rządy w stolicy objęła Hanna Gronkiewicz-Waltz – sama Platforma Obywatelska. Na schematach publikowanych wówczas przez PO przedstawiano pomysł stworzenia sieci kolei aglomeracyjnej składającej się z 10 linii: trzech określanych jako metro i siedmiu jako SKM. Długość wszystkich linii w całej aglomeracji wynosiłaby, jak wynika ze schematu, ponad 200 km, z tego ponad 100 km w granicach administracyjnych Warszawy.  Program PO z 2006 r. zakładał wykorzystanie istniejącej infrastruktury, budowę nowych stacji na istniejących już liniach (m.in. stacji Niemcewicza, Bracka i Targowa na linii średnicowej SKM czy stacji Muranów i Pl. Konstytucji na pierwszej linii metra), zaś budowę nowych torów tam, gdzie uznano to za konieczne.  Jednym z kilku takich nowych odcinków miałoby być przedłużenie istniejącą już pierwszą linię z Młocin, przez Wisłę, właśnie na Białołękę. Podobny pomysł deklaruje również obecnie Rafał Trzaskowski, tyle że w jego koncepcji trasa kończy się na pierwszej stacji na prawym brzegu Wisły, na tzw. Tarchominie Kościelnym, ok. 1,5 km od miejsca, gdzie Patryk Jaki obiecał jedną ze stacji planowanych w jego projekcie.",,
Merkel zaprosiła Poroszenkę. Mają rozmawiać o uwolnieniu ukraińskich marynarzy,"Kanclerz Angela Merkel zaprosiła prezydenta Petra Poroszenkę do złożenia wizyty w Berlinie przed II turą wyborów prezydenckich.  – Rozpatrujemy to jako oznakę uwagi zarówno wobec wyborów na Ukrainie, jak i wobec naszego kandydata – oświadczył rzecznik sztabu wyborczego Poroszenki.","Prezydent Ukrainy spotka się z kanclerz Niemiec w Berlinie w przyszłym tygodniu, 12 kwietnia – poinformował rzecznik niemieckiego rządu Steffen Seibert. II tura wyborów, w których Poroszenko ubiega się o reelekcję, zaplanowana jest na 21 kwietnia.  Rywalem prezydenta w walce o urząd szefa państwa jest komik telewizyjny Wołodymyr Zełenski.  „Seibert podkreślił, że spotkania nie można rozpatrywać w kategoriach poparcia dla jednego z kandydatów” – napisała w depeszy z Berlina ukraińska państwowa agencja informacyjna Ukrinform.  – Angela Merkel zaprosiła Petra Poroszenkę do złożenia wizyty w Berlinie i rozpatrujemy to jako oznakę uwagi zarówno wobec wyborów na Ukrainie, jak i wobec naszego kandydata – oświadczył rzecznik sztabu wyborczego Poroszenki Ołeh Medwiediew.  Jak powiedział, bardzo ważne jest, żeby wyborcy Zełenskiego usłyszeli, że Niemcy są „głównym międzynarodowym partnerem, od którego w dużym stopniu zależy cały system międzynarodowego poparcia dla Ukrainy w konflikcie z Rosją”.",,
Policja skonfiskowała opozycyjny raport o rządach Putina,"Raport „Putin. Podsumowanie. 2018” przygotowali dwaj liderzy opozycji: Ilia Jaszyn i Władimir Miłow. Opozycjoniści zapowiadają, że mimo działań służb dokument ma ujrzeć światło dziennie w najbliższych dniach.","Moskiewska policja skonfiskowała opozycyjny raport dotyczący osiemnastu lat rządów Władimira Putina. Dokument zatytułowany „Putin. Podsumowanie. 2018” przygotowali dwaj liderzy opozycji: Ilia Jaszyn i Władimir Miłow. Opozycjoniści przypominają, że tradycję publikowania tego typu podsumowań zapoczątkował zamordowany w 2015 roku współzałożyciel Partii Narodowej Wolności Borys Niemcow. Zabrali cały nakład W dokumencie znalazły się opinie dotyczące rezultatów rządów Władimira Putina w takich sferach jak stosunki międzynawowe, gospodarka i polityka społeczna. Ilia Jaszyn napisał na swoim blogu, że funkcjonariusze policyjnego wydziału do walki z ekstremizmem skonfiskowali cały nakład raportu. Podkreślił, że zrobili to nielegalnie, bo w Rosji nie ma oficjalnego zakazu krytyki prezydenta. Skrytykował też działania MSW twierdząc, że od dawna rosyjskie organy porządkowe spełniają rolę policji politycznej.",,
Podczas apelu otwierającego zlot w Rybakach zasłabło ok. 60 osób,"Podczas sobotniego apelu w Rybakach inaugurującego Zlot 30–lecia Związku Harcerstwa Rzeczypospolitej, w którym uczestniczyło ok. 6 tys. harcerek i harcerzy, doszło do 60 omdleń – podały służby prasowe ZHR.","Podczas apelu doszło do omdlenia u 60 spośród 6 tys. uczestników. – Na tak duże zgromadzenie nie jest to wielka skala – oceniła rzeczniczka prasowa ZHR phm. Barbara Sobieska. Jej zdaniem, przypadki omdleń wynikały najprawdopodobniej z bardzo dużych wahań temperatury i zmęczenia po długiej drodze, którą mają za sobą uczestnicy rozpoczętego w sobotę zlotu.Jak podkreśliła, żadna z tych osób nie wymagała hospitalizacji poza terenem obozu. Wszystkim udzielono pomocy na miejscu, w wewnętrznym szpitalu polowym położonym niedaleko placu, na którym odbył się apel. – Około 10 osób nadal tam przebywa – dodała.Zapewniła, że podczas zlotu zapewniona jest właściwa opieka medyczna; liczy ona ok. 90 osób, w tym lekarzy, ratowników medycznych i pielęgniarek.Rzeczniczka ZHR zaznaczyła, że w niektórych mediach pojawiła się fałszywa informacja o 200 osobach, które źle się poczuły na apelu. Dodała, że wszyscy młodzi uczestnicy zlotu są pod opieką dorosłych instruktorów, a opiekunowie przypominają dzieciom o właściwym ubieraniu się i nawadnianiu. Zlot w Rybakach Według organizatorów zlot w Rybakach jest to największe harcerskie spotkanie w ramach świętowania jubileuszu istnienia ZHR. W sobotnim apelu rozpoczynającym zlot uczestniczył premier Mateusz Morawiecki, który również zwiedził obóz harcerski i spotkał się z harcerzami przy ognisku.W obozie – zbudowanym w otoczonym lasami ośrodku warmińskiego Caritasu nad jeziorem Łańskim – kwateruje ok. 6 tys. harcerek i harcerzy z całego kraju i goście z zagranicy. Jubileuszowy zlot potrwa do 11 sierpnia.Związek Harcerstwa Rzeczypospolitej to druga co do wielkości (po ZHP) organizacja harcerska w Polsce. Skupia 17,5 tys. członków. Powstał 12 lutego 1989 r.",,
NATO wzywa Rosję do zwrotu ukraińskich okrętów i uwolnienia załogi,"NATO wzywa Rosję do natychmiastowego zwrotu ukraińskich okrętów i uwolnienia ich załogi – oświadczył sekretarz generalny Sojuszu Północnoatlantyckiego Jens Stoltenberg. – Możemy spodziewać się, że załoga stanie się w którymś momencie przedmiotem kompromisu. Natomiast okręty, podejrzewam, Ukraina musi spisać na straty – ocenił w TVP info Zbigniew Pisarski, prezes Fundacji Pułaskiego.","Jens Stoltenberg wezwał Rosję do zwrotu okrętów i uwolnienia ich załogi po spotkaniu ambasadorów państw NATO-wskich z ambasadorem Ukrainy. O specjalną naradę prosił prezydent Ukrainy Petro Poroszenko. To reakcja na niedzielną akcję rosyjskich sił specjalnych, które ostrzelały i zajęły dwa ukraińskie opancerzone kutry i holownik. Sekretarz generalny NATO poinformował, że wszyscy sojusznicy wyrazili poparcie dla Ukrainy. – Nie ma usprawiedliwienia dla użycia siły wojskowej wobec ukraińskich okrętów i załogi. Dlatego wzywamy Rosję do natychmiastowego ich uwolnienia – powiedział Jens Stoltenberg. Szef Sojuszu uważa, że ostatnie wydarzenia na Morzu Azowskim wpisują się w strategię działania Rosji. – Ten incydent przypomina nam, że od ponad czterech lat toczy się wojna na Ukrainie. Stanowisko sojuszników było spójne od 2014 r. Potępiliśmy działania Rosji, aneksję Krymu i rosyjską agresję na wschodzie Ukrainy – dodał. Szef Sojuszu powiedział również, że Rosja musi zrozumieć, iż jej działania niosą za sobą konsekwencje. Ale nie odpowiedział na pytanie, czy możliwe są jakieś konkretne działania Sojuszu na wypadek eskalacji konfliktu. Stoltenberg zapewnił, że NATO monitoruje sytuację, przypomniał wcześniejsze sankcje dyplomatyczne i gospodarcze nałożone przez kraje członkowskie na Rosję i dodał, że Sojusz pomaga w modernizacji ukraińskich sił zbrojnych.",,
KPRM publikuje wykaz lotów Donalda Tuska,"Wykaz lotów byłego premiera Donalda Tuska opublikowany na stronie kancelarii premiera zawiera 573 pozycje. Pierwszy lot jest datowany na 30.11.2007 r., ostatni – na 05.09. 2014 r. Całą listę opublikowała właśnie Kancelaria Prezesa Rady Ministrów.","Donald Tusk był premierem od 16 listopada 2007 r. do 22 września 2014 r.W zeszły piątek na stronie KPRM został opublikowany wykaz lotów urzędującego premiera Mateusza Morawieckiego, który zapowiedział wcześniej szef KPRM Michał Dworczyk. We wtorek wieczorem na stronie internetowej KPRM opublikowano wykaz lotów byłej premier Beaty Szydło, która sama zwróciła się z prośbą o publikację tych informacji. W środę po południu opublikowano wykaz lotów byłej premier Ewy Kopaczy, który obejmował 47 pozycji.Szef KPRM Michał Dworczyk zapowiedział, że zostaną przedstawione założenia projektu ustawy ws. lotów służbowych najważniejszych osób w państwie, wśród których znalazło się m.in. wprowadzenie centralnego rejestru lotów typu HEAD, zakaz przelotów dla rodzin czy parlamentarzystów nie uczestniczących w oficjalnych delegacjach. Do prac nad projektem zostali zaproszeni szefowie kancelarii prezydenta, Sejmu, Senatu oraz szefowie klubów parlamentarnych lub ich przedstawiciele.",,
Tusk jednak nie przyjedzie na zaprzysiężenie Dudy. Graś: nie został zaproszony jako szef RE,"Przewodniczący Rady Europejskiej Donald Tusk nie pojawi się na czwartkowym zaprzysiężeniu Andrzeja Dudy na prezydenta - podała Informacyjna Agencja Radiowa. Wcześniej informowano, że przyjedzie na uroczystość jako były premier. Obecność potwierdzili natomiast m.in. byli prezydenci Lech Wałęsa i Aleksander Kwaśniewski oraz byli premierzy Jerzy Buzek i Jan Krzysztof Bielecki. Na uroczystości pojawi się też ustępujący prezydent z żoną.","Informację o tym, że Tusk nie przyjedzie na czwartkową uroczystość, potwierdził także Paweł Graś, doradca ds. politycznych i komunikacji w gabinecie przewodniczącego Rady Europejskiej. „Jako szef Rady Europejskiej Donald Tusk nie otrzymał zaproszenia od prezydenta elekta i tę decyzję prezydenta należy uszanować” – ogłosił w komunikacie. Wcześniej Kancelaria Sejmu informowała, że Tusk był zapraszany jako były premier. Według Grasia Tusk „jest przede wszystkim urzędującym szefem Rady Europejskiej, a nie tylko byłym premierem, więc zaproszenie jednak powinno przyjść od prezydenta elekta”.Początek o godz. 10.00Na uroczystość zostali zaproszeni byli prezydenci, byli premierzy i byli marszałkowie Sejmu oraz Senatu, a także członkowie rządu, którzy nie są posłami lub senatorami. Zaproszenie otrzymali również prezesi sądów i trybunałów, prezes Narodowego Banku Polskiego, Rzecznik Praw Obywatelskich i Rzecznik Praw Dziecka, przedstawiciele Kościołów i związków wyznaniowych, europosłowie (według parytetów klubowych) i korpus dyplomatyczny. Jak dotąd udział w zaprzysiężeniu potwierdzili m.in. byli prezydenci Wałęsa i Kwaśniewski, byli premierzy Jerzy Buzek, Jan Krzysztof Bielecki, Kazimierz Marcinkiewicz i przewodniczący Konferencji Episkopatu Polski abp Stanisław Gądecki. W uroczystości weźmie udział również odchodzący prezydent Bronisław Komorowski wraz z małżonką. Podczas uroczystego Zgromadzenia Narodowego, które rozpocznie się o godz. 10, wybrany w majowych wyborach Andrzej Duda złoży przysięgę prezydencką, a tym samym formalnie obejmie urząd prezydenta. Po złożeniu przysięgi nowy prezydent wygłosi orędzie. Spotka się także z prezydiami i konwentami obu izb parlamentu. Goście prezydenta elektaWedług informacji z Kancelarii Sejmu, w czwartkowej uroczystości ma wziąć udział około 600 gości. Poza oficjelami, będą także goście zaproszeni przez prezydenta elekta.  Będą oni oglądać uroczystość na telebimie w Sali Kolumnowej Sejmu. Najbliższa rodzina Andrzeja Dudy zasiądzie na sejmowej galerii. Po zaprzysiężeniu prezydent Andrzej Duda złoży kwiaty przed tablicą upamiętniającą parlamentarzystów, którzy zginęli w katastrofie smoleńskiej oraz tablicą upamiętniającą posłów II RP, którzy zginęli w czasie II wojny światowej. Około 11.35 Duda już jako prezydent opuści gmach Sejmu.",,
Polskie szarytki z posługą w strefie przyfrontowej w Donbasie,Podczas trwającej już pięć lat wojny na wschodzie Ukrainy Kościół katolicki nie ustaje w szukaniu nowych form pomocy dla osób dotkniętych działaniami zbrojnymi. Jedną z inicjatyw są przyjazdy polskich sióstr szarytek. Zakonnice poprzez swą pracę i obecność towarzyszą mieszkańcom obwodu donieckiego.,"Siostry Kamila Kołodziej i Ewa Salach z prowincji chełmińsko-poznańskiej Zgromadzenia Sióstr Miłosierdzia św. Wincentego à Paulo trafiły do położonej w strefie przyfrontowej miejscowości Pionierskie. Pracują w ośrodku dla dzieci prowadzonym przez Chrześcijańską Służbę Pomocy oraz odwiedzają okoliczne miejscowości służąc mieszkańcom duchowym wsparciem.– Kiedy wjechaliśmy w strefę ograniczoną największe wrażenie robili żołnierze na punktach kontrolnych oraz przeraźliwa pustka – opowiada s. Kamila. – Wokół nas nie było nikogo, tylko zaminowane pola. Drugi moment jaki zapamiętałam, to kiedy modliliśmy się razem z siostrą na różańcu, a przez dwadzieścia, trzydzieści minut słychać było nieustanne strzały – wspomina.Siostrę Ewę niepokoi szczególnie stan dzieci żyjących w przyfrontowych miejscowościach. – Widzę, jak te dzieci są zestresowane. Mają braki tak duchowe, jak i materialne. Na dziś moja misja tutaj jest taka, aby po prostu być z tymi dziećmi i dać im z siebie wszystko – podkreśla.",,
„W oblężonym mieście fotografowałem agonię”. Unikatowy film ze zniszczonej Warszawy [WIDEO],"Amerykański dziennikarz Julien Bryan 7 września 1939 r. dostał się do oblężonej Warszawy, by dokumentować tamte wydarzenia. Film, który jest świadectwem ogromnego cierpienia i zniszczenia, wywiózł ukryty w bagażu dyplomatycznym. W 1940 r. w USA odbyła się jego premiera; „Siege” był odpowiedzią na niemiecką propagandę. – Właśnie wróciłem z Warszawy. Przez dwa tygodnie, w tym oblężonym mieście, fotografowałem walkę i agonię ludzi, których dotknął obłęd wojenny – mówi dziennikarz na filmie.",,,
"Europa reaguje na walki w Donbasie. W poniedziałek spotkają się przywódcy Francji, Niemiec i Ukrainy","Przywódcy Francji, Niemiec i Ukrainy mają się spotkać w poniedziałek w Berlinie w związku z zaostrzeniem się sytuacji na wschodzie Ukrainy – poinformował we wtorek minister spraw zagranicznych Francji Laurent Fabius.","Prezydent Rosji Władimir Putin oświadczył we wtorek, że odpowiedzialność za obecną eskalację napięcia w Donbasie ponoszą władze w Kijowie.Dowództwo operacji zbrojnej prowadzonej przez ukraińskie władze przeciwko prorosyjskim separatystom wskazuje, że sytuacja w regionie konfliktu znacznie się pogorszyła. Sekretarz Rady Bezpieczeństwa Narodowego i Obrony w Kijowie Ołeksandr Turczynow ostrzegł, że separatyści i rosyjska armia w Donbasie przygotowują prowokacje w związku z Dniem Niepodległości, który Ukraina będzie obchodziła w poniedziałek, 24 sierpnia.Szansa na rozejm?– Operacje militarne (na wschodzie Ukrainy) muszą ustać, a broń musi zostać wycofana... Po drugie, trzeba ustalić warunki wyborów w Donbasie – powiedział Fabius dziennikarzom, mówiąc o planowanym w Berlinie spotkaniu prezydenta Francji Francois Hollande'a, kanclerz Niemiec Angeli Merkel i prezydenta Ukrainy Petro Poroszenki.– Mam nadzieję, że poniedziałkowe spotkanie pozwoli nam osiągnąć postęp w obu punktach. Liczymy na to, że rozwiązanie uda się znaleźć najpóźniej w grudniu – dodał.Prezydent Poroszenko ustalił we wtorek w rozmowie telefonicznej z przewodniczącym Komisji Europejskiej Jean-Claude'em Junckerem, że przed końcem sierpnia odwiedzi unijne instytucje w Brukseli.",,
Jaki: Przez agresję i wsparcie instytucji europejskich próbuje się kolanem zmieniać Polskę,"– Albo głosujecie na PO-KO i wtedy macie te wszystkie lewicowe wynalazki, LGBT w szkołach, albo głosujecie na Zjednoczoną Prawicę, która jest jedyną gwarancją tego, że obronimy to, co jest dla Polski najważniejsze, czyli kwestie historyczno–tożsamościowe  – powiedział Patryk Jaki. Wiceminister sprawiedliwości komentował podpisaną przez prezydenta Warszawy kartę LGBT Plus.","W karcie LGBT Plus znajduje się 12 postulatów dotyczących bezpieczeństwa i tzw. edukacji antydyskryminacyjnej w szkołach. Patryk Jaki zwrócił uwagę, że Unii Europejskiej, która jest w tej chwili  zdecydowanie liberalno-lewicowa, zależy na tym, aby „rozwodnić stare państwa narodowe”. – Wiadomo, że to się nie uda, jeżeli stare państwa narodowe są silnie zakorzenione  w wartościach chrześcijańskich, katolickich, we własnej tradycji, tożsamości, mają silną świadomość własnej historii. I to, co w tej chwili robi Rafał Trzaskowski, to jest w moim przekonaniu polityka, która koresponduje z tą polityką całego Parlamentu Europejskiego i Unii – ocenił gość programu „O co chodzi”. – Tamta strona poprzez agresję i wsparcie instytucji europejskich, ale również, nie ukrywajmy, przez bardzo silne wsparcie medialne, próbuje narzucić te wartości i siłą,  kolanem zmieniać Polskę – mówił, ale podkreślił, że możemy bardzo twardo się temu postawić i powiedzieć: nie. – Przepraszam, tu jest Polska. Mamy swoje zasady, wartości. To dlatego Polska po 123 latach wracała na mapę świata. Dlatego, że mieliśmy obywateli, którzy mieli silną świadomość własnej tożsamości – mówił Jaki.",,
„Nie ma wakacji od demokracji”. Przed Sejmem protestowali przeciwnicy reformy sądownictwa,"Członkowie i sympatycy ruchu Obywatele RP, Komitetu Obrony Demokracji, Ogólnopolskiego Strajku Kobiet i przedstawiciele opozycji zebrali się pod Sejmem. Protestowali przeciw zmianom m.in. w ustawie Prawo o ustroju sądów powszechnych.","Do protestujących dołączyli m.in. wicemarszałek Senatu Bogdan Borusewicz, posłanka PO Joanna Mucha, a także europoseł Jarosław Wałęsa i były premier Leszek Balcerowicz.Manifestację zorganizowano w parku Rydza-Śmigłego koło parlamentu, skąd obradujący w sali plenarnej senatorowie mogli słyszeć okrzyki tłumu. Protestujący odczytali, jak to nazwali, „listę hańby” – nazwiska senatorów PiS. Po każdym skandowali: „Senatorze (senatorko) jeszcze możesz”. Rozpostarli też wielką biało-czerwoną flagę. Przy bębnach skandowali: „Nie ma wakacji od demokracji”, „Jutro tutaj będzie pusto, a ty musisz spojrzeć w lustro”, „My nie chcemy dyktatury, a wy co, a wy co?”, „Senatorze, powiedz weto, a nie będziesz marionetką”. Poseł Szczerba znów o policjantachPoseł Michał Szczerba (PO) mówił do zgromadzonych, że policjanci ochraniający protest nie mają plakietek z nazwiskami i zaznaczył, że „każda interwencja policji może być rejestrowana, może być upubliczniana. To są funkcjonariusze publiczni na służbie. My im za to płacimy”. Jak poinformował, posłowie opozycji będą pytali, czy podczas piątkowych manifestacji przed Sejmem oprócz policjantów byli też funkcjonariusze innych służb. Przed godz. 18 do uczestników wiecu wyszedł kandydat PO i Nowoczesnej na prezydenta Warszawy Rafał Trzaskowski. Przekonywał, że przygotowana przez PiS reforma wymiaru sprawiedliwości „pozbawi nas kolejnej niezależnej instytucji”, jaką są sądy, zwłaszcza Sąd Najwyższy.  Trzaskowski apeluje: nie atakujcie policji– Musimy o tym rozmawiać ze wszystkimi - z naszymi przyjaciółmi i rodzinami – co oznacza brak niezależnych sądów. To początek końca demokracji. Jeżeli nie będzie niezależnych sądów, PiS-owcy zapewnią sobie glejt, który będzie zapewniał bezkarność. Nie możemy na to pozwolić – mówił Trzaskowski. „Presja ma sens, presja ma sens!” – odpowiedział tłum. Trzaskowski apelował do zgromadzonych, by nie atakowali pilnujących porządku na Wiejskiej policjantów. – Ja sobie obiecywałem, że nie będę już (...) się popisywał, że coś kiedyś przeczytałem, ale jedno wam powiem: przypominam sobie taki obrazek z filmów, jak w Portugalii kiedyś wsadzano kwiaty w lufy karabinów i wtedy zaczęła się rewolucja goździków. Tym policjantom i policjantkom, którzy tutaj są, źli ludzie wydają rozkazy. Uśmiechajmy się do nich, to nie jest ich wina. Tym uśmiechem możemy wszystko rozbroić – powiedział Trzaskowski. We wtorek pierwszym punktem obrad Senatu była nowelizacja ustaw o Sądzie Najwyższym, ustroju sądów, Krajowej Radzie Sądownictwa i o prokuraturze. Przewiduje ona m.in., że Zgromadzenie Ogólne Sędziów SN będzie wybierało i przedstawiało prezydentowi kandydatów na I prezesa SN niezwłocznie po obsadzeniu 2/3 liczby stanowisk sędziów SN, a nie – tak jak teraz głosi przepis – dopiero, gdy obsadzone są niemal wszystkie stanowiska. W końcu czerwca w Monitorze Polskim opublikowane zostało obwieszczenie prezydenta Andrzeja Dudy o wolnych stanowiskach sędziego w SN. Zgodnie z obwieszczeniem, do objęcia są łącznie 44 wakaty sędziowskie. Zgodnie z ustawą o SN, każda osoba, która spełnia warunki do objęcia stanowiska sędziego SN, może zgłosić swoją kandydaturę KRS w terminie miesiąca od dnia obwieszczenia.",,
Tusk przegrał walkę o Orbana z EPP,"Fidesz, partia premiera Viktora Orbana, pozostanie zawieszona w Europejskiej Partii Ludowej (EPP), ale nie została z niej wykluczona – ogłosił przewodniczący EPP Donald Tusk. „Człowiek, który przewodził dążeniu do usunięcia Fideszu z partii, przegrał bitwę” – napisał na Twitterze o Tusku brukselski korespondent „Financial Times”.","– W Budapeszcie nic się nie zmieniło, dlatego zawieszenie na czas nieokreślony zostało utrzymane – miał powiedział europosłom Tusk.  EPP miała początkowo podjąć decyzję, czy wykluczyć Fidesz ze swoich szeregów, 3 lutego. Partia Orbana od blisko roku jest zawieszona w tej europejskiej międzynarodówce politycznej.  Media wskazują, że część europosłów EPP obawia się straty 14 mandatów, które ma Fidesz w PE. Za osobę, której najbardziej zależało na usunięciu węgierskiej partii z EPP uchodził sam Tusk.  Członkostwo Fideszu w EPP zostało zawieszone w marcu 2019 r. w związku m.in. z kampanią plakatową rządu węgierskiego, w której były szef Komisji Europejskiej Jean-Claude Juncker został przedstawiony wraz z amerykańskim finansistą George'em Sorosem jako czarny charakter, chcący sprowadzić do Europy miliony imigrantów. EPP chciała także wyjaśnienia sytuacji Uniwersytetu Środkowoeuropejskiego (CEU). Ta założona przez Sorosa uczelnia przeniosła znaczną część zajęć z Budapesztu do Wiednia z powodu braku umowy z węgierskimi władzami.",,
Wojna handlowa trwa. USA nałożą kolejne cła na chińskie produkty,"Waszyngton nałoży na chińskie produkty dodatkowe cła o wartości 200 mld dolarów. Reprezentant Stanów Zjednoczonych ds. Handlu Robert Lighthizer poinformował, że na dobra importowane z Chin zostaną nałożone dodatkowe, 10-proc. cła.","Zarządzenie będzie obowiązywało od września. W zeszłym tygodniu USA nałożyły 25-proc. cło na chiński eksport. Wartość tego kroku wyniosła 34 mld dolarów rocznie. Taryfy miały być dla Pekinu karą za wymuszanie od zagranicznych firm transferu technologii.Chińskie władze poinformowały, że natychmiast po wprowadzeniu amerykańskich ceł weszły w życie taryfy odwetowe na produkty sprowadzane do Chin z USA. Nie podano jednak szczegółów dotyczących liczby i wartości towarów.Prezydent Donald Trump zapowiadał, że Stany Zjednoczone mogą docelowo nałożyć na chińskie produkty cła o wartości przekraczającej 500 mld dolarów. Tyle w przybliżeniu wynosił cały chiński eksport do USA w minionym roku.",,
"Jaruzelska, Rozenek i Hartman „jedynkami” SLD w Warszawie","Monika Jaruzelska, Andrzej Rozenek i Jan Hartman są wśród zaprezentowanych w poniedziałek liderów list komitetu SLD Lewica Razem do warszawskiej rady miasta. „Jedynkami” stołecznych list wyborczych Sojuszu do sejmiku zostały Katarzyna Piekarska, Małgorzata Sekuła-Szmajdzińska i Danuta Waniek.","Jak poinformowali politycy Sojuszu na konferencji prasowej, Andrzej Rozenek, który jest zarazem kandydatem tej partii na prezydenta stolicy, znajdzie się na czele listy komitetu SLD Lewica Razem do Rady Warszawy w okręgu obejmującym Śródmieście i Ochotę.Córka byłego prezydenta i pierwszego sekretarza KC PZPR w latach 1981-89, generała Wojciecha Jaruzelskiego, Monika Jaruzelska, ma być pierwsza na liście na Pradze Południe i w Rembertowie, a były polityk Unii Wolności i Twojego Ruchu oraz założyciel inicjatywy Wolność i Równość, filozof Jan Hartman – na Woli.Hartman w ostatnich latach mieszkał w Krakowie, jednak – jak poinformowano na konferencji – przenosi się do Warszawy; od października będzie wykładał na Uniwersytecie Warszawskim.Liderami list SLD Lewica Razem do stołecznej rady miasta będą też: wiceszef Sojuszu i szef warszawskich struktur partii Sebastian Wierzbicki (Mokotów), była rzeczniczka praw pacjenta Krystyna Kozłowska (Bielany, Żoliborz), sekretarz generalny Stronnictwa Demokratycznego Jan Artymowski (Praga Północ i Białołęka), rzeczniczka SLD Anna-Maria Żukowska (Targówek, Wawer i Wesoła), były poseł i redaktor naczelny „Dziennika Trybuna” Piotr Gadzinowski (Wilanów, Ursynów) oraz były wieloletni stołeczny radny, obecnie prezes Szpitala Praskiego Andrzej Golimont (Bemowo, Ursus, Włochy). – Wokół tej dwunastki liderów już są tworzone bardzo mocne listy, bo na kolejnych miejscach również będziemy mieli postaci, o których państwo słyszeli – i to zarówno interesując się tą wielką polityką krajową, jak również stołecznym samorządem – zapowiedział Wierzbicki. Wśród startujących z list SLD znajdą się również – jak mówił – działacze wspólnot mieszkaniowych i rad spółdzielni oraz osoby aktywne w swoich społecznościach.Działacze Sojuszu przedstawili również w poniedziałek „jedynki” swojego komitetu w wyborach do sejmiku wojewódzkiego w Warszawie. W okręgu obejmującym Mokotów, Śródmieście, Ursynów, Wilanów i Ochotę o reelekcję ubiegać się będzie obecna radna i b. szefowa warszawskiego SLD Katarzyna Piekarska.W okręgu obejmującym Bemowo, Bielany, Ursus, Włochy, Wola i Żoliborz liderką listy Sojuszu będzie b. warszawska radna i b. posłanka Małgorzata Sekuła-Szmajdzińska. W okręgu Targówek, Rembertów, Wawer, Wesoła „jedynką” na liście SLD Lewica Razem będzie b. posłanka oraz b. szefowa kancelarii prezydenta Aleksandra Kwaśniewskiego – Danuta Waniek. – Chcę złożyć obietnicę przed państwem, że jeżeli zostanę prezydentem Warszawy, to wszystkie znikające zawody – typu szewc, zegarmistrz – dostaną potężne wsparcie z miasta – oświadczył kandydat SLD na prezydenta. – Nie może być tak, że Warszawa będzie tylko miastem banków i ekskluzywnych sklepów – dodał.Polityk opowiedział się też za zwiększaniem puli środków rozdzielanych w ramach budżetów partycypacyjnych. – Chcemy, żeby warszawianki i warszawiacy mieli coraz więcej do powiedzenia, jeżeli chodzi o inwestycje w mieście, i coraz więcej decydowali w sprawach tego, co się dzieje z ich otoczeniem – podkreślił.Rozenek zwracał też uwagę na nierówności pomiędzy prawobrzeżną i lewobrzeżną częścią Warszawy. – One są nierówno traktowane. Praga zawsze była traktowana gorzej, była tą częścią Warszawy wykluczoną, zapomnianą – mówił.Tymczasem – jak przekonywał kandydat – Praga „może być piękna” i „może być wspaniałym miejscem dla wypoczynku”. Zwrócił w tym kontekście uwagę na zagospodarowanie Placu Hallera, który – jak ocenił – stał się miejscem, gdzie seniorzy mogą wypocząć przy tężniach, a dzieci – bawić się.",,
Układ w Fort Bregancon. Macron stawia na Rosję,"Nowy światowy porządek, a w niej „wspólny europejski dom” aż po Władywostok – o tym marzy Emmanuel Macron. Moskwa zajmuje w tych koncepcjach centralne miejsce. Dlatego prezydent Francji rozpoczął reset stosunków z Rosją i chce, żeby to samo zrobiła cała Europa. Mimo że Władimir Putin nie spełnił żadnego z warunków postawionych mu przez Zachód pięć lat temu.","27 sierpnia w Pałacu Elizejskim odbyła się doroczna konferencja francuskich ambasadorów. To, co mówił tam Macron, potwierdza, że prezydent postanowił zrealizować swoją idée fixe: budować „nowy światowy porządek”. Pierwszym i kluczowym krokiem w tej polityce mają być jak najlepsze relacje Francji z Rosją. Początkiem dyplomatycznej ofensywy było spotkanie z Władimirem Putinem w letniej rezydencji francuskich prezydentów Fort Bregancon – nie przypadkiem tuż przed szczytem G-7, także zorganizowanym we Francji. Macron postanowił bowiem wykorzystać fakt, że Francja akurat przewodniczy i grupie G-7, i Radzie Europy.   Putin na Lazurowym Wybrzeżu Fort Bregancon to średniowieczna twierdza na śródziemnomorskiej wysepce. Od wielu lat letnia rezydencja prezydentów Francji. Pierwszym, który zatrzymał się w Forcie Bregancon, był Charles de Gaulle - w sierpniu 1964 r. De Gaulle znany był jako zwolennik „trzeciej drogi” i miał z Sowietami bardzo dobre relacje. Moskwa ceniła go jako przywódcę, który osłabia od wewnątrz zachodnią solidarność i sojusz euroatlantycki. Niewątpliwie duch Generała unosił się nad Fort Bregancon, gdy 19 sierpnia wylądowały tu dwa śmigłowce rosyjskich sił powietrznych. Z jednego z nich wysiadł Władimir Putin.  Atmosfera wizyty od pierwszych minut była gorąca niczym miejscowy klimat. Rosyjski prezydent nie zapomniał o pięknym bukiecie kwiatów dla pierwszej damy Francji. Gospodarz starał się nadskakiwać gościowi – nawet na jego profilu na Facebooku pojawił się post po rosyjsku. Macron poinformował choćby, że w maju 2020 r. uda się do Moskwy na obchody 75. rocznicy zwycięstwa nad hitlerowskimi Niemcami. Dla Moskwy to bardzo ważne – od 2014 r. bowiem przedstawiciele Zachodu ignorują uroczystości. Macron określił Rosję jako „wielkie mocarstwo oświeceniowe” i oświadczył, że w Rosji też jest liberalizm, tylko szczególny. To ciąg dalszy dyskusji, jaką Francuz prowadził z Putinem na lipcowym szczycie G-20 w Osace. Macron postanowił wtedy bronić liberalnych demokracji po krytyce, jakiej prezydent Rosji poddał liberalizm na łamach „The Financial Times”. Gospodarz wyraźnie unikał drażliwego dla gościa tematu swobód obywatelskich w Rosji. Warto zresztą pamiętać, że o o zaproszeniu Putina Macron poinformował wieczorem 27 lipca, w momencie, gdy wszystkie media francuskie donosiły o masowych represjach wobec demonstrantów w Moskwie.  W Fort Bregancon najpierw odbyły się rozmowy z udziałem kilkorga ministrów i doradców z obu stron, a potem prezydenci spacerowali po rezydencji i odbyli rozmowę w cztery oczy. Po czym zaplanowano kolację. Dziennikarzy już jednak wcześniej wyproszono z pałacu. O czym rozmawiali Putin z Macronem – nie wiadomo. Komentarze prasowe opierały się wyłącznie na wypowiedziach obu prezydentów przed rozmowami. Prezydenci rozmawiali w cztery oczy aż 2,5 godziny. Potem jeszcze była dwugodzinna kolacja i rozmowy za stołem. Interesujące, że po wylocie Putina Macron podjął decyzję, że nie będzie żadnych oficjalnych komunikatów odnośnie treści jego osobistej rozmowy z gościem.    Peacemaker Macron?  Nie jest tajemnicą, że przywódcy Francji i Rosji na pewno poruszyli kwestie Iranu, Syrii i Ukrainy. Najważniejsze – nie tylko dla gościa – było to ostatnie. Na początku wizyty, podczas konferencji prasowej przed rozmowami, Putin podkreślił, że Rosja będzie popierać format normandzki, jeśli chodzi o rozmowy na temat Donbasu. Po kilku latach impasu otwierają się bowiem nowe możliwości. Przede wszystkim doszło do zmiany prezydenta Ukrainy, a Wołodymyr Zełenski jest zdeterminowany, aby doprowadzić do pokoju. Podczas wizyty u francuskiego przywódcy Putin oświadczył, że jego rozmowy telefoniczne z Zełenskim dały mu powody do „ostrożnego optymizmu”. Drugi pozytywny z punktu widzenia Kremla czynnik to wyraźne osłabienie pozycji Niemiec w formacie normandzkim. Angela Merkel bowiem, od czasu ostatniego szczytu czwórki normandzkiej (Berlin, październik 2016) twardo stawiała warunek, że bez ustępstw Moskwy nie ma sensu prowadzić rozmów. Więc rokowania w tym formacie de facto zamarły. Zmienić to może Macron – i jest to trzecia korzystna dla Putina okoliczność. Nie jest przypadkiem, że po ostatniej eskalacji walk w Donbasie Zełenski – zanim zadzwonił na Kreml – również telefonicznie konsultował się z Macronem, a nie Merkel (Petro Poroszenko zawsze jednak zaczynał od Berlina). Wiedząc już zresztą o planowanym spotkaniu w Fort Bregancon.  Macron uważa, że w relacjach z Rosją „konieczne jest wyjście z nową inicjatywą” tak, aby móc dokonać resetu we współpracy w kwestiach związanych z różnymi konfliktami. Francja chce być głównym europejskim uczestnikiem procesu pokojowego dotyczącego Donbasu. I architektem porozumienia. Tak można interpretować ostatnie wydarzenia, nie tylko spotkanie Macrona z Putinem, i nie tylko rozmowy telefoniczne w trójkącie Macron-Putin-Zełenski. Oto bowiem już w czerwcu, po spotkaniu premierów Francji i Rosji w Hawrze, Edouard Philippe zaapelował do Dmitrija Miedwiediewa, by „wykorzystał nowy kontekst polityczny na Ukrainie” po zmianie prezydenta tego kraju. Biorąc pod uwagę niepewność co do planów Zełenskiego odnośnie Donbasu, niewykluczone, że Paryż nie będzie musiał nawet specjalnie naciskać na nowy rząd w Kijowie, aby ten zaczął realizować zamrożoną dotychczas polityczną część porozumień mińskich. Zamrożoną nie przypadkiem, bo ich wejście w życie będzie korzystne bardziej dla Rosji niż dla Ukrainy. Mając miażdżącą przewagę w nowym parlamencie i wciąż silny mandat społeczny, Zełenski może zdecydować się odmrozić te najbardziej kontrowersyjne punkty porozumienia z Mińska.  Macron nie ukrywa, że chciałby stać się głównym autorem pokoju w Donbasie. Kreml wydaje się na to zgadzać. Putin liczy, że grając ambicjami francuskiego prezydenta oraz wykorzystując determinację Zełenskiego aby zakończyć wojnę, konflikt uda się zakończyć na warunkach rosyjskich. Dla Putina z pewnością Macron i Zełenski to nieporównanie lepsze rozwiązanie niż duet Merkel-Poroszenko. Teraz w czwórce normandzkiej opcja moskiewska zyskuje przewagę. Koniec konfliktu na wschodzie Ukrainy ułatwiłby powrót Rosji do grupy G-7, z której została wykluczona z powodu aneksji Krymu. Za tym miałoby też pójść zniesienie sankcji. Wygląda na to, że Paryż (i zapewne nie tylko Paryż) nie wymaga już od Rosjan oddania Ukrainie Krymu, nie jest to już warunek normalizacji stosunków – i taki sygnał Putin dostał od Macrona na Lazurowym Wybrzeżu.   Zapewne te wszystkie okoliczności razem wzięte spowodowały, że oto udało się ustalić, że niebawem dojdzie do szczytu normandzkiego. Zależy na tym i Macronowi, i Zełenskiemu, i Putinowi. To właśnie prezydent Francji zapowiedział – na konferencji kończącej szczyt G-7 w Biarritz - że we wrześniu odbędzie się poświęcone konfliktowi na Ukrainie spotkanie prezydentów Rosji, Ukrainy, Niemiec i Francji. - Warunki co do odpowiedniego szczytu są spełnione – powiedział Macron. Szczyt ten odbędzie się – rzecz jasna - we Francji.  Reset po francusku  Emmanuel Macron korzysta z sytuacji, w jakiej znalazła się Unia Europejska. Ma problem nie tylko z rozwiązywaniem, ale nawet z określeniem jednolitego i konstruktywnego stanowiska wobec najważniejszych wyzwań międzynarodowych, od wojny syryjskiej, przez kryzys w Zatoce (Iran) po wojnę handlową USA-ChRL. Najwięksi gracze zachodniej Europy mają własne problemy. Wielka Brytania bez reszty zaprzątnięta jest brexitem, Włochy przeżywają głęboki rządowy kryzys, a w Niemczech pozycja chadecji i samej Merkel nigdy jeszcze nie była tak słaba. Prezydent Francji chce przede wszystkim wykorzystać to ostatnie. Celem może być wręcz odebranie Niemcom pozycji najważniejszego europejskiego partnera Rosji. Jeśli nie w gospodarce (tu jednak Berlin jest poza zasięgiem), to w polityce i bezpieczeństwie. Być może już z Fort Bregancon Putin wyjechał z przekonaniem, iż Macron i Francja mogą okazać się bardziej pomocni w odbudowie relacji rosyjsko-unijnych i zniesieniu sankcji niż Merkel i Niemcy. W jaki sposób i przy użyciu jakich argumentów Macron miałby ponownie wprowadzić Rosję na europejskie salony – to Putina nie obchodzi. Tymczasem Macron postanowił odświeżyć koncepcje gaullistowskie. Przemawiając do ambasadorów w Pałacu Elizejskim, prezydent stwierdził, że należy „przemyśleć” stosunki Paryża z Moskwą, ponieważ „spychanie Rosji daleko od Europy jest poważnym błędem”. Macron twierdzi, że Europa musi się otworzyć na Rosję (czyli de facto pójść na ustępstwa), bo inaczej Rosja w dłuższej perspektywie stanie się „podrzędnym sojusznikiem Chin”, głównie zapleczem surowcowym i wsparciem militarnym. Paryż chce też wykorzystać fakt, że po wycofaniu się USA z umowy z Iranem i paktu klimatycznego, w obu tych inicjatywach, po tej samej stronie, pozostają Europa i Rosja.  Pewne sukcesy Paryż już osiągnął, czym Macron nie omieszkał się Putinowi pochwalić: „Francja zrobiła wszystko, co mogła, aby Rosja wróciła do Rady Europy. Od kiedy Francja przewodniczy Komitetowi Ministrów Rady Europy, udało nam się wykorzystać tę okazję do podjęcia niezbędnych działań”. Macron jest też od co najmniej roku zwolennikiem powrotu Rosji do G-7, ale wcześniej warunkował to realizacją przez Moskwę porozumień mińskich. Teraz jednak wszystko wskazuje na to, że również z G-7 nastąpi to samo, co z Radą Europy. Zachód zaprosi Rosję z powrotem, choć ta nie spełniła warunków powrotu. W G-7 Moskwa może liczyć w tym względzie na przywódców USA, Francji i Włoch.  Wstępem i badaniem przez Macrona terenu pod reset z Rosją była już jego wizyta na Międzynarodowym Forum Gospodarczym w Petersburgu w maju 2018 r. Prezydent Francji nie szczędził tam pojednawczych gestów wobec „drogiego Władimira”. Później poleciał do Moskwy na finał mistrzostw świata w piłce nożnej, choć większość liderów zachodnich zbojkotowała imprezę z powodu wcześniejszego zamachu GRU na Siergieja Skripala. W czerwcu tego roku francuski premier przyjął w Hawrze swego rosyjskiego odpowiednika, a w Strasburgu Paryż był głównym promotorem powrotu Rosji do Zgromadzenia Parlamentarnego Rady Europy. Rozmowa szefów rządów w Hawrze miała służyć odnowieniu relacji zamrożonych po aneksji Krymu i wsparciu przez Moskwę separatystów na wschodzie Ukrainy. Już we wrześniu w Moskwie planowane jest spotkanie w formacie 2+2, czyli ministrów spraw zagranicznych i obrony.  Nie wolno zapominać, że we Francji, podobnie jak w Niemczech, działa silne prorosyjskie lobby w kręgach biznesowych. Mimo sankcji wciąż ponad 500 spółek z Francji działa na rosyjskim rynku. Francuskie koncerny energetyczne uczestniczą w rosyjskich projektach gazowych i naftowych, choćby w Nord Stream 2. Nie mniej ważne są silne sympatie prorosyjskie wśród polityków – i to różnych nurtów. Od komunistów, przez gaullistów po Front Narodowy. Nie jest przypadkiem, że w sprawach rosyjskich Macron konsultuje się z byłym prezydentem Nicolasem Sarkozym. Z kolei były socjalistyczny szef dyplomacji Hubert Vedrine wzywa do „realizmu” w stosunkach z Moskwą. Jego zdaniem kryzysowi na linii Rosja-Zachód winny jest „arogancki i pyszny” Zachód. To Zachód „narzuca swe wartości reszcie świata”, a Amerykanie sprowokowali aneksję Krymu, dążąc do „rozszerzenia NATO na Ukrainę”.   „Mocarstwo równowagi”  Przyjmując rosyjskiego prezydenta na kilka dni przed szczytem G-7 w Biarritz, Macron ustawił się w roli lidera Europy, korzystając z osłabienia Londynu, Rzymu i Berlina. Jako lider UE, chce zmieniać porządek międzynarodowy. Dlatego wspomniał o konieczności przekształcenia architektury bezpieczeństwa w Europie. Macron uważa, że międzynarodowy porządek się chwieje i trzeba go przebudować. Chce skierować w nowe tory nie tylko dyplomację francuską, ale też unijną. Po szczycie G-7 uznanym za jego osobisty sukces, francuski prezydent wierzy, że zajął pozycję przywódcy Europy, i dąży do utożsamienia polityki UE z polityką Paryża. „Le Monde” cytował Macrona, który stwierdził, że „Europa nie mieści się całkowicie w tym, czym jest Zachód i musi odkryć swą suwerenność”.  Macron marzy, aby stać się tym, który zażegnał poważny kryzys międzynarodowy (Ukraina) i niewiele różni się od poprzedników marzących o przywróceniu Francji świetności niemal napoleońskiej. Przy czym obecny gospodarz Pałacu Elizejskiego używa nowych sformułowań i nazw, aby stare przedstawić jako nowe. - Francja musi być mocarstwem równowagi – mówi Macron. Można się domyślać, że chodzi o pozycję mediatora w wielkich kryzysach, ale też można to interpretować jako chęć uzyskania samodzielnej silnej pozycji pomiędzy Ameryką a Rosją. W tym wypadku cele Macrona i Putina są zbieżne. Macron posługuje się Putinem, aby zdobyć uznanie świata, Putin wykorzystuje Macrona dla odzyskania międzynarodowej pozycji. Prezydent Rosji chce jak najszybciej zlikwidować izolację Moskwy, choćby w relacjach z Europą. Jednocześnie należy pamiętać o strategicznym celu Rosji, jakim jest osłabienie sojuszu euroatlantyckiego. Rosja jest otwarta na współpracę z Francję bo to oznacza kolejny krok w stronę zniesienia sankcji. Paryż dołączył do obozu członków UE chcących powrotu do „business as usual” w relacjach z Rosją. Wizytę w Fort Bregancon Putin wykorzystał też do wzmocnienia swej pozycji w kraju.  Gdy słabnie jego popularność, przyjęcie w wakacyjnej rezydencji prezydenta Francji to argument, że Putin należy do wąskiego grona władców tego świata. Macron wyciągnął pomocną dłoń w trudnym dla Putina momencie. Protesty w Moskwie (i nie tylko), powodzie i pożary na Syberii, wreszcie seria fatalnych wypadków w armii i zbrojeniówce – spektakularne przyjęcie przez prezydenta Francji pomogło kremlowskiej propagandzie przykryć realne problemy. Propaganda może też przedstawiać decyzje i słowa Macrona jako kolejny triumf Rosji nad Zachodem – bo to nie Rosja, ale Zachód rezygnuje ze swych zasad, idąc na ustępstwa wobec drugiej strony. Wygląda na to, że Macron gotów jest nawet zgodzić się, by to Putin decydował, w jakim obszarze Rosja może rozmawiać, współpracować, a może i przyjmować pewne zachodnie postulaty, a w jakim żadnych zmian nie będzie i Moskwa będzie postępowała unilateralnie. Do tej pierwszej kategorii można zaliczyć Ukrainę czy Iran, a do drugiej Syrię. W sprawie Syrii, a szczególnie zawieszenia broni w Idlib, do czego wzywał Macron, rosyjski przywódca jest nieustępliwy. Kreml będzie nadal popierał Asada i realizował własne cele militarno-polityczne w Syrii nie oglądając się na nikogo.  Borykający się z wewnętrznymi problemami, niepopularny wśród rodaków prezydent Francji chce przejść do historii jako nowe wcielenie Charlesa de Gaulle’a. Lidera polityki opierającej się nie tylko na Atlantyku, ale i na Rosji. Zresztą Macron nawiązał do de Gaulle’a, mówiąc podczas spotkania w Fort Bregancon o Europie „od Lizbony do Władywostoku”. Choć to już raczej byłaby nie Europa, ale Eurazja.",,
Popiersie Hitlera we francuskim senacie,"Francuski senat zlecił dochodzenie w sprawie odkrycia popiersia Adolfa Hitlera w zajmowanym pałacu. Media wskazują, że rzeźbę pozostawili Niemcy wycofujący się z miasta pod koniec II wojny światowej.","Około 35-centymetrowe popiersie zbrodniarza wraz z dwoma nazistowskimi flagami i trzymetrowymi masztami odkryto w środę w piwnicy budynku izby wyższej francuskiego parlamentu. Senatorzy obradują w pałacu znajdującym się w Ogrodach Luksemburskich w VI Dzielnicy.– Nie zdawałem sobie sprawy z obecności tego popiersia – przyznał przewodniczący senatu Gerard Larcher. Oświadczył, że zlecił inwentaryzację wszystkich przedmiotów znajdujących się w piwnicy.Larcher, którego biuro było podczas II wojny światowej zajmowane przez dowódcę zachodnich sił Luftwaffe, marszałka polowego Hugona Sperrlego, zapewnił, że jest przekonany, iż pracownicy Senatu nie próbowali ukryć osobliwej pamiątki.Paryż został wyzwolony 25 sierpnia 1944 roku po tygodniu zaciekłych walk.",,
Poseł PiS do Rzecznika Praw Obywatelskich: Żyjemy w dwóch różnych państwach,"Czytając raport RPO mam przeczucie, że żyjemy – pan rzecznik i ja – w dwóch różnych państwach – powiedział Daniel Milewski (PiS) zwracając się w Sejmie do rzecznika praw obywatelskich Adama Bodnara. Jak dodał, kraj RPO „opanowany jest przez bezprawie, narastające zagrożenia dla praw człowieka i obywatela”.","Bodnar przedstawił w Sejmie informacje o swojej działalności oraz o stanie przestrzegania wolności i praw człowieka i obywatela w 2018 r., wraz ze stanowiskiem sejmowej komisji sprawiedliwości i praw człowieka. Wymienił tam 15 najważniejszych problemów z zakresu wolności i praw obywatelskich wymagających jego zdaniem pilnego rozwiązania. Były to m.in. wykluczenie społeczne, brak systemowych rozwiązań do problemów osób w kryzysie bezdomności, sytuacja osób z niepełnosprawnościami i ich opiekunów, czy też problem stosowania przemocy na posterunkach policji.– Czytając raport mam takie przeczucie, że żyjemy, pan rzecznik i ja, w dwóch różnych państwach. Pana kraj jest opanowany przez bezprawie, narastające zagrożenia dla praw człowieka i obywatela, kryzys rządów prawa i ładu konstrukcyjnego – powiedział Milewski. Poseł PiS odniósł się do informacji o stanie przestrzegania wolności i praw człowieka i obywatela z 2018 r., według którego „niepokój budzi utrzymująca się nieskuteczność mechanizmów, mających zapobiegać torturom i poniżającemu traktowaniu”.– Torturom? W Polsce 2018 r.? – pytał Milewski. – Mówimy o roku 2018, nadużycia nie są regułą – zaznaczył. Zdaniem Milewskiego Bodnar „używa sformułowań stwarzających fałszywy obraz Polski”.Milewski podkreślił, że nie zgadza się z „wieloma stwierdzeniami, z za daleko idącymi wnioskami, jakie rzecznik wyciąga”.Poseł PiS poruszył temat ochrony praw osób wierzących. – Warto poprosić pana rzecznika, aby doprecyzował, jakie działania podjął w zakresie ochrony praw osób wierzących, obrażanych i dyskryminowanych ze względu na wiarę. Bo w raporcie jest tego niewiele, a to, co jest, to nie ma sensu tego cytować – zauważył.",,
Gdzie jest Schetyna? PiS pyta o nieobecność lidera PO,"Politycy Prawa i Sprawiedliwości są zaskoczeni kilkudniową nieobecnością przewodniczącego Platformy Obywatelskiej w mediach. Nie wykluczają, że może ona mieć związek z doniesieniami medialnymi o „farmie hejtu”, która miała działać w inowrocławskim ratuszu kierowanym przez ojca parlamentarzysty PO. – Gdzie jest reakcja Grzegorza Schetyny na to, co robił poseł Krzysztof Brejza? Nie ma ani reakcji, ani Grzegorza Schetyny. Gdzie jest? – pytała retorycznie rzeczniczka PiS Anita Czerwińska.","Nie brakuje głosów, że przyczyną nieobecności Schetyny w zaprzyjaźnionych mediach, na wiecach wyborczych i na konferencjach prasowych może być zamieszanie z listami wyborczymi Koalicji Obywatelskiej. b,r>– Zauważamy, że Grzegorz Schetyna schowany jest w pieczarze. Panie Grzegorzu, niech pan się nie boi, pan wyjdzie z tej pieczary i powie opinii publicznej, dlaczego taki chaos na listach Koalicji Obywatelskiej, dlaczego kolejni znani, od wielu lat obecni w polityce parlamentarnej, politycy PO z hukiem i trzaskając drzwiami opuszczają te listy – mówił na konferencji prasowej szef sztabu wyborczego PiS Joachim Brudziński. Inna hipoteza dotycząca nieobecności Schetyny jest związana z kalkulacją wyborczą. – Grzegorz Schetyna nie należy do tych osób, które są ulubieńcami Polaków i w rankingach nieufności jest bardzo wysoko. Być może mamy więc do czynienia ze specjalnym zabiegiem Grzegorza Schetyny i sztabu Platformy, żeby go schować. To z całą pewnością nie jest pozytywna twarz Platformy – powiedział portalowi tvp.info poseł PiS Janusz Śniadek. Część parlamentarzystów podejrzewa, że sztabowcy obawiają wzajemnie się wykluczających się wypowiedzi szefa PO, tak jak zdarzało się np. w sprawie przyjmowania uchodźców. – Rzeczywiście widzimy, że  Grzegorz Schetyna jest mniej w mediach. Może dlatego, że on jest labilny w swoich wypowiedziach, bo raz tak mówi, raz tak mówi – stwierdził w rozmowie z portalem tvp.info poseł Kukiz'15 Jarosław Sachajko.",,
Microsoft uśmierca jeden z najpopularniejszych Windowsów. Radzi: kupcie nowy komputer,"Na stronie giganta internetowego można przeczytać, że zakończył wspierać technicznie jedną z najpopularniejszych wersji swojego systemu operacyjnego, czyli Windows 7. To spory problem, bo ciągle używa go blisko jedna trzecia użytkowników pecetów na świecie. Jakie konsekwencje będzie miała dla nich ta decyzja?","Dostarczane przez producenta wsparcie techniczne systemu pomaga chronić komputer przed atakami hakerów. Wprowadza też niezbędne aktualizacje, by mógł on działać z nowszymi i bardziej wymagającymi oprogramowaniami. Z takiego wspierania systemu Windows 7 właśnie wycofała się firma Microsoft, zalecając (stanowczo) przejście do nowszej wersji systemu – Windows 10. Najlepiej... połączonego z nowym komputerem.  Co to oznacza dla użytkowników starszej wersji? Komputer z zainstalowaną „siódemką” nadal będzie działał, ale stanie się bardziej podatny na wirusy. Można też zaktualizować go do „dziesiątki” – kupując pełną wersję nowego oprogramowania (bezpłatna aktualizacja obowiązywała do 2016 r.).   Microsoft nie rekomenduje jednak tego rozwiązania. Jak tłumaczy, „niektóre urządzenia z systemem Windows 7 nie są zgodne z systemem Windows 10 lub może na nich wystąpić obniżona funkcjonalność”. Co oznacza, że mogą po prostu być za słabe do obsługi nowego, bardziej wymagającego systemu.",,
Gersdorf złożyła oświadczenie wymagane od sędziów przechodzących w stan spoczynku,"Prof. Małgorzata Gersdorf, uważająca się wciąż za pierwszą prezes Sądu Najwyższego, złożyła oświadczenie majątkowe, podobnie jak sędziowie przechodzący w stan spoczynku – informuje „Rzeczpospolita”.","„Złożyłam oświadczenie majątkowe wymagane od sędziów przechodzących w stan spoczynku z ostrożności, by nie przyszło nikomu na myśl wszczęcie przeciwko mnie postępowania dyscyplinarnego” – wyjaśniła prof. Gersdorf  w liście do prezydenta.              4 lipca, zgodnie z nową ustawą o Sądzie Najwyższym prof. Gersdorf formalnie przeszła w stan spoczynku. W liście do prezydenta poinformowała jednak, że nie uznaje wprowadzonych w prawie zmian. „Moja kadencja trwa nadal” – napisała.                Kilka dni temu prof. Małgorzata Gersdorf powtórzyła w rozmowie z TVN24, że zgodnie z konstytucją pozostaje na stanowisku do 2020 roku.  – Jestem pierwszym prezesem, ale wiele decyzji podejmuje sędzia Iwulski, bo często mnie nie ma – powiedziała. Sędziego Józefa Iwulskiego wyznaczyła wcześniej, by zastępował ją podczas urlopu.",,
Czy przetrwają przywódcy opozycji zorganizowanej niczym pospolite ruszenie szturmujące parlament?,Kryzys opozycji trwa. I chyba się pogłębia. Także kryzys przywódców opozycji.,"Wszyscy pamiętamy, tuż przed majowymi wyborami do europarlamentu, symboliczny łańcuch połączonych rąk, podniesionych do góry w geście triumfu. Gest fetowanego zwycięstwa, jakby głosy wyborców zostały już policzone. Euforia na wyrost, jakby wyniki nieoficjalne były znane i tylko na ich ogłoszenie czeka szczęśliwa Koalicja Europejska, zespolona jednym okrzykiem „Wygraliśmy z PiS!”. Tymczasem wynik był inny. Zwycięstwo PiS wyraźne, ale przecież nie przygniatające. Gorycz porażki ugrupowań koalicyjnych zwielokrotniona. Nie rozmiarami przegranej, ale szokującym rozczarowaniem, w wyniku rozdętego ponad racjonalny rachunek balonu o przesądzonym zwycięstwie. Nadmuchiwanego przez liderów trzech głównych partii – Grzegorza Schetynę, Władysława Kosiniaka-Kamysza i Włodzimierza Czarzastego. Zawiedzeni nie tylko politycy koalicji, ale również wyborcy, którzy na nich oddali swoje głosy, wierząc w ich zwycięstwo. Stąd przegraną potraktowali jak dostanie łupnia. Do rozczarowania wyborców mogło dołączyć się poczucie oszukania przez polityków, którzy swoim nadmiernym optymizmem wprowadzili ich w błąd.  Pod wpływem tego żalu wyostrzyły się oceny różnych niefortunnych kroków popełnionych przez popierane przez nich ugrupowania. W tym sensie można też mówić o kryzysie wyborców Koalicji Europejskiej, a na pewno ich części. Kryzys zaufania do polityków, których poparli w wyborach do europarlamentu. Inaczej mówiąc, kryzys także wiarygodności  liderów, bo to oni najbardziej parli do ulepienia koalicji, mimo widocznych sprzeczności między poszczególnymi partiami. Na fatalną sytuację po wyborach europejskich nakłada się kolejny kryzys, obejmujący poszczególne partie. Zdawać by się mogło, że w niezłej sytuacji jest PSL, które postanowiło urwać się z więzadeł, jakie nałożyła na niego w majowych wyborach do europarlamentu Platforma Obywatelska i do jesiennych wyborów do polskiego parlamentu wystartować samodzielnie. To byłby dobry pomysł, gdyby miały wrócić dawne czasy popularności PSL na wsiach i małych miastach. Ale elektorat PSL w ciągu ostatnich lat się znacznie skurczył, szczególnie po ostatnich wyborach europejskich. Gorzka cena jaką PSL zapłacił za akceptację haseł zwolenników LGTB, narzuconą przez pozostałe ugrupowania wchodzące w skład Koalicji Europejskiej. Teraz dodatkowo sytuacja PSL może się skomplikować przy założeniu, że zawiąże wspólny blok wyborczy z Kukiz’15. Z jednej strony to rozsądne wyjście, bo może tym zyskać dodatkowych wyborców. Z drugiej trzeba pamiętać o stosunkowo wysokim progu wyborczym, wymaganym wobec koalicji – 8 proc.   Kosiniak-Kamysz położył na szali ryzyka zarówno los ugrupowania jak i swój jako lidera. Jeśli stworzony przez niego blok przekroczy próg – mają doszlusować jeszcze bezpartyjni samorządowcy – ale wynik będzie mizerny, los przywództwa zawiśnie na cienkim włosku, który w każdej chwili może się zerwać. Jeśli nie przekroczy progu, znajdą się tacy, którzy jego karierę przetną choćby sekatorem.   W podobnym położeniu znajduje się Włodzimierz Czarzasty. Zbyt długo wisiał u klamki Schetyny, oczekując na krok dojrzałego polityka. Zamiast tego po niewczasie dojrzał człowieka, trzęsącego ze strachu rajtuzami, którego precyzja myślenia jest ponad siły. Z odwagą jeszcze gorzej. Czarzastemu nie zostało nic innego jak zgodzić się na powołanie ad hoc Zjednoczonej Lewicy. Jej nieszczęściem jest Robert Biedroń, który wniósł w wianie nieporównanie słabszą Wiosnę niż była na początku lutego w momencie jej powstania. Czarzasty przytulił to, co z Wiosny pozostało. Nie ma wpływu na buńczuczne rozbudzanie apetytów przez Biedronia, co po majowych doświadczeniach może tylko odstręczyć część wyborców lewicy. Wielu z nich może nawet znacząco pukać się w czoło, kiedy słyszy lidera Wiosny krzyczącego: „Mamy to! Zjednoczona Lewica ma szanse odsunąć PiS od władzy!”. A jednak to on zdominował Czarzastego, który zapraszając do wspólnego startu Wiosnę próbuje nieco przypudrować swoje komunistyczne korzenie, ich kontynuację w stowarzyszeniu „Ordynacka” oraz swoją aktywną działalność w nowej epoce, w ramach „grupy trzymającej władzę”.    Słabiutki wynik, za jaki uważam minimalne przekroczenie 8-procentowego progu, może wstrząsnąć przywództwem Czarzastego – m.in. za ciągłe stawianie na wypróbowanych towarzyszy, którzy rozpoczynali praktykę polityczną w czasach PRL. W Polskiej Zjednoczonej Partii Robotniczej.   Nie jest żadnym odkryciem, że samozwańczy król opozycji Grzegorz Schetyna zdjął koronę z wystawowej półki i wrzucił do szafy z  zużytymi rupieciami. Poprowadzi swoje wojsko z gołą głową. W niezrozumiałym nerwowym geście pozbawił je dumnej nazwy Partii, po to, by przeobrazić w obywatelską, nieokreśloną zbieraninę, która w dodatku sztandary ma uszyć dopiero po starciu w wyborach z innymi partiami. Nie po raz pierwszy dowodzący Koalicją Obywatelską stawia rzeczy na głowie. Jest prawie żelaznym kandydatem do wymiany, jeśli zatrzyma się przed cyfrą 25 proc.",,
Lewica uczy historii. Postkomuniści jak dawniej osądzają żołnierzy NSZ,"Bieżąca polityka nie może i nie chce uciec od historii. Szkoda tylko, że pisze ją od nowa. Zabierają się za nią nowi badacze-bojownicy walczący z „przeżytkami” i „mitami narodowymi”, ale też politycy, którym najbardziej zależy, by o najnowszej historii nikt już nie wspominał, a pamięć o II wojnie światowej żyła jedynie we wspomnieniach czterech pancernych i ich psa. Może dlatego postkomuniści, którzy otwarcie kolaborowali z okupantem, protestują teraz przeciwko upamiętnieniu Brygady Świętokrzyskiej, która z nimi walczyła.","W sierpniu w Polsce o kilku datach nie da się zapomnieć. Nawet jeśli ograniczyć się do 1. i 15. dnia miesiąca, to i tak emocje rosną. A gdy patronat nad 75. rocznicą powstania Brygady Świętokrzyskiej obejmuje prezydent Rzeczypospolitej, poprawiacze historii, wychowani na przygodach Hansa Klossa, zaczynają się czerwienić, m.in. z oburzenia. Jednostki Narodowych Siły Zbrojnych w powszechnym przekazie PRL były przedstawiane jako oddziały o statusie niemal równym zaciężnym bandyckim formacjom służącym niemieckiej armii, wsławionym choćby morderstwami i gwałtami podczas powstania warszawskiego. Wystarczy spojrzeć na kilka dekad z filmami, przez które przewija się motyw Narodowych Sił Zbrojnych. W latach 50. obraz szczególnie ostry – zbira z orłem w koronie.  W roku 1951, gdy w więzieniach ubeckich ginęli polscy żołnierze, powstał m.in. film „Pierwsze dni” Jana Rybkowskiego. Głównym bohaterem jest stary stróż Plewa, przeciwstawiający się Niemcom i bandytom z NSZ.  Trzy lata później powstaje paradokumentalne dzieło „W pościgu za bandą”. Lektor filmu nie owija w bawełnę: „W terenie grasuje kilku zbirów, wlokących za sobą z okresu wojny i pierwszych powojennych lat konspiracyjny posmak łatwego bandyckiego życia. Dawniej mordowali, niszczyli za parawanem wolnościowych haseł, dziś nie mogąc rozwijać swych bandycko-szpiegowskich zdolności, zadowalają się kasą obrabowanej spółdzielni, marnym zegarkiem czy pieniędzmi wyciągniętym z kieszeni wystraszonego pasażera.  Na szczęście w pobliżu są zawsze dzielne oddziały Korpusu Bezpieczeństwa Wewnętrznego, które dają sobie radę z podobnymi rzezimieszkami.” To oczywiście nachalnie propagandowy obrazek przygotowany we współpracy wspomnianych jednostek KBW, specjalnej formacji stworzonej przez wymyślony w Moskwie Polski Komitet Wyzwolenia Narodowego do walki z polskim podziemiem. Złowrogi obraz żołnierza NSZ przewija się zresztą też w ambitniejszych produkcjach, jak „Zaduszki” Tadeusza Konwickiego  z 1961 r. Takie obrazki utrwaliły się w powszechnym przekazie i ciężko się od niego odzwyczaić. Zwłaszcza, że nowe postępowe pokolenia są bombardowane przez naukowców powszechnie szanowanych na Zachodzie. Przykładem może być niemiecki historyk dr Julius Schoeps, konsultant merytoryczny niemieckiego filmu „Nasze matki, nasi ojcowie”. Po analizie przekłamań dotyczących AK, mnożących się w miniserialu,  profesor rzucił pojednawczo do polskiego dziennikarza: Nie wszystkie organizacje wojskowe były złe w Polsce. Były też i dobre  - lewicowe, ratujące Żydów... Brygada Świętokrzyska uratowała setki kobiet przed spaleniem żywcem   Czy przekaz zmienił się po świeższych publikacjach historyków,  z których wynika, że BŚ nigdy nie walczyła ramię w ramię z niemieckim okupantom, natomiast chętnie podejmowała walkę przeciwko nim? Z pewnością nie, zwłaszcza, że Brygada ma przyszytą łatkę grupy antysemickiej. Niewiele zmieniają fakty. Historia wyzwolenia obozu w Holiszowie pod Pilznem przedostała się szerzej do opinii publicznej dopiero kilka lat temu. BŚ wyzwoliła wówczas ok. tysiąca kobiet, w tym blisko 300 Żydówek, które Niemcy, zgodnie z rozkazem Hitlera, mieli spalić żywcem.  Jednym ze współzałożycieli NSZ był Zbigniew Stypułkowski. Ożenił się on z wnuczką prof. Aleksandra Kraushara, żydowskiego naukowca. Ich młodociany syn walczył w powstaniu warszawskim. Mjr Stanisław Ostwind-Zuzga, naprawdę Szmul Ostwind, dostał ofertę z NKWD właśnie ze względu na swoje żydowskie pochodzenie, ale nie złamał przysięgi. Podczas tortur na pytanie, dlaczego Żyd zadawał się z faszystami z Brygady, odpowiedział: „Po pierwsze jestem Polakiem, po drugie tylko oni (żołnierze NSZ) chcieli mi pomóc”. Oficer został rozstrzelany przez UB. Dziś zaproszenie na uroczystości 75. rocznicy powstania Brygady Świętokrzyskiej naczelny rabin Polski uznaje za osobistą zniewagę. Co ciekawe, do jego poglądów chętnie przyłączają się ugrupowania lewicowe. Ideę upamiętnienia BŚ najzacieklej atakują postkomuniści, należący niegdyś do organizacji z entuzjazmem kolaborujących z okupantem, z którym Brygada Świętokrzyska walczyła. Rośnie też nowa lewica, jak ugrupowanie „Razem”, którego lider, Adrian Zandberg, starych postkomunistów nazywa pragmatykami, za to NSZ określa tak samo, jak jego starsi koledzy  – „hitlerowskimi okupantami”.",,
Miller analizuje przyczyny porażki Zjednoczonej Lewicy: byliśmy za mało populistyczni,"– W kampanii wyborczej byliśmy za mało populistyczni. Trzeba było być bardziej, bo takie jest zapotrzebowanie społeczne – powiedział w programie „Tomasz Lis na żywo” w TVP2 szef SLD Leszek Miller. Były premier zdradził, że prawdopodobnie jeszcze w tym roku dojdzie do wyborów nowych władz partii, w których nie będzie kandydować. Zapewnił też, że tezy o tym, że w Polsce już nie ma lewicy, są chybione.","Zjednoczonej Lewicy nie udało się dostać do Sejmu, w wyborach parlamentarnych znalazła się poniżej progu wyborczego. Leszek Miller zapewniał jednak w programie Tomasza Lisa, że w Polsce ciągle jest lewica. – Nieprawdziwa jest teza, że nie ma lewicy. Owszem, nie ma jej w Sejmie, ale jest w społeczeństwie. I ten 1,1 miliona ludzi, którzy na nas zagłosowali, to są ludzie, którzy zadeklarowali lewicowe poglądy. I oni są gotowi zrobić to jeszcze wiele razy – dodał.Konserwatywni wyborcyBył premier podkreślił, że wyborcy są obecnie bardziej konserwatywni i o dziwo są to też wyborcy lewicowi. – Być może dlatego nasza oferta nie była przez elektorat życzliwie witana. Nasze społeczeństwo jest bardzo socjalistyczne w kwestiach podziału, a jednocześnie bardzo konserwatywne w kwestiach światopoglądowych. Jest partia, która łączy te cechy, czyli PiS. My nie mogliśmy jednak iść tą drogą, bo musielibyśmy się wyrzec naszych wartości – zauważył. Gość Tomasza Lisa przekonywał, że Zjednoczona Lewica była za mało populistyczna. – Nie ma co występować w roli wielkiego nauczyciela, bo społeczeństwo nie lubi nauczycieli – dodał.                                                teraz odtwarzaneMiller: nie mogliśmy iść drogą PiS Leszek Miller powtórzył, że jego czas w fotelu szefa Sojuszu Lewicy Demokratycznej dobiega końca. – W czerwcu złożyłem deklarację, że nie będę kandydował na funkcję szefa SLD. Moim ostatnim zadaniem jest doprowadzenie do kongresu SLD, który powinien się odbyć jeszcze w tym roku i doprowadzenie do wyboru nowych władz. Potem będę w polityce, ale już inaczej – zadeklarował.  Ogórek to nie błąd? Według niego wystawienie przez lewicę Magdaleny Ogórek w wyborach prezydenckich nie było początkiem nieszczęść formacji. – Nie sądzę, żeby można było wiązać tamtą kampanię, z tą – dowodził. I przypomniał, że pierwsze badania dawały wtedy Ogórek trzecie miejsce. – Sam jednak najpierw proponowałem Ryszarda Kalisza. Ale Rada Krajowa SLD nie wyraziła aprobaty dla tej kandydatury. Dalej uważam, że partia musi szukać niekonwencjonalnych rozwiązań  – wskazywał. Były premier uspokajał też, że Polsce pod nowymi rządami nic nie grozi. – Uważam, że nic takiego fatalnego w Polsce się nie stanie. Polska jest zakotwiczona w Unii Europejskiej, w NATO, w innych instytucjach międzynarodowych i to są silne kotwice – przekonywał. Miller nie chciał przewidywać przyszłości Barbary Nowackiej. –To polityk z przyszłością, ale jaka  będzie Nowacka w przyszłości, to zależy tylko od niej – zakończył.",,
Proces katalońskich polityków bez zagranicznych obserwatorów,Zaplanowany na 12 lutego proces katalońskich separatystów przed Sądem Najwyższym (Tribunal Supremo) w Madrycie odbędzie się bez udziału obserwatorów międzynarodowych – poinformował w sobotę najwyższy organ hiszpańskiego wymiaru sprawiedliwości.,"Łącznie w procesie dwunastu katalońskich polityków, którzy byli odpowiedzialni za organizację nielegalnego referendum niepodległościowego w regionie w 2017 roku, zeznawać będzie ponad 300 świadków. Większość z nich stanowią policjanci, a także politycy, m.in. były premier Hiszpanii Mariano Rajoy, a także była wicepremier Soraya Saenz de Santamaria. Hiszpański Sąd Najwyższy odrzucił wniosek obrońców katalońskich separatystów, aby udział w rozprawach mógł być otwarty dla zagranicznych obserwatorów, m.in. wysłanników ONZ. Nie zgodził się też na udział w charakterze świadków znanych międzynarodowych osobistości, takich jak amerykański filozof i językoznawca Noam Chomsky, czy brytyjski historyk Paul Preston, który specjalizuje się w historii Hiszpanii. – W naszym systemie prawnym nie istnieje pojęcie osoby, którą można byłoby zaprosić do udziału w procesie w celu zaopiniowania wydarzeń będących jego przedmiotem – poinformował Tribunal Supremo. W piątek z katalońskich więzień zostało przewiezionych do dwóch madryckich zakładów karnych dziewięciu tymczasowo aresztowanych separatystów. Wśród nich jest była szefowa katalońskiego parlamentu Carme Forcadell, szefowie katalońskich organizacji separatystycznych Jordi Sanchez i Jordi Cuixart, a także sześciu członków byłego rządu Katalonii: Oriol Junqueras, Raul Romeva, Jordi Turull, Josep Rull, Joaquin Forn i Dolors Bassa. Poza uwięzionymi separatystami przed sądem staną również trzej inni członkowie byłego rządu Katalonii: Santi Vila, Meritxell Borras oraz Carles Mundo. Stawiane oskarżonym zarzuty dotyczą rebelii, buntu, nieposłuszeństwa oraz malwersacji środków publicznych w związku z organizacją plebiscytu niepodległościowego z 1 października 2017 roku. Najwyższą karę może otrzymać były wicepremier regionu Oriol Junqueras, któremu grozi do 27 lat więzienia.",,
Korwin-Mikke o sondażu prezydenckim: klientela pani Ogórek nie ma nic wspólnego z moją klientelą,"– Jedyne moje szanse, minimalne zresztą, polegają na tym, że dojdzie do drugiej tury, a ja będę przed nią na drugim miejscu – skomentował najnowszy sondaż prezydencki dla „Wiadomości” TVP1 Janusz Korwin-Mikke, w którym z 4-procentowym poparciem zajął czwarte miejsce za Magdaleną Ogórek. – Klientela pani Ogórek nie ma nic wspólnego z moją klientelą – dodał.","Gdyby wybory prezydencie odbyły się w styczniu, największym poparciem cieszyłby się Bronisław Komorowski – wynika z sondażu przeprowadzonego dla „Wiadomości” TVP1 przez TNS Polska.Głosować na niego chce aż 56 proc. ankietowanych (wygrałby więc w pierwszej turze). Na drugim miejscu uplasował się kandydat PiS Andrzej Duda, który otrzymałby 19 proc. głosów. Na trzeciej pozycji znalazła się kandydatka SLD Magdalena Ogórek z 6-procentowym poparciem. Poza podium, na czwartym miejscu, znalazł się Janusz Korwin-Mikke z 4-procentowym poparciem. Korwin-Mikke: wszystko wróci do normyKorwin-Mikke w rozmowie z reporterką TVP Info Magdaleną Sobkowiak powiedział, że ma nadzieję na drugą turę, „bo inaczej nie ma żadnych szans”. – Jedyne moje szanse, minimalne zresztą, polegają na tym, że dojdzie do drugiej tury, a ja będę na przed nią na drugim miejscu – powiedział. Trzecie miejsce Magdaleny Ogórek określił jako „efekt nowości”, natomiast swój spadek w sondażach tłumaczył atakiem na niego spowodowany sprawami prywatnymi. – To wszystko wróci do normy – dodał.W poprzednim sondażu dla „Wiadomości” w grudniu, Korwin-Mikke uzyskał 5 proc. poparcia i zajął trzecie miejsce, ale wtedy jeszcze kandydatury Ogórek nie zgłosiło SLD. Natomiast w ubiegłym tygodniu Korwin-Mikkego na stanowisku szefa KNP zastąpił Michał Marusik. Oficjalną przyczyną był „nadmiar obowiązków ciążących na dotychczasowym prezesie”. Jednak „Rzeczpospolita” poinformowała, że w partii zawrzało po tym, jak okazało się, że Korwin-Mikkemu urodziła się dwójka nieślubnych dzieci. „Jestem wielbicielem kobiet na prawicy”– Nie obwiniam moich kolegów z partii. Ludzie nie czytają uważnie oświadczenia Kongresu Nowej Prawicy, który mówi, że po wyborach wrócę na stanowisko przewodniczącego partii – powiedział. O wyniku kandydatki SLD Korwin-Mikke powiedział jeszcze, że jest wielbicielem kobiet na prawicy. – Na przykład Zyty Gilowskiej. Pani Magdalena Ogórek jest od nich o wiele ładniejsza, natomiast nie jest prawicowa, więc to nie jest moja faworytka. Klientela pani Ogórek nie ma nic wspólnego z moją klientelą – dodał.",,
"Przynieś makulaturę, dostaniesz bilet do kina","Każdy, kto przyjdzie w niedzielę na warszawskie Powiśle z makulaturą, puszkami, butelkami i bateriami, będzie mógł wymienić je na bilet do muzeum, teatru lub kina.","Akcja „Zamień odpady na kulturalne wypady” będzie polegać na wymianie przynoszonych przez mieszkańców surowców wtórnych (zużytych opakowań i baterii) na bilety do ośrodków kultury (kin, teatrów, muzeów, na koncerty, wydarzenia sportowe itp.).  Zbiórka odbędzie się w niedzielę 21 marca (pierwszego dnia wiosny) w godz. 10.00-14.00 w Klubokawiarni Warszawa-Powiśle na skrzyżowaniu ul. Kruczkowskiego i al. 3 Maja. Odpady będą segregowane, a następnie poddane recyklingowi. Głównym celem akcji jest edukacja ekologiczna i kulturalna oraz pokazanie, że oba obszary - ekologia i kultura - muszą iść w parze. Zdaniem organizatorów, człowiek kulturalny nie śmieci i potrafi segregować odpady.Aby otrzymać 1 bilet trzeba będzie przynieść na miejsce zbiórki minimum: –  5 kg makulatury – 10 butelek lub słoików szklanych – 10 butelek lub kubeczków plastikowych – 10 puszek aluminiowych po napojach – 10 kartonów po napojach (mleku, sokach … .) – 10 zużytych bateriiW ubiegłym roku w akcji zamiany odpadów na bilety wzięło udział blisko 2 tys. warszawiaków. Łącznie przynieśli do punktu zbiórki ponad 5 ton różnych odpadów. Organizatorzy akcji mają też specjalną ofertę dla szkół. Wystarczy, że nauczyciel przyniesie odpady, a w zamian dostanie bilety dla całej klasy np. na lekcje muzealneOrganizatorem akcji jest Fundacja EkoRozwoju oraz Fundacja Sztuki Współczesnej In Situ. Patronat nad akcjami sprawuje Ministerstwo Środowiska. Akcję warszawską wspiera Biuro Ochrony Środowiska Urzędu m. st. Warszawy. Honorowym patronatem objęła ją Hanna Gronkiewicz-Waltz, Prezydent m.st. Warszawy.",,
"Donald Tusk ma nadzieję, że Europa wesprze demokratyczne siły w Wenezueli","Przewodniczący Rady Europejskiej Donald Tusk wyraził nadzieję, że cała Europa wesprze demokratyczne siły w Wenezueli, które w środę rozpoczęły protest przeciwko rządom prezydenta tego kraju Nicolasa Maduro.","„Mam nadzieję, że cała Europa zjednoczy się w celu wsparcia sił demokratycznych w Wenezueli. Tamtejszy parlament, w tym jego przewodniczący Juan Guaido, w przeciwieńtwie do Maduro, mają demokratyczny mandat od wenezuelskich obywateli” – napisał Donald Tusk na Twitterze. W środę na ulice wielu wenezuelskich miast wyszli demonstranci, żądając ustąpienia socjalistycznego prezydenta Nicolasa Maduro i jego rządu. Lider wenezuelskiej opozycji, przewodniczący parlamentu Juan Guaido ogłosił się tymczasowym prezydentem kraju. Opozycja oskarża prezydenta Maduro o doprowadzenie bogatego w surowce kraju do ruiny gospodarczej. 96 proc. swych przychodów Wenezuela czerpie ze sprzedaży ropy naftowej. Spadek cen surowców energetycznych w ostatnich latach znacznie pogłębił wenezuelski kryzys.",,
"„Nie wierzę w to, że minister finansów w naszym kraju nie czyta gazet”","– Ja do końca nie rozumiałam tego, natomiast teraz już, w trakcie prac komisji śledczej, pokazano mi dokumenty i zorientowałam się, że w momencie jak ja podpisałam dokument akceptujący przekazanie do Komitetu Stałego Rady Ministrów projektu ustawy rządowej – właściwie kilka dni po tym, może dziesięć po tym – zostałam pozbawiona funkcji. Mam wrażenie, że byłam w pewnym sensie figurantem – stwierdziła w programie „Strefa Starcia” prof. Elżbieta Chojna-Duch, mówiąc o kulisach zakończenia przez nią pracy w departamencie podatków Ministerstwa Finansów rządzonego przez Jacka Rostowskiego.","W programie prof. Chojna-Duch, wraz z prof. Witoldem Modzelewskim, komentowała wystąpienie b. ministra finansów Jacka Rostowskiego przed sejmową komisją ds. VAT.– Wykład, albo raczej wystąpienie seminaryjne – tak to określam – stwierdziła Chojna-Duch mówiąc o swoim ogólnym wrażeniu po przesłuchaniu. Jak podkreśliła była wiceminister, wystąpienie było „oczywiste”. – Wiadomo, że lukę podatkową trudno oszacować, a na pewno wyliczyć się jej nie da i to nie ma znaczenia, czy ona wynosi 300 mld czy 250 mld złotych – ona była ogromna. Ubytki dochodu budżetu państwa stanowiły rzeczywiście problem i skutki wieloletnie dla budżetu były ogromne – podkreśliła. – Niezależnie od tego, czy to jest spowodowane metodologią – tak jak udowadniał pan profesor Rostowski – czy wynikało to z antycykliczności, procykliczności czy jakichkolwiek zjawisk ekonomicznych, wszystkie ośrodki światowe: Międzynarodowy Fundusz Walutowy, OECD (Organizacja Współpracy Gospodarczej i Rozwoju – dop. red.), Unia Europejska, czyli Komisja Europejska, i nasze badania krajowe wskazywały na to, że Polska jest jednym z krajów, w których ubytki dochodów – nazwane luką podatkową – są jedne z największych – zaznaczyła.– Mnie trochę zaskoczył język ministra Rostowskiego, bo on użył takiego słowa: „niedopuszczalne jest mówić o luce” – takim językiem zakazującym – „niedopuszczalne jest mówić o istnieniu oszustw podatkowych”. To jest język, który nie pasuje do ministra finansów, bo to jest typowy język tego okresu – w zasadzie już nie występujący – tych wszystkich środowisk, które bagatelizowały problem – stwierdził z kolei prawnik, specjalista w zakresie problematyki podatkowej prof. Witold Modzelewski.– Zastanawiające jest takie dziwne współgranie głosu ministra finansów, który powinien reprezentować interes publiczny, który jest w zasadzie zgodny w pewnej narracji z tymi, którzy w ogóle bagatelizowali problem, a w zasadzie byli zainteresowani utrzymaniem tego stanu rzeczy – zauważył Modzelewski. – Pamiętajmy, zaprzeczano przez lata o istnieniu strat w dochodach budżetowych, chociaż można o nich było w internecie przeczytać – podkreślił. Prof. Chojna-Duch również skomentowała wypowiedź prof. Jacka Rostowskiego z przesłuchania przed komisją, jakoby luka VAT-owska nie powstała w wyniku przestępstw. – To po prostu jest niewiarygodne – stwierdziła, podkreślając, że faktycznie na powstanie luki VAT-owską składa się wiele czynników w tym upadłości, czy zaniedbania przedsiębiorców, jednak jej zdaniem, te czynniki mają znikomy wpływ na proces. – Rzeczywiste ubytki, to są ubytki powstające w związku z wyłudzeniami VATu, nie tylko unikanie, optymalizacja czy planowanie podatkowe, ale ogromne przestępstwa podatkowe – uchylanie podatków na dużą bardzo skalę – zaznaczyła.Prof. Modzelewski stwierdził z kolei, że nie daje wiary w słowa b. ministra finansów, który twierdził przed komisją, że informacje o problemach z podatkiem VAT i gwałtownym rośnięciu luki nie docierały do niego, tylko do odpowiedzialnego za sprawę wiceministra – Andrzeja Parafianowicza.– No przecież o tym można było w gazetach przeczytać – stwierdził. – Na początku  lat dwutysięcznych znamy taki pierwszy raport – on był miażdżący. Zresztą ważne, że był w języku angielskim, bo był zrobiony dla angielskiej Izby Lordów, więc być może pan minister Rostowski miał szansę – ze względu na brak bariery językowej – go poznać. On pokazywał, że pewien eksperyment historyczny, jakim jest wspólnotowy VAT jest nie do końca udany(…) ja nie wierzę w to, że minister finansów w naszym kraju nie czyta gazet, albo że ktoś mu chociaż prasówki nie robi na ten temat. No być może się tym po prostu nie interesował – powiedział Modzelewski.",,
Sejm uchwalił nowelizację ustawy o Krajowej Radzie Sądownictwa,"Sejm uchwalił nowelizację ustawy o Krajowej Radzie Sądownictwa, autorstwa Prawa i Sprawiedliwości. M.in. wyklucza ona możliwość wnoszenia odwołań od uchwał KRS z wnioskami o powołanie sędziów Sądu Najwyższego.","Za przyjęciem nowelizacji głosowało 230 posłów, 180 było przeciw, a trzech wstrzymało się od głosu. Teraz ustawa trafi do Senatu.Zgodnie z przyjętą nowelizacją, nie będzie możliwości wnoszenia odwołań od uchwał Krajowej Rady Sądownictwa zawierających wnioski o powołanie przez prezydenta wyłonionych kandydatów na sędziów SN.Nowelizacja zakłada też, że z chwilą wejścia w życie nowych przepisów z mocy prawa umorzeniu ulegną toczące się przed Naczelnym Sądem Administracyjnym postępowania w sprawach indywidualnych dotyczących powołania do pełnienia urzędu na stanowisku sędziego SN.Zdaniem autorów nowelizacji przyjęte przepisy zmierzają do wykonania wyroku Trybunału Konstytucyjnego z 25 marca TK orzekł wówczas, że przepisy, na podstawie których Sejm dokonuje wyboru sędziów - członków Krajowej Rady Sądownictwa, są zgodne z konstytucją. Jednocześnie uznał, że niekonstytucyjny jest przepis umożliwiający odwołanie się do NSA od uchwał KRS zawierających wnioski o powołanie sędziów Sądu Najwyższego.",,
Szef MON przyjął rezygnację gen. Różańskiego,"Jak wynika z ustaleń Informacyjnej Agencji Radiowej, minister obrony narodowej Antoni Macierewicz przyjął rezygnację gen. Mirosława Różańskiego. Kadencja Dowódcy Generalnego Rodzajów Sił Zbrojnych miała się zakończyć w 2018 roku.","Jego obowiązki decyzją ministra Antoniego Macierewicza będzie wykonywał teraz  I zastępca, gen. broni Leszek Surawski.  Gen. dyw. Mirosław Różański objął stanowisko po gen. Lechu Majewskim, który w 2015 r. przeszedł w stan spoczynku. Był on pierwszym szefem Dowództwa Generalnego Rodzajów Sił Zbrojnych, powstałego z początkiem 2014 roku z połączenia istniejących wcześniej, odrębnych dowództw sił lądowych, morskich, powietrznych i specjalnych.",,
Leszek Miller: wyrok Trybunału jest niesprawiedliwy i niemoralny,"Leszek Miller ostro skrytykował wyrok Trybunału w Strasburgu w sprawie więzień CIA w Polsce. Były premier wyraził nadzieję, że Polska nigdy nie wypłaci skarżącym pieniędzy, których przekazania domaga się Trybunał. Miller dodał, że wierzy, iż Polska odwoła się od tej decyzji. Były szef rządu będzie gościem TVP Info w programie „Dziś wieczorem” o godzinie 19:57.","Szef SLD, który był premierem Polski w czasie, gdy domniemane więzienia działały w naszym kraju, mówił podczas krótkiego briefingu, że w jego opinii orzeczenie Europejskiego Trybunału Praw Człowieka jest niesprawiedliwe i niemoralne   CZYTAJ TAKŻE PiS: Polska powinna odwołać się od wyroku ETPC  Leszek Miller dodał, że wierzy, iż Polska odwoła się od decyzji Trybunału. Europejski Trybunał Praw Człowieka orzekł dzisiaj, że Polska sześciokrotnie złamała Europejską Konwencję Praw Człowieka, pozwalając CIA więzić i torturować na swoim terytorium dwóch domniemanych terrorystów. Zarzucił naszemu krajowi przedłużanie i prowadzenie nieskutecznego śledztwa w tej sprawie. Trybunał uznał, że Polska ma zapłacić 100 tys. euro al-Nashiriemu i 130 tys. euro Abu Zubajdzie. Obaj skarżący przebywają w więzieniu w bazie USA Guantanamo na Kubie, gdzie czekają na proces.   CZYTAJ TAKŻE Trybunał w Strasburgu: Polska naruszyła Europejską Konwencję Praw Człowieka w sprawie więzień CIA",,
USA wesprą niezależność energetyczną Polski? Projekt w Senacie,"Amerykańscy senatorzy Chris Murphy i Ron Johnson zaprezentowali projekt ustawy, przewidującej udzielenie Europie pomocy w dywersyfikacji źródeł energii i „przeciwstawieniu się wpływom Rosji”. Pomoc miałaby wynieść miliard dolarów i być skierowana na inwestycje w strategicznie ważne projekty energetyczne w środkowej i wschodniej Europie.","„Rosja wykorzystuje swoją dominującą pozycję na europejskim rynku, a także korupcję, łapówkarstwo i propagandę, aby podważyć zachodnie instytucje” – napisał na swojej stronie Chris Murphy. „Zainwestowaliśmy miliardy w umocnienie militarnej obecności we Wschodniej Europie, ale nie powinniśmy zapominać o groźnych konsekwencjach energetycznego uścisku Rosji” – dodał demokratyczny senator z Connecticut. Rozłożony na lata 2019-2023 projekt przewiduje wsparcie Agencji Handlu i Rozwoju oraz innych amerykańskich agencji dla prywatnych inwestorów działających w branży energetycznej. Zakłada między innymi inwestycje w infrastrukturę przesyłową gazu ziemnego, kolektory czy zbiorniki. „Realizując ważne strategicznie projekty możemy przełamać kontrolę Putina nad Europą i przyczynić się do powstania miejsc pracy w Stanach Zjednoczonych” – napisał Chris Murphy. Amerykańska administracja wielokrotnie wyrażała swój negatywny stosunek między innymi wobec projektu Nord Stream 2. W maju Donald Trump zagroził firmom uczestniczącym w jego realizacji amerykańskimi sankcjami. Podczas wrześniowego spotkania z Andrzejem Dudą podtrzymał swój negatywny stosunek wobec rosyjsko-niemieckiej inwestycji.",,
"XIII Marsz Świętości Życia. Intencją tego marszu nie jest „bycie przeciwko”, a „bycie razem za”","Pod hasłem „Jestem za życiem” ulicami Warszawy przeszedł XIII Marsz Świętości Życia. – Marsze od 13 lat są organizowane wspólnie przez dwie diecezje warszawskie jako konsekwencja i manifestacje tego, że katolicy, chrześcijanie a także wszyscy ludzie dobrej woli, którzy są zażyciem, mogą wspólnie spotkać się i świadczyć – powiedział portalowi tvp.info Ks. Przemysław Śliwiński, rzecznik archidiecezji warszawskiej.","Ks. Śliwiński zaznaczył, że intencją tego marszu nie jest „bycie przeciwko” a „bycie razem za”. – podkreślenie świętości życia dotyczy zarówno dzieci nienarodzonych jak i tych, którzy są ludźmi cierpiącymi, ludźmi starszymi, którzy są zżycia społecznego wykluczeni. Chcemy podkreślać, że życie jest święte od początku do końca, w każdej postaci, niezależnie od tego kim jest dany człowiek – dodał ks. Przemysław Śliwiński.Organizatorami XIII Marszu Świętości Życia były Archidiecezja Warszawska oraz Diecezja Warszawsko-Praska. Tradycyjnie marsz poprzedziły msze święte sprawowane w obu warszawskich katedrach: św. Jana Chrzciciela na Starym Mieście oraz katedrze św. Floriana na Pradze.Podczas mszy św. w archikatedrze św. Jana Chrzciciela kard. Nycz w wygłoszonej homilii mówił, że „mamy dawać świadectwo za życiem, mamy być świadkami, że życie ludzkie jest święte”. Przypomniał też słowa papieża Benedykta XVI, który mówił, że „są takie sprawy, które są nienegocjowalne, takie sprawy, nad którymi głosować nie wolno, ponieważ one są ustanowione przez Stwórcę raz na zawsze”. „Jestem za życiem”Po zakończeniu mszy uczestnicy przeszli na pobliski Plac Zamkowy, nieco później dołączyli do nich uczestnicy mszy, która odbyła się na Pradze. Na placu odbył się happening pro-life; powtarzano hasło tegorocznego marszu „Jestem za życiem”.Przywołano słowa papieża Jana Pawła II: „Drodzy bracia i siostry bądźmy solidarni z życiem, wołanie to kieruje do wszystkich moich rodaków bez względu na przekonania religijne. (...) Naród, który zabija własne dzieci, staje się narodem bez przyszłości”.Do kilkunastu tysięcy zgromadzonych przemówił także ordynariusz diecezji warszawsko-praskiej bp Romuald Kamiński, który przywołał słowa proroka Izajasza: „Błogosławione są stopy, nogi tych wszystkich, którzy głoszą Dobrą Nowinę”. I dodał: „Dzisiaj ta wielka wspólnota wypowiada wielkie słowa w obronie życia, w obronie godności życia i chce się podzielić tym nie tylko z Warszawą, nie tylko z Polską, ale z całym światem”.Z Placu Zamkowego uczestnicy marszu przeszli przed bazylikę Świętego Krzyża na Krakowskim Przedmieściu. Mieli ze sobą transparenty z z hasłami: „Zarodek to dziecko”; „Pozwól żyć Muminkom”; „Dziecko to dobra inwestycja życia”; „Żyjesz, pozwól innym żyć”; „Każde poczęte dziecko ma prawo do życia”; „Dziecko spaja małżeństwo”.Nazwa Marszu nawiązuje do Dnia Świętości Życia, obchodzonego 25 marca – w Święto Zwiastowania Pańskiego. Kościół w Polsce ustanowił taki dzień w odpowiedzi na apel Jana Pawła II zawarty w encyklice Evangelium Vitae z 1995 r, ogłoszonej właśnie 25 marca.",,
Administracja Trumpa przekaże Ukrainie 250 mln dolarów pomocy wojskowej,"Administracja prezydenta USA Donalda Trumpa przekaże Ukrainie 250 mln dolarów pomocy wojskowej – poinformowała Agencja Reutera, powołując się na amerykańskich senatorów. Środki te były już wcześniej zatwierdzone, jednak ich wypłata została opóźniona.","Wypłata pieniędzy była zatwierdzona przez Kongres USA, ale ich przekazanie opóźniło Biuro Zarządzania i Budżetu Białego Domu, które zwróciło się do ministra obrony Marka Espera oraz ówczesnego prezydenckiego doradcy ds. bezpieczeństwa narodowego Johna Boltona o zbadanie, czy program jest w najlepszym interesie Stanów Zjednoczonych. Wniosek wzbudził gniew polityków z obu partii, którzy podkreślają, że program jest konieczny dla powstrzymania rosyjskiej agresji.Pod koniec sierpnia portal Politico, powołując się na wysokiego rangą urzędnika amerykańskiej administracji napisał, że Pentagon zakończył zlecony przez Biały Dom przegląd pomocy wojskowej dla Ukrainy i doszedł do wniosku, że powinna być kontynuowana.Przedstawiciele Demokratów i Republikanów w senackiej komisji przydziałów budżetowych poinformowali, że środki zostały już uwolnione. Tego dnia odbywa się posiedzenie komisji, podczas której ma być omawiana poprawka do ustawy o wydatkach wojskowych, przewidująca uniemożliwienie prezydentowi Trumpowi podejmowanie takich kroków w przyszłości.",,
Prezydent spotkał się z przedstawicielami środowisk żydowskich. „Przyjazna atmosfera”,"Para prezydencka Andrzej Duda i Agata Kornhauser-Duda spotkała się w Nowym Jorku z przedstawicielami środowisk żydowskich w USA. – Rozmowa odbyła się w przyjaznej atmosferze, ale była też bardzo szczera; nie było tematów tabu – przekazał konsul generalny RP Maciej Golubiewski.","– W konsulacie generalnym RP w Nowym Jorku odbyło się spotkanie pary prezydenckiej z szerokim spektrum przedstawicieli amerykańskiej diaspory żydowskiej – oświadczył konsul. Jak zaznaczył, spotkania takie są organizowane przez polski konsulat generalny już tradycyjnie od wielu lat podczas wizyt prezydenta RP w USA.– Spotkanie odbyło się w bardzo przyjaznej atmosferze, podkreślającej unikatowość relacji polsko-żydowskich. Odbyła się też rozmowa na tematy bieżące w tych relacjach; podkreślone zostały wyjątkowo dobre związki Polski z Izraelem, a także ważna rola, jaką odgrywa Polska w opiekowaniu się dziedzictwem żydowskim w Polsce – powiedział Golubiewski.Dyplomata podkreślił, że rozmowa była „bardzo szczera” i obejmowała „całe spektrum tematów”. B– Nie było tematów tabu, wszyscy mówili w sposób otwarty, a to przełożyło się na przyjazną atmosferę; atmosferę wzajemnej szczerości, ale też wyrozumiałości i zrozumienia wrażliwości obydwu stron – relacjonował. Dodał, że „prezydent w sposób jednoznaczny przedstawił polską wrażliwość, jeżeli chodzi o relacje polsko-żydowskie, co było przyjęte z dużym zrozumieniem”.Konsul poinformował, że podczas rozmowy nie pojawiła się kwestia mienia żydowskiego w Polsce. Spotkanie trwało około godziny i obecnych było na nim około 20 przedstawicieli amerykańskich organizacji żydowskich.��������� W Konsulacie Generalnym RP w Nowym Jorku odbyło się spotkanie Pary Prezydenckiej z przedstawicielami organizacji żydowskich. pic.twitter.com/KcpvnyPQIz— Kancelaria Prezydenta (@prezydentpl) September 25, 2019  Po spotkaniu z diasporą żydowską prezydent Duda spotkał się w siedzibie ONZ z sekretarzem generalnym Narodów Zjednoczonych Antonio Guterresem. Był to ostatni punkt wizyty głowy polskiego państwa w USA.Czterodniowa wizyta prezydenta w Stanach Zjednoczonych była związana przede wszystkim z udziałem w 74. sesji Zgromadzenia Ogólnego NZ. Andrzej Duda zabrał głos w debacie generalnej we wtorek.W poniedziałek polski przywódca spotkał się z prezydentem Stanów Zjednoczonych Donaldem Trumpem. Podczas spotkania prezydenci podpisali deklarację na temat pogłębiania współpracy obronnej. Dokument zawiera ogólne uzgodnienia co do lokalizacji stacjonowania dodatkowych żołnierzy w ramach planowanej zwiększonej obecności wojskowej USA. Duda i Trump wyrazili też przekonanie, że w niedługim czasie Polska zostanie objęta programem ruch bezwizowego.Para prezydencka spotkała się również w New Britain w stanie Connecticut z przedstawicielami amerykańskiej Polonii. W środę wieczorem czasu lokalnego para prezydencka odleciała do kraju.",,
"„Kiedyś było lepiej”. W tym rankingu wygrywają Włosi, Polacy na szarym końcu","Prawie dwie trzecie Europejczyków (67 proc.) uważa, że w przeszłości świat był lepszy. Za „starymi czasami” najbardziej tęsknią Włosi, a najmniej – Polacy. Osoby nastawione nostalgicznie skłaniają się politycznie raczej na prawą stronę i z reguły krytycznie odnoszą się do imigracji.","Z badań Fundacji Bertelsemanna wynika, że 67 proc. Europejczyków uważa, że „wcześniej świat był lepszy”. Najbardziej nostalgiczni okazali się Włosi (77 proc.), a najmniej Polacy (59 proc.). W Niemczech za przeszłością tęskni 61. proc respondentów. Z badań wynika, że Europejczycy, którzy z tęsknotą patrzą w przeszłość, skłaniają się raczej ku prawej stronie sceny politycznej; są oni nastawieni krytycznie do imigracji. Ponad połowa z nich (53 proc.) uważa, że imigranci zabierają Europejczykom pracę. 78 proc. twierdzi, że imigranci nie chcą integrować się ze społeczeństwem.Natomiast 63 proc. osób, które nie tęsknią za dawnymi czasami, jest przekonana, że imigracja pozytywnie wpływa na sytuację gospodarczą kraju. Z przeprowadzonego badania wynika również, że 80 proc. mieszkańców Europy chciałoby, aby UE odgrywała na świecie bardziej aktywną rolę.",,
„Pana aktorskie dokonania budzą szacunek”. Życzenia prezydenta z okazji 85. urodzin Jana Kobuszewskiego,"Pana dorobek artystyczny zajmuje trwałe miejsce w dziejach polskiej kultury – napisał prezydent Andrzej Duda w liście do Jana Kobuszewskiego z okazji jego 85. urodzin. Prezydent zwrócił uwagę także na postawę aktora – jego „niezwykłą pogodę ducha, dobroć i optymizm”.","„Z okazji Pańskich 85. urodzin składam najserdeczniejsze gratulacje oraz życzenia dobrego zdrowia i wszelkiej pomyślności. Dzisiejszy wyjątkowy jubileusz stanowi znakomitą okazję, aby przekazać Panu wyrazy uznania dla Pana dorobku artystycznego, który zajmuje trwałe miejsce w dziejach polskiej kultury” – napisał prezydent w liście opublikowanym w piątek na stronie Kancelarii Prezydenta RP.Prezydent podkreślił, że aktorskie dokonania Kobuszewskiego „budzą powszechny szacunek, pozostając niedościgłym wzorem dla kilku pokoleń adeptów tej sztuki”.„Wybitne kreacje teatralne, filmowe, estradowe, wreszcie realizacje radiowe czy telewizyjne udowadniają, że oprócz niezbędnych w tym zawodzie predyspozycji i talentu zawsze miał Pan na uwadze rzetelną pracę nad rolą. Widzowie i krytycy cenili Pańską precyzję, staranność, a także dystans i finezyjnie podaną ironię” – zaznaczył prezydent.Wskazał, że Kobuszewski „w szerokim repertuarze ukazał różnorodne osobowości i charaktery”. „Takie były uwielbiane przez publiczność kreacje w +Wielokropku+, +Kabarecie Starszych Panów+, +Kabarecie Olgi Lipińskiej+ czy w legendarnym Kabarecie +Dudek+. Nie sposób również nie wymienić Pana udziału w takich programach rozrywkowych, serialach i słuchowiskach, jak +Bajki dla dorosłych+, +Barbara i Jan+ oraz +Rodzina Poszepszyńskich+” – zwrócił uwagę.„Wypełnieniem tego wspaniałego obrazu są Pańskie role w pamiętnych spektaklach Mrożkowskich, w sztukach Aleksandra Fredry i filmach Stanisława Barei” – dodał.",,
"Prezes PKP: Chcemy konsolidować, a nie dzielić i sprzedawać","– Celem na najbliższy rok dla zarządu PKP jest konsolidacja spółek i stworzenie sprawnej struktury holdingowej – powiedział Krzysztof Mamiński, prezes Polskich Kolei Państwowych. Ma również zostać przywrócona produkcja wagonów towarowych.","W Jasionce pod Rzeszowem rusza w Kongres 590. Dwudniowe wydarzenie będzie poświęcone dyskusji o rozwoju polskiej gospodarki. Nazwa imprezy nawiązuje do trzech pierwszych cyfr kodu kreskowego informujących o polskim pochodzeniu produktów. W Kongresie 590 wezmą udział 3 tys. osób - polityków, przedstawicieli wielkiego i małego biznesu oraz naukowców i ekspertów. Pojawi się także prezydent Andrzej Duda i premier Beata Szydło.Krzysztof Mamiński, prezes PKP powiedział w TVP Info, że celem zarządu PKP na najbliższy rok jest konsolidacja spółek i stworzenie sprawnej struktury holdingowej. – Chcemy konsolidować, rozwijać a nie dzielić i sprzedawać – stwierdził. Dyrektor zarządzający Agencji Rozwoju Przemysłu Rafał Pawełczyk przyznał, że są obszary gospodarki zbyt rozdrobnione i zupełnie nie ma potrzeby, aby tyle podmiotów w ramach jednej grupy kapitałowej funkcjonowało. – Myślę, że konsolidacja, czy to branżowa, czy w ramach grup kapitałowych, to jest jakiś pomysł – dodał. Wagony towarowe z PolskiKrzysztof Mamiński wyznaczając kolejne cele dla swojego przedsiębiorstwa przyznał, że jest kilka elementów kolejnictwa, które wyszły z grupy. – Mówię o dość kontrowersyjnej, delikatnie mówiąc, prywatyzacji PKP Energetyki; ale my też chcemy włączyć się w proces repolonizacji. Zastanawiamy się nad przywróceniem przemysłu zajmującego się budową wagonów towarowych. Dziś nikt w Polsce ich nie produkuje – powiedział. Przypomniał, że kilkanaście lat temu było kilkanaście zakładów budujących tabory kolejowe, które sprzedano i upadły. – Często wyglądało to na wrogie przejęcie. Kupowały to podmioty z krajów, które miały podobny przemysł i gasiły go w Polsce – wyjaśnił. – Mam nadzieję, że już za rok, na kolejnym kongresie będziemy mogli mówić, że w Polsce ponownie produkuje się wagony towarowe – stwierdził prezes PKP. Szef PKP przypomniał, że w infrastrukturę zainwestowano 66 mld zł. Wyjaśnił, że to w najbliższych latach pozwoli podnieść prędkość przejazdów. – Będziemy jeździli po dobrych torach, lepszymi pociągami, produkowanymi w Polsce – mówił.",,
Rafalska: Deklaracja LGBT+ narusza autonomię rodziny,"Deklaracja LGBT+ narusza autonomię polskiej rodziny. Głosy oburzenia są uzasadnione, podpisuję się pod nimi – powiedziała minister pracy Elżbieta Rafalska. Jej zdaniem podpisanie deklaracji to droga donikąd.","W połowie lutego prezydent Warszawy Rafał Trzaskowski podpisał dokument „Warszawska polityka miejska na rzecz społeczności LGBT+”, tzw. deklarację LGBT+.Dokument zakłada działania w takich obszarach, jak bezpieczeństwo, edukacja, kultura i sport, administracja, a także praca. W dziedzinie edukacji w deklaracji zapowiedziano m.in. wprowadzenia edukacji antydyskryminacyjnej i seksualnej w każdej szkole, uwzględniającej kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia (WHO).Minister rodziny pytana o ten temat w telewizji wPolsce.pl stwierdziła, że „droga donikąd”. Przypomniała, że w naszym kraju obowiązują „regulacje prawne, które na tego typu działania nie pozwalają”. W dokumencie opracowanym w 2012 r. przez Światową Organizację Zdrowia (WHO) przedstawiono zalecane standardy edukacji seksualnej, które określają, co dzieci i młodzież w zależności od wieku powinny wiedzieć i rozumieć, jakie sytuacje i wyzwania czekają na nie i jak powinny sobie z nimi radzić, a także jakie wartości i postawy powinny być w nich ukształtowane.Jak podkreślają ich autorzy, standardy dotyczą wszystkiego, co należy rozwinąć u dzieci i młodzieży tak, aby utrzymały zdrowie, wykazywały pozytywne nastawienie i czerpały satysfakcję z własnej seksualności.W dokumencie stwierdzono, że edukacja seksualna człowieka rozpoczyna się w momencie narodzin i trwa całe życie. Zwrócono uwagę, że najistotniejszą rolę, zwłaszcza we wczesnym okresie rozwoju dziecka, odgrywają rodzice. Stanowią oni także wzorce pełnienia ról płciowych oraz wyrażania emocji, seksualności i czułości.Autorzy publikacji zaznaczają, że edukacja seksualna powinna być dostosowana do wieku, stopnia rozwoju młodych osób i zdolności rozumienia, a także do kultury, z jakiej się wywodzą, uwzględniając społeczno-kulturową tożsamość płci.",,
Oscar Pistorius nie wyjdzie z więzienia. Apelacja ostatecznie odrzucona,Sąd Konstytucyjny RPA ostatecznie odrzucił apelację byłego mistrza paraolimpijskiego Oscara Pistoriusa skazanego 24 listopada 2017 r. na 13 lat i 5 miesięcy więzienia za zamordowanie swojej partnerki Reevy Steenkamp. Wyrok zamyka sprawę; po jego wydaniu wszystkie dostępne w kodeksie karnym RPA środki odwoławcze zostały wyczerpane.,"Wyrok w listopadzie 2017 r. wydał Najwyższy Sąd Apelacyjny. Kara została zaostrzona w porównaniu do rozstrzygnięcia z lipca 2016 r., gdy sąd w pierwszej instancji skazał Pistoriusa na sześć lat więzienia. Najwyższy Sąd Apelacyjny RPA orzekł, że poprzedni wyrok był „szokująco pobłażliwy” i przedłużył okres pozbawienia wolności uznając, że wina została poruszającemu się na protezach słynnemu Blade Runnerowi udowodniona. W RPA minimalna kara za morderstwo wynosi 15 lat, ale sąd odliczył okres, który skazany już spędził za kratami.Obrońcy zawodnika cały czas podkreślali, że ich klient nieumyślnie zabił Steenkamp, a dodatkowo cierpi na ciężkie i pogarszające się zaburzenia stresu pourazowego. Do tragedii doszło w nocy z 13 na 14 lutego 2013 r. W niejasnych okolicznościach utytułowany lekkoatleta, m.in. pięciokrotny mistrz paraolimpijski, zastrzelił partnerkę w swoim domu. Kobieta zginęła w toalecie po tym, jak Pistorius oddał cztery strzały przez zamknięte drzwi. Utrzymywał on, że to efekt nieszczęśliwego zbiegu okoliczności, gdyż wziął ją za włamywacza. Pod koniec 2014 r. w pierwszej instancji Pistorius został skazany na pięć lat pozbawienia wolności. Sąd uznał wtedy, że doszło jedynie do „nieumyślnego zabójstwa”. Więzienie sportowiec opuścił już 20 października 2015 r., gdyż zgodnie z prawem w RPA osoby skazane na kary pozbawienia wolności nie większe niż pięć lat po odbyciu co najmniej 1/6 wyroku resztę mogą mieć zamienioną na areszt domowy. Lekkoatleta w więzieniu przebywał przez 10 miesięcy. Z takim rozstrzygnięciem jako pierwszy nie zgodził się prokurator, który apelował o zmianę kwalifikacji czynu na morderstwo, za które groziłoby Pistoriusowi 15 lat więzienia. Za powrotem sportowca do więzienia wielokrotnie opowiadali się także krewni Steenkamp.",,
Sikorski niezależnym kandydatem na prezydenta? „Może go skłonić wybujałe ego”,"Do 19 listopada mogą zgłaszać się chętni do udziału w prawyborach prezydenckich w Platformie Obywatelskiej. Politycy PO pewną kandydatkę widzą w wicemarszałek Sejmu Małgorzacie Kidawie-Błońskiej. Drugie najczęściej wskazywane nazwisko to Radosław Sikorski, ale sam zainteresowany nie jest przekonany co do formuły prawyborów. – Może się wyłamać. Jego wybujałe ego może skłonić go do tego, że będzie szukał szansy i startował oddzielnie jako niezależny kandydat – powiedział portalowi tvp.info poseł PiS Jan Mosiński.","W rozmowie z Gazeta.pl były minister spraw zagranicznych zabrał głos na temat ewentualnego udziału w prawyborach PO. – Jest to przedmiotem refleksji, bo prawybory zaczynają się za tydzień. Zastanawiam się po pierwsze, czy to będzie proces fair, bo w ustawionych prawyborach już brałem udział  – stwierdził Sikorski. Na początku 2010 roku w prawyborach prezydenckich PO Sikorskiego pokonał Bronisław Komorowski. Europoseł PO twierdzi, że wówczas aparat partyjny miał swojego faworyta, który miał wygrać i wygrał. Sikorski chciałby, żeby w tegorocznych prawyborach aparat partyjny nie grał do jednej bramki i postępował zgodnie z regulaminem.  – Kiedy w prawyborach w PO wygrywał Bronisław Komorowski, to dzięki ludziom Grzegorza Schetyny. O więzach Bronisława Komorowskiego i Grzegorza Schetyny wszyscy wśród polityków wiedzą. Myślę, że teraz Sikorski też mógłby się odbić od ściany, skoro Schetyna jak się zdaje popiera Małgorzatę Kidawę-Błońską – mówił nam eurodeputowany PiS Ryszard Czarnecki.  Zdaniem Jacka Żalka, który w przeszłości był związany z PO, ewentualny start Sikorskiego może być elementem rozgrywki między Grzegorzem Schetyną i Donaldem Tuskiem. – Może się okazać, że jeśli wygra kandydat Schetyny, to Tusk uzna, że warto wystawić kontrkandydata, żeby przemodelować polską scenę polityczną. Przy dużym prawdopodobieństwie zwycięstwa Andrzeja Dudy niewiele ryzykuje, a jest szansa odbicia póki co najsilniejszej partii opozycyjnej, jaką jest Platforma – stwierdził poseł PiS.  – Niewykluczone, że takie ryzyko podejmie obóz związany z Donaldem Tuskiem przy kandydacie Grzegorza Schetyny, który może nie rokować wejścia do drugiej tury. Poparcie Romana Giertycha, związanego wcześniej z prawicą i Donalda Tuska może wywołać efekt takiego zamieszania na scenie politycznej – dodał. Gdyby Sikorski zdecydował się na udział w wyścigu prezydenckim, to głosy wyborców KO mogłyby się podzielić na niego i Kidawę-Błońską. Zwiększyłyby się za to szanse prezesa PSL Władysława Kosiniaka-Kamysza, Roberta Biedronia lub Adriana Zandberga z Lewicy na drugą turę.  – Jeżeli Lewica nie popełni błędów, to prezydent Andrzej Duda spotka się w drugiej turze z jej przedstawicielem. Najwięcej będą miały do powiedzenia te elektoraty, które będą silnie spolaryzowane. Hasła Kidawy-Błońskiej o porozumieniu nie przyciągną zwolenników aborcji, Lewicy czy nawet totalnej opozycji – powiedział nam poseł Żalek. Do startu w wyścigu prezydenckim namawiają Sikorskiego internauci, m.in. związani z grupą hejterską SilniRazem. Autor słów o „dorżnięciu watahy” może im się jawić jako bardziej wyrazisty kandydat niż nawołująca do zakończenia sporów Kidawa-Błońska.  Także opozycyjny profil twitterowy Racjonalna Polska promuje potencjalną kandydaturę ministra  spraw zagranicznych z rządu Donalda Tuska. – „Co oznaczałby prezydent Sikorski? Godna reprezentacja na salonach świata i UE, poprawa wizerunku Polski, kandydat 100 proc. niezależny” – można przeczytać na infografice, którą udostępnił sam Sikorski. Europosła wspiera też mecenas Roman Giertych, pełnomocnik Donalda Tuska i wielu innych polityków PO, który nie znalazł się na liście PO do Sejmu. Później media informowały, że był organizatorem spotkania nazywanego  przez tabloidy „stypą po Schetynie”. – Debata Duda-Sikorski to byłoby wydarzenie! Po nim PAD mógłby z nadzieją myśleć o sezonie narciarskim 2020-2021. Bo z Krakowa w góry jest bliżej niż z Warszawy – tak Giertych chwalił na Twitterze występ Sikorskiego w jednym z programów telewizyjnych. Czy Sikorski jest gotowy nie uznać wyników prawyborów lub nie wziąć w nich udziału i wystartować jako niezależny kandydat? – Myślę, że będzie jedna kandydatka. Wierzę w to, że Radosław Sikorski jest odpowiedzialnym politykiem i człowiekiem, który troszczy się o dobro państwa i jeżeli zapadną decyzje dotyczące wyboru kandydata, to będzie je szanował – stwierdził poseł Nowoczesnej Mirosław Suchoń. Kandydata Koalicji Obywatelskiej ma wyłonić Konwencja Krajowa Platformy Obywatelskiej, która odbędzie się 14 grudnia. Do udziału w prawyborach ma zostać uprawnionych około 1200 delegatów. Będzie to jedynie aparat partyjny PO czy też członkowie innych partii wchodzących w skład KO, takich jak Nowoczesna i sympatycy tych ugrupowań?  – To jest konwencja Platformy Obywatelskiej. Tak mówi o tym wydarzeniu przewodniczący Grzegorz Schetyna. Jeśli będzie to również konwencja Koalicji Obywatelskiej, to będziemy brali w tym udział. Na dzień dzisiejszy nie ma jednak takiej decyzji – odpowiedział Suchoń. Czy Sikorski może wystartować jako kandydat niezależny? – Każdy, kto jest związany z Koalicją Obywatelską nie podejmie takiej decyzji o tym, żeby się wystawić, nie mając wsparcia partii politycznej. Kampania wyborcza to jednak potężna operacja organizacyjna. To też wymaga pieniędzy i ludzi w całym kraju. Nie każdy zna się na prowadzeniu kampanii. Radka Sikorskiego postrzegam jako bardzo racjonalnego polityka. Nie spodziewam się, żeby wystartował wbrew decyzjom Platformy Obywatelskiej – powiedział nam poseł KO Paweł Poncyljusz.  Sikorski nie musiałby obawiać się ewentualnej marginalizacji na scenie politycznej, jeśli zdecydowałby się na start w wyborach prezydenckich jako niezależny kandydat. Pozostało mu 4,5 roku kadencji w Parlamencie Europejskim.",,
Sędzia Hofmański obraził się na Prezydenta RP. Kulisy spotkania w Hadze,"Prezydent RP, Andrzej Duda spotkał się z prezesem Trybunału w Hadze. Spotkanie odbyło się na zaproszenie władz tej instytucji. Zasiadający w trybunale sędzia Piotr Hofmański ogłosił w mediach, że „odmówił udziału” w spotkaniu z polskim prezydentem,... mimo że nie był na nie zaproszony. W przeszłości sędzia Hofmański zasłynął skandalicznymi decyzjami w sprawach lustracyjnych – m.in. oskarżonych o kłamstwo lustracyjne: Mariana Jurczyka czy byłego agenta służb wywiadu PRL Tomasza Turowskiego.","Jak podaje RMF FM, sędzia nie zgadza się ze zmianami w polskim sądownictwie, które firmuje Andrzej Duda. Hofmański stwierdził, że wizyta prezydenta w „szacownej instytucji sądowniczej jest niestosowna”, ponieważ jest osobą, która „nie bardzo rozumie ideę państwa prawa” i „nie bardzo pojmuje ideę niezawisłości sędziowskiej”. Z kilkudniowej wizyty w Holandii Andrzej Duda wraz z małżonką wrócili w środę wieczorem. W Hadze prezydent spotkał się z królem Niderlandów Wilhelmem-Aleksandrem, szefem holenderskiego rządu Markiem Rutte, przewodniczącymi obu izb holenderskiego parlamentu – Izby Pierwszej (wyższej) Janem A. Bruijnem i Izby Drugiej (niższej) Khadiją Arib, a także z przedstawicielami instytucji międzynarodowych: prezesem Międzynarodowego Trybunału Karnego w Hadze Chilem Eboe-Osujim praz dyrektorem generalnym Organizacji ds. Zakazu Broni Chemicznej (OPCW) Fernando Ariasem.Zdaniem Błażeja Spychalskiego,  rzecznika prasowego prezydenta, nie ma nic dziwnego w tym, że do spotkania z sędzią Hofmańskim nie doszło, ponieważ w tego typu spotkaniach – jak te Andrzeja Dudy z szefem trybunału – nie biorą udziału sędziowie pochodzący z tego samego kraju co delegacja.Kontrowersyjne decyzje Sądu Najwyższego w sprawach lustracyjnychJak się okazuje, wcześniej sędzia Hofmański zasłynął skandalicznymi decyzjami w sprawach dotyczących lustracji. Niedługo po uchwaleniu ustawy lustracyjnej (kwiecień 1997 r.), SN dwoma wyrokami zmienił ustawową definicję współpracy ze służbami specjalnymi PRL. Jak pisała w 2011 r. „Rzeczpospolita”, „SN pod przewodnictwem prof. UJ Piotra Hofmańskiego przy udziale sędziów Jacka Sobczaka i Józefa Szewczyka zakwestionował zarzut kłamstwa lustracyjnego, orzeczony przez trzy sądy apelacyjne wobec osoby, która odręcznie zobowiązała się do współpracy z SB, odręcznie pisała donosy i pobierała za to wynagrodzenie. Uczynił to wbrew ustawowej definicji współpracy”. Jak z kolei podawał „Dziennik Polski”, w październiku 2002 r. Hofmański był autorem uzasadnienia wyroku Sądu Najwyższego w sprawie Mariana Jurczyka. Wcześniej Sąd Lustracyjny trzykrotnie orzekał, że Jurczyk był współpracownikiem SB. Jak jednak uznał SN, współpraca była pozorowana, a informacje przekazywane SB – bezwartościowe. Zwraca uwagę to, jak Hofmański tłumaczył przyjęcie przez Jurczyka 1000 zł. „Kwota 1000 zł nie była w istocie wynagrodzeniem za przekazane informacje czy zapłatą za jego lojalność, lecz miała na celu umotywowanie go do dokładniejszego wykonywania zadań w stosunku do Szymańskiego i Szerkusa; z perspektywy M. Jurczyka pobranie kwoty stanowiło zaś jedynie uzewnętrznienie pozoru współpracowania” – pisano w uzasadnieniu wyroku. Proces lustracyjny Turowskiego ruszył po tym, jak w oświadczeniu lustracyjnym w 2009 roku zataił swoją pracę dla wywiadu PRL. Przeszłość byłego agenta odkrył Instytut Pamięci Narodowej dzięki kwestionariuszowi emerytalnemu, który Turowski osobiście wypełnił, a którym podał, że był agentem od lat 70. Sąd I instancji – na wniosek IPN – uznał byłego agenta za kłamcę lustracyjnego i orzekł zakaz sprawowania funkcji publicznych.Od wyroku Turowski odwołał się, a Sąd Apelacyjny w Warszawie stwierdził, że proces w ogóle nie powinien się odbyć. Mimo wniosku kasacyjnego prokuratora generalnego Andrzeja Seremeta z 2012 roku Sąd Najwyższy rok później orzekł, że Turowski – podając nieprawdę w orzeczeniu lustracyjnym – działał w stanie wyższej konieczności, chroniąc interes państwa. Przewodniczącym trzyosobowego składu sędziowskiego był właśnie obecny sędzia MTK w Hadze Piotr Hofmański, a sprawozdawcą – obecny rzecznik Sądu Najwyższego sędzia Michał Laskowski. „Zdekonspirowanie wywiadowcy często pociąga poważne niebezpieczeństwo nie tylko dla tej osoby ale i interesów państwa w imieniu którego działa - mówił sędzia Laskowski. Sąd Najwyższy uznał też, że Turowski znalazł się w sytuacji kolizji obowiązków i musiał poświęcić jedne z przepisów, by być w zgodzie z innymi” – podano w uzasadnieniu.– Wyrok sądu najwyższego jest absolutnie niepojęty. Sąd uznał, że wieloletni szpieg komunistycznej bezpieki, który działał naprzeciwko stolicy apostolskiej, Kościoła i opozycji, który nie przyznał, że był funkcjonariuszem SB, nie może ponieść żadnej odpowiedzialności za podanie nieprawdy w oświadczeniu lustracyjnym – komentował wyrok SN Cezary Gmyz, ówczesny dziennikarz tygodnika „Do Rzeczy”. Dziennikarz ujawnił agenturalną przeszłość Turowskiego, za co ten wytoczył mu procesy cywilny i karny. Decyzja SN z 2013 roku była ostateczna i nie podlegająca dalszemu zaskarżaniu.",,
„Za wszelką cenę”. Publicyści i politycy komentują unijną karierę Donalda Tuska,"Miał być nadzieją opozycji w Polsce, wybrał przewodzenie Europejskiej Partii Ludowej. Jednocześnie nie zrezygnował jednak z ataków na polski rząd. Jako przewodniczący Rady Europejskiej był bierny wobec kryzysu migracyjnego. Z kolei w sprawie brexitu przyczyniał się do wzrostu, a nie łagodzenia napięć – taki obraz działalności Donalda Tuska wyłania się z filmu „Za wszelką cenę” Marcina Tulickiego, w którym temat ten komentowali znani publicyści i politycy. Materiał został wyemitowany w TVP Info.","Pierwszym wątkiem, jaki podejmują autorzy materiału jest wybór Tuska na przewodniczącego Europejskiej Partii Ludowej, do którego doszło kilkanaście dni temu. – Na to kto zostanie szefem EPP bardzo duży wpływ ma niemiecka chadecja – mówi Piotr Semka. Jednocześnie objęcie takiej funkcji łączyło się z decyzją o niekandydowaniu na prezydenta RP. Tusk ponownie zrezygnował z polityki polskiej na rzecz unijnej, mimo że, tak jak przed kilkoma laty, dawał swoim zwolennikom nadzieję na dalsze przewodzenie środowiskom zwalczającym PiS. – Naiwność ludzi, którzy nie zrozumieli, że Tusk ich olał, jest niepojęta, niewytłumaczalna dla mnie – komentuje sprawę Rafał Ziemkiewicz. Jego zdaniem Tusk jest „człowiekiem bardzo cynicznym, któremu zależy tylko na wyniesieniu siebie samego”. W opinii Ziemkiewicza Tusk „potratował instrumentalnie swoją partię”. – Mijał się z prawdą i robił to w sposób bardzo bezczelny – uważa Semka. – Mówiąc elegancko, nie zamierza dotrzymywać słowa. Zawsze robi to, co będzie wygodne dla niego. Nie ma sensu nadmierne zwracanie uwagi na to, co mówi – dodaje z kolei Jacek Saryusz-Wolski, europoseł dawniej PO, dziś PiS. Ziemkiewicz uważa, że swego rodzaju momentem załamania był u Tuska rok 2005, kiedy przegrał wybory prezydenckie z Lechem Kaczyńskim. – Wtedy nabrał chęci zemsty – uważa publicysta. W ocenie twórców materiału również polityka unijna Tuska nie wypada korzystnie. – Ostatnie pięć lat było bardzo rozczarowujące. Oczekiwaliśmy od UE głębokiej reformy, a niestety te reformy zawsze były blokowane, szczególnie na poziomie Rady Europejskiej – mówi Fabio Castaldo, wiceprzewodniczący PE. Politycy zwracają uwagę na faktyczny brak działań Tuska wobec kryzysu imigracyjnego, którego ten nawet – jak mówi Saryusz-Wolski – „nie próbował zatrzymać”. Również działania podejmowane w sprawie brexitu trudno widzieć w kategoriach sukcesu. – Wiele osób w Wielkiej Brytanii było zasmuconych, że on komentuje to w taki sposób – mówi jeden z brytyjskich rozmówców TVP. Mimo formalnej rezygnacji z uczestnictwa w polityce krajowej, przez ostatnie lata Tusk się w nią angażował. Jest to sprzeczne z duchem przepisów UE. – Zaszkodził Polsce, opowiadając się za sankcjami, nagonką na Polskę. (…) Działał jako nieformalny szef polskiej opozycji – komentował Saryusz-Wolski. Z kolei zdaniem Semki Tusk przyczynił się do porażek PO w kolejnych wyborach. Jak mówi publicysta, Tusk „jest politykiem, który ciągle tkwi w schematach myślowych, w których Europa Wschodnia to taki uczeń, który powinien iść za dużą dwójką: Paryżem i Berlinem”. – Nie był w stanie lub nie chciał bronić węgierskiego i polskiego rządu przed naciskami niektórych instytucji europejskich i to jest coś, co uważam za porażkę, za brak sukcesu – komentuje Jan Zahradil, przewodniczący Europejskich Konserwatystów i Reformatorów. Na materiale widać m.in. Jerzego Buzka, byłego premiera, a obecnie europosła PO, który jest pytany, czy kandydatura Tuska na przewodniczącego EPP jest dobra, a jeśli tak to dlaczego. Zmieszany polityk zdaje się nie wiedzieć, co odpowiedzieć. – Ja się tu będę kręcił. Za chwilę przyjdę do pana, umówiłem się tam z kolegami – mówi Buzek. Zdaniem komentujących karierę Tuska publicystów, wciąż będzie on chciał wpływać na polską politykę. – Pytanie, czy polska polityka będzie w takim stanie, że będzie mógł na nią wpływać. To jest już zupełnie inna rzecz – kończy Semka.",,
„Zaopiekujemy się nimi na święta”. Policja prosi o pomoc w znalezieniu poszukiwanych,"„Nikt nie powinien spędzać świąt samotnie i w ukryciu. Masz informacje na temat miejsc pobytu Mariusza vel Noah, Marka lub Pawła? Daj nam znać!” – Taki nietypowy opis załączono do zdjęć kilku poszukiwanych zamieszczonych - w formie bombek na choince - na profilu facebookowym policji.","Forma ogłoszenia jest żartobliwa, ale przestępstwa, w związku z którymi trzej mężczyźni są poszukiwani, są bardzo poważne.",,
Mija 39 lat od rozpoczęcia pontyfikatu Jana Pawła II,22 października 1978 roku w Rzymie papież Polak sprawował mszę inauguracyjną. Podczas uroczystości wypowiedział znamienne słowa: „Nie lękajcie się! Otwórzcie na oścież drzwi Chrystusowi”. Stały się one przesłaniem pontyfikatu i nadzieją dla milionów ludzi na świecie.,"Mszę transmitowało radio do 15. krajów europejskich, w tym do Polski, a także telewizja - na wszystkie kontynenty.Wybrany przez konklawe tydzień wcześniej - 16 października - kardynał Karol Wojtyła, rozpoczynając pontyfikat, zwrócił się do wszystkich ludzi, „aby uwierzyli słowom Piotra, że Chrystus obdarza miłością każdego człowieka”. Podczas mszy inauguracyjnej papież przemawiał w kilku językach, między innymi po polsku, litewsku, ukraińsku, czesku i węgiersku. Stało się to tradycją jego pontyfikatu Jan Paweł II zachęcił wiernych, aby „otworzyli drzwi Chrystusowi”, tłumacząc, że chodzi nie tylko o serca ludzkie, ale także inne obszary życia człowieka.Na mszy pontyfikalnej byli obecni między innymi, prezydenci i premierzy wielu państw, król Hiszpanii Juan Carlos I, rodziny książęce oraz misje zagraniczne ze 106. państw i 15. organizacji międzynarodowych. Polskę reprezentowała delegacja z Henrykiem Jabłońskim, przewodniczącym Rady Państwa.",,
Papież z wizytą na włoskiej wyspie Lampedusa,"Papież Franciszek podczas wizyty na włoskiej wyspie
Lampedusa w poniedziałek oddał hołd 20 tysiącom uchodźców z Afryki, którzy w
ciągu ćwierćwiecza utonęli w drodze do Włoch. Potępił zanik braterskiej
odpowiedzialności i prosił o przebaczenie za obojętność.","Franciszek mówił w homilii w czasie mszy na stadionie z udziałem 10 tysięcyosób, że na świecie doszło do „globalizacji obojętności”.Msza miała charakter liturgii pokutnej, której znakiem były fioletowe szaty.Odprawiono ją przy ołtarzu zbudowanym z łodzi uchodźców, pomalowanej w kolorywłoskiej flagi. Z drewna z łodzi wykonano również papieski pastorał i kielichmszalny.Papież wyjaśnił intencję swej podróży, która przebiegła pod znakiem prostotyi skromności: „Imigranci zginęli w morzu, na łodziach, które zamiastprowadzić po drodze nadziei przyniosły śmierć. Kiedy kilka tygodni temuusłyszałem tę wiadomość, która niestety wiele razy się powtórzyła, moja myślpowracała stale, jak cierń w sercu przynoszący cierpienie”.– Poczułem, że muszę przyjechać tutaj, by się modlić, by dokonać gestubliskości, lecz również, by rozbudzić nasze sumienia, by to, co sięwydarzyło, już się nie powtórzyło – dodał.Włoskie media zwracają uwagę na sugestywną symbolikę pierwszej pielgrzymkitego pontyfikatu. Jej celem, zauważa się, jest jedna z najmniejszych wysp naMorzu Śródziemnym, przeżywająca ogromne problemy.Lampedusa jest miejscem największego kryzysu humanitarnego w Europie, a takżewielu tragedii. Przypływają tam tysiące uciekinierów z całej Afryki. WładzeWłoch z trudem radzą sobie z masowym napływem uchodźców i od latbezskutecznie usiłują przekonać wszystkich europejskich partnerów, że to, codzieje się u ich brzegów, dotyczy całego kontynentu i wymaga podjęciawspólnych działań, gdyż Lampedusa, ani nawet Włochy, nie są ostatecznym celemAfrykanów.Na prośbę papieża wizyta miała możliwie najskromniejszy przebieg. Zażyczył onsobie, by towarzyszyło mu zaledwie kilka osób i to zarówno z gronaduchowieństwa, jak i miejscowych władz. Żadnych polityków i kościelnychhierarchów, żadnego ceremoniału, żadnego oficjalnego powitania - takie byłożyczenie Franciszka.Nowy biskup Rzymu wypłynął w morze na pokładzie statku patrolowego strażyprzybrzeżnej, którym w ciągu ostatnich 8 lat sprowadzono na ląd 30 tysięcyuchodźców z dryfujących łodzi i stateczków. Papież, któremu towarzyszyło 120kutrów rybackich, rzucił w morze wieniec z białych i żółtych chryzantem whołdzie ofiarom.",,
Putin i Erdogan omówią w Soczi sytuację na północy Syrii,"Prezydenci Rosji i Turcji, Władimir Putin i Recep Tayyip Erdogan, omówią w Soczi we wtorek sytuację na północy Syrii w kontekście operacji zbrojnej rozpoczętej tam przez armię turecką –  poinformował Jurij Uszakow. Doradca prezydenta Rosji podkreślił, że Putin i Erdogan spotkają się po raz ósmy w tym roku.","Przywódcy ustalili, że przeprowadzą te rozmowy ze względu na specyfikę sytuacji w Syrii. Uszakow zapowiedział, że w Soczi rozmawiać będą delegacje Turcji i Rosji, niewykluczone są też rozmowy sam na sam obu prezydentów.Jak wyjaśnił przedstawiciel Kremla, strona rosyjska pozytywnie ocenia wyniki rozmów władz Turcji z USA na temat Syrii, należy jednak zobaczyć, jak sytuacja będzie się rozwijać po upłynięciu okresu zawieszenia broni, co ma nastąpić we wtorek wieczorem.Według Uszakowa przedstawiciele Rosji, w tym z ministerstwa obrony, „stale kontaktują się” z przedstawicielami prezydenta Syrii Baszara el-Asada.Doradca Putina podkreślił, że ważne jest, by „nie szkodzić uregulowaniu kryzysu syryjskiego żadnymi działaniami ani krokami”.",,
Sterczewski karierę buduje na brudnych butach. „Dzięki nim dostałem się do Sejmu”,"Te buty symbolizują moją pracę podczas kampanii – uważa nowo wybrany poseł Koalicji Obywatelskiej Franciszek Sterczewski, który na antenie radia TOK FM był pytany o „słynne brudne buty”, w których odbierał zaświadczenie o wyborze do Sejmu. Jego zdaniem „jeśli polityk czy nowy poseł ma czyste buty, to znaczy, że przez kampanię siedział na kanapie”. – Zazdroszczę im czystych butów – mówił.","Jak dodał Sterczewski, nie wie „jak to się stało”, że politycy z czystymi butami znaleźli się w Sejmie. Młody polityk zasłynął już wcześniej, w trakcie szkolenia dla nowych posłów, kiedy nie umiał odpowiedzieć na pytania dziennikarza portalu tvp.info o to, czym jest Prezydium Sejmu, Konwent Seniorów oraz – ilu jest posłów. Pytanie zbył  tłumaczeniem, że „musi dopić kawę”. Jak przyznał Sterczewski, „jego osobistym zdaniem” najlepszym kandydatem opozycji byłby Adam Bodnar. – To jest format człowieka, który godnie mógłby piastować funkcję prezydenta – ocenił.Co nowy prezydent miałby zaprezentować Polakom? – Uważam, że powinien reprezentować jak najszersze masy ludzi i starać się reprezentować obywateli – od osób LGBT, przez kobiety, po osoby wierzące – powiedział poseł elekt KO. Ta odpowiedź nie zadowoliła prowadzącej wywiad dziennikarki, która domagała się konkretów. – O Jezus. Jest tyle spraw, których jest priorytetowo do załatwienia – odpowiedział Sterczewski, a „odwołanie do Pana Jezusa” rozbawiło dziennikarkę, za co poseł zaczął przepraszać. – Nie, proszę nie przepraszać – zapewniła dziennikarka.",,
Wotum nieufności? „Schetyna będzie musiał jeszcze trochę poczekać”,"– Jeden sprawiedliwy wśród dwudziestu ośmiu: Beata Szydło – mówiła w „Czterech stronach” Elżbieta Witek, komentując postawę szefowej rządu podczas wyboru przewodniczącego RE. – To nie pani premier przegrała. Patrzyłam na miny Donalda Tuska i polityków unijnych, one nie były wesołe. Chyba sobie zdali sprawę z tego, że nie było warto – dodała szefowa gabinetu politycznego premiera.","Elżbieta Witek komentowała w TVP Info zapowiedziany na piątek przez PO wniosek o konstruktywne wotum nieufności wobec rządu. Kandydatem na premiera ma być Grzegorz Schetyna. – Uśmiecham się, bo mogę tylko powiedzieć, że PO i Grzegorz Schetyna nie mogą znaleźć własnych sposobów na bycie opozycją – oceniła Witek. Jej zdaniem bardzo często opozycja podpatruje to, co robiło PiS, kiedy było w opozycji.  Wskazała na ówczesną propozycję PiS, które składając wniosek o wotum nieufności wobec rządu Donalda Tuska proponowało premiera technicznego Piotra Glińskiego. – Wtedy to wyśmiewano, nawet nie pozwolono mu wystąpić podczas debaty w parlamencie – powiedziała. ",,
Papież Franciszek był przez 25 minut uwięziony w zablokowanej windzie,"Papież Franciszek spóźnił się na południową modlitwę Anioł Pański w niedzielę, ponieważ - jak wyjaśnił wiernym - był przez 25 minut zablokowany w windzie. Opowiedział, że został uwolniony przez strażaków, którzy przyszli mu z pomocą.",,,
„To dziesięć historii o trudnych relacjach kobieta-świat”. Nowy album zespołu Pectus,"Maryla Rodowicz, Irena Santor, Urszula Dudziak, Kayah i Patrycja Markowska. To tylko pięć z dziesięciu artystek, które zgodziły się zaśpiewać na nowej płycie zespołu Pectus. – Te utwory były pisane na miarę każdej bohaterki, chcieliśmy aby każda z artystek dobrze się czuła w swojej stylistyce – tłumaczy szczegóły projektu Tomasz Szczepanik, lider grupy. Album „Kobiety” zawiera nowe utwory, które poruszają takie tematy, jak przemoc domowa, emigracja czy alkoholizm. – To jest dziesięć wyjątkowych historii mówiących o trudnych relacjach kobieta-świat – wyjaśnia wokalista.","Na płycie zespołu znalazło się 10 premierowych piosenek, wykonanych w duetach z artystkami polskiej sceny muzycznej. Oto, jak wyglądała ich wspólna praca.",,
Prymas Polski: Rodzące się Dzieciątko jest dla nas wciąż wyzwaniem,"– Rodzące się Dzieciątko jest dla nas wciąż wyzwaniem – mówił w trakcie Mszy Pasterskiej prymas Polski abp Wojciech Polak. Tłumaczył, że Boże Narodzenie to nie tylko urok i blask. – Chodzi o to, by dać sobie poruszyć serce, by obudzić nasze sumienia – podkreślił.","Prymas Polski podkreślił w trakcie homilii, że noc Bożego Narodzenia „jest to noc, która zapowiada nam wolność od grzechu i śmierci. Jest to noc, która daje nam nadzieję naszego odrodzenia w Jezusie Chrystusie. Jest to i dla nas, w pewnym sensie, noc naszego narodzenia na nowo”.Zwracając się do zgromadzonych w gnieźnieńskiej katedrze hierarcha wskazał, że należy się zastanowić, w jaki sposób dziś „odpowiedzieć na radość tej betlejemskiej nocy? Jak przyjąć przychodzącego do nas Zbawiciela? Co uczynić, by i w nas mógł się On prawdziwie narodzić?”. Rodzące się Dzieciątko to wyzwanie– Rodzące się Dzieciątko - jak przypomniał nam kiedyś papież Franciszek - jest przecież i dla nas wciąż wyzwaniem. Wszyscy więc jesteśmy tej nocy zaproszeni, aby to wyzwanie podjąć – mówił.Prymas tłumaczył, że w obchodach Świąt Bożego Narodzenia „nie chodzi bowiem o jakąś magiczną siłę, która nas przyciąga. Nie chodzi też jedynie o niewątpliwy urok i blask, który dziś wokół nas się roztacza. Nie chodzi o odrobinę ciepła i życzliwych uczuć, których jesteśmy w tę noc nawzajem sobie winni. To prawda, że i w tym wszystkim On sam tej nocy do nas przemawia (...) Chodzi jednak w tym wszystkim o coś więcej. Chodzi, by dać sobie poruszyć serce, by obudzić nasze sumienia, by otworzyć nasze życie Dzieciątku z Betlejem” – wskazał.",,
GetBack zaglądał nam w PESEL. Zgodę wyraziła minister w rządzie PO-PSL,"Firma windykacyjna GetBack otrzymała wgląd w adresy Polaków z chronionej bazy w rejestrze PESEL. Decyzję, która to umożliwiła, podjęła w czerwcu 2015 r. ówczesna minister spraw wewnętrznych Teresa Piotrowska – informuje „Rzeczpospolita”.","Poprzez bazę GetBack chciał weryfikować adresy dłużników. Dziennik zwraca uwagę, że o wyjątkowości decyzji dającej prawo wglądu w rejestr świadczy fakt, iż spółka Kruk SA o 20-letnim doświadczeniu w branży windykacyjnej takiej zgody nie dostała, choć o nią wnioskowała.– Nie pamiętam, bym taką decyzję podejmowała. Sprawami PESEL zajmował się mój zastępca, mogłam go upoważnić – przekonuje Piotrowska.PESEL to rejestr ściśle chroniony – zawiera wrażliwe dane Polaków dotyczące nie tylko adresu zamieszkania, ale także daty urodzenia, dzieci, ślubów, rozwodów, dane małżonków i wiele innych.Dostęp do nich mają m.in. ABW, CBA i policja, prokuratura, sądy, skarbówka oraz inne wskazane w przepisach instytucje publiczne. Podmioty zewnętrzne (np. firmy ubezpieczeniowe czy banki) – tylko jeżeli wykażą interes prawny. Co najważniejsze – pod warunkiem uzyskania pisemnej zgody osoby, której dane te dotyczą.",,
„Deklaracja premier ws. pomnika Jana Pawła II zdecydowana i jasna”,"– Deklaracja premier Beaty Szydło ws. pomnika Jana Pawła II we Francji jest zdecydowana i jasna – podkreślił szef MSWiA Mariusz Błaszczak. Dodał jednocześnie, że sprawa pomnika zależy też od strony francuskiej, z którą ma kontaktować się polskie MSZ.","Zgodnie z orzeczeniem Rady Stanu, najwyższego organu sądownictwa administracyjnego we Francji, z pomnika św. Jana Pawła II w Ploermel ma zostać usunięty krzyż, gdyż jest „ostentacyjnym symbolem religijnym”, który „łamie zasadę świeckości państwa”.W ubiegłym tygodniu premier Szydło zadeklarowała, że jej rząd podejmie starania, by „ocalić od ocenzurowania” pomnik polskiego papieża. Szefowa rządu zapowiedziała, że zaproponowane zostanie przeniesienie pomnika do Polski, o ile będzie zgoda francuskich władz i społeczności lokalnej.MSZ zajęło się sprawąZapytany na konferencji po sobotnim kongresie Porozumienia, co dzieje się po deklaracji premier, Błaszczak podkreślił, że deklaracja, którą wyraziła „pani premier jest jasna i zdecydowana i wciąż aktualna”. Wskazał przy tym, że sprawą zajmuje się Ministerstwo Spraw Zagranicznych. – Wszystko zależy też od strony naszych partnerów we Francji – powiedział Błaszczak.Minister podkreślił, że „fundamentem naszej kultury, naszej cywilizacji jest chrześcijaństwo”. – My uważamy, że cywilizacja europejska będzie mogła się rozwijać, będzie mogła zapewnić nam wolność, bo jednym z elementów naszej cywilizacji jest wolność. Ta cywilizacja, która próbuje zastąpić cywilizację europejską nie jest cywilizacją wolności, wręcz przeciwnie – to jest cywilizacja, która wolność ogranicza – tłumaczył.",,
Sędziowie Sądu Najwyższego we Włoszech mianowani są przez tamtejszy KRS,"Sędziów założonego w 1848 roku włoskiego Sądu Najwyższego (Kasacyjnego) mianuje Krajowa Rada Sądownictwa. Na jej czele stoi z urzędu prezydent Republiki, czyli obecnie Sergio Mattarella.","Dwie trzecie Rady, która mianuje sędziów Sądu Najwyższego, to sędziowie reprezentujący wszystkie organy sądownictwa, a pozostałą jedną trzecią mianuje parlament na wspólnym posiedzeniu obu izb spośród profesorów uniwersyteckich i adwokatów mających co najmniej 15 lat praktyki.W analizach prawnych podkreśla się, że mianowanie do włoskiej KRS profesorów i adwokatów przez członków włoskiego zgromadzenia ustawodawczego ma na celu niedopuszczenie, by zasady autonomii i niezależności sądownictwa, na których opierają się relacje między rządem i parlamentem a KRS, doprowadziły do powstania „kasty”.",,
"Nowy spiker zapowiada, że nie zezwoli na kruczki, które blokowały brexit","Nowy spiker brytyjskiej Izby Gmin Lindsay Hoyle zapowiedział, że nie będzie zezwalał na wybiegi proceduralne, które za czasów jego poprzednika Johna Bercowa wykorzystywane były przez deputowanych m.in. do blokowania brexitu bez umowy.","Zapowiedź ta oznacza, że posłom będzie znacznie trudniej niż do tej pory przejmować kontrolę nad ustaloną przez rząd agendą.Hoyle w rozmowie ze stacją BBC nie skrytykował Bercowa bezpośrednio, powiedział jednak, że gdyby on był spikerem, nie pozwoliłby na dopuszczanie wniosków dotyczących porządku obrad - jak to robił jego poprzednik. Wnioski te były zawsze przedmiotem debaty natychmiastowej, co uniemożliwiało wprowadzanie do nich poprawek. W ten sposób Bercow umożliwiał posłom przejmowanie kontroli nad porządkiem obrad i poddawanie pod debatę własnych propozycji.To kilkakrotnie w ostatnich tygodniach okazało się brzemienne w skutkach. W ten sposób np. została poddana pod głosowanie poprawka, przez którą zaplanowane przez rząd głosowanie nad akceptacją uzgodnionego porozumienia z Unią Europejską stało się bezcelowe.Hoyle powiedział, że regulamin musi być doprecyzowany i chce, żeby posłowie zgodzili się na wykluczenie takich sytuacji. Podkreślił, że chodzi o wyeliminowanie możliwych wątpliwości, które tak jak dziś utrudniały pracę obecnemu rządowi, w przyszłości mogą ją utrudniać rządowi tworzonemu przez inne siły polityczne.",,
Były izraelski minister skazany na 11 lat za szpiegostwo na rzecz Iranu,"Minister energii i infrastruktury Izraela w latach 1995-1996 Gonen Segew został skazany w Jerozolimie na 11 lat więzienia za szpiegostwo na rzecz Iranu. Informację podała prokurator Ge'ula Kohen po rozprawie, która toczyła się za zamkniętymi drzwiami.","Segew został oskarżony o przekazywanie tajnych informacji Iranowi między 2012 a 2018 rokiem, kiedy przebywał w Nigerii.Obecny na rozprawie podsądny przyznał się do winy na podstawie wcześniej uzgodnionego porozumienia między obroną a prokuraturą.Według prokurator Kohen wobec byłego ministra podtrzymano zarzuty „poważnego szpiegostwa” i „przekazywania informacji wrogowi w celu wyrządzenia szkody bezpieczeństwu narodowemu”, odstąpiono natomiast od zarzutu „zdrady”, który pojawił się w pierwotnym akcie oskarżenia. – Segew wyznał, że przez pięć lat działał w imieniu irańskich sił wywiadowczych, utrzymywał regularną komunikację ze swoimi prowadzącymi, korzystając z tajnego kanału, oraz, że dostarczał im różnorodne informacje, w tym ściśle tajne – oświadczyła prokuratura, na którą powołuje się dziennik „Jerusalem Post”.W czasie przesłuchania Segew twierdził, że współpracując z irańskimi służbami miał działać jako podwójny agent i w rzeczywistości chciał oszukać Irańczyków.Segew był deputowanym do Knesetu w latach 1992-1996 z ramienia nieistniejącej już małej, prawicowej partii Comet, jednak w połowie kadencji wraz kilkoma innymi posłami ją opuścił, tworząc własną frakcję, która weszła do kierowanej przez Icchaka Rabina koalicji rządowej. Na początku 1995 roku Segew otrzymał za to stanowisko ministra energii i infrastruktury.",,
"Trump odwołał wizytę w Danii, bo Kopenhaga nie chce sprzedać Grenlandii","Prezydent USA Donald Trump poinformowała we wtorek wieczorem czasu lokalnego na Twitterze, że odwołał zaplanowane na 2 września spotkanie z szefową duńskiego rządu Mette Frederiksen, gdyż – jak uzasadnił – nie chce ona rozmawiać z nim o sprzedaży Grenlandii. Później zastępca rzecznika Białego Domu Judd Deere przekazał, że prezydent odwołał całą wizytę w Danii.","Trump miał odwiedzić Danię 2 września, bezpośrednio po zakończeniu wizyty w Polsce, gdzie weźmie udział w uroczystościach z okazji 80. rocznicy wybuchu II wojny światowej.Prezydent potwierdził w niedzielę, że w ostatnich dniach dyskutował ze swoimi doradcami o możliwości zakupu Grenlandii przez USA. – To jest temat, o którym rozmawialiśmy. Pojawiła się taka koncepcja i... jest ona strategicznie interesująca. Jesteśmy nią poważnie zainteresowani, ale nie rozmawialiśmy o tym dużo. W każdym razie to nie jest sprawa numer 1 dla rządu – przyznał.Premier Danii Mette Frederiksen określiła pomysł kupienia Grenlandii przez USA jako absurdalny. – Grenlandia nie jest na sprzedaż. Grenlandia nie jest duńska. Grenlandia należy do Grenlandii. Mam nadzieję, że amerykański pomysł nie jest poważny – mówiła Frederiksen dla gazety „Sermitsiaq”.Informacje o pomyśle Trumpa dotyczącym zakupu Grenlandii po raz pierwszy pojawiły się w „The Wall Street Journal”. Dziennik pisał, że amerykański prezydent podczas różnych spotkań z zainteresowaniem przysłuchiwał się dyskusjom o bogatych złożach surowców i znaczeniu geopolitycznym wyspy i, według dwóch osób zaznajomionych z tymi rozmowami, poprosił doradcę w Białym Domu o przyjrzenie się tematowi.",,
W Madrycie rozpoczęło się 41. Europejskie Spotkanie Młodych,"W Madrycie rozpoczęło się w piątek 41. Europejskie Spotkanie Młodych organizowane przez ekumeniczną Wspólnotę Taize. Do hiszpańskiej stolicy przybyło 15 tys. młodych osób ze wszystkich państw Europy, w tym liczni Polacy.","Jak powiedział brat Wojciech z Taize, Polacy są najliczniejszą po Hiszpanach grupą narodowościową, która bierze udział w spotkaniu młodych chrześcijan. Do Madrytu przybyło łącznie ponad 3,5 tys. Polaków.– Wielu Polaków zostanie w czasie tego spotkania, które potrwa do 1 stycznia, ugoszczonych przez rodziny na terenie aglomeracji madryckiej – dodał. Pochodzący z Polski zakonnik zaznaczył, że w piątek w ciągu dnia w przyjęciu 15 tys. młodych ze wszystkich państw Europy, a także przedstawicieli innych kontynentów, pomaga blisko 1000 wolontariuszy. Poza odbywającymi się w madryckich kościołach oraz na terenie stołecznych targów modlitw dla wszystkich uczestników wydarzenia, młodzi polscy pielgrzymi wezmą też udział w odrębnym spotkaniu narodowym dla Polaków.                                                    (fot. FB/Taizé) – W jego trakcie, 31 grudnia, odbędzie się msza święta, której przewodniczyć będzie prymas Polski arcybiskup Wojciech Polak – przekazał przedstawiciel Wspólnoty Taize. Madryt jest po raz pierwszy gospodarzem Europejskiego Spotkania Młodych. We wcześniejszych latach wydarzenie to odbywało się czterokrotnie w hiszpańskich miastach: trzy razy w Barcelonie (1979, 1985, 2000) i raz w Walencji (2015). Bracia z Taize organizowali Europejskie Spotkania Młodych również w Polsce. W 1989 i 1995 r. gospodarzem wydarzenia był Wrocław, w 1999 r. – Warszawa, a w 2009 r. – Poznań.",,
Katastrofa lotnicza w Iranie. „Przerażające nagranie płonącego samolotu” [WIDEO],"Dziennikarz BBC zamieścił w sieci nagranie, na którym – jak twierdzi – widać płonący i spadający samolot ukraińskich linii lotniczych, który rozbił się w Teheranie. Zginęli wszyscy pasażerowie i cała załoga – 176 osób.","Jak napisał korespondent BBC Bahman Kalbasi, przerażające nagranie pokazuje spadający samolot Boeing 737 ukraińskich linii lotniczych, który płonie.",,
Guaido wzywa wojsko do przejścia na stronę opozycji. Maduro straszy „Ku Klux Klanem”,"Juan Guaido, który ogłosił się tymczasowym prezydentem Wenezueli, zapowiedział, że pomoc humanitarna dotrze do kraju 23 lutego, i wezwał wojsko do przejścia na stronę opozycji. Wenezuelczycy wyszli na ulice, by domagać się wpuszczenia pomocy zagranicznej.","W poniedziałek Guaido poinformował, że pierwszy transport pomocy humanitarnej – racje żywnościowe dla dzieci i suplementy dla ciężarnych kobiet – dotarł na miejsce przeznaczenia. Jednak w ubiegłym tygodniu, gdy ciężarówki z pomocą przybyły do kolumbijskiego miasta Cucuta, żołnierze zablokowali przejście graniczne. We wtorek Guaido powiedział, że wydaje „bezpośredni rozkaz” siłom zbrojnym, aby wpuściły do kraju kolejne transporty pomocowe.Jednak jak dotąd nic nie wskazuje na to, by armia miała zamiar zignorować rozkazy oficjalnie urzędującego prezydenta Nicolasa Maduro, toteż może się okazać, że dojdzie do konfrontacji między protestującymi Wenezuelczykami i opozycją a siłami rządowymi – komentuje Reuters.Maduro w wywiadzie dla BBC wyemitowanym we wtorek powiedział, że Wenezuela nie jest krajem dotkniętym klęską głodu, a „Ku Klux Klan, którzy rządzi Białym Domem, chce przejąć Wenezuelę na własność”. – Na Zachodzie sytuacja Wenezueli jest przedstawiana w sposób tendencyjny, aby uzasadnić wszelkie formy interwencji – przekonywał.Rząd Maduro doprowadził Wenezuelę na skraj całkowitego załamania gospodarczego; Zachód, który nałożył na Caracas liczne sankcje, oskarża też dotychczasowego prezydenta o zapędy dyktatorskie, podminowywanie demokracji i korupcję.",,
„Iskra Pamięci”. W Warszawie i Zamościu zapłoną znicze upamiętniające ofiary sowieckiej agresji,"W sobotę na Placu Marszałka Józefa Piłsudskiego w Warszawie oraz na Rynku Wielkim w Zamościu zapłonie – w ramach akcji „Iskra Pamięci” – ponad 20 tysięcy zniczy ułożonych w kształcie polskiego orła wojskowego z 1919 roku. – Pragniemy upamiętnić tych, którzy walczyli podczas II wojny światowej o wyzwolenie Polski. To również hołd dla ofiar zbrodni katyńskiej – powiedział Piotr Woźniak, prezes spółki PGNiG, organizatora wydarzenia.","Celem inicjatywy jest pokazanie, że pamięć o żołnierzach, którzy oddali swoje życie dla ojczyzny, przetrwała do dziś. Podczas wydarzenia odbędą się koncerty, spotkania z kombatantami, panele dyskusyjne. Po zmroku na Placu Marszałka Józefa Piłsudskiego w Warszawie i na Rynku Wielkim w Zamościu zapłonie 20 tys. zniczy, tworzących kształt polskiego orła wojskowego według wzoru z 1919 roku. W taki sposób uczestnicy „Iskry Pamięci” oddadzą hołd ofiarom zbrodni katyńskiej. Prezes PGNiG Piotr Woźniak podkreśla, że w wydarzeniu mogą wziąć udział wszyscy, którzy 14 września będą w Warszawie lub w Zamościu. W obu tych miastach odbędą się bliźniacze imprezy. – Zapalmy wspólnie znicze dla ludzi, którzy w czasie II wojny światowej walczyli o wolną Polskę – stwierdził.",,
Zapaść systemu emerytalnego albo praca do 70. roku życia,"Niemiecki bank centralny prognozuje, że Niemcy będą musieli pracować nawet do 70. roku życia, aby system emerytalny się nie załamał. O sprawie informuje stacja Deutsche Welle powołując się na DPA.","Na podstawie październikowego raportu Bundesbank szacuje, że  Niemcy będą musieli w przyszłości pracować o wiele dłużej. „Sytuacja demograficzna powoduje, że system emerytalny będzie pod coraz większą presją, zwłaszcza od połowy przyszłej dekady” – czytamy w raporcie banku.Cytując opracowanie „DW” zauważa, że aby zachować stabilność systemu konieczne są w nim zmiany. „Podstawą dla dalszych reform jest wiek emerytalny” – czytamy na stronach internetowych stacji. Od 2012 roku Niemcy stopniowo podnoszą wiek przejścia na emeryturę z 65 do 67 lat w 2031 roku. Ale zdaniem ekspertów to za mało, bo około roku 2025 na emerytury zaczną przechodzić ludzie urodzeni w czasie wyżu demograficznego.Z wyliczeń Bundesbanku wynika, że gdyby osoby urodzone w roku 2001 zaczęły przechodzić na emerytury w maju 2070, czyli w wieku 69 lat i czterech miesięcy, to nie tylko odciążyłoby to kasy emerytalne, ale wzmocniło także cały potencjał gospodarczy kraju.Dlatego Bundesbank sugeruje, aby do 2070 roku podnieść wiek emerytalny w Niemczech do 69 lat i czterech miesięcy. Do wprowadzenia takiego prawa zachęcają także organizacje międzynarodowe jak OECD, Międzynarodowy Fundusz Walutowy czy Komisja Europejska.Ostatni pakiet ustaw emerytalnych niemieckiego rządu gwarantuje, że do 2025 roku wysokość świadczeń dla tak zwanego standardowego emeryta nie spadnie poniżej 48 procent średniego krajowego wynagrodzenia.",,
Posiadłość znanego aktora zazieleniła się po pożarze,"Mój dom 10 tygodni wcześniej po pożarze i dziś rano po wielkim weekendowym deszczu – napisał Russell Crowe na Twitterze, gdzie opublikował dwa zdjęcia swojej posiadłości w Australii. Jeden krajobraz przedstawia zniszczoną przyrodę, wypaloną trawę i wysuszoną ziemię, a drugi zazieleniony teren. Pod fotografiami pojawiło się wiele komentarzy internautów.","Niektóre osoby wyraziły swój zachwyt i gratulowały mu odnowionego terenu posiadłości. Inni zwracali uwagę, że zmiany klimatu mają negatywny wpływ na środowisko.  Jeden z internautów napisał: „To jest Australia, stary. Zmiana klimatu to jedna sprawa, a pożary są niestety normalne. Kilka lat temu obywało się bez większych pożarów, a wszyscy o tym zapomnieli. Ta gorąca, wysuszona, wypalona ziemia zdrowieje. Pamiętajmy, że ziemia też może, jeśli tylko będzie o nią dbać choć o drobinę bardziej”.",,
Wyróżniono Liderów Polskiego Biznesu,W Teatrze Wielkim w Warszawie podczas Wielkiej Gali Business Centre Club ogłoszono wyniki XX edycji konkursu Lider Polskiego Biznesu. Kardynał Kazimierz Nycz odznaczył Medalem Solidarności Społecznej przedsiębiorców zaangażowanych w pomoc potrzebującym. Tegoroczną Nagrodę Specjalną BCC odebrał były premier Leszek Miller.,"Millera wyróżniono „za osobiste podjęcie w 2003 roku decyzji o obniżeniupodatku dla przedsiębiorców z 27 proc. do 19 proc. zwiększającym wpływy dobudżetu państwa, za doprowadzenie do uchwalenia pierwszej ustawy o swobodziedziałalności gospodarczej oraz za wprowadzenie Polski do Unii Europejskiej nawarunkach korzystnych dla polskiej gospodarki i pracodawców”.Były premier odbierając nagrodę podkreślił, że Polska stała się członkiem UEna „najlepszych warunkach”. – Siedem lat już upłynęło, kiedy Europapowiedziała nam „tak”, a my powiedzieliśmy „tak” Europie. Każdy dzieńpotwierdza słuszność tej decyzji. (...) Dzisiaj nie ma już wielu Polaków, apewnie będzie ich coraz mniej, którzy wątpią w słuszność tej decyzji –podkreślił. Dodał, że „Polska droga na zachód wiodła przez Niemcy”. – Możemy być wszyscydumni, że ta granica polsko-niemiecka, która przez całe wieki była granicą zkrwi i żelaza, granicą, która tak dzieliła nasze narody, dzisiaj już jesttylko symboliczną linią na mapie. Myślę, że niewielu z nas jeszcze jakiś czastemu mogło sobie wyobrazić taką rzeczywistość – dodał. Listowne gratulacje prezydentaPodczas gali prezydencki minister Olgierd Dziekoński odczytał też listprezydenta Bronisława Komorowskiego do uczestników gali. Prezydent wyraził wnim uznanie dla polskich przedsiębiorców za wkład w rozwój kraju.„Uhonorowani statuetkami Liderów Polskiego Biznesu dają przykładnowoczesnego, kreatywnego myślenia o sprawach ekonomii. Są liderami tego, cozapewnia gospodarce stabilny, długotrwały wzrost, a społeczeństwu dostatek” – napisał prezydent. Podkreślił też w liście, że dzięki polskim firmom naszkraj, jako jedyny kraj w Europie, uniknął recesji. „Ten rok zapowiada się równie dobrze. Nie oznacza to jednak, że w polskiejgospodarce nie ma problemów do rozwiązania. (...) Jednym z nich jest bezwątpienia kondycja naszych finansów publicznych. Innym, również niezmiernieważnym, jest uwolnienie przedsiębiorczości od biurokratycznych obciążeń,które ciągle nie pozwalają w pełni rozwinąć skrzydeł tym, którzy chcąrealizować w gospodarce swoje pomysły i marzenia” – podkreślił prezydent. Dotychczas Nagrody Specjalne otrzymali m.in.: Margaret Thatcher, George Bush, Jacques Chirac, William Jefferson Clinton, Tadeusz Mazowiecki, Jan Nowak-Jeziorański, Lech Wałęsa.Od 1991 roku Business Centre Club przyznaje Złote Statuetki Lidera PolskiegoBiznesu firmom i ich szefom. W konkursie uczestniczą członkowie BCC,niezależnie od profilu produkcji firmy, świadczonych usług czy strukturywłasności, którzy w ubiegłych latach nie zdobyli tytułu Lidera PolskiegoBiznesu. Nominacje i Złote Statuetki wręczane są podczas zimowej WielkiejGali Liderów, która od grudnia 1994 roku odbywa się w Teatrze Wielkim wWarszawie. Zdobywcy Złotych Statuetek Lidera Polskiego Biznesu, którzyutrzymają swoją pozycję na rynku, mogą w następnej edycji konkursu ubiegaćsię o Diament do Złotej Statuetki, wręczany podczas Letniej Wielkiej Gali BCC. W XX edycji konkursu Lider Polskiego Biznesu ocenie poddały się 73 firmy.Tegorocznym laureatami Złotych Statuetek Lidera Polskiego Biznesu są: Amitech Poland, Bombardier Transportation (ZWUS) Polska, Centrum Edukacji Oskar, Delic-Pol, Drutex, Farby Kabe Polska, Mentor, Polnord, Przemysłowe Centrum Optyki, Tobacco Trading International Poland i Zakłady Automatyki Kombud. Podczas gali wręczono także Medale Solidarności Społecznej. To nagroda dlaosób zaangażowanych społecznie - pomagających potrzebującym, propagującychideę odpowiedzialności społecznej biznesu i budujących solidarność społeczną.  Medale z rąk ks. kard. Kazimierza Nycza otrzymali: Agnieszka Świergiel, Karol Cebula, Roman Nowicki, Paweł Łukasiak i Maciej Owczarek.W tegorocznej Gali, wśród blisko 2 tysięcy gości, obok przedsiębiorców zcałej Polski wzięli udział także m.in. parlamentarzyści, dyplomaci, wybitniprzedstawiciele świata kultury, nauki, duchowieństwo i znani publicyści. Business Centre Club istnieje od 1991 r. Jest to klub przedsiębiorców inajwiększa w kraju organizacja indywidualnych pracodawców. Do BCC należy 2,5tys. członków (osób i firm). Członkowie BCC, reprezentujący blisko 250 miast,skupiają się w 24 lożach regionalnych na terenie całej Polski.",,
Przybywa miliarderów. Najszybciej bogacą się krezusi w Chinach,"Na świecie jest coraz więcej miliarderów i są oni coraz bogatsi – wynika z raportu firmy doradczej PwC i szwajcarskiego banku UBS. Wskazano, że najszybciej rosną majątki Chińczyków.","Niskie stopy procentowe, rosnące kursy akcji i nieruchomości, wzrost gospodarczy to czynniki, za sprawą których w 2017 r. majątek najbogatszych ludzi na świecie powiększył się o 19 proc. w porównaniu z rokiem poprzednim, osiągając rekordową wartość 8,9 biliona dolarów.Ta gigantyczna suma (w przeliczeniu na euro ponad dwukrotnie większa od PKB Niemiec – odnotowuje agencja dpa) przypada na 2158 ludzi, czyli 4,1 mld dolarów na osobę. W 2016 roku miliarderów było „tylko” 1979. Przy obliczaniu majątku superbogaczy uwzględniane są aktywa, odnotowywane po raz piąty z rzędu: firmy, udziały w firmach, prywatne nieruchomości, a także zbiory dzieł sztuki.Od lat szybko rosną majątki najzamożniejszych Chińczyków. W 2017 r. superbogacze w Państwie Środka warci byli 1,12 biliona dolarów, co oznacza wzrost o 39 proc. w porównaniu z rokiem poprzednim. Chiński klub miliarderów liczył w 2017 r. 373 osoby; rok wcześniej było ich 318. Średnia wieku chińskich miliarderów wynosi 55 lat, podczas gdy średnia światowa dla klubu superbogaczy to 64 lata.",,
Zlot ZHP w Gdańsku: harcerze oddali prawie 60 litrów krwi,"Od 10 do 11 sierpnia na Zlocie ZHP trwała akcja krwiodawstwa, podczas której uczestnicy i uczestniczki oddali dokładnie 59,4 litrów tego bezcennego leku. Było to wspólne wydarzenie Inspektoratu Krwiodawstwa Wydziału Wsparcia Specjalnościowego GK ZHP, Klubu HHDK Stołeczna Kropla Braterstwa oraz Fundacji Kropelka Energii. W ciągu dwóch dni, jako krwiodawcy zarejestrowało się 198 osób, a 132 oddały krew.","– Akcja pierwszego dnia przerosła nasze oczekiwania, dlatego w sobotę 11 sierpnia Regionalne Centrum Krwiodawstwa i Krwiolecznictwa zapewniło dodatkowy autobus. Samą ideą zainteresowanych było wiele osób, udzielaliśmy informacji, pomagaliśmy wypełnić formularz rejestracji. Mieliśmy osoby, które po raz pierwszy oddawały krew, Honorowych Krwiodawców oraz osoby, które chciały oddać krew specjalnie na zlocie. Jedni zapraszali drugich do włączenia się w akcję. Przydałyby się nam i trzy krwiobusy – powiedziała Maja Kunka z Klubu HHDK Stołeczna Kropla Braterstwa.  Krew ze zlotu trafi do Banku Krwi. Osoby, które między 13-14 sierpnia będą chciały oddać krew w RCKiK w Gdańsku, zostaną doliczone do litrażu ze zlotu na hasło „Zlot ZHP”.   W ramach 100-lecia ZHP harcerze i harcerki mogą zdobywać odznakę – Harcerska Kropla Braterstwa. Adresowana jest do pełnoletnich wędrowników, starszyzny i instruktorów i może ją otrzymać osoba, która zna znaczenie honorowego krwiodawstwa dla ratowania zdrowia i życia ludzi, co najmniej dwukrotnie oddała honorowo krew dla celów leczniczych, namówiła minimum dwie osoby do honorowego oddania krwi, zorganizowała w swoim środowisku akcję promującą honorowe krwiodawstwo.                                                    Akcja oddawania krwi cieszyła sie dużą popularnością wśród uczestniczących w zlocie harcerzy (fot. Piotr Rodzoch/ZHP) Symbolem odznaki jest stylizowana lilijka, której jeden z listków – zgodnie z symboliką skautowej lilijki oznaczający służbę drugiemu człowiekowi – ma kształt kropli krwi. Całość uzupełnia napis „Harcerska Kropla Braterstwa”. Kształt odznaki nawiązuje do harcerskich specjalności.  Zlot ZHP Gdańsk 2018 jest częścią jubileuszu 100-lecia odzyskania przez Polskę Niepodległości oraz 100-lecia Związku Harcerstwa Polskiego, który został objęty Patronatem Narodowym Prezydenta Rzeczypospolitej Polskiej Andrzeja Dudy w Stulecie Odzyskania Niepodległości oraz wpisuje się w program wydarzeń Niepodległa 2018.",,
Korwin-Mikke: za pensję europosła będę kupował bomby,"– Pensję europosła będę przyjmował, bo za co bym kupował te bomby do rozwalenia UE? – powiedział Janusz Korwin-Mikke w TVP Info i od razu zastrzegł, że to żart. – Ale uwaga. W PE wszystko jest tłumaczone i wtedy często dowcipy znikają. Trzeba być ostrożnym – przestrzegł go Adam Bielan z Polski Razem w programie „Po przecinku”.",,,
Erdogan: nie potrzebujemy już członkostwa w Unii Europejskiej,"Turcja nie potrzebuje już członkostwa w Unii Europejskiej, lecz jednostronnie nie porzuci rozmów akcesyjnych, które utknęły w martwym punkcie – powiedział w niedzielę w parlamencie prezydent tego kraju Recep Tayyip Erdogan.","– Nie będziemy stroną, która się poddaje. Prawdę mówiąc, nie potrzebujemy już członkostwa w UE – oświadczył szef tureckiego państwa. I podkreślił, że „Unia Europejska zawiodła” Turcję w walce z terroryzmem. Rząd Erdogana twierdzi, że państwa UE nie doceniły wagi zagrożenia, przed którym stoi Turcja, oraz że nie odpowiedziały na prośby o wydalenie podejrzanych o związki z udaremnionym zamachem stanu w Turcji z lipca ub.r. – pisze agencja Reuters. UE ma „obdarować” Turcję członkostwem?Erdogan wskazał jednak, że Unia wciąż potrzebuje Turcji. – Jeśli UE zamierza zrobić krok naprzód, jest tylko jeden na to sposób. A mianowicie: poprzez obdarowanie Turcji członkostwem oraz rozpoczęcie działania na rzecz kulturowego i gospodarczego wzrostu – oświadczył. We wrześniu, podczas debaty przed wyborami parlamentarnymi w Niemczech, kanclerz tego kraju Angela Merkel powiedziała, iż jasne jest, że Turcja nie powinna przystępować do UE. Jak dodała, negocjacje akcesyjne powinny zostać zakończone, pomimo że kraj ten jest kluczowym sojusznikiem w NATO. Merkel zastrzegła jednak, że taka decyzja UE wymaga zgody większości państw unijnych. Pogorszenie stosunkówStosunki między Niemcami i Turcją, krajami należącymi do NATO, pogorszyły się po ubiegłorocznej próbie puczu w Turcji. Masowe aresztowania i czystki w aparacie państwowym wywołały krytykę ze strony państw europejskich, na co prezydent Turcji zareagował oskarżeniem Niemiec o antytureckie uprzedzenia. Według Komisji Europejskiej to działania tureckiego rządu uniemożliwiają członkostwo tego kraju w UE, a decyzja w sprawie ewentualnego zakończenia rozmów akcesyjnych należy do państw członkowskich. Mur dla imigrantów?Wprawdzie stosunki między Turcją i UE, a zwłaszcza jej niektórymi państwami członkowskimi z zachodniej Europy, są napięte, ale Ankara jest gwarantem zahamowania napływu migrantów z Bliskiego Wschodu i Afryki Północnej do Unii. Po zeszłorocznym porozumieniu UE–Turcja droga przez ten kraj do Grecji została praktycznie zamknięta. Turcja prowadzi negocjacje akcesyjne z UE od 2005 roku; od tamtej pory postęp w rozmowach jest niewielki. Porozumienie unijno-tureckie dotyczące powstrzymania fali uchodźców przewidywało wprawdzie otwarcie kolejnych rozdziałów negocjacyjnych, ale złe relacje (opór Turcji przed zmianą swojego prawa czy represje wobec przeciwników władz) nie pozwoliły na pójście do przodu. W listopadzie 2016 roku Parlament Europejski wezwał Komisję Europejską do formalnego zamrożenia negocjacji z tym krajem, czego dotychczas KE nie zrobiła.",,
Poseł PSL: Nord Stream 2 to inwestycja zagrażająca bezpieczeństwu całej Europy,"Nord Stream 2 to inwestycja zagrażająca bezpieczeństwu nie tylko państwa polskiego, ale także Ukrainy i całej Europy. Niemcy, zamiast w jakiś sposób uniezależnić się od gazu rosyjskiego, od energii rosyjskiej, jeszcze pogłębiają te stosunki – powiedział w programie „Minęła 8” poseł Polskiego Stronnictwa Ludowego Paweł Bejda.","Na zakończonym szczycie NATO prezydent USA Donald Trump poruszył kwestie związane z Nord Stream 2. Wypominał on Niemcom interesy z Rosją. W programie „Minęła 8” słowa prezydenta Stanów Zjednoczonych i sprawę Nord Stream 2 skomentował Paweł Bejda (PSL), który powiedział, że „to jest dobra rzecz, że prezydent USA wyraził jednoznacznie swoje stanowisko”.–  Wielokrotnie podkreślaliśmy, że Nord Stream 2 to inwestycja zagrażająca bezpieczeństwu nie tylko państwa polskiego, ale także Ukrainy i całej Europy – powiedział.Bejda dodał, że „Niemcy zamiast uniezależnić się od rosyjskiego gazu, jeszcze w jakiś sposób pogłębiają te stosunki”.– Zdaję sobie sprawę, że (Donald Trump) reprezentuje interesy amerykańskie i chciałby niejako wskoczyć w buty rosyjskie. Chciałby, żeby to Stany Zjednoczone dostarczały gaz do Europy – podsumował.",,
Wicepremier: Rząd konsekwentnie obcina podatki i będzie robić to dalej,"Rząd Prawa i Sprawiedliwości wprowadza w życie pakiet zmniejszania obciążeń podatkowych dla Polaków – powiedział wicepremier Jacek Sasin. Dodał, że rząd konsekwentnie obcina stawki podatkowe i będzie robić to w dalszym ciągu.","– Mamy cały pakiet zmniejszenia obciążeń podatkowych dla Polaków, zarówno tych którzy prowadzą działalność gospodarczą, jak i tych którzy świadczą o pracę najemną – powiedział wicepremier.– Jesteśmy zdecydowani, żeby Polacy mieli mniejsze obciążenia podatkowe, żeby więcej pieniędzy zostało w kieszeniach Polaków, robimy to konsekwentnie i będziemy robić to w dalszym ciągu – dodał.Sasin przypomniał, że od 1 sierpnia weszła w życie ustawa o tzw. zerowym PIT dla osób do 26. roku życia, a od 1 października wejdzie w życie kolejna obniżka podatków, czyli obniżenie PIT dla wszystkich pracujących z 18 do 17 proc.– Przypomnę że wcześniej bardzo mocno został również obniżony podatek CIT dla małych i średnich przedsiębiorstw, to było rzeczywiście imponujące obniżenie najpierw z 19 proc. do 15 proc., a potem z 15 proc. do 9 proc. To jest rzeczywiście ogromna ulga dla tej drobnej polskiej przedsiębiorczości – powiedział Sasin.",,
Kierwiński: PO jest mocno zakorzeniona w centrum sceny politycznej,"– Jako Platforma Obywatelska zaproponowaliśmy wspólne listy w wielu miejscach. Dziś jest uzgodniony jeden kandydat, Rafał Trzaskowski. To jest pierwszy krok. Mamy dziesięć miesięcy do wyborów samorządowych, będą kolejne kroki – powiedział w programie „Kwadrans polityczny” w TVP1 poseł PO Marcin Kierwiński.","– Będziemy rozmawiali z wieloma środowiskami. Nie chcę się teraz zamykać na pytanie, czy będzie to SLD. Będziemy rozmawiali ze stowarzyszeniami lokalnymi. Będziemy rozmawiali z ludźmi, którzy dla Warszawy pracują od wielu lat. Będziemy dla nich otwierali listy wyborcze – powiedział Marcin Kierwiński.  Gość programu podkreślił, że Platforma Obywatelska z SLD była w koalicji w pierwszej kadencji samorządowej Hanny Gronkiewicz-Waltz. – To była dobra koalicja w tamtych czasach dla Warszawy. Ale niczego nie chcę przesądzać. SLD też ma swoje problemy i też samo nie wie, czy chce być bardziej w zjednoczonym obozie z Platformą i Nowoczesną, czy może budować sojusz z Partią Razem.  A nam z Partią Razem nie po drodze – podkreślił Kierwiński. – Platforma Obywatelska jest mocno zakorzeniona w centrum sceny politycznej i tak chcemy się lokować. Mamy skrzydło bardziej liberalne i bardziej lewicowe – zaznaczył.  Jak dodał, jest też skrzydło konserwatywne. – Jest co najmniej 20 osób, które bronią poglądów konserwatywnych – powiedział.",,
Moskwa ostro o słowach Waszczykowskiego ws.  porozumienia NATO-Rosja. „Nadzwyczaj niebezpieczne i skrajnie prowokacyjne”,"Rosyjska dyplomacja skrytykowała słowa szefa polskiego MSZ Witolda Waszczykowskiego, który opowiedział się za unieważnieniem porozumienia NATO-Rosja z 1997 roku. Według Moskwy te słowa były „nadzwyczaj niebezpieczne”. Polskie MSZ stwierdziło, że wypowiedź Waszczykowskiego została źle zrozumiana.","O stanowisku MSZ FR poinformowała jego rzeczniczka Maria Zacharowa. – Chciałabym zwrócić uwagę na oświadczenie szefa MSZ Polski dotyczące dążenia do unieważnienia Aktu Stanowiącego NATO-Rosja, przyjętego w 1997 roku. Uważamy to oświadczenie za nadzwyczaj niebezpieczne i skrajnie prowokacyjne – oznajmiła Zacharowa.Konfrontacja czy bezpieczeństwo?Chodzi o wypowiedź Waszczykowskiego dla „Gazety Wyborczej”.  Szef MSZ określił uzgodnienia z 1997 roku jako „porozumienie o charakterze politycznym, niezobowiązujące prawnie, podjęte w innych realiach międzynarodowych”.Szef polskiej dyplomacji podkreślił, że Polska domaga się „wyrównania poziomu bezpieczeństwa”. – Niemcy uważają, że będzie to konfrontacyjne zachowanie wobec Rosji. To pytamy: o czyj komfort dbacie bardziej? Państwa, które jest w sojuszu z wami, w UE i NATO, czy państwa, które jest poza i prowadzi już trzecią wojnę: z Gruzją, Ukrainą i teraz w Syrii? – wyjaśnił. Bezpodstawne wnioskiW czwartek po południu polskie MSZ zareagowało na słowa rzeczniczki rosyjskiego resortu dyplomacji. „Ze zdziwieniem przyjąłem wypowiedź pani Marii Zacharowej (...), która najwyraźniej niewłaściwie zrozumiała wypowiedź ministra Witolda Waszczykowskiego z wczorajszego wywiadu opublikowanego przez >>Gazetę Wyborczą<„Minister Witold Waszczykowski nie odnosił się w niej przecież do Aktu Stanowiącego NATO-Rosja, przyjętego w 1997 roku, lecz do deklaracji politycznej NATO, która dotyczy m.in. nierozmieszczania dużych jednostek wojskowych w Europie Środkowej. Wnioski wyciągnięte przez rzeczniczkę rosyjskiego MSZ były zatem całkowicie bezpodstawne” – twierdzi polskie MSZ.",,
Prezydent przyjął uczestników konferencji bliskowschodniej,Na Zamku Królewskim w Warszawie zakończyła się oficjalna kolacja uczestników ministerialnej konferencji na temat budowania pokoju i bezpieczeństwa na Bliskim Wschodzie. Przy okazji wieczornego spotkania prezydent Andrzej Duda rozmawiał z premierem Izraela Benjaminem Netanjahu.,"Kolacja na Zamku Królewskim była pierwszym punktem dwudniowych obrad. W konferencji, współorganizowanej przez Polskę i USA, uczestniczą przedstawiciele około 60 państw, przede wszystkim szefowie dyplomacji a także ich zastępcy. Do Warszawy przybyli ministrowie z 11 państw bliskowschodnich, przedstawiciele wszystkich krajów Unii Europejskiej.Zaproszenia nie przyjęły Rosja, Turcja i Iran, która organizuje w czwartek spotkanie prezydenta Władimira Putina z przywódcami Turcji i Iranu, Recepem Tayyipem Erdoganem i Hasanem Rowhanim, w Soczi. Tematem rozmów prezydentów ma być sytuacja w Syrii. W konflikcie syryjskim Moskwa i Teheran wspierają reżim prezydenta Syrii Baszara el-Asada. Ankara jest jego przeciwnikiem.Bojkot PalestyńczykówTeheran otwarcie krytykuje spotkanie, uważając je za antyirańskie. Zaproszenia do udziału w konferencji nie przyjęła Autonomia Palestyńska też; wezwała ona do bojkotu konferencji inne kraje arabskie.Oficjalne przyjęcie na Zamku Królewskim było zamknięte dla mediów. W imieniu polskich władz przemawiali prezydent Andrzej Duda oraz szef MSZ Jacek Czaputowicz. Ze strony drugiego współgospodarza – Stanów Zjednoczonych – głos zabrał wiceprezydent Mike Pence.Szef gabinetu prezydenta Krzysztof Szczerski poinformował, że Andrzej Duda spotkał się z premierem Izraela Benjaminem Netanjahu. – Rozmowa dotyczyła sytuacji na Bliskim Wschodzie, przyszłości polityki Unii Europejskiej i relacji Unii z Izraelem oraz kwestii cyberbezpieczeństwa i współpracy w tym obszarze między Polską i Izraelem – przekazał minister. Wcześniej izraelski przywódca rozmawiał w Warszawie z szefem MSZ Omanu. – Co jest istotne w tym spotkaniu – i ono nie odbywa się w tajemnicy a takich jest wiele – to to, że jest to spotkanie otwarte z przedstawicielami wiodących państw arabskich, razem z nimi siadamy do rozmów o naszym wspólnym interesie, jakim jest zwalczanie Iranu – powiedział Netanjahu, cytowany w komunikacie izraelskiego rządu. Lokalne media zwracają jednak uwagę, że premier Izraela użył sformułowania „wojna z Iranem”.Partnerskie stosunkiTymczasem współgospodarze spotkania szefowie dyplomacji Polski i USA – Jacek Czaputowicz oraz Mike Pompeo napisali we wspólnym oświadczeniu, że ich „celem jest umacnianie partnerskich stosunków oraz realizowanie wspólnych założeń w dziedzinie bezpieczeństwa w regionie dotkniętym konfliktem”. Politycy w tym kontekście apelowali o solidarność państw, przypominając dziedzictwo polskiej „Solidarności”.Jak podkreślili, w Warszawie omówione zostaną problemy „przemocy i braku stabilizacji w Syrii i Jemenie oraz działania mające na celu zawarcie umowy pokojowej między Izraelem i Palestyńczykami”. We wspólnym oświadczeniu poinformowano też, że kolejne sesje skupią się na zagadnieniach proliferacji broni rakietowej, bezpieczeństwa energetycznego, zagrożeń cybernetycznych oraz pomocy humanitarnej.",,
Jarosław Kaczyński w strażackim hełmie. Zabawna sytuacja na pikniku w Zbuczynie [WIDEO],"Do wesołego zdarzenia doszło na pikniku rodzinnym w Zbuczynie w woj. mazowieckim. Prezes Prawa i Sprawiedliwości otrzymał od organizatorów strażacki hełm. Zastrzegając, że może okazać się za mały, założył go sobie na głowę – i zasalutował.",,,
Nieoficjalnie: Nie będzie negocjacji ws. przewoźników drogowych w tej kadencji PE,"Pomimo tego, że w czwartek PE poparł propozycje nowych przepisów ws. przewoźników drogowych, w tej kadencji najprawdopodobniej nie odbędą się już negocjacje europarlamentu, KE i krajów UE ws. ostatecznego kształtu nowych regulacji – informują PAP źródła unijne. To sukces Polski, która była przeciwna ich przyjmowaniu.","„Uważamy, że nie ma czasu na rozpoczęcie negocjacji. Jest po prostu na to za późno. Trylog, czyli negocjacje europosłów z Komisją Europejską i Radą UE, nie zostanie więc zorganizowany w przyszłym tygodniu, ponieważ pozostał nam nieco ponad tydzień do sesji plenarnej w Strasburgu. Taką decyzję podjęła prezydencja rumuńska i wkrótce powinna o tym poinformować Parlament Europejski” – powiedziało PAP źródło w Radzie UE.Te informacje potwierdziło PAP źródło w Parlamencie Europejskim. „Rumuńscy europosłowie z frakcji socjalistów oraz Europejskiej Partii Ludowej informują, że otrzymali ze strony prezydencji sygnały, iż negocjacje nie zostaną podjęte, bo czasu na ich zakończenie jest po prostu za mało” – powiedziało PAP źródło w PE.„To dobre wiadomości, bo oznaczają, że procedura nie zakończy się w tej kadencji Parlamentu Europejskiego. Gdyby te informacje znalazły potwierdzenie, byłby to niezaprzeczalny sukces Polski, Rumunii, Węgier i krajów regionu, którym te przepisy szkodzą” – powiedział PAP w czwartek wieczorem europoseł Kosma Złotowski (PiS).Europarlament poparł w czwartek propozycje nowych przepisów w sprawie przewoźników drogowych. To kontrowersyjny projekt regulacji niekorzystnych dla Polski i krajów regionu, który zakłada m.in. objęcie przewoźników drogowych przepisami o delegowaniu pracowników. To zwiększyłoby koszty działania polskich firm i obniżyło ich konkurencyjność.Czwartkowe głosowania nad propozycjami, do których zgłoszono ponad tysiąc poprawek, przebiegały w burzliwej atmosferze. Na początku sesji przepadł wniosek polskich europosłów, w którym domagali się wykreślenia głosowań z sesji. Gdy głosowania się już rozpoczęły, po kilkunastu minutach wiceprzewodniczący PE zaproponował, aby zamiast głosować poprawka po poprawce, zostały one połączone w bloki, co miało przyspieszyć procedowanie. Z sali podniosły się głosy zarówno poparcia, jak i sprzeciwu dla tego pomysłu. Ostatecznie taki tryb procedowania został poparty przez deputowanych, co zrodziło jednak wątpliwości natury proceduralnej wśród wielu posłów. W finalnych głosowaniach większość PE poparła jednak kontrowersyjne rozwiązania.",,
„Prezydent Macron nie przyjeżdża w celu odwiedzenia marszałka Senatu”,"– Prezydent Emanuel Macron nie przyjeżdża w celu odwiedzenia marszałka Senatu; przyjeżdża na spotkanie z polskimi władzami odpowiedzialnymi za prowadzenie polityki zagranicznej – mówił w programie „Minęła 9” wiceminister spraw zagranicznych prof. Piotr Wawrzyk. Razem z wiceprzewodniczącym PE prof. Bogusławem Liberadzkim z SLD komentowali słowa Tomasza Grodzkiego. Marszałek Senatu powiedział, że prezydent Francji go odwiedzi.","Marszałek Senatu Tomasz Grodzki poinformował na konferencji w Rzeszowie, że na początku lutego ma go odwiedzić prezydent Francji Emmanuel Macron. – 3 lutego, niedługo, ma do mnie... ma mnie odwiedzić prezydent Macron, który jest jednym z tych, którzy uważają „dajcie sobie spokój z tą Polską” – mówił na konferencji w Rzeszowie Grodzki. Słowa polityka komentowali w programie „Minęła 9” wiceszef MSZ prof. Piotr Wawrzyk i wiceprzewodniczący PE prof. Bogusław Liberadzki (SLD). – Prezydent Macron nie przyjeżdża w celu odwiedzenia marszałka Senatu, przyjeżdża na spotkanie z polskimi władzami odpowiedzialnymi za prowadzenie polityki zagranicznej – mówił Wawrzyk. Jak dodał, prezydent Francji może się spotkać z innymi politykami, ale według polskiej konstytucji politykę zagraniczną prowadzi prezydent, rada ministrów oraz ministerstwo spraw zagranicznych. Liberadzki ocenił, że słowa Grodzkiego są „nieadekwatne”. – Prezydent Emmanuel Macron nie przyjeżdża do marszałka Senatu. Przyjeżdża do Polski, spotkać się z polskim prezydentem, z polskim rządem, ale również w ramach wizyt głów państw zagranicznych mieszczą się spotkania z izbami parlamentu, jeżeli to jest parlament wieloizbowy – wyjaśniał.  –  Jest taka część werbalna, która nie najlepiej wyszła panu marszałkowi, ale nie wmawiajmy, że marszałek Senatu prowadzi politykę zagraniczną, bo nie może odmówić prezydentowi Francji spotkania z marszałkiem Senatu. Zawsze tego typu inicjatywa wychodzi od strony, która przyjeżdża – dodał Liberadzki.  Zaznaczył równocześnie, że marszałek Senatu jest trzecią osobą w państwie i w poprzedniej kadencji parlamentu na forum międzynarodowym Polskę często reprezentował ówczesny marszałek Senatu Stanisław Karczewski. – Z mojego doświadczenia wiem, że spotkanie powinno być konsultowane (z MSZ – red.). Nie powinno być dwugłosu i rozdźwięku – podkreślił.",,
"Europoseł PiS w potrzasku na dachu. Pracownik PE nie pomógł, ale nagrał [WIDEO]","Grzegorz Tobiszowski, europoseł PiS, zatrzasnął się na tarasie Parlamentu Europejskiego. Bez telefonu komórkowego i bez możliwości powiadomienia o swojej sytuacji ochrony, po kilkudziesięciu minutach kopnięciem próbował otworzyć drzwi, by wrócić do budynku. Zdarzenie – a właściwie jego „spektakularną” końcówkę – opublikował polityk PO Michał Stasiński, były europoseł Nowoczesnej. Jak tłumaczył, wideo otrzymał od pracownika PE; ten zamiast pomóc Tobiszowskiemu i powiadomić ochronę – nagrywał.","„Proszę sobie wyobrazić sytuację. Zima, 2 stopnie Celsjusza, jesteście państwo w samej marynarce na tarasie znajdującym się w budynku” – komentuje w facebookowym wpisie europoseł Grzegorz Tobiszowski. Polityk przyznał, że znalazł się w „pułapce”, gdy drzwi zatrzasnęły się, a on został bez możliwości kontaktu z osobami znajdującymi się wewnątrz Parlamentu Europejskiego.Jak tłumaczy, po 15 minutach bezskutecznych prób otwarcia drzwi „w akcie totalnej bezsilności” i w chłodzie, próbował „sforsować zamek”. Rzeczywiście – próbę podjął dwoma uderzeniami „z kopniaka”, co widać na nagraniu udostępnionym na Twitterze przez Michała Stasińskiego z PO.„Panie europośle Tobiszowski, czy to Pan ćwiczy proste kopnięcia a la Bruce Lee w PE?” – podpisał prześmiewczo 30-sekundowy film Stasiński.",,
Jarosław Kaczyński: wizyta nie podważa pozycji premier Szydło,Jarosław Kaczyński spotkał się w Londynie z brytyjską premier Theresą May. Wcześniej doszło do spotkania prezesa Prawa i Sprawiedliwości z Polonią.,"Lider PiS przyjechał do Londynu we wtorek wieczorem. Spotkanie polityków miało się odbyć w środę po południu, ale zostało przełożone z powodu ataku terrorystycznego w pobliżu parlamentu w centrum Londynu. W zamachu zginęły cztery osoby, a co najmniej 29 zostało rannych,  w tym siedem ciężko.    Spotkanie z Polonią   – Program wizyty prezesa PiS Jarosława Kaczyńskiego w Londynie jest realizowany - poinformowała rzecznik partii Beata Mazurek. Po południu w ambasadzie RP w Londynie polityk spotkał się z przedstawicielami środowisk polonijnych. – Żałujemy decyzji brytyjskiej, ale bardzo chcielibyśmy, by Wielka Brytania utrzymała ścisłe związki z UE i z Europą – powiedział prezes PiS dziennikarzom po spotkaniu z Polonią. Zapytany, czy jego rozmowa z premier May nie podważa pozycji premier Beaty Szydło, odpowiedział, że spotyka się z szefową brytyjskiego rządu jako liderką Partii Konserwatywnej i że „szefowie partii, którzy są w jednej rodzinie partii europejskiej, w EKR, po prostu rozmawiają ze sobą”.– Pani premier jest premierem, szefem rządu, ja jestem szefem partii rządzącej. Po prostu to jest sytuacja, która prowadzi do tego, że czasem także szefowie partii rządzącej z innymi szefami partii rządzącej rozmawiają. Nie ma w tym nic nadzwyczajnego – zaznaczył Kaczyński.",,
Adam S. w spółce Dubienieckiego i Draby?,"Jak ustaliło TVP Info Adam S., przestępca ułaskawiony przez prezydenta Lecha Kaczyńskiego, był udziałowcem w spółce założonej przez Marcina Dubienieckiego, zięcia prezydenta, i Roberta Drabę, szefa prezydenckiej kancelarii. Robert Draba wyjaśnia TVP Info: „Zakładałem spółkę z Marcinem Dubienieckim, ale kiedy dołączył do niej Adam S., ja nie miałem już w niej udziałów”. Sprawa stała się głośna kilka dni temu, kiedy Marcin Dubieniecki pytany przez dziennikarza o ułaskawienie Adama S., kazał w niecenzuralnych słowach nie interesować się tą sprawą.","Adam S. to przedsiębiorca z Kwidzyna, w 2008 roku skazany za to, że przez ponad osiem lat oszukiwał Państwowy Fundusz Rehabilitacji Osób Niepełnosprawnych, wyłudzając ponad 100 tys. zł. Kara była niewysoka – półtora roku więzienia w zawieszeniu i grzywna. Zapis o karze przeszkadzał jednak w prowadzeniu działalności. W maju 2009 roku został ułaskawiony przez prezydenta Lecha Kaczyńskiego, a wyrok uległ zatarciu.  Sprawę tajemniczego ułaskawienia wspólnika Marcina Dubienieckiego ujawnili dziennikarze „Dziennika Bałtyckiego”.– Od momentu wszczęcia przez Prokuratora Generalnego   tego postępowania do  momentu skierowania wniosku do prezydenta o nieskorzystanie z  prawa łaski upłynęło 10 dni. Żadne okoliczności, w ocenie  Prokuratora Generalnego, nie uzasadniły prawa łaski – mówi rzecznik Prokuratora Generalnego Mateusz Martyniuk.Dla Prokuratury Generalnej kwestia była oczywista: sprawa karna i brak przesłanek do ułaskawienia. Dlaczego prezydent podjął inną decyzję? Wcześniej, przed sądem Adama S. reprezentował Marek Dubieniecki, ojciec Marcina – zięcia prezydenta. Sam Marcin Dubieniecki prowadził interesy z Adamem S.  Marcin Dubieniecki i Adam S. pojawiają się w dokumentach jednej ze spółek. Udziały w niej miał także Robert Draba, były szef kancelarii Lecha Kaczyńskiego.   Draba wyjaśnił TVP Info, że zakładał spółkę z  Dubienieckim, ale kiedy dołączył do niej Adam S., nie miał już w niej udziałów. Dubieniecki odmówił odpowiedzi na pytania dziennikarzy TVP Info. –  Nie będę o tym rozmawiał – uciął. Sprawy nie chce komentować też stryj Marty Kaczyńskiej, brat nieżyjącego prezydenta – Jarosław Kaczyński. – Jak się odnoszę do „pana Iksowskiego”, czy „pana Igrekowskiego”? To jest człowiek, że tak  powiem, całkowicie oddzielny ode mnie. Tak więc nie będę  odpowiadał na to pytanie  – powiedział.Zaskoczony trybem rozpatrywania tamtej sprawy jest Ryszard Kalisz, kiedyś szef Kancelarii Prezydenta Aleksandra Kwaśniewskiego.  –  Jeżeli w trybie prezydenckim zostaje ułaskawiona osoba  skazana za tego typu przestępstwa – to się bardzo rzadko zdarza. Nie  pamiętam, czy się za prezydenta Kwaśniewskiego coś takiego  zdarzyło  – zauważył Kalisz. To nie wszystko. Dubieniecki, mąż Marty Kaczyńskiej, kilka dni temu wyznał, że  to do niego należy spółka, której dyrektorem generalnym jest Tomasz M. ps.„Matucha”, skazany za kierowanie grupą przestępczą. Firma zajmuje się obrotem  samochodami.",,
"Korwin-Mikke: Europa jest trupem, trzeba dać ludziom broń","– Trzeba przywrócić prawo posiadania broni, żebyśmy mogli bronić się sami – uważa europoseł Janusz Korwin-Mikke. W programie „Gość poranka” lider partii KORWiN tłumaczył, że nie wolno okazywać terrorystom strachu i najlepiej byłoby milczeć o zamachach, by nie robić im reklamy. Zdaniem polityka, „Europa jest zgniłym, śmierdzącym trupem”, pełnym ludzi „którzy boją się umrzeć”.","22 marca w zamachach terrorystycznych w Brukseli zginęło 35 osób, a ponad 300 zostało rannych. W ub.r. w zamachach w Paryżu życie straciło 130 osób.  Janusz Korwin-Mikke uważa, że trzeba bezwzględnie „przestać robić reklamę terrorystom”,  bo wielu z nich chce zyskać po prostu sławę, tak jak w starożytności szewc Herostrates, który spalił jeden z siedmiu cudów świata, czyli Artemizjon w Efezie.     Kara śmierci odstraszy wielu   Europoseł jest przekonany, że należy w Europie przywrócić karę śmierci, a na pytanie, co robić z terrorystami odpowiada: wieszać. – Musimy przywrócić karę śmierci – akcentuje. I przyznaje, że na pewno nie zadziała ona odstraszająco na terrorystów samobójców, ale skutecznie odstraszy tych , którzy „nie chcą ginąć chcą mieć przewodzenie u dziewczyn”. W Europie  czuć strach    Ważną kwestią jest też według lidera partii KORWiN nie okazywanie terrorystom strachu. – Jak mówił Jan Paweł II: nie lękajmy się. Jeżeli pies widzi, że człowiek się boi, atakuje – powiedział europoseł.   – Na całym świecie śmieją się z nas. Europa jest zgniłym, śmierdzącym trupem. (…) Wszędzie czuję ten strach – dodał.    Ludzie mogą bronić się sami  Korwin-Mikke ma receptę na rozwiązanie kryzysu związanego z atakami terrorystycznymi. Według niego, przede wszystkim należy dać ludziom broń, by każdy mógł się bronić sam. – Trzeba wierzyć, że ludzie sobie poradzą – mówił. Jego zdaniem, liberalizacja prawa dotyczącego posiadania broni nie spowoduje wzrostu przestępczości. Jako przykład podał Arizonę, gdzie wszyscy mogą mieć broń i nie ma tam prawie napadów z bronią w ręku. –  Mamy w Polsce rocznie 4 tys. śmierci w wypadkach samochodowych i z tego powodu nie kasujemy samochodów – argumentował.",,
"„Fajnie jest napisać historię.  Mam nadzieję, że to nie koniec”","– Kolejny mecz, gdzie było sporo pracy, szczególnie w pierwszej połowie. W drugiej połowie mecz się wyrównał. Myślę, że spisaliśmy się poprawnie. W jakiś sposób przeszliśmy do historii, bo reprezentacja nigdy nie zagrała turnieju, gdzie nie straciłaby bramki w fazie grupowej. Fajnie jest napisać jakąś historię.  Mam nadzieję, że to nie koniec – komentował na gorąco  zwycięski mecz z Ukrainą w TVP Kamil Glik, obrońca reprezentacji.",,,
Do łagru za SMS-a wysłanego do Gruzji. Rosjanka odsiedziała rok,"Nieco ponad rok przesiedziała w łagrze Rosjanka skazana na 7 lat łagru, za wysłanie wiadomości SMS do Gruzji. 47-letnia Oksana Sewastidi została ułaskawiona przez Władimira Putina.","W sierpniu 2008 roku Sewastidi przebywała w Soczi i tam zobaczyła kolumnę pojazdów wojskowych, jadących w kierunku Abchazji. Informację o tym przekazała za pośrednictwem SMS-a znajomemu, który przebywał w Gruzji. Kilka dni później wybuchła rosyjsko-gruzińska wojna o Osetię Południową.Niemal 7 lat później do drzwi Oksany Sewastidi zapukali funkcjonariusze służb specjalnych. Kobieta została zatrzymana, oskarżona o zdradę stanu i skazana na 7 lat łagru. Wyszła na wolność dzięki aktowi łaski prezydenta Putina.Gospodarz Kremla ułaskawił również inną Rosjankę, Jewgieniję Czudnowiec, która została skazana na 5 miesięcy pozbawienia wolności za udostępnienie na swoim profilu internetowym, filmiku o poniżaniu dziecka. Tłumaczyła, że chodziło jej o zwrócenie uwagi na zjawisko przemocy wobec nieletnich.Zagadka postówPo wyjściu na wolność kobieta, w rozmowie z telewizją „Deszcz” mówiła, że ani prokurator, ani sędzia nie mieli pojęcia jak funkcjonują media społecznościowe i co to znaczy „udostępnić” czyjś post. – Sędzia nie wiedział co to jest repost, a prokurator mylił nazwy portali społecznościowych. Natomiast mój adwokat, starszy już mężczyzna nazywał repost – raportem, więc chwilami było naprawdę śmiesznie – opowiadała.",,
Finał Szlachetnej Paczki. Setki rodzin znalazły swoich darczyńców,"Wszystkie rodziny z województwa świętokrzyskiego, biorące udział w tegorocznej edycji Szlachetnej Paczki, znalazły swoich darczyńców. Jest ich najwięcej w historii akcji w regionie, bo aż 575. Rodziny wybierano do piątku. Do części z nich paczki już trafiły.","Finał, podczas którego wolontariusze przywożą przygotowane paczki dla wybranych przez siebie rodzin odbywa się właśnie teraz, od 6 do 8 grudnia. Zaangażowanych jest blisko 500 wolontariuszy. To oni, aby zdiagnozować sytuację w regionie, spotykali się w ostatnich tygodniach z najbardziej potrzebującymi – rodzinami wielodzietnymi, osobami samotnymi, chorymi, niepełnosprawnymi. Przeprowadzili ankiety i zapytali o najpilniejsze potrzeby. Aleksandra Kopeć, koordynator Szlachetnej Paczki w województwie podkreśla, że zawsze są to wzruszające spotkania. Liderzy i wolontariusze zauważają, że ostatnio z każdym rokiem zmniejsza się liczba rodzin wielodzietnych, objętych programem, gdyż ich problemom w znacznej mierze zaradziła pomoc rządowa.Jak informuje Michał Szymkiewicz, koordynator do spraw promocji Szlachetnej Paczki w województwie świętokrzyskim, akcję wspierają m.in. przedsiębiorcy, znani piłkarze, dziennikarze, studenci.Przygotowane paczki mają różną wartość. Niektóre z nich to koszt 500 złotych, ale powstały też o wartości kilkunastu tysięcy złotych, np. zawierające przedmioty wyposażenia wnętrz i sprzęt AGD, spakowane do co najmniej kilku pudeł. Za każdą z paczek stoi nieraz kilku lub kilkunastu darczyńców.",,
„Hiszpania będzie zawsze współpracowała z USA”. Obama z wizytą w Madrycie,"Barack Obama spotkał się z hiszpańskim monarchą Filipem VI w Pałacu Królewskim w Madrycie. Król podziękował gościowi, że mimo trudnej sytuacji w Stanach Zjednoczonych odwiedził Hiszpanię. To pierwsza od 15 lat oficjalna podróż prezydenta Stanów Zjednoczonych do tego kraju.","W trakcie krótkiego, bo niespełna 24-godzinnego pobytu na Półwyspie Iberyjskim prezydent Obama spotkał się z parą królewską, pełniącym funkcję premiera Mariano Rajoyem i liderami opozycyjnych partii. Prezydent Stanów Zjednoczonych przypomniał, że odwiedza Madryt po raz drugi. Zanim rozpoczął studia przemierzył go na piechotę i żywił się w najtańszych barach.– Hiszpania będzie zawsze współpracowała ze Stanami Zjednoczonymi - taką obietnicę złożył Barackowi Obamie król Filip VI. Monarcha podziękował gościowi, że mimo trudnej sytuacji w Stanach Zjednoczonych odwiedził Hiszpanię. Wizyta amerykańskiego prezydenta przez wydarzenia w Dallas została skrócona o jeden dzień. – Stany Zjednoczone i Hiszpania mają wspólne pryncypia, wartości i interesy. Mamy silną wolę i zaangażowanie do utrzymania ze Stanami Zjednoczonymi - krajem przyjacielskim i decyzyjnym na świecie - ścisłej współpracy – dodał Filip VI.Królewskie powitanie Lecący z Warszawy samolot z prezydentem USA na pokładzie wylądował na madryckim lotnisku wojskowym Torrejon de Ardoz, gdzie na Obamę czekał król Filip VI. Przylot i przejazd przez miasto były transmitowane na żywo przez główne stacje telewizyjne. Greenpeace w akcji Wizytę Obamy wykorzystał Greenpeace. Na remontowanym wieżowcu, obok którego przejeżdżała amerykańska delegacja umieścił transparent z apelem o wstrzymanie negocjacji na temat Transatlantyckiego Partnerstwa w Dziedzinie Handlu i Inwestycji.Baza wojskowa Ostatnim etapem wizyty będzie Rota, baza wojskowa pod Kadyksem, na południu Hiszpanii, gdzie stacjonują amerykańskie okręty wojenne. Z powodu niepokojów w Dallas wizyta została skrócona o jeden dzień i wykreślono z niej pobyt Obamy w Sewilli.                                                    Prezydent USA i premier Hiszpanii Mariano Rajoy (fot. PAP/EPA/BALLESTEROS)",,
Prezydencki minister: W lipcu skończy się w Polsce bezkarność,"– Nasze ustępstwa się już wyczerpały, czekamy teraz na ruch z drugiej strony – powiedział w programie „Woronicza 17” szef Komitetu Stałego Rady Ministrów Jacek Sasin (PiS), komentując spór z UE o polskie sądownictwo. Zapewnił, że rząd nie zrezygnuje z reform.  – W lipcu, kiedy ustawa o Sądzie Najwyższym wejdzie  w życie, skończy się w Polsce bezkarność – ocenił prezydencki minister Krzysztof Szczerski. Natomiast według Jerzego Wenderlicha (SLD) trzeba przywrócić standardy takie, na jakie zgodziliśmy się, podpisując traktat lizboński.","Wiele organizacji obywatelskich zaapelowało do Komisji Europejskiej o skierowanie ustawy o Sądzie Najwyższym do Trybunału Sprawiedliwości UE. Do apelu w tej sprawie, złożonego w poniedziałek w przedstawicielstwie KE w Warszawie, przyłączyła się Nowoczesna.              Walkę o Sąd Najwyższy zapowiedziała Europejska Partia Ludowa, do której należą PO i PSL. Swoje poparcie w tej sprawie wyraził również m.in. Guy Verhofstad, przewodniczący frakcji Porozumienia Liberałów i Demokratów na rzecz Europy w PE.               – Jako młody człowiek uważam za obrzydliwe i haniebne te działania, którymi posługuje się  totalna opozycja – powiedział Łukasz Rzepecki (Kukiz ’15). – Nowoczesna, Platforma nie mają żadnego pomysłu na siebie jeśli chodzi o politykę krajową, więc donoszą do Brukseli i do instytucji unijnych na polski rząd. Te sprawy powinny być przede wszystkim załatwiane w naszym kraju, na naszym poletku krajowym, w naszym parlamencie, a nie na forach unijnych – ocenił. Groźba zablokowania reform?   –  Ja się nie zgodzę z tym, że PO i Nowoczesna nie mają pomysłu na siebie – zaprotestował Adam Andruszkiewicz (Wolni i Solidarni). – Mają doskonały pomysł, jak reprezentować zagraniczne interesy na terenie Polski. To pokazuje pan Trzaskowski,  który reklamuje dzisiaj lotnisko w Berlinie. On działał ku temu, aby Polacy zostawiali swoje pieniądze w Berlinie, a nie na terenie państwa polskiego – podkreślił, przypominając spór o budowę Centralnego Portu Komunikacyjnego. Przestrzegł, że, „grozi nam to, że będą zablokowane polskie reformy i to będzie wielka tragedia”.              Piotr Guział z Warszawskiej Wspólnoty Samorządowej wskazał, że najważniejszy jest  interes państwa. – Jeśli polska racja stanu to jest dobra relacja z naszym największym partnerem gospodarczym, z Niemcami, z Unią Europejską, to trzeba jej bronić nawet kosztem obiektywnej czy domniemanej racji – powiedział, wskazując na konieczność „rozmowy, otwartości i dialogu”. „Szok, przed którym wszyscy drżą”  – Jak można wycofać się z przywracania sprawiedliwości w kraju? – pytał retorycznie min. Krzysztof Szczerski,  szef Gabinetu Prezydenta RP.  – W lipcu, kiedy ustawa o SN wejdzie  w życie, skończy się w Polsce bezkarność. Bo ja mam takie wrażenie, że system sądownictwa był tak skonstruowany, że ten Sąd Najwyższy, w ostateczności do którego może trafić kasacja, był gwarancją, w tym układzie personalnym, pewnej bezkarności niektórych środowisk. Po prostu była ścieżka, że zawsze będzie się można w końcu odwołać do grupy, która zapewni bezkarność tym czy innym środowiskom. I to się skończy w lipcu – ocenił. – To jest ten szok, przed czym wszyscy drżą. Wszyscy ci, którzy wiedzą, że ta bezkarność dla nich była gwarancją ich także pozycji ekonomicznej, politycznej czy społecznej w Polsce. Ta bezkarność się skończy, dlatego, że wreszcie demokratycznymi procedurami został w Polsce udrożniony system sprawiedliwości – tak, że postępowanie od sądu najniższego szczebla, aż do Sądu Najwyższego, będzie miało charakter nieśrodowiskowy – mówił prezydencki minister.  „Nasze ustępstwa się już wyczerpały” Jacek Sasin (PiS) zapewnił, że rząd nie zrezygnuje z reformy, choć oczywiście jest gotowy do kompromisu i prowadzi rozmowy z unijnymi politykami w tej sprawie.  – Takie rozmowy toczą się, ale do kompromisu potrzeba woli dwóch stron. Kompromis nie może polega na tym, że my się wycofamy z całej reformy, która jest oczekiwana przez Polaków, która jest potrzebna, którą obiecywaliśmy. Nasze ustępstwa się już wyczerpały, czekamy teraz na ruch z drugiej strony. Na razie nie widać woli z drugiej strony, żeby do kompromisu dążyła – powiedział.              Jerzy Wenderlich (SLD) podkreślił, że odpowiedzialność zbiorowa jest mu obca i  „przypadek jednego czy drugiego sędziego nie może rzutować na przykręcanie śruby całemu sądownictwu, bo jest to niewłaściwe i przeciwko temu protestują instytucje europejskie”.  – Trzeba przywrócić standardy takie, na jakie zgodziliśmy się, podpisując traktat lizboński. Traktat, który – przypomnę – podpisywał pan prezydent Lech Kaczyński – mówił polityk SLD. ",,
"Maile z Sycylii, Dominikany. Polscy turyści piszą do nas po upadku biura podróży","Najwięcej polskich turystów, którzy ucierpieli z powodu bankructwa turystycznej firmy Thomas Cook, udając się na urlop do Hiszpanii, znajduje się na Balearach, głównie na Majorce. Na platformę Twoje Info otrzymaliśmy również zgłoszenia od polskich podróżnych z Sycylii, Turcji i Dominikany.","Działające w Palmie, głównym mieście Majorki, biura spółki Thomas Cook oraz współpracującej z nią firmy Neckermann potwierdziły, że niektórzy z kilkuset przebywających na hiszpańskiej wyspie polskich turystów zgłosili się do nich o pomoc po tym, gdy w hotelach proszono ich o dodatkową opłatę za pobyt.Przedstawiciel biura spółki Neckermann w Palmie wyjaśnił, że dotkniętych bankructwem spółki Thomas Cook obsługuje wciąż jeszcze działające na Majorce biuro tego operatora. Jego pracownicy odmawiają jednak rozmowy z mediami.Odsyłają do Wielkiej Brytanii– W chwili obecnej wszelkie komunikaty w sprawie sytuacji turystów doświadczonych bankructwem naszej firmy wydaje tylko centrala w Wielkiej Brytanii – przekazała przedstawicielka biura firmy Thomas Cook w Palmie.Z ustaleń PAP wynika, że poza turystami, których bankructwo brytyjskiego operatora zaskoczyło na Balearach, kłopoty związane z żądaniem uiszczenia dodatkowych opłat w hotelu miała też 17-osobowa grupa Polaków, przybyła na wczasy do prowincji Alicante, na wschodzie Hiszpanii. Wszyscy oni na stałe mieszkają w Niemczech. Na urlop dotarli za pośrednictwem niemieckich spółek powiązanych z firmą Thomas Cook.Na platformę Twoje Info otrzymaliśmy informacje od polskich turystów na Sycylii i w Turcji, którzy znaleźli się w takiej samej sytuacji. – Od dwóch dni walczę z hotelem, ponieważ zażądali od nas pieniędzy. We wtorek zablokowano nam wejście do hotelu i kazano zapłacić za pobyt 400 euro. Zapłaciliśmy, ale boimy się, że nie zwrócą nam pieniędzy. Najgorsze jest to, że nie wiemy, czy będziemy mieli powrotny lot – przyznaje pan Kamil przebywający na Riwierze Tureckiej. Podobna sytuacja ma miejsce na Dominikanie. – Biuro podroży Neckermann zostawiło nas na lodzie. Nie mamy jak wrócić do Polski. Obsługa hotelu pozamykała nasze pokoje, więc siedzimy obok recepcji. Pani konsul z Panamy nam nie pomogła – skarży się pan Paweł. Lot powrotnyJak poinformowało we wtorek biuro prasowe MSZ, władze firmy Thomas Cook gwarantują lot powrotny tylko tym Polakom, którzy wylecieli na imprezę turystyczną z Wielkiej Brytanii. „Klienci ci będą mieli zapewniony lot powrotny do Wielkiej Brytanii w ramach standardowych działań gwarancyjnych uruchomionych przez firmę Thomas Cook we współpracy z instytucjami brytyjskimi” – wyjaśnił MSZ.Resort zaznaczył, że Polacy objęci systemem zabezpieczenia finansowego ATOL (Air Travel Organiser's Licence), którego gwarantem jest brytyjski rząd, mogą ubiegać się w ramach procedury reklamacyjnej o zwrot dodatkowo poniesionych kosztów.We wtorek po południu władze Majorki poinformowały, że we własnym zakresie zapewniły 36 tys. turystom bezpłatny nocleg na wyspie, kiedy hotele zażądały od nich dodatkowych opłat.W piątek władze największego, a zarazem najstarszego biura podróży Thomas Cook poinformowały, że znalazło się ono na skraju bankructwa. W poniedziałek firma ogłosiła upadłość. W jej biurach całym świecie pracuje 22 tys. osób, z czego 9 tys. w rodzimej Wielkiej Brytanii. Działająca w 16 krajach świata firma obsługiwała 19 mln turystów rocznie.",,
Pierwszy taki mecz od 30 lat. Polska może dziś awansować do 1/8 finału,"Na taką chwilę polscy kibice czekają od 30 lat. Reprezentacja Polski może we wtorek wyjść z grupy na wielkiej piłkarskiej imprezie. Awans do 1/8 finału Euro 2016 da nam remis w Marsylii z Ukrainą, choć Polacy mogą awansować nawet w przypadku porażki. Transmisja spotkania od godz. 17.25 w TVP1 i sport.tvp.pl, relacja także w tvp.info. W równolegle rozgrywanym spotkaniu gr. C Niemcy zmierzą się z Irlandią Północną.","Większości kadrowiczów nie było jeszcze na świecie, gdy Włodzimierz Smolarek strzelał na MŚ 1986 gola Portugalii. Polska wygrała 1:0 w meksykańskim Monterrey i z 3. miejsca w grupie awansowała do 1/8 finału turnieju, rozgrywanego według identycznych zasad, jak teraz. Wtedy ostatni raz wyszliśmy z grupy na wielkiej imprezie. Teraz biało-czerwoni mogą przełamać złą passę. Blisko awansuW Marsylii zagramy we wtorek z Ukrainą, która jako pierwszy uczestnik francuskich mistrzostw Europy odpadła z turnieju. Sytuacja Polaków jest dość komfortowa, bo mogą awansować nawet w przypadku porażki (jeśli Niemcy nie przegrają z Irlandią Północną). Pewny awans da nam już remis. Polska jest obecnie druga w tabeli i ma cztery punkty. Wiadomo już, że zajmie co najmniej trzecie miejsce, ponieważ Ukraina oba poprzednie mecze przegrała. Do fazy pucharowej awansują cztery z sześciu zespołów z trzecich miejsc. – Nie ma żadnych spekulacji, które miejsce w tabeli zajmiemy. Nie zmieniamy strategii i gramy o trzy punkty. To jest dla nas najważniejszy mecz, tak jak poprzednie. Chcemy walczyć od pierwszego do ostatniego gwizdka. Nie zmieniamy naszej strategii – zapewnił Adam Nawałka na poniedziałkowej konferencji prasowej.Biało-czerwoni i Ukraina mieli nieco utrudnione przygotowania do środowego starcia. Ze względu na zły stan murawy na Stade Velodrome oba zespoły nie mogły w przeddzień trenować na tym obiekcie. Zawodnicy obydwu drużyn z murawą zapoznają się dopiero we wtorek.Co ze Szczęsnym? Wciąż uraz leczy bramkarz Romy Wojciech Szczęsny, który we wtorek znów nie zagra; wcześniej opuścił mecz z Niemcami. W pełni zdrowy jest natomiast Michał Pazdan.– Wojtek w dalszym ciągu ma kłopoty z mięśniem czworogłowym. Nie podjął jeszcze treningów. Jednak jego leczenie przynosi efekty i mam nadzieję, że niedługo wznowi treningi. Michał z kolei jest w bardzo dobrej dyspozycji fizycznej i wierzę, że w takiej formie będzie do naszego ostatniego meczu na tym turnieju – przyznał selekcjoner biało-czerwonych. Przypuszczalne składy:Ukraina: Andrij Piatow - Artem Fedecki, Jewhen Chaczeridi, Jarosław Rakicki, Wiaczesław Szewczuk - Andrij Jarmolenko, Rusłan Rotan, Ołeksandr Zinczenko, Taras Stepanenko, Jewhen Konoplianka - Roman Zozulia.Polska: Łukasz Fabiański - Łukasz Piszczek, Kamil Glik, Michał Pazdan, Artur Jędrzejczyk - Jakub Błaszczykowski (Sławomir Peszko), Grzegorz Krychowiak, Krzysztof Mączyński, Kamil Grosicki (Bartosz Kapustka) - Robert Lewandowski, Arkadiusz Milik.Sędzia: Svein Oddvar Moen (Norwegia)",,
„Guardian”: 19 czerwca pierwsza tura negocjacji z UE ws. Brexitu,"Pierwsza sesja negocjacji pomiędzy Wielką Brytanią a Unią Europejską ws. Brexitu odbędzie się 19 czerwca, 11 dni po przedterminowych wyborach do Izby Gmin – poinformował w piątek brytyjski dziennik „The Guardian”, powołując się na źródła w dyplomacji UE.","Według informacji gazety, planowany termin rozpoczęcia rozmów został przekazany do wiadomości najważniejszym politykom w Unii Europejskiej w ubiegłym tygodniu.Od 29 marca br., kiedy brytyjska premiera Theresa May wysłała list notyfikujący zamiar wyjścia kraju z Unii Europejskiej, trwają przygotowania do negocjacji. W poniedziałek ministrowie 27 państw członkowskich przyjmą szczegółowe wytyczne dla głównego negocjatora ze strony Komisji Europejskiej Michela Barniera, formalnie upoważniając go do prowadzenia rozmów w imieniu Unii Europejskiej. Po przedterminowych wyborachReprezentanci obu stron po raz pierwszy usiądą do stołu negocjacyjnego dopiero po czerwcowych, przedterminowych wyborach parlamentarnych. Przepisy dotyczące służby cywilnej w Wielkiej Brytanii stoją na przeszkodzie wcześniejszemu rozpoczęciu rozmów. Zgodnie z dotychczasowymi deklaracjami, w pierwszej fazie negocjatorzy skupią się na kwestii rozliczenia finansowego pomiędzy obiema stronami, przyszłym porozumieniu dotyczącym granic między Wielką Brytanią a Irlandią, a także na zabezpieczeniu praw unijnych migrantów mieszkających w Wielkiej Brytanii (w tym miliona Polaków) oraz Brytyjczyków mieszkających w państwach członkowskich. Zdaniem „Guardiana” UE liczy na rozwiązanie tych kwestii do końca grudnia.",,
Jarosław Kaczyński: Praca na roli to powołanie i misja,"Praca na roli nie jest zwykłym sposobem na utrzymanie się, ale powołaniem, misją, z którą wiąże się szczególna odpowiedzialność za to, by bliźnim nie zabrakło strawy – napisał prezes PiS Jarosław Kaczyński w liście do uczestników dożynek woj. podkarpackiego.","W niedzielę w Markowej koło Łańcuta odbyły się 19. dożynki województwa podkarpackiego połączone z 36. dożynkami archidiecezji przemyskiej. Kaczyński w liście odczytanym przez byłego marszałka Sejmu Marka Kuchcińskiego podkreślił, że na Podkarpaciu trwanie przy haśle „Bóg, Honor, Ojczyzna” wyraża się „nie tylko pięknymi obchodami tego tak głęboko wrośniętego w życie naszego narodu święta wsi, ale także codzienną obecnością tych wartości w przestrzeni publicznej”. Lider PiS zaznaczył w swoim liście, że wielki wysiłek rolników często nie znajdował rozumienia u rządzących oraz nie był doceniany w środowiskach wielkomiejskich. „Na szczęście od prawie czterech lat jest już zupełnie inaczej. Prawo i Sprawiedliwość zawsze przywiązywało ogromną wagę do spraw polskiej wsi, rozwoju obszarów wiejskich oraz intensywnie zabiegało o interesy polskiego rolnictwa. (...) Będąc zaś u władzy nie tylko naprawiamy to, co zepsuli lub czego zaniedbali nasi poprzednicy, ale budujemy fundamenty pod trwały rozwój obszarów wiejskich” – stwierdził Kaczyński. „W zeszłym roku ogłosiliśmy plan dla wsi, który konsekwentnie wdrażamy. Zwiększyliśmy choćby dofinansowanie do paliwa rolniczego. Rozszerzyliśmy możliwości sprzedaży detalicznej i rolniczego handlu detalicznego. Wprowadziliśmy ułatwienia dla rolników w obrocie ziemią rolniczą, obowiązek identyfikacji żywności pod kątem kraju jej pochodzenia, a także uchwaliliśmy ustawę o oznakowaniu produktów wolnych od GMO. Wspieramy też eksport rodzimej żywności” – napisał prezes PiS. Kaczyński w liście podkreślił: „doskonale zdaję sobie sprawę, że zawsze może być: lepiej, szybciej i więcej”. „Wiem zatem, że mamy przed sobą jeszcze bardzo dużo do zrobienia. Ale też chciałbym podkreślić, że żadne inne ugrupowanie nie zrobiło tyle dla polskiej wsi co Prawo i Sprawiedliwość. Jesteśmy formacją wiarygodną, wywiązujemy się z naszych obietnic wyborczych i będziemy – jeśli obdarzycie nas państwo zaufaniem – wywiązywać się z nich dalej dla dobra i rozwoju obszarów wiejskich oraz Polski jako całości” – zadeklarował prezes PiS.",,
Biały Dom nie zaprosił Facebooka na spotkanie „cyfrowych liderów”,Facebook nie otrzymał zaproszenia do udziału w poświęconym mediom społecznościowym spotkaniu „cyfrowych liderów” z prezydentem USA Donaldem Trumpem. Spotkanie ma się odbyć 11 lipca w Waszyngtonie i jest organizowane przez Biały Dom – podała Agencja Reutera.,"Biały Dom nie ujawnia listy gości szczytu na temat mediów społecznościowych, jak określa wydarzenie agencja, jednak potwierdził, że częścią programu będzie przemówienie prezydenta. Udział potwierdziło też kilkoro aktywnych w internecie amerykańskich konserwatystów i zwolenników Trumpa, m.in. Bill Mitchell prowadzący prawicowy serwis YourVoice America. Z opublikowanych przez nich zdjęć zaproszeń wynika, że wydarzenie rozpocznie się w Waszyngtonie w czwartek po południu (wieczorem czasu polskiego). Agencja Reutera przypomina wielokrotnie powtarzane przez republikańskiego prezydenta zapewnienia, że nie zostałby wybrany w 2016 r., gdyby nie Twitter i Facebook. Zarazem Trump regularnie krytykował te platformy internetowe, zarzucając im – bez podawania dowodów – m.in. faworyzowanie Partii Demokratycznej oraz utrudnianie mu dotarcia do odbiorców i śledzenie jego konta. W marcu Trump napisał na swoim oficjalnym profilu na Twitterze: „Facebook, Google i Twitter, nie wspominając nawet o skorumpowanych mediach, stoją taaak bardzo po stronie radykalnie lewicowych Demokratów. Ale bez obaw, i tak wygramy, tak samo jak wcześniej!”. W kwietniu prezydent spotkał się z dyrektorem Twittera Jackiem Dorseyem. Według cytowanej przez Agencję Reutera osoby zaznajomionej z przebiegiem spotkania znaczna jego część była poświęcona pytaniom prezydenta o odpływ części z ponad 61 mln obserwujących konto – jedno z najpopularniejszych na platformie.",,
"„Sen o Warszawie”, czyli Metallica na PGE Narodowym","Gdyby patriotyzm był nieważny, topowy rockowy zespół nie sięgałby tak chętnie po polskie symbole narodowe, kulturowe, tożsamościowe.","W zeszłą środę Metallica zagrała w Polsce, na PGE Narodowy w Warszawie. Biało-czerwony stadion był prawie pełen. Metalowy zespół ze Stanów Zjednoczonych jest dziś czymś więcej niż kapelą z dość ostrej muzycznej niszy – to jedna z muzycznych ikon globalnej popkultury. Często porównywana ze znacznie ostrzejszym Slayerem, o którym tak ciepło swego czasu wypowiadał się prezes TVP Jacek Kurski, Metallica dzięki kilku bardziej komercyjnym albumom z lat 90. stała się powszechnie rozpoznawalną marką, czy wręcz rockową instytucją. W Polsce zespół ma wierną rzeszę fanów od kilku dobrych dekad. Kapela zagościła u nas po raz pierwszy w katowickim Spodku w lutym 1987 r. Zagrała wówczas dwa koncerty, supportowana przez rodzimego Kata, który do dziś nie daje spać spokojnie niejednemu tropicielowi diabła w metalu, choć przy współczesnych wyczynach Behomotha i politycznych kazaniach lidera tej kapeli, czyli Adama Nergala Darskiego, wydaje się wręcz niewinną igraszką. Straszne to były łamańce – jeśli chodzi o ten fonetyczny zapis, ale przecież ludzie, którzy dziś mają tych czterdzieści lat pamiętają, jak pod koniec lat osiemdziesiątych i jeszcze na początku dziewięćdziesiątych zapisywaliśmy całe bruliony fonetycznym zapisem anglojęzycznych hitów. I kto dziś pamięta, że „chu ju gona kol” to „Who you gonna call?” - fraza hiciora z kasowego przeboju kinowego „Ghostbusters”? Ponownie – wróćmy do zespołu Metallica na Narodowym. Ukłon w stronę polskich fanów to nie był tylko cover „Snu o Warszawie”. Meta przygotowała dla nas również plakat z husarią, oczywiście w thrashmetalowej stylistyce. Były też koszulki: z kolumną Zygmunta wpisaną w czerwono-białe barwy i Pałacem Kultury i Nauki, zrobionym na niebiesko, z zaznaczonym motywem Cthulu (zespół pod wodzą Jamesa Hetfielda i Larsa Urlicha sięgał niejednokrotnie po motywy twórczości mistrza horroru, Lovecrafta). A na koniec, na wielkich telebimach wyświetlono krótki film z Warszawy, na którym zobaczyć można było nie tylko przygotowania do koncertu na Narodowym, ale także panoramy polskiej stolicy, Grób Nieznanego Żołnierza, pomnik Adama Mickiewicza na Krakowskim Przedmieściu. Film zresztą obecnie jest do zobaczenia online. Już po koncercie pomyślałem sobie, że jacyś mądrzy publicyści i muzyczni dziennikarze ze środowiska lewicowo-liberalnego powinni wytłumaczyć Metallice, że patriotyzm jest jak faszyzm. Wiecie państwo, od tych wszystkich „atawistycznych” i „szowinistycznych” symboli narodowych aż się musi przecież robić źle w niejednej postępowej głowie. Ktoś jeszcze gotów pomyśleć, że Metallica to straszny zaścianek i ciemnogród, że tak epatuje swoich fanów i fanki narodowymi symbolami krajów, które odwiedza. Ktoś inny powie, że Metallica to wszystko robi z przyczyn komercyjnych. Nie wykluczam tego. Jasne, miło było posłuchać na koniec koncertu w stolicy Polski Larsa Urlicha wspominającego, jak grali u nas w 1987 r. i wypytującego ludzi, kto był wówczas w Spodku i kto kiedy się urodził. Ta kapela to wielka show-biznesowa machina, jak mówią niektórzy „przedsiębiorstwo Metallica”. Nie zmienia to w niczym faktu, że fanom się to podoba: wzruszają się widząc bliskie im symbole narodowe, własne kultowe utwory sensownie wplecione w popkulturowy spektakl. Mówię o tak zwanych zwykłych ludziach, którym głów nie umeblował agresywny antypatriotyzm radykalnej części lewicowych i liberalnych środowisk. Przywiązanie do narodowych symboli, sentyment wobec nich jest czymś naturalnym dla większości społeczeństwa. Dobrze widać, właśnie na przykładzie tego, co robi Metallica, że nawet globalna popkultura musi się dogadać z potrzebą serc. To nawet zabawne, bo przecież źródłowo rock'n'roll we wszystkich swoich odmianach był – przynajmniej w teorii – mocno antysystemowy, odrzucał świat konserwatywnych wartości, przemawiał do młodych obietnicą anarchii i przełamania wszystkich reguł.A dziś? Rock, w tym jego ostre odmiany, to przede wszystkim muzyka starszych już nieco roczników. Kto za młodu uskuteczniał headbanding w metalowych młynach pod sceną i zamiatał długimi piórami, dziś grzecznie nagrywa koncert na najnowszy model smartfona i pilnuje, o której dzieci wracają do domu. W dodatku w Polsce, szczególnie w latach dwutysięcznych, pokolenie urodzone pod koniec PRL doznało czegoś w rodzaju patriotycznego przebudzenia. Spora jego część wyszła poza narracje liberalnych mediów, ku zgorszeniu ojców założycieli III RP, zasilając tłumnie różne niepodległościowe marsze i wydarzenia, kupując tożsamościowe ciuchy, zasłuchując się w albumach w rodzaju „Powstanie Warszawskie” Lao Che. Jasne, popkulturowy patriotyzm to nie fundament, to wymowny sygnał tego, co ludziom w duszach gra.",,
"Kukiz po rozmowie z Kaczyńskim: Wspólne listy jak najbardziej, to propozycja prezesa","– Wspólne listy wyborcze jak najbardziej, to propozycja prezesa PiS – powiedział lider Kukiz'15 Paweł Kukiz odnosząc się do możliwości startu w wyborach jego formacji ze wspólnych list z PiS-em. Mówiąc o swoich warunkach, podkreślił, że dla niego ważna jest demokratyzacja państwa.","– Ostatnio rozmawiałem z panem prezesem. Wspólne listy jak najbardziej. To nie była moja propozycja, tylko pana prezesa - powiedział Paweł Kukiz w TVN24. Polityk poinformował też, że rozmowa miała miejsce trzy dni wcześniej. Ubolewał, że Jarosław Kaczyński nie wyraził zainteresowania rozwiązaniami, które on proponuje.  – Nie było żadnego zainteresowania jeśli chodzi bierne prawo wyborcze dla każdego Polaka, nie było zainteresowania wprowadzeniem referendum. Przez cztery lata możecie jedni i drudzy robić z tym narodem co wam się żywnie podoba i nie ma żadnego instrumentu, żeby naród mógł powiedzieć: nie, dość, basta. Jakim prawem? – mówił Kukiz. Podkreślił, że dla niego „priorytetem jest demokratyzacja państwa”. Mówiąc o swoich oczekiwaniach dotyczących ewentualnego startu w wyborach ze wspólnych list z PiS-em stwierdził: – Jeżeli taka deklaracja zostanie podpisana, to z wami pójdę”. Dodał, że „demokracja jest wtedy, kiedy każdy może uczestniczyć w wyborach do Sejmu”. – W Wielkiej Brytanii wystarczy, że sobie zbierzesz 10 podpisów i sobie startujesz – mówił.",,
"Sasin: Niezależnie od tego, kto wygra wybory, Kidawa-Błońska nie będzie premierem","– Niezależnie od tego, kto wygra wybory, Małgorzata Kidawa-Błońska (PO) nie będzie premierem; w razie wygranej Koalicji Obywatelskiej szefem rządu byłby lider PO Grzegorz Schetyna, on nigdy nie zrezygnowałby z możliwości bycia premierem – powiedział wicepremier Jacek Sasin.","We wtorek Schetyna ogłosił podczas inauguracji kampanii wyborczej w Warszawie, że kandydatką na premiera KO jest Kidawa-Błońska, która będzie „jedynką” list KO w Warszawie. Schetyna będzie startować z pierwszego miejsca we Wrocławiu.  Sasin był pytany w porannej rozmowie w Radiu ZET, czy Kidawa-Błońska byłaby dobrym premierem. – Przede wszystkim nigdy nie będzie premierem i to nie dlatego, że wykluczam albo mówię, że PO nie może wygrać wyborów, bo jeszcze nic nie jest rozstrzygnięte (...) Niezależnie od tego, kto wygra, Małgorzata Kidawa-Błońska tym premierem nie będzie – podkreślił wicepremier.  Jednocześnie ocenił, że Kidawa-Błońska nie byłaby dobrym premierem, ponieważ - jak zauważył - byłaby szefem rządu tworzonego przez opozycję i przede wszystkim PO. – I realizowałaby tę politykę, którą Platforma realizowała już parę lat temu, politykę, która była zła dla Polski – przekonywał Sasin.",,
Cimoszewicz: dziś polski Sejm nie różni się niczym od rosyjskiej Dumy,"– To może brzmieć w sposób irytujący albo być odbierane jako obraźliwe, ale gdy pomyślimy o faktach, to kto sprawuje władzę w Polsce i w Rosji? Jeden człowiek. Przy czym w Rosji ten człowiek jest prezydentem, choć wybranym w kontrowersyjnych okolicznościach, a u nas jest nim ktoś, kto nie pełni żadnej oficjalnej funkcji poza tym, że jest posłem – mówił w programie „Dziś wieczorem” były premier i szef polskiej dyplomacji Włodzimierz Cimoszewicz. Skomentował w ten sposób porównanie Polski do Rosji pod rządami Putina, które pojawiło się w dzienniku „Der Spiegel”.","„Między Świętami a Nowym Rokiem Polska zrobiła duży krok. Na wschód. W życie weszła ustawa, która uczyniła Trybunał Konstytucyjny bezzębnym tygrysem. A krótko przed sylwestrem uchwalono drugą ustawę, odbierającą niezależność publicznej telewizji i radiu. Polacy być może boją się Rosjan i ich nienawidzą, ale właściwie powinni się z nimi doskonale rozumieć. Polska pod rządami nowego, prawicowego rządu coraz bardziej przypomina putinowską Rosję” – pisze Jakob Augstein w felietonie pt. „Kiepski polski dowcip”. Dodaje, że Unia Europejska zastanawia się obecnie, jakie ma podjąć kroki. „Dyrektywa przychodzi nawet w środku nocy”Włodzimierz Cimoszewicz odnosząc się do tych słów stwierdził, że patrząc na to, jak wyglądają parlamenty Polski i Rosji, widać wiele podobieństw. – Polski Sejm nie różni się niczym od rosyjskiej Dumy. Przychodzi nawet w środku nocy dyrektywa, że ma być uchwalona ustawa i do rana jest to zrobione. Nie ma możliwości dyskusji, rozpatrywania, wydawania opinii – mówił. Dodał, że gdy popatrzymy, co z mediami elektronicznymi zrobił Putin, a co chce zrobić Kaczyński, to widzimy ogromne podobieństwo. – Przy takim spojrzeniu, podobieństwa są uderzające – stwierdził. „Należy rozmawiać z Niemcami, ale nie przez wywiady”Cimoszewicz stwierdził, że choć jest pewien, że obecność NATO jest Polsce potrzebna, to nie widzi konieczności istnienia nad Wisłą stałych baz. – Nie widzę powodu do tego, by pewne rzeczy forsować w sposób konfliktowy. Co należałoby robić? Należałoby z nimi (sojusznikami – red.) rozmawiać nie przez agencje prasowe i media. Nie przez wywiady, w których mówi się, że dbają bardziej o interesy swoje z Rosją niż z Polską. Trzeba rozmawiać tak w Berlinie, jak i w Paryżu. Dopiero wtedy można próbować wpływać, żeby oni także zmieniali swoje stanowisko, ale trzeba też liczyć się z tym, że nie zmienią swojego stanowiska – powiedział Cimoszewicz. Były premier dodał, że wtedy warto zastanowić się i zadać sobie pytanie, czy warto iść na publiczny konflikt z sojusznikami. Zwrócił uwagę, że bardzo dużo do powiedzenia mają Amerykanie, którzy zachowują pewien dystans do cichego, skrywanego sporu między Warszawą a Berlinem ws. Baz NATO.",,
Cimoszewicz nowym szefem SLD?,"Włodzimierz Cimoszewicz jest najpoważniejszym kandydatem na szefa SLD – nieoficjalnie dowiedziała się TVP Info. W środę ma się z nim spotkać Leszek Miller, choć nowy szef klubu parlamentarnego SLD nie potwierdza, czy złoży Cimoszewiczowi taką propozycję. Podczas posiedzenia Rady Mazowieckiej Sojuszu Leszek Miller zaapelował o jak najszybszy wybór przewodniczącego partii.","W sobotę Miller spotkał się z działaczami mazowieckiej SLD. – Chciałbym zaapelować do was o to, żebyśmy nasze wewnętrzne sprawy zakończyli jak najszybciej, tzn. maksymalnie skrócili procedury, które prowadzą do wyłonienia nowego lidera SLD, dlatego że jeśli zajmujemy się sobą, to nie jesteśmy nikomu potrzebni – mówił.Podkreślił, że ten proces weryfikacji należy przeprowadzić tak szybko, jak to możliwe. – I nie mówię o tym dlatego, że myślę o sobie. Ja nie będę ubiegał się o stanowisko szefa SLD – powtórzył szef klubu Sojuszu. Zdaniem Millera, ważne jest rozszerzenie grona liderów, a nie zawężanie go. Po raz kolejny oświadczył, że opowiada się za przeprowadzeniem prawyborów w SLD, bo – jak mówił – ważne jest, by każdy członek Sojuszu miał poczucie, że ma wpływ na to, co dzieje się w partii. – Niech się zgłosi wielu kandydatów, niech wygra najlepszy, niech przy okazji tej kampanii, którą podejmiemy, ludzie przedstawią swoje opinie, swoje programy – apelował. Jak mówił, takie prawybory byłyby okazją także do przeprowadzenia poważnej debaty programowej. Pytany przez dziennikarzy, czy dobrym kandydatem na przewodniczącego ugrupowania byłaby obecna wiceszefowa SLD Katarzyna Piekarska, odparł, że powinna startować. Ona jednak – jak zapewniała – nie ma takich aspiracji i nie rozważa startu w wyborach na szefa SLD. Rezygnację ze startu na szefa partii zapowiedzieli już wcześniej Ryszard Kalisz i Wojciech Olejniczak. Miller proponuje grubą kreskęMiller mówił też w sobotę, że chciałby zaproponować całej polskiej lewicy „okrągły stół”, przy którym można byłoby się zastanowić, jak współdziałać i doprowadzić do kongresu lewicy.– Chciałbym także zaproponować ogłoszenie grubej kreski; ona się odnosi do naszego wnętrza – mówił Miller. W jego opinii w Sojuszu jest „masę prawdziwym i nieprawdziwym krzywd, złych wspomnień, fatalnych praktyk”. Dodał, że często rozgrywki personalne stawały się ważniejsze niż myślenie programowe.– Powinniśmy dzisiaj powiedzieć tak: wspomnienia z przeszłości, nawet najbardziej bolesne, muszą być mniej ważne niż konstruktywne myślenie, bo przyszłość jest ważniejsza niż przeszłość – przekonywał Miller.Podkreślił, że Sojusz powinien stać się partią wszystkich jej działaczy. – I nie wolno zgadzać się na zabójczą politycznie dychotomię: „my” i „oni”. Wszyscy jesteśmy „my” i wszyscy jesteśmy „oni” – powiedział. Przekonywał, że SLD musi bardziej w siebie uwierzyć. Miller zadeklarował też, że żaden z 26 posłów SLD składając ślubowanie w Sejmie 8 listopada, nie będzie przywoływał Boga.W rozmowie z dziennikarzami szef klubu SLD zapowiedział, że w przyszłym tygodniu spotka się z Cimoszewiczem. – Spotykam się z Włodzimierzem Cimoszewiczem jako szef klubu parlamentarnego, chcę się poradzić tak wybitnego działacza lewicy w różnych sprawach, ale nie uważam tego za nic sensacyjnego – mówił. Będzie to już kolejne spotkanie Millera z jednym z najbardziej liczących się polityków na lewicy. W piątek obecny szef klubu SLD rozmawiał z byłym prezydentem Aleksandrem Kwaśniewskim.  Miller w planach na przyszły tydzień ma także spotkanie ze wszystkimi dotychczasowymi szefami SLD i sekretarzami generalnymi.",,
Płonie skład amunicji na Ukrainie. Ewakuowano miasto,"– Pożar i wybuchy w największych składach amunicji w kraju mogą potrwać jeszcze nawet tydzień – oświadczył premier Ukrainy Wołodymyr Hrojsman, który w czwartek po południu przyjechał na miejsce zdarzenia – w okolice miasta Bałaklija w obwodzie charkowskim.","Według szefa rządu ogień objął już połowę składów. – Taka sytuacja może potrwać od trzech do siedmiu dni – powiedział Hrojsman, cytowany przez agencję Interfax-Ukraina. Premier mówił także o śledztwie. – Wśród przyczyn rozpatrywana jest dywersja, czego nie wykluczamy, oraz niedbalstwo, co także trzeba sprawdzić. Konieczne jest sprawdzenie wszystkich wersji –  podkreślił. Jak informowano w czwartek rano, ze strefy wokół składu ewakuowano 15 tysięcy ludzi.Pożar i pierwsze wybuchy odnotowano tuż przed godziną 3 nad ranem w miejscach, gdzie przechowywane są pociski czołgowe i artyleryjskie.Główny prokurator wojskowy Ukrainy Anatolij Matios informował na Facebook'u, że skład amunicji zajmuje powierzchnię 368 hektarów i przechowywanych jest na nim prawie 140 tysięcy ton pocisków.",,
Prezydent Duda: II wojna światowa zaczęła się od zbrodni wojennej,II wojna światowa zaczęła się od zbrodni wojennej – powiedział o zbombardowaniu 1 września 1939 r. Wielunia prezydent Polski Andrzej Duda podczas niedzielnych obchodów 80. rocznicy wybuchu II wojny światowej w Wieluniu.,"„To był normalny świat, który został zniszczony wbrew zasadom prawa międzynarodowego, konwencji haskiej, (...) to była zbrodnia wojenna. II wojna światowa zaczęła się od zbrodni wojennej” – powiedział Duda o zbombardowaniu Wielunia. Powiedział, że według historyków, „Wieluń miał pokazać, że to będzie wojna totalna, wojna, w której nie będzie żadnych zasad, że to będzie wojna na zniszczenie”.Zdaniem prezydenta, „świat musiał przeżyć tę hekatombę, aby odebrać straszliwą lekcję, która kosztowała dziesiątki, miliony istnień ludzkich na całym świecie, również cywilów, ludzi niezaangażowanych w walkę”. Przypomniał, że „Polska straciła 6 mln swoich obywateli, w tym 3 mln obywateli pochodzenia żydowskiego, bestialsko zamordowanych w obozach zagłady w wielu miejscach”.„To była II wojna światowa, która spustoszyła świat, o której nigdy nie zapomnimy, bo nie wolno nam zapomnieć. Nie wolno nam zapomnieć nawet kiedy jej naoczni świadkowie odejdą” – mówił. „Nie wolno o niej zapomnieć, aby to, co stało się w Wieluniu, a potem w wielu innych miejscach w Polsce i na świecie, nigdy więcej się nie powtórzyło” – dodał.Podkreślił, że „nawet o najstraszniejszej historii trzeba pamiętać, o takiej, jaka ona rzeczywiście była, bo tylko prawda historyczna może uleczyć rany, w powiązaniu z innymi działaniami, którymi na jej tle się realizuje”.Nawiązał do obecności na uroczystościach prezydenta Niemiec Franka-Waltera Steinmeiera.„Czy sądzicie państwo, że to jest łatwe przyjechać do miasta, które 80 lat wcześniej zostało bestialsko zniszczone przez ludzi z ich narodu? Z poprzedniego pokolenia, pokolenia ich ojców i dziadków” - mówił. „Czy myślicie państwo, że jest to łatwe (...) spojrzeć w oczy tym, którzy przeżyli i dzieciom i wnukom tych, którzy przeżyli, albo tym, którzy niosą w sobie traumę przez całe swoje życie?” – pytał.",,
Sędzia Juszczyszyn złożył skargę na decyzję o odwołaniu go z delegacji,Do Ministerstwa Sprawiedliwości wpłynęła skarga sędziego Pawła Juszczyszyna na decyzję o odwołaniu go z delegacji do olsztyńskiego sądu okręgowego – poinformowało biuro prasowe resortu sprawiedliwości.,"Z informacji przekazanych przez resort wynika, że pismo sędziego Juszczyszyna zostało skierowane do wojewódzkiego sądu administracyjnego 27 grudnia za pośrednictwem Ministerstwa Sprawiedliwości, którego szef wydał decyzję o odwołaniu sędziego z delegacji. Resort zapoznaje się z treścią pisma. Jako pierwszy informację o skardze sędziego Juszczyszyna podał portal RMF24.pl. Z doniesień portalu wynika, że w piśmie Juszczyszyn domaga się stwierdzenia, że minister rażąco wkroczył w sferę niezawisłości sędziowskiej, działał wbrew przesłankom dotyczącym zasad delegowania sędziów i podważył decyzje podejmowane przez sędziego w dniu odwołania.   Olsztyński sędzia podkreślił w piśmie, że odwołanie go z delegacji było wyłącznie reakcją na wydane przez niego orzeczenie. W związku z tym – jak ocenił – może nie być już postrzegany jako sędzia niezawisły przez strony prowadzonych przez siebie postępowań. Według sędziego musiałoby to znaczyć, że 25 listopada olsztyński sąd „przestał odczuwać braki kadrowe i kłopoty z przeciążeniem ilością rozpatrywanych spraw”. W listopadzie sędzia Paweł Juszczyszyn delegowany do Sądu Okręgowego w Olsztynie, rozpatrujący apelację w sprawie cywilnej, uznał za konieczne rozstrzygnięcie, czy sędzia nominowany przez nową KRS był uprawniony do orzekania w pierwszej instancji. W postanowieniu nakazał Kancelarii Sejmu przedstawienie m.in. list poparcia kandydatów do Krajowej Rady Sądownictwa. Po tej decyzji Juszczyszyn został przez ministra sprawiedliwości odwołany z delegacji do sądu okręgowego. Prezes olsztyńskiego sądu rejonowego Maciej Nawacki zawiesił go na miesiąc w wykonywaniu obowiązków, a rzecznik dyscyplinarny sędziów wszczął postępowanie dyscyplinarne.  Działania te wywołały zdecydowany sprzeciw części środowiska sędziowskiego. Na początku grudnia w wielu miastach w kraju zorganizowano manifestacje w obronie sędziego Juszczyszyna.  W grudniu Izba Dyscyplinarna Sądu Najwyższego w uchwale zdecydowała o uchyleniu zarządzenia prezesa olsztyńskiego o przerwie w wykonywaniu czynności służbowych przez sędziego Juszczyszyna.   – Koniecznością zawieszenia sędziego Juszczyszyna w obowiązkach służbowych nie skutkuje m.in. ocena szkodliwości jego zachowania w odniesieniu do dobra służby sędziowskiej – powiedział w uzasadnieniu decyzji sędzia Adam Roch. Jak dodał, ocena okoliczności związanych ze sprawą „nie doprowadziła do przyjęcia, że zachodzi konieczność zawieszenia sędziego Juszczyszyna”.  W czwartek Juszczyszyn wydał postanowienie, w którym wezwał szefową Kancelarii Sejmu do osobistego stawiennictwa w sądzie w Olsztynie 24 stycznia. Sędzia chce osobiście zapytać, dlaczego nie wykonała polecenia sądu dotyczącego nadesłania list poparcia do Krajowej Rady Sądownictwa.",,
Bundestag za możliwością obrzezania,"Niemiecki rząd do jesieni ma przygotować projekt przepisów, które pozwolą przeprowadzać w Niemczech religijny obrzęd obrzezania chłopców. Tak postanowił w uchwale Bundestag.","Rezolucja, podjęta z inicjatywy chadeków, liberałów i socjaldemokratów, to reakcja Bundestagu na niedawny wyrok sądu w Kolonii, który uznał obrzezanie chłopców za karalne uszkodzenie ciała. Wyrok oburzył żydów i muzułmanów, którzy uznali go za ograniczenie swobód religijnych. Rabini ostrzegli nawet, że zagrożona jest przyszłość życia żydowskiego w Niemczech. Wyrok został też skrytykowany przez Kościół katolicki w Niemczech. Również kanclerz Angela Merkel przestrzegła, że Niemcy „ośmieszą się jako naród”, jeśli będą jedynym krajem, w którym żydzi nie mogliby przeprowadzać obrzędu obrzezania. Dlatego frakcje parlamentarne postanowiły zająć się także tym problemem na zwołanym w nadzwyczajnym trybie czwartkowym posiedzeniu Bundestagu, które dotyczyło pomocy finansowej dla walczącej z kryzysem bankowym Hiszpanii.  W uchwale wezwano rząd, by do jesieni przedłożył projekt ustawy, który „mając na uwadze konstytucyjnie chronione dobro dziecka, prawo do nietykalności cielesnej, wolność religijną i prawo rodziców do wychowania dzieci, zapewni, że fachowe z medycznego punktu widzenia obrzezanie chłopców, bez sprawiania im niepotrzebnego bólu, będzie zasadniczo dozwolone”.  Podczas debaty posłowie podkreślali, że poza obrzezaniem chłopców, które jest akceptowane na świecie, zakazane muszą pozostać inne trwale szkodliwe i nieetyczne ingerencje w integralność cielesną dzieci, takie jak obrzezanie dziewczynek.  Uchwały nie poparli posłowie z partii Lewica, która nie została włączona w prace nad dokumentem, jak również część Zielonych. W trakcie przygotowań treści uchwały padły propozycje, by dopuścić obrzezanie chłopców dopiero od 14. roku życia, gdy będą mogli samodzielnie wyrazić zgodę na poddanie się obrzędowi. –  Nikt na świecie nie zrozumiałby, gdyby w Niemczech żydowscy obywatele nie mogliby obrzezać swoich chłopców. Ochrona tolerancji religijnej oznacza również ochronę religijnych zwyczajów i tradycji  – ocenił szef niemieckiej dyplomacji Guido Westerwelle. Opinie Niemców podzielone Jednak opublikowany w czwartek sondaż ośrodka You Gov pokazał, że wielu mieszkańców Niemiec ma odmienne zdanie. 45 proc. uważa, iż należy zakazać obrzezania chłopców. 42 proc. ankietowanych wypowiedziało się przeciw zakazowi, a 13 proc. nie miało zdania w tej sprawie. Zdaniem 55 proc. ewentualny zakaz obrzezania nie zaszkodziłby wizerunkowi Niemiec na świecie, przeciwnego zdania było 33 proc. pytanych.  W wydanym niedawno orzeczeniu sędziowie w Kolonii zakazali poddawania dzieci obrzezaniu, argumentując, że taki zabieg powoduje trwałe i nieodwracalne okaleczenie dziecka. „Zabieg narusza interesy dziecka, nie pozwalając mu później na podjęcie swobodnej decyzji o swej przynależności religijnej” – uzasadnił sąd. Uznał, że o poddaniu się obrzezaniu powinni decydować sami zainteresowani po uzyskaniu pełnoletniości. Wyrok dotyczył sprawy czteroletniego muzułmańskiego chłopca, który po obrzezaniu zaczął krwawić i został zawieziony przez matkę do szpitala. O przypadku dowiedziała się prokuratura, która uznała zabieg za nielegalny i sporządziła akt oskarżenia. Lekarz został uniewinniony, ponieważ – jak stwierdzili sędziowie – działał w przekonaniu, że postępuje słusznie. Orzeczenie nie jest wiążące dla innych sądów.",,
„To opinia kagańcowa”. Senatorowie komentują działania Komisji Weneckiej,"Opinia Komisji Weneckiej w sprawie nowelizacji ustaw sądowych to opinia „kagańcowa”, która ubezwłasnowolnia suwerenny parlament polski w przeprowadzaniu reformy sądownictwa – podkreślił senator PiS Marek Pęk. Senator Michał Seweryński ocenił, że opinia ta jest oburzająca.","Na konferencji prasowej senatorowie PiS ocenili, że czwartkowa opinia Komisji Weneckiej jest zdumiewająca. – Ja mogę powiedzieć, ryzykując, że nawet oburzająca, ponieważ wzywa się nas w tej opinii, delikatnie mówiąc, rekomenduje się, żebyśmy rezygnowali ze wszystkich reform, które do tej pory przeprowadziliśmy – powiedział senator PiS Michał Seweryński.  Senator Pęk, nawiązując do określenia nowelizacji ustaw sądowych używanego przez niektórych z jej przeciwników, ocenił, że opinia Komisji Weneckiej to „opinia kagańcowa”. – To jest opinia, która ubezwłasnowolnia suwerenny parlament polski w przeprowadzaniu reformy, której materia jest przeznaczona właśnie do realizacji przez parlamenty narodowe – podkreślił senator.  Jego zdaniem zakwestionowanie przez Komisję wyroku Trybunału Konstytucyjnego, zgodnie z którym sposób obsadzania KRS jest zgodny z konstytucją, jest skandaliczne. – Skandaliczny jest również kategoryczny ton tej opinii, która wręcz rekomenduje nam konkretne kroki. To nie jest opinia, to jest tak naprawdę polecenie – powiedział.  Z przykrością, jak mówił Pęk, senatorowie PiS stwierdzili, że ich rozmowa z przedstawicielami KW nie miała sensu i w żaden sposób w opinii nie są odzwierciedlone ich tłumaczenia na temat celu noweli, jej przepisów i podstaw prawnych.",,
USA wezwały do kraju część personelu ze swej ambasady w Wenezueli,"Stany Zjednoczone odwołały do kraju część personelu swej ambasady w ogarniętej kryzysem Wenezueli. Z Caracas wyjadą pracownicy, którzy nie zajmują się kluczowymi sprawami. Jest to podyktowane względami bezpieczeństwa – wynika z komunikatu Departamentu Stanu.",,,
Premier Beata Szydło gościem  Adriana Klarenbacha,Beata Szydło gościem Poranka TVP Info. Premier o godz. 7:45 będzie rozmawiała z Adrianem Klarenbachem. Wczoraj po południu szefowa rządu spotkała się z ministrami i wiceministrami.,"Jak poinformował po spotkaniu rzecznik rządu, premier Beata Szydło zapowiedziała, że będzie egzekwować dyscyplinę legislacyjną i medialną od członków swojego gabinetu. W Kancelarii Premiera odbyło się spotkanie szefowej rządu z ministrami i wiceministrami. Spotkanie poświęcono planom działania rządu i zasadom współpracy.   Streżyńska nie odejdzie z rządu? Odnosząc się do spekulacji medialnych na temat możliwej dymisji minister cyfryzacji Anny Streżyńskiej po jej krytycznej wypowiedzi o prowadzonych przez rząd reformach, Rafał Bochenek mówił, że premier Beacie Szydło zależy przede wszystkim na sprawnej pracy gabinetu i premier przypomniała ministrom o zachowaniu dyscypliny legislacyjnej oraz medialnej. Podczas spotkania mówiła tylko szefowa rządu. Nie było dyskusji wewnątrz Rady Ministrów. Rafał Bochenek podkreślił, że zasady ustalone przez premier obowiązują od samego początku działania jej gabinetu i w każdym zespole trzeba o takich zasadach co jakiś czas przypominać oraz je egzekwować. Kluczowe to: dyscyplina, lojalność, praca i pokora.  Wystąpienie skierowane do wszystkich ministrów Rafał Bochenek zaznaczył, że szefowa gabinetu zwróciła się do kilkudziesięciu osób uczestniczących w spotkaniu i nikogo nie wskazywała imiennie. Wystąpienie Beaty Szydło było skierowane do wszystkich ministrów. Rzecznik rządu dodał, że każdy minister indywidualnie podszedł do tej sprawy i potrafił odnieść do siebie uwagi, jakie padły podczas spotkania. Dzięki nim – jak powiedział Rafał Bochenek – mogą „przeprowadzić odpowiednie korekty w swoim działaniu, w działaniu swojego resortu”. Wystąpienie premier dotyczyło całego systemu pracy Rady Ministrów. Dziś  premier Beata Szydło spotka się z wojewodami.",,
"Polityk PO: Tusk chce zbliżenia z PSL. Wie, że start Kidawy-Błońskiej to przegrana sprawa","Donald Tusk chce odzyskać wpływy w Platformie Obywatelskiej, odsunąć Grzegorza Schetynę od władzy w partii i dokonać zbliżenia z PSL – pisze „Wprost”. – Gdyby Tusk myślał, że PO ma szanse wygrać prezydenturę, to sam by wystartował. Wie, że start Kidawy-Błońskiej to przegrana sprawa – mówi polityk PO.","Jak pisze gazeta, Tusk „poczuł słabnącego w partii Schetynę i okazję na usunięcie go ze stanowiska”. Dalej – powołując się na informatora gazeta spekuluje, że jeśli PiS będzie tracił poparcie, to Tusk może zawalczyć o prezydenturę w 2025 r. „Zdaniem naszych rozmówców Tusk jest mądrzejszy niż Schetyna i już teraz zaczyna krytykować politykę socjalną PiS. Spodziewa się, że od 2021 do 2023 r. obóz władzy będzie się wycofywał z wprowadzanych obecnie programów. Zabiorą 500 Plus, trzynastą emeryturę, a wtedy Tusk powie: a nie mówiłem o tym już w 2019 r.? Inna sprawa, że tego typu wypowiedzi rzeczywiście mogą szkodzić kandydatce PO na prezydenta. Według naszych rozmówców wspieranie Kidawy-Błońskiej nie jest priorytetem dla byłego premiera” – czytamy. „Gdyby Tusk myślał, że PO ma szanse wygrać prezydenturę, to sam by wystartował. Wie, że start Kidawy-Błońskiej to przegrana sprawa” – mówi polityk PO tygodnikowi.  Dalej gazeta zaznacza, że Tusk chce oprzeć PO na młodych politykach. „Jest dogadany z Borysem Budką, który ma obecnie największe szanse na przejęcie władzy w Platformie, że młody polityk będzie z nim konsultował decyzje” – mówi gazecie inny polityk z PO. Dodaje, że Budka „wszystkie polityczne ruchy ze Sławomirem Nitrasem.",,
Będzie śledztwo ws. ataku na szkolny autobus w Jemenie,"Al-Arabija telewizja finansowana przez Arabię Saudyjską poinformowała na Twitterze, że koalicja państw arabskich przeprowadzi śledztwo w sprawie czwartkowego ataku na autobus szkolny w Jemenie – podało BBC.","Podczas ataku zginęły 43 osoby, w tym 29 dzieci, a 61 osób jest rannych – podają agencje światowe. Natomiast ministerstwo zdrowia powiązane z Huti podało, że ogólna liczba ofiar wzrosła do 51, w tym 40 dzieci, a 76 osób zostało rannych.Al-Arabija napisała na Twitterze, powołując się na wysokiej rangi urzędnika, że „doprowadzi do rozliczenia sprawców i zrekompensuje ofiary”.Wcześniej dowództwo sił koalicyjnych podało w oświadczeniu, że atak przeprowadzony w czwartek w prowincji Saada, był „legalną operacją wojskową przeciwko tym, którzy w środę wystrzelili pocisk na miasto Dżizan. Został przeprowadzony zgodnie z międzynarodowym prawem humanitarnym”.W piątek Sekretarz generalny ONZ Antonio Guterres wyraził ubolewanie z powodu ataku sił koalicji pod wodzą Arabii Saudyjskiej na autobus szkolny w Jemenie i zaapelował o szybkie, niezależne śledztwo w tej sprawie.Niezależnego i transparentnego dochodzenia ws. ataku z powietrza na autobus szkolny w Jemenie domagają się też Stany Zjednoczone. W komunikacie Departamentu Stanu wydanym w czwartek podkreślono, że USA „traktują z największą powagą wszystkie wiarygodne informacje na temat ofiar cywilnych konfliktów zbrojnych”, w tym – doniesienia o ataku na szkolny autobus w Jemenie. Wojna w JemenieJemen pogrążony jest w chaosie od 2011 roku, gdy społeczna rewolta położyła kres wieloletnim dyktatorskim rządom prezydenta Alego Abd Allaha Salaha. Konflikt nasilił się, gdy w marcu 2015 roku interwencję w Jemenie rozpoczęła Arabia Saudyjska.Międzynarodowa koalicja (Bahrajn, Bangladesz, Egipt, Jordania, Katar, Kuwejt, Maroko, Senegal, Sudan i Zjednoczone Emiraty Arabskie) od trzech lat walczy w Jemenie z rebeliantami Huti, wspieranymi przez Iran. Ofensywa bojówek Huti na stolicę kraju Sanę w styczniu 2015 doprowadziła do odsunięcia od władzy prezydenta oraz rządu premiera Chalida Bahaha. Od tamtej pory Huti kontrolują znaczną część północnego Jemenu.Wojna w Jemenie jest pośrednim konfliktem między Arabią Saudyjską a Iranem, potęgującym niestabilność na Bliskim Wschodzie. Według ONZ od marca 2015 roku wojna ta pochłonęła prawie 10 tys. ofiar i wywołała „największy kryzys humanitarny na świecie”.",,
80. rocznica Państwa Podziemnego oraz święto WOT,"80 lat temu, 27 września 1939 r., w oblężonej Warszawie została utworzona Służba Zwycięstwu Polski. Była to pierwsza konspiracyjna organizacja niepodległościowa, która dała początek podziemnemu państwu. Od 1998 r. tego dnia jest obchodzony Dzień Polskiego Państwa Podziemnego, ustanowiony przez Sejm Rzeczpospolitej. Od roku 27 września jest również szczególnym dniem dla żołnierzy Wojsk Obrony Terytorialnej, którzy tego dnia obchodzą swoje święto.","Polskie Państwo Podziemne kierowane było przez władze RP na uchodźstwie: prezydenta, rząd i Naczelnego Wodza oraz ich krajowe przedstawicielstwa. Podziemnym parlamentem był w latach 1940-43 Polityczny Komitet Porozumiewawczy, od 1943 do 1944 r. Krajowa Rada Polityczna, a od 1944 r. do końca wojny – Rada Jedności Narodowej. Delegat Rządu na Kraj, od maja 1944 r. w randze wicepremiera, kierował zakonspirowanym aparatem administracji cywilnej – Delegaturą Rządu na szczeblu centralnym, w województwach i powiatach. Delegatura składała się z 18 departamentów, m.in. Spraw Wewnętrznych, Informacji i Prasy, Pracy i Opieki Społecznej oraz Oświaty i Kultury. Wymiarem sprawiedliwości zajmowało się Kierownictwo Walki Cywilnej wraz z Cywilnymi Sądami Specjalnymi i Państwowym Korpusem Bezpieczeństwa (podziemna policja). Sądzono ludzi za kolaborację z okupantem i wymierzano kary: od bojkotu, przez chłostę i kontrybucję, aż po wyroki śmierci. Przy Delegaturze Rządu na Kraj działała Rada Pomocy Żydom „Żegota” – jedyna w okupowanej przez Niemców Europie instytucja państwowa ratująca ludność żydowską od zagłady. KWC wydało ostrzeżenie, że szantaż wobec Żydów i ich denuncjowanie będą karane z całą surowością. Dyplomy tajnych studiów uzyskało 6,5 tys. osób.Polskie Państwo Podziemne miało własne siły zbrojne. Na czele utworzonej 27 września 1939 r. Służby Zwycięstwu Polski stanął gen. Michał Karaszewicz-Tokarzewski. SZP została przekształcona najpierw w 1940 r. w Związek Walki Zbrojnej, a następnie, rozkazem Naczelnego Wodza z 14 lutego 1942 r., w Armię Krajową. W skład AK weszło ok. 200 organizacji wojskowych, zarówno spod okupacji niemieckiej, jak i sowieckiej.Armia Krajowa od początku była organizacją masową. Liczba jej zaprzysiężonych żołnierzy wynosiła na początku 1942 r. ok. 100 tys., zaś w lecie 1944 r. już ok. 380 tys., w tym ok. 10,8 tys. oficerów, 7,5 tys. podchorążych i 87,9 tys. podoficerów. Kadra AK rekrutowała się z przedwojennych oficerów i podoficerów Wojska Polskiego, absolwentów tajnych Zastępczych Kursów Szkoły Podchorążych Rezerwy i Zastępczych Kursów Podoficerów Piechoty, a także z tzw. cichociemnych, czyli żołnierzy polskich szkolonych w Wielkiej Brytanii do zadań specjalnych (dywersji, sabotażu, wywiadu).Od 1943 r. w jednostkach podporządkowanych Komendzie Głównej AK tworzono kompanie i bataliony, od 1944 r. – pułki, brygady, dywizje, zgrupowania pułkowe i dywizyjne. Kulminacją wysiłku zbrojnego AK było powstanie warszawskie, stanowiące kluczowy element akcji „Burza”. Przez 63 dni powstańcy prowadzili z wojskami niemieckimi heroiczną i osamotnioną walkę, której celem była niepodległa Polska, wolna od niemieckiej okupacji i dominacji sowieckiej. 19 stycznia 1945 r., wobec błyskawicznych postępów wielkiej ofensywy wojsk sowieckich, Dowódca Armii Krajowej gen. Leopold Okulicki „Niedźwiadek” wydał rozkaz o rozwiązaniu AK. Zwracając się do żołnierzy pisał: „Żołnierze Armii Krajowej! Daję Wam ostatni rozkaz. Dalszą swą pracę i działalność prowadźcie w duchu odzyskania pełnej niepodległości Państwa i ochrony ludności polskiej przed zagładą. Starajcie się być przewodnikami Narodu i realizatorami niepodległego Państwa Polskiego. W tym działaniu każdy z Was musi być dla siebie dowódcą”.Po wkroczeniu Armii Czerwonej na tereny Polski przywódcy Polskiego Państwa Podziemnego zostali aresztowani przez NKWD. 21 czerwca 1945 r. Kolegium Wojskowe Sądu Najwyższego ZSRS w Moskwie skazało ich – jak głosiło uzasadnienie - za „działania przeciwko Armii Czerwonej i Związkowi Sowieckiemu oraz współpracę z Niemcami”.Trzech spośród skazanych w procesie zmarło w sowieckich więzieniach: ostatni dowódca AK gen. Leopold Okulicki, wicepremier i delegat Rządu na Kraj Jan Stanisław Jankowski i Stanisław Jasiukowicz, członek Rady Ministrów na Kraj ze Stronnictwa Narodowego.",,
"Weksle Kamila Durczoka na dwa mln franków. Była żona twierdzi, że jej podpis podrobiono","W 2009 r. dziennikarz Kamil Durczok złożył w banku „weksel własny” – na kwotę ponad 2 mln franków szwajcarskich – jako poręczenie kredytu na zakup nieruchomości. Na papierze widniały podpisy Durczoka i jego żony Marianny. 10 lat później bank zwrócił się do byłej już żony dziennikarza z wezwaniem do wykupu weksla z powodu nieuiszczenia należności przez kredytobiorcę. Była żona Durczoka zaprzeczyła wtedy, że złożyła swój podpis na wekslu. Sprawą zajęła się prokuratura.","W sierpniu 2009 r. Durczok złożył w banku „weksel własny”, który był poręczeniem do kredytu na zakup nieruchomości. Złożony weksel jest zabezpieczeniem dodatkowym i na kwotę ponad 2 mln franków szwajcarskich.Na wekslu widnieją podpisy Kamila Durczoka i jego żony Marianny.Sprawa powraca w 2019 r. W czerwcu Marianna – była żona Durczoka, która zmieniła nazwisko – dostaje wezwanie od banku do wykupu weksla poręczyciela. Powodem jest nieuiszczenie należności przez kredytobiorcę. Kobieta po 10 latach od złożenia weksla kwestionuje autentyczność jej podpisu, który widnieje na papierze. Oświadcza, że został podrobiony, nie była przy jego sporządzeniu weksla ani go nigdy nie widziała.Jej adwokaci w lipcu 2019 r. złożyli do Prokuratury Regionalnej w Katowicach zawiadomienie o popełnieniu przestępstwa podrobienia podpisu na wekslu. W sierpniu prokuratura wszczęła śledztwo w tej sprawie.Zgodnie z kodeksem karnym przestępstwo z artykułu 310 par. 1 kodeksu karnego „podlega karze pozbawienia wolności na czas nie krótszy od lat 5 albo karze 25 lat pozbawienia wolności”. W sprawie została już przesłuchana była żona Durczoka. Dziennikarz nie składał jeszcze wyjaśnień.",,
Facebook i Twitter usunęły setki kont używanych do dezinformacji,"Facebook i Twitter usunęły setki fałszywych kont. Administratorzy portali poinformowali, że były one używane do akcji szerzenia dezinformacji, którą koordynowano z Iranu.","Z portalu Marka Zuckerberga zniknęły 652 konta, z których rozpowszechniano nieprawdziwe informacje. Jak poinformowano, to profile pojedynczych użytkowników, grupy dyskusyjne oraz inne strony, na których pojawiały się fałszywe wiadomości. Obserwował je ponad milion użytkowników. Skoordynowana kampania miała powstać w Iranie. Wspomagali ją internauci z krajów, w które dezinformacja była wymierzona. To między innymi Stany Zjednoczone, Wielka Brytania, kraje Ameryki Łacińskiej oraz Bliskiego Wschodu. Skasowano też kilka kont używanych przez Rosjan.Z kolei Twitter usunął 284 fałszywe konta, które – jak napisano w krótkim komunikacie – były „zaangażowane w skoordynowaną manipulację”. Portal przekazał, że działał wspólnie z partnerami z branży.",,
"Prezydent: Flaga ma moc budującą wspólnotę, ważną szczególnie poza Polską","Polska flaga ma swoją moc jednoczącą i budującą wspólnotę; ta tradycja ma szczególne znaczenie poza granicami kraju, gdzie w ostatnich stuleciach wyjechało tak wielu naszych rodaków – powiedział prezydent Andrzej Duda. Prezydent wręczył odznaczenia państwowe zasłużonym działaczom polonijnym.","Prezydent zabrał głos podczas uroczystości związanych z Dniem Flagi RP oraz Dniem Polonii i Polaków za Granicą przed Belwederem po uroczystości wręczenia odznaczeń państwowych osobom zasłużonym m.in. w działalności na rzecz środowisk polonijnych i promowania polskiej kultury i historii. Rozdał też flagi Polski wyróżnionym organizacjom i instytucjom.Odznaczenia otrzymali m.in. b. przewodniczący Rady Polonii Świata, członek Polonijnej Rady Konsultacyjnej przy marszałku Senatu Jan Cytowski oraz prezeska Kongresu Oświaty Polonijnej Jolanta Tatara. Z kolei flagi przyznano m.in. przedstawicielom polskiego harcerstwa, szkół, mediów polonijnych, instytucji kulturalnych i kościelnych oraz hospicjów. – Proszę, żebyście państwo przyjęli te odznaczenia, jak również te biało-czerwone flagi, jako wyraz wdzięczności ze strony Rzeczypospolitej Polskiej za waszą działalność – powiedział Duda, zwracając się do grona uhonorowanych. Jak ocenił, fakt, że 2 maja jest zarazem Dniem Flagi i świętem Polonii i Polaków za granicą, jest symboliczny. – Flaga swoją moc łączącą, swoją moc jednoczącą, swoją moc budującą wspólnotę - taka jest tradycja, ale ona ma szczególne znaczenie i szczególny wymiar poza granicami kraju, tam, gdzie przez stulecia, zwłaszcza przez ostatnie dwa stulecia, wyjechało tak wielu naszych rodaków – podkreślił prezydent. Zaznaczył, że wszyscy oni, choć znaleźli się poza granicami Polski z różnych przyczyn, „wciąż noszą w sercu Polskę, wciąż uważają ją za swoją ojczyznę, wciąż kultywują to, co dla nich ważne: tradycję, kulturę, obyczaje, a przede wszystkim mowę i pamięć historyczną”.– Za to właśnie dziękuję państwu, których miałem zaszczyt uhonorować tymi państwowymi orderami. Dziękuję państwu za to, że swoją codzienną działalnością to budujecie i umacniacie, że prowadzicie działalność kulturalną, edukacyjną, organizacyjną, jednoczącą Polaków i budując polskość, umacniając polskość wśród dzieci, młodzieży i tych wszystkich, którzy w głębi serca, często mimo pokoleń już poza granicami Polski, cały czas z wychowania czują się Polakami, z wychowania, tradycji – mówił prezydent.„Można robić jeszcze więcej dla Polski”Jan Cytowski w imieniu odznaczonych podziękował za uhonorowanie. – Przyjmujemy je z honorem, ale również pewną pokora. Z honorem, bo są to odznaczenia Rzeczpospolitej, naszej ojczyzny, wręczone nam przez pierwszego obywatela RP. Z pokorą, bo zdajemy sobie sprawę, że można robić jeszcze więcej dla Polski, dla naszej ojczyzny – podkreślił.Podziękował prezydentowi Dudzie za to, że podczas wszystkich swoich wizyt zagranicznych znajduje czas na spotkania z Polonią. Dziękował też za powołanie w Kancelarii Prezydenta Biura Współpracy z Polonią i Polakami za Granicą. – Polska jest potrzebna Polonii, tak jak Polonia jest potrzebna Polsce – powiedział Cytowski, który wcześniej został uhonorowany „za wybitne zasługi w integrowaniu środowisk polonijnych na świecie, za promowanie polskiej kultury i historii, za działalność na rzecz dobrego imienia Polski” Krzyżem Komandorskim Orderu Zasługi RP.Z kolei za wybitne zasługi w działalności na rzecz środowisk polonijnych, za popularyzowanie polskiej kultury i krzewienie tradycji narodowych Krzyżem Oficerskim Orderu Zasługi RP odznaczona została prawnik, pedagog, historyk wielokulturowości, prezes Światowego Kongresu Oświaty Polonijnej Jolanta Tatara. Krzyżem Kawalerskim Orderu Odrodzenia Polski odznaczona została nauczycielka, założycielka i dyrektor Społecznej Szkoły Języka Polskiego w Limassol na Cyprze Urszula Kosińska. Krzyżem Kawalerskim Orderu Zasługi RP odznaczeni zostali: prezes Stowarzyszenia „Polska Wiosna w Mołdawii”, organizatorka festiwalu w Mołdawii, nazywanego Świętem Polonii Mołdawskiej Oksana Bondarczuk; współzałożycielka Szkoły Języka i Kultury Polskiej ANDERS w Marche we Włoszech Anna Czerwińska; dyrektor Centrum Kultury Polskiej i Dialogu Europejskiego w Iwano-Frankiwsku, dawnym Stanisławowie na Ukrainie Maria Osidacz, a także ksiądz Adam Prorok – proboszcz Polskiej Misji Katolickiej w Wiesbaden, przewodniczący Parafialnego Stowarzyszenia Chrześcijańskiego Centrum Krzewienia Kultury, Tradycji i Języka Polskiego „Pro Cultura Christiana”. W uroczystości wzięli udział m.in. marszałkowie Sejmu i Senatu Marek Kuchciński i Stanisław Karczewski, szef MSZ Jacek Czaputowicz oraz szef SG WP gen. broni Rajmund Andrzejczak.",,
Wypadek amerykańskiej ciężarówki pod Piłą. 3 żołnierzy rannych,Wioząca amerykańskich żołnierzy ciężarówka uderzyła w drzewo w okolicy Szydłowa pod Piłą w Wielkopolsce. Trzech żołnierzy zostało rannych. Przy użyciu sprzętu hydraulicznego wydobyli ich strażacy – podaje portal wp.pl.,"Kolizja miała miejsce około południa. Z drzewem zderzyła się ciężarówka wioząca oddział zaopatrzenia. – Amerykańska ciężarówka wojskowa zjechała z drogi i uderzyła w drzewo. Wcześniej w regionie padał deszcz i w miejscu wypadku mogło być ślisko – powiedziała w rozmowie z wp.pl podkom. Żaneta Kowalska z pilskiej policji.Amerykanów hospitalizowano. Jak powiedziała podkom. Kowalska, „stan jednego z Amerykanów jest ciężki. Lekarze z pilskiego szpitala zdecydowali o przeprowadzeniu operacji”.",,
"„Błędy ws. śmierci Papały popełnił rząd Buzka""","– Mam nadzieję że dożyję dnia, w którym dowiemy się, kto wypowiedział słowa: „zabić Papałę” – powiedział były premier dzisiaj Leszek Miller, gość programu „Minęła Dwudziesta” na antenie TVP Info. Miller uznał, że winę za nierozwikłanie śledztwa przez 12 lat ponosi przede wszystkim rząd Jerzego Buzka, za którego kadencji,  25 czerwca 1998 r. doszło do morderstwa Głównego Komendanta Policji.","Były premier zaprzeczył, jakoby on i jego rząd w latach 2001-2004 odnieśli porażkę, nieskutecznie próbując rozwikłać zagadkowe śledztwo ws. zabicia gen. Papały:– Prezes Rady Ministrów nie zajmuje się śledztwem i nie prowadzi żadnego postępowania. Najważniejszy okres dla tego śledztwa to były pierwsze dni tygodnie i miesiące, a Papała został zastrzelony za rządu Jerzego Buzka – powiedział na antenie TVP Info.Miller uznał, że wtedy popełniono pierwsze błędy, które później odcisnęły się piętnem na całym tym śledztwie – dlatego od 12 lat sprawcy pozostają nieznani. Tłumaczył, że wśród wielu niewyjaśnionych zabójstw, które popełniono na świecie – zabójstwo Kennedy’ego, premiera Szwecji Olofa Palme i gen. Papały – wszystkie łączyły  najważniejsze błędy popełnione na samym początku. – Jeżeli się popełni błędy w pierwszych dniach, tygodniach i miesiącach, to w następnych latach bardzo trudno je zniwelować, jak sądzę, niepowodzenie tego śledztwa ma swoje źródło w tamtym czasach w latach 1998-1999 – podkreślił były premier.",,
Spotkania NATO-Rosja zostaną wznowione? „Nic jeszcze nie zostało uzgodnione”,"– Rosyjska dyplomacja pracuje nad listą spraw, które mogłyby być przedmiotem obrad Rady NATO-Rosja, ale bez zaaprobowanej przez obie strony agendy, nie ma mowy o wznowieniu spotkań – powiedział w wywiadzie dla gazety „Izwiestia” wiceminister Siergiej Riabkow.","Wiceminister spraw zagranicznych Rosji zaznaczył, że na obecnym etapie „nic jeszcze nie zostało uzgodnione, a konsultacje Rosji z NATO odbywają się, jak dotychczas, wyłącznie na poziomie ambasadorów”.Jakie kwestie? – Przedmiotem obrad powinny być nie tylko kwestie, które interesują niektórych ludzi z NATO, lecz także te, które są interesujące dla nas – podkreślił.W wywiadzie, który ukazał się w poniedziałkowym wydaniu dziennika „Izwiestia”, Riabkow odniósł się również do prac nad rosyjsko-amerykańskim porozumieniem o zasadach kontroli przestrzegania zawieszenia broni w Syrii.W jego ocenie, prace przygotowawcze są kontynuowane przez dyplomatów oraz ekspertów wojskowych i „wydaje się, że konkretne rozwiązania wciąż mogą być znalezione, jeśli tylko Stany Zjednoczone przejawią wolę polityczną, aby tak się stało”. – Jak dotąd, koła wojskowe USA nie są zainteresowane tym, aby rosyjskie siły zbrojne w pełni wykonywały zadania wyznaczone przez naczelne dowództwo, tj. zwalczały terroryzm i nadal trwają przy swym zgubnym w skutkach nawyku dzielenia syryjskiej opozycji na „lepszą” i „gorszą” - ocenił Riabkow.Nic bez Rosji? Wyraził też opinię, że niedawna wizyta szefa amerykańskiej dyplomacji Johna Kerry'ego w Moskwie, jest sygnałem, że „USA, wbrew swym deklaracjom, rozumieją, iż bez Rosji nie uda się rozwiązać znaczących problemów międzynarodowych”. Odnosząc się do sprawy zniesienia sankcji nałożonych na Rosję po aneksji Krymu, podkreślił, że w tej sferze „nie ma żadnych zmian. A sama kwestia powinna być zaadresowana do USA, które te sankcje nałożyły”.",,
Trzy wpadki na Trzech Króli,"Choć było to za czasów rządów Platformy Obywatelskiej, kiedy decyzją Sejmu i podpisem prezydenta Bronisława Komorowskiego w 2010 r., po 50 latach przerwy, święto Trzech Króli stało się ponownie dniem wolnym od pracy, to właśnie środowisku szeroko pojętej opozycji przynosi ono czasem pecha. Pech ten objawia się ryzykownymi skojarzeniami formułowanymi publicznie i gafami zapamiętywanymi na wiele lat. Rok 2020 nie będzie tutaj żadnym wyjątkiem.","Słowa Ryszarda Petru „Rozpoczynamy święta, po świętach jest sześciu króli, przypomnę” padły jeszcze w 2015 r., w czasach największych triumfów sondażowych Nowoczesnej. To wtedy (dokładniej – miesiąc później) Paweł Wimmer pisał, że „następnym premierem - oby jak najszybciej - musi być Ryszard Petru. Konkret, fachowość, spokój i błyskotliwa inteligencja”. Za Wimmerem wpis ten ciągnie się do dziś; co chwila przywoływany lub przerabiany, stał się dobrem narodowym – dziedzictwem polskiego Twittera.  To wtedy też w sondażach Nowoczesna nagle poszybowała w górę, by przerwać na chwilę dominację PiS, co, pomijając już wiarygodność tych badań, nie udało się później nikomu aż do teraz. Jak jednak również zauważył Ryszard Petru, „imperia padają w szczycie swojej chwały”, więc gdy dookoła nas szczęśliwie zaczął się rok 2020, a nie tak dawno po ósmej kadencji sejmu nastała dziewiąta, króla gaf i sondaży nie ma już właściwie w polskiej polityce, a jego partia po akcie politycznego ojcobójstwa właściwie rozmyła się w Platformie Obywatelskiej.  Dziś na hasło „Nowoczesna” ludzie najczęściej dziwią się, że siła ta jeszcze istnieje, jedynie o „sześciu królach” pamiętamy bardzo dobrze. To wkład Petru w język polski, „skrzydlate słowa”, które raz wypuszczone w świat, zostaną z nami na bardzo długo, być może nawet na dłużej, niż przetrwa pamięć o ich autorze. Kolejny polityk, który o święcie Trzech Króli nie zapomni, a raczej jemu się go nie zapomni, to poseł Arkadiusz Myrcha, który w obecnych wyborach nowego szefa Platformy Obywatelskiej bierze udział, choć nie jako kandydat, ale w charakterze szefa sztabu Tomasza Siemoniaka. Myrcha, zapytany przez red. Adriana Klarenbacha w audycji „Gość Poranka” w TVP Info o imiona trzech mędrców, którzy przybyli do Jezusa, poradził sobie z Kacprem i Melchiorem, choć nie bez problemów, Baltazara zamienił jednak na Belzebuba. Tym samym niespodziewanie nadane w mało atrakcyjnym momencie (święto, dzień wolny od pracy, godzina, dokładnie, 6.44) wydanie „Gościa” stało się jednym z kultowych i lepiej zapamiętanych.  Myrcha błąd zrzucić próbował na karb niewyspania, co o tej porze jest zupełnie zrozumiałe, niemniej dla wielu wyborców i komentatorów „Belzebubem” pozostał do dziś. Zwłaszcza, że to jednak dość nieszczęśliwa zbitka. Owszem, Belzebub również pojawia się w Ewangeliach, jednak jako demon i wódz demonów, a także much, komarów, a i wszystkie jego późniejsze kulturowe i popkulturowe afiliacje są jednoznaczne. Oprócz snu zabrakło więc najwyraźniej też wiedzy.  W tym roku przebojem na te listę postanowiła wedrzeć się Krystyna Sibińska, od trzech kadencji posłanka PO z Gorzowa Wielkopolskiego. Wśród katolików od lat trwa nierozwiązywalny spór, czy pierwszą literą umieszczanego na drzwiach w dniu Epifanii napisu ma być „C” od „K”, obie wersje znajdują swoich zwolenników i uzasadnienie w tradycji narodowej i kościelnej. Episkopat obydwa zapisy uznaje za poprawne, niemniej zdanie „gdzie dwóch Polaków, tam trzy opinie” jak rzadko kiedy znajduje w tej sprawie swoje potwierdzenie. Czasem dochodzi więc do gorących sporów, czasem zaś do sytuacji, gdy na przykład w kościele proboszcz podczas kazania skłania się ku „K”, zaś na drzwiach świątyni inna ręka umieszcza już „C”, czego sam byłem świadkiem. Posłanka Sibińska skłania się najwyraźniej ku polskiemu „K”, nie chodzi jej jednak o pierwszą literę imienia pierwszego mędrca, a o pierwszy człon nazwiska kandydatki Platformy na prezydenta. „Wiecie co to znaczy K+M+B 2020? Kidawa Małgorzata Błońska prezydentem RP w 2020 roku” – napisała Sibińska na Twitterze. Potem wpis swój zresztą usunęła, jednak chwilę za późno – został zauważony przez internautów i media, a może i panią marszałek, która nie nazywa się przecież „Kidawa Małgorzata Błońska” i nie musi być zachwycona takimi karkołomnymi grami słownymi.  Pozostaje więc uznać, że na przywróceniu naprawdę świątecznego charakteru tego dnia przygoda polityków ze świętem Trzech Króli powinna się jednak zakończyć. Oczywiście, poza jego prywatnym, wynikającym z przekonań, nie politycznego wyrachowania, obchodzeniem, którego renesans od kilku lat możemy obserwować.",,
„Być może to jest  punkt zwrotny w kierunku dobra”,"– Absolutna trwoga i znak, bo w życiu chrześcijanina nie ma przypadków. Są znaki – powiedziała w „Minęła 20” 
Beata Kempa, minister ds. pomocy humanitarnej, mówiąc o pożarze katedry Notre Dame. Ks. prof. Waldemar Cisło, przewodniczący polskiej sekcji Pomocy Kościołowi w Potrzebie, ocenił, że Francja musi się przebudzić. – Może wreszcie przyszedł czas w Europie, żeby zacząć mówić na poważnie na tematy, które się dzieją wokół nas – powiedział duchowny.","Beata Kempa, minister ds. pomocy humanitarnej, pytana o pierwszą reakcję na informacje dotyczące pożaru w Katedrze Notre Dame powiedziała: absolutna trwoga i znak. – Bo w życiu chrześcijanina nie ma przypadków. Są znaki. Choć oczywiście mogło to być zdarzenie absolutnie nieszczęśliwe i mogło być dziełem różnych okoliczności – mówiła i podkreśliła symboliczne znaczenie tego wydarzenia.  Kempa zwróciła uwagę, że do pożaru doszło w czasie Wielkiego Tygodnia. – Być może to jest ten punkt zwrotny w kierunku dobra – powiedziała. Ks. prof. Waldemar Cisło, przewodniczący polskiej sekcji Pomocy Kościołowi w Potrzebie, przypomniał, ze we Francji w zeszłym roku odnotowano ponad tysiąc aktów wandalizmu w kościołach.  – Trzeba sobie postawić pytanie, dlaczego jest takie milczenie na ten temat – pytał.  Ocenił, że Francja musi się przebudzić. – Mamy ruch żółtych kamizelek, mamy księdza, który został zamordowany przy ołtarzu, mamy wiele problemów, o których milczymy – jest cenzura państwowa. Może wreszcie przyszedł czas w Europie, żeby zacząć mówić na poważnie na tematy, które się dzieją wokół nas – powiedział Ks. prof. Waldemar Cisło. Obejrzyj cały program „Minęła 20”",,
Korwin-Mikke o wyborcach PiS: Nazywanie idiotów idiotami jest rzeczą głęboko słuszną,"Janusz Korwin-Mikke, lider partii KORWiN i nowo wybrany poseł na Sejm, w rozmowie z internautami nazwał wyborców PiS idiotami. To odpowiedź na pytanie internauty o to, czy obrażanie tych wyborców nie wyklucza przekonania ich do własnej opcji politycznej.","W poniedziałek wieczorem lider partii KORWiN brał udział w czacie z internautami na jednym z portali społecznościowych. W komentarzach uczestnicy mogli zadawać pytania, na które Korwin-Mikke bieżąco odpowiadał. „Czy nie uważa pan, że obrażanie wyborców PiS-u blokuje możliwość przekonania ich do siebie?” – zapytał jeden z internautów. „Nazywanie idiotów idiotami jest rzeczą głęboką słuszną. Oni się pogrążają, ale może któryś się trzepnie w te głupi łeb i pomyśli: Boże, jak oni zrobili mnie w konia” – odpowiedział Korwin-Mikke. „Jak mówi (Anton – red.) Makarenko, sowiecki pedagog, to jest czasami trzeźwiące” – dodał. ",,
"„Der Spiegel”: Rosja winna zestrzelenia samolotu MH17. Amerykanie mają dowody, ale nie chcą ich pokazać?","To Rosja ponosi odpowiedzialność za zestrzelenie nad Ukrainą malezyjskiego boeinga w lipcu zeszłego roku – poinformował „Spiegiel”, powołując się na wyniki międzynarodowego śledztwa. Zdaniem dziennikarzy w tej sprawie nadal pozostało wiele niejasności. „Spiegel” zwraca m.in. uwagę na dwuznaczne zachowanie zachodnich mocarstw, które z przyczyn politycznych nie chcą przedstawić dowodów. Bez winny mogą też nie być sami Ukraińcy.","Dziennikarze niemieckiego „Spiegla” i holenderskiego „Algemeen Dagblad”,wspomagani przez międzynarodowe fora śledcze Correctiv i Bellingcat,zrekonstruowali na podstawie informacji dostępnych w internecie oraz rozmów z naocznymi świadkami trasę przemarszu rosyjskiej 53 brygady przeciwlotniczej.Ze zgromadzonych przez dziennikarzy danych wynika, że dysponująca rakietamiprzeciwlotniczymi brygada opuściła 23 czerwca miejsce zakwaterowania wKursku. W dniu zestrzelenia samolotu, 17 lipca ub.r., jedna z mobilnychplatform rakietowych tej jednostki znajdowała się dokładnie w miejscu, skądwystrzelono rakietę - czytamy w „Spieglu”.System antyrakietowy ziemia-powietrze Buk-M1 rozlokowany został w pobliżumiasta Sniżne, aby chronić czołgi prorosyjskich separatystów przed atakamiukraińskiego lotniska. Autorzy raportu przytaczają opinie mieszkańców pobliskich osiedli, którzy słyszeli charakterystyczny dźwięk towarzyszący wystrzelonej rakiecie bądź widzieli moment odpalenia pocisku. Spiegel: Buk-i obsługiwali Rosjanie Jeden z dowódców rebeliantów potwierdził, że prorosyjskie oddziały dysponowały dwoma jednostkami Buk, których jednak nie potrafiły obsługiwać. Specjaliści są zgodni, że tak skomplikowany system przeciwlotniczy mógł być obsługiwany tylko przez oficerów rosyjskich. Zdjęcia potwierdzają, że jeden Buk został po katastrofie samolotu wycofany do Rosji – brakowało w nim jednej rakiety.Strona rosyjska utrzymuje, że malezyjski samolot został zestrzelony przez ukraińskimyśliwiec, jednak eksperci wykluczają tę wersję. Rakiety powietrze-powietrze są mniejsze od rakiet ziemia-powietrze i przy wybuchu wytwarzają mniej odłamków. Uszkodzenia samolotu wyglądałyby inaczej, gdyby trafiła go rakieta wystrzelona z myśliwca - czytamy w „Spieglu”. Dlaczego Ameryka nie przedstawi dowodów?  Autorzy raportu zwracają uwagę, że USA nie przekazały dotąd zdjęćsatelitarnych, mimo że dysponują nowoczesnymi systemami wczesnegoostrzegania, które z pewnością zarejestrowały wystrzelenie rakiety.Lawirowanie Amerykanów w tej kwestii jest wodą na młyn zwolenników teoriispiskowych. Z obdukcji ciał pilotów musi zdaniem „Spiegla” jednoznaczniewynikać, jaka rakieta uderzyła w kokpit.Jeżeli prawdą jest, że obie strony – zarówno Zachód, jak i Rosja – dobrzewiedzą, co było przyczyną katastrofy, to nasuwa się jeden wniosek: „Ameryka i Europa Zachodnia nie są zainteresowane pokazaniem dowodów, aby nie zapędzić Putina w kozi róg”. Prezydent Rosji musiałby zostać napiętnowany jako „szkoleniowiec i dostarczyciel sprzętu dla bandy, która ma na sumieniu 298 osób” – pisze „Spiegel”. Ukraina też nie bez winy? Zdaniem autorów raportu nie można jednak wykluczyć, że obie strony, Rosjanie i Amerykanie, mają po części rację. Ukraiński myśliwiec mógł rzeczywiście znajdować się w pobliżu, lecąc poniżej samolotu pasażerskiego i wykorzystując go przed atakiem na czołgi separatystów jako osłonę przed rakietami. W tym przypadku wszystkie strony konfliktu byłyby zainteresowane w zablokowaniu wyjaśnienia przyczyn katastrofy - pisze „Spiegel”. Katastrofa Boeinga 777 linii Malaysia Airlines W katastrofie Boeinga 777 linii Malaysia Airlines lecącego z Amsterdamu doKuala Lumpur śmierć poniosło 298 osób, w większości byli to obywateleHolandii. Maszyna została zestrzelona 17 lipca z terenów kontrolowanych przez prorosyjskich separatystów.Holenderski prokurator Fred Westerbeke zapowiedział w grudniu, że ostateczny raport w sprawie przyczyn katastrofy będzie gotowy dopiero za rok. Sprawozdanie tymczasowe opublikowane w zeszłym roku zawiera jedynie stwierdzenie, że samolot został trafiony „z zewnątrzdużą ilością szybko poruszających się przedmiotów”.",,
Uniewinnienie Kraski stoi pod znakiem zapytania. Pojawił się nowy wniosek,"Do Sądu Najwyższego wpłynął wniosek Prokuratury Regionalnej w Szczecinie, aby sprawa podwójnego zabójstwa, za które skazany na dożywocie został Arkadiusz Kraska, wróciła na wokandę. Wcześniej prokuratura złożyła wniosek o wznowienie postępowania i uniewinnienie mężczyzny. Kraska został zwolniony z aresztu na początku maja br.","„Uniewinnienie przez Sąd Najwyższy Arkadiusza Kraski stoi pod znakiem zapytania. Niewykluczone, że jego proces będzie toczył się od nowa” – poinformował w czwartek portal Onet.pl. „Prokuratura Regionalna w Szczecinie, która jeszcze niedawno domagała się wznowienia postępowania i uniewinnienia A. Kraski, w ostatniej chwili zmieniła swoje stanowisko. Do Sądu Najwyższego wpłynął właśnie wniosek, aby sprawa podwójnego zabójstwa sprzed dwudziestu lat wróciła na wokandę” – czytamy w artykule. Jak pisze Onet.pl, jeśli do tego dojdzie, Kraska nadal będzie miał status podejrzanego, „chociaż śledczy i sędziowie już wiedzą, że w sprawie karnej przeciwko niemu doszło do mistyfikacji”. Według portalu, potwierdzają to nowe dowody i nowi naoczni świadkowie. „Jeśli Sąd Najwyższy przychyli się do wniosku prokuratury, właściwe śledztwo przeciwko zleceniodawcy, zabójcom i policjantom, którzy wrobili niewinnego człowieka w mafijną egzekucję, nie ruszy z miejsca” – napisano. Sprawa Kraski była szeroko opisywana w mediach. Mężczyzna 7 marca 2001 r. został skazany przez Sąd Okręgowy w Szczecinie na dożywocie za przypisane mu podwójne zabójstwo w Szczecinie we wrześniu 1999 r. Wyrok ten utrzymał 3 lipca 2001 r. Sąd Apelacyjny w Poznaniu. Jak pisały media, do zabójstwa w 1999 r. doszło na tle porachunków między grupami przestępczymi – od ran postrzałowych w pobliżu jednej ze szczecińskich stacji benzynowych zginęli Marek C. i Robert S. Wniosek o wznowienie sprawy i uniewinnienie Kraski złożyła Prokuratura Regionalna w Szczecinie. Według mediów, we wniosku tym wskazywano, że podczas śledztwa mogło dojść do popełnienia przestępstwa m.in. preparowania dowodów i mataczenia – co wpłynęło na orzeczenie sądu. Sąd Najwyższy 6 maja br. wstrzymał wykonywanie kary wobec Arkadiusza Kraski. Mężczyzna po 18 latach wyszedł na wolność, aby oczekiwać na rozstrzygnięcie wniosku o wznowienie jego postępowania i uniewinnienie. O wstrzymanie wykonania prawomocnego wyroku w tej sprawie wnieśli 12 kwietnia br. obrońca skazanego i prokurator. Było to skutkiem wniesionego wcześniej – 7 marca br. – wniosku prokuratora o wznowienie postępowania i uniewinnienie skazanego od przypisanych mu czynów.",,
Sejm potępia prowokacyjne i niezgodne z prawdą wypowiedzi przedstawicieli władz Rosji,Sejm RP potępia prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej próbujących obciążać Polskę odpowiedzialnością za wybuch II wojny światowej – głosi uchwała przyjęta w czwartek przez Sejm w związku z niedawnymi wypowiedziami prezydenta Rosji.,"Przed Świętami Bożego Narodzenia prezydent Rosji Władimir Putin skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Mówił też o wykorzystywaniu przez Polskę układu z Monachium do realizacji roszczeń terytorialnych dotyczących Zaolzia. Przekonywał też, że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.„Sejm Rzeczpospolitej Polskiej potępia prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej próbujących obciążać Polskę odpowiedzialnością za wybuch II wojny światowej. Wielkości narodu oraz stosunków między państwami nie można budować na kłamstwie i fałszowaniu historii, dlatego Sejm Rzeczypospolitej Polskiej jest zobowiązany przypomnieć, że do wybuchu II wojny światowej doprowadziły dwa ówczesne mocarstwa totalitarne: hitlerowskie Niemcy i stalinowski Związek Sowiecki” – głosi przyjęta w czwartek przez aklamację uchwała Sejmu.Przypomniano w niej, że po zawarciu 23 sierpnia 1939 roku w Moskwie „haniebnego paktu Ribbentrop-Mołotow"" pierwszymi ofiarami obu totalitaryzmów były Polska i państwa Europy Środkowo-Wschodniej”. „Wojna spowodowała śmierć dziesiątek milionów ludzi, powstanie w Europie nazistowskich obozów koncentracyjnych i Holocaust - jedną z największych zbrodni w dziejach ludzkości. Nie kwestionuje się, że narody Związku Sowieckiego poniosły ofiary w walce z III Rzeszą, niestety nie przyniosło to państwom Europy Środkowo-Wschodniej niepodległości i suwerenności, a ich mieszkańcom - poszanowania praw człowieka‘ – czytamy w uchwale.  Jak zaznaczono, sowiecki totalitaryzm zwracał się też przeciw własnym obywatelom, wśród których byli Rosjanie. „Sejm Rzeczypospolitej Polskiej nie godzi się na powrót do imperialnych fałszerstw, które cofają dialog historyczny władz Rosji z innymi narodami. Sejm Rzeczypospolitej Polskiej składa hołd ofiarom nazistowskiego i sowieckiego totalitaryzmu i wyraża pragnienie, żeby historia ich męczeństwa nigdy nie była fałszowana i traktowana instrumentalnie” – podkreślono w uchwale.„Sejm Rzeczypospolitej Polskiej apeluje o wspólną refleksję nad zasadami budowania stosunków międzynarodowych, które powinny być podstawą wzajemnego szacunku, partnerstwa i dobrego sąsiedztwa” –  czytamy.Pod koniec zeszłego roku do słów prezydenta Rosji odniósł się premier Mateusz Morawiecki. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – napisał szefa polskiego rządu w oświadczeniu, które w wielu językach zamieszczono m.in. w mediach społecznościowych.",,
Prezydent: Szczyt NATO sukcesem Sojuszu i zwycięstwem Polski,"Ten szczyt i jego rezultaty jest sukcesem Sojuszu Północnoatlantyckiego. Jeśli  chodzi o polskie sprawy w Sojuszu i bezpieczeństwo naszej części Europy, szczyt jest też zwycięstwem Polski – ocenił prezydent Andrzej Duda po zakończeniu spotkania szefów państw i rządów krajów NATO.","Podczas konferencji prasowej prezydent podkreślał, że na szczycie zapadły konkretne decyzje, że nie był to tylko szczyt rocznicowy.  – Śmiało można powiedzieć, biorąc pod uwagę to, co niektórzy pisali przed szczytem, co można było przeczytać w komentarzach, wysłuchać w telewizjach, gdzie eksperci różni wypowiadali się o kryzysie w Sojuszu Północnoatlantyckim, byli nawet tacy, którzy wieszczyli, że to może oznaczać wręcz rozpad Sojuszu Północnoatlantyckiego: otóż można w związku z tym śmiało powiedzieć tak: ten szczyt to sukces Sojuszu Północnoatlantyckiego, jego rezultaty są sukcesem Sojuszu Północnoatlantyckiego – powiedział Andrzej Duda. – Jeżeli chodzi o nasze, polskie sprawy w Sojuszu Północnoatlantyckim, o bezpieczeństwo naszej części Europy, śmiało można powiedzieć, że szczyt ten jest także i zwycięstwem Polski – zapewnił.  Jak wyjaśnił, „bardzo istotny element dla nas to pełna zgoda na aktualizację planów kolektywnej obrony Polski” - to było dla nas bardzo ważne, o tym się dużo mówiło, to jest tzw. GPR” - powiedział prezydent i dodał, że było to przedmiotem negocjacji. – Mogę ujawnić, że także my włączyliśmy się w te negocjacje bardzo mocno. Moja rozmowa telefoniczna z panem prezydentem Turcji, panem prezydentem Erdoganem, gdzie właśnie mówiliśmy o tym, ja bardzo mówiłem, jak to jest potrzebne dla jedności Sojuszu Północnoatlantyckiego, ale także dla bezpieczeństwa naszej części Sojuszu Północnoatlantyckiego, czyli Polski i państw bałtyckich – powiedział prezydent. Andrzej Duda poinformował także, że w rozmowach podczas szczytu wśród niebezpieczeństw wskazywano potencjalne zagrożenie ze strony Rosji. – Wzrastający rosyjski imperializm, który obserwujemy przynajmniej od 2008 r. – podkreślił. Rozmowy dotyczyły także zagrożeń terrorystycznych, a w związku z tym zagrożeń, które mogą płynąć z północnej Afryki czy Bliskiego Wschodu. – Bardzo mocno akcentowano zasadę 360 stopni, a więc tego, że Sojusz musi patrzeć wszędzie, wokół siebie i w związku z tym właśnie w taki sposób dookoła dbać o bezpieczeństwa wszystkich państw członkowskich – zaznaczył Andrzej Duda. – Jest sześć brygad, które będą zobowiązane do zachowania stanu podwyższonej gotowości. Wśród nich polska 6. Brygada Powietrznodesantowa, a także dwie eskadry myśliwskie – sprecyzował Andrzej Duda.",,
"Kanthak: Miał być Tusk na białym koniu, a jest biała chorągiewka","– Koalicja tęczowa trwa i trwa mać. To jest bardzo widoczne, jeśli spojrzymy na ostatnią wypowiedź Władysława Kosiniaka-Kamysza w zakresie związków partnerskich i tego całego środowiska LGBT. On już zaczyna puszczać oczko i pokazywać, że „jestem z wami, będę waszym kandydatem” – powiedział w programie „Woronicza 17” nowo wybrany poseł z listy PiS Jan Kanthak.  W programie TVP Info politycy rozmawiali o potencjalnych kandydatach opozycji w nadchodzących  wyborach prezydenckich.","W studiu „Woronicza 17” politycy skomentowali szanse Kosiniaka-Kamysza oraz innych kandydatów opozycji w zbliżających się wyborach prezydenckich.W ocenie Dariusza Klimczaka z PSL, lider  jego ugrupowania ma szansę dostać się do drugiej tury. – Władysław Kosiniak-Kamysz pokona Andrzeja Dudę. Dla niektórych jest nie do przyjęcia, że reprezentant partii, która nie ma najwyższych notowań, ma bardzo duże zaufanie społeczne – powiedział gość programu. Klimczak zapytany, czy politycy PSL poparliby Roberta Biedronia, gdyby ten pojawił się w drugiej turze, odparł, że jest mało prawdopodobne, aby lider Wiosny zdołał osiągnąć taki wynik. W ocenie Jana Kanthaka Kosiniak-Kamysz nie odcina się od środowisk LGBT. – On już zaczyna puszczać oczko i pokazywać, że „jestem z wami, będę waszym kandydatem” – powiedział polityk. Kanthak odniósł się także do zarzutów wysuwanych przez opozycję wobec szefa NIK Mariana Banasia.",,
Irańscy siatkarze „aresztowani” na lotnisku w Chicago,Służby dyplomatyczne Iranu złożyły oficjalny protest z powodu – jak to ujęły – „aresztowania” reprezentacji siatkarzy. Ta przyleciała do Chicago na rozpoczynający się w środę finałowy turniej Ligi Narodów. Według irańskiego Ministerstwa Spraw Zagranicznych władze amerykańskie przez wiele godzin przetrzymywały sportowców na lotnisku.,"Protest złożono na ręce ambasadora Szwajcarii w Teheranie Markusa Leitnera. Szwajcaria reprezentuje interesy amerykańskie w Iranie od 1979 r., gdy nastąpiło zerwanie relacji dyplomatycznych między Waszyngtonem i Teheranem. Turniej Final Six odbędzie się w Chicago w dniach 10-14 lipca z udziałem reprezentacji Polski, która w grupie B zagra właśnie z Iranem i z Brazylią. W grupie A wystąpią: USA, Rosja i Francja.",,
"Ciechan, Reserved, Shell, Adidas. Czy bojkoty konsumenckie mają sens?","„Życzę ci mamusi z fujarką zamiast piersi. Będziesz miał co ssać” – to słowa, które napisał na Facebooku Marek Jakubiak, właściciel browaru Ciechan. Skierował je do boksera Dariusza Michalczewskiego. Niewybredna wypowiedź, odnosząca się do pomysłu adopcji dzieci przez pary homoseksualne, który poparł słynny sportowiec, wywołała prawdziwą burze i zapowiedź bojkotu piwa przez środowiska lewicowe i liberalne.","Środowiska przyjazne LGBT ogłosiły bojkot piw Ciechana, a litry napoju zaczęły znikać w zlewach i kubłach na śmieci. Od „bostońskiej herbatki”…Samo słowo „bojkot” pochodzi od nazwiska angielskiego zarządcy Charlesa Boycotta. W 1880 roku wprowadził on podwyżkę czynszu, co spowodowało protesty tamtejszych sprzedawców.Irlandczycy skazali go na społeczny ostracyzm. Nie obsługiwano go w sklepach, nie zauważono w kościele i na ulicy. Zapomniał o nim nawet listonosz. Bojkot może mieć wielką siłę oddziaływania. Ba, doprowadzić do poważnych zmian na politycznej mapie świata! Tak było z popularną „bostońską herbatką”. W 1773 roku grupa Amerykanów, w proteście przeciwko cłom narzuconym przez Wielką Brytanię, wdarła się na brytyjskie statki i zniszczyła cały ładunek przywiezionej herbaty. Było to preludium wojny, która zakończyła się powstaniem USA. …do Shella – Obecnie bojkot konsumencki ma podłoże polityczne, społeczne czy etyczne. Jest reakcją na złe warunki pracy, przenoszenie produkcji, naruszanie praw zwierząt czy zatrucie środowiska – tłumaczy Stefan Hoffmann, 36-letni dyrektor Instytut Zarządzania na Uniwersytecie w Kilonii, który od wielu lat bada etyczne zachowania konsumentów. Tak było m.in. z Shellem, który w 1995 r, chciał zatopić nieaktywną platformę wiertniczą. Dzięki skoordynowanej akcji konsumenckiej udało się wtedy wymusić na naftowym gigancie zmianę decyzji. Na celowniku konsumentów znalazła się też Nokia. Niemcy oburzyli się, kiedy po pobraniu państwowych subwencji, koncern chciał przenieść część produkcji do tańszej Rumunii. Do przeprowadzki jednak nie doszło.                                                    ,,Bostońska herbatka"" (fot. Wikipedia) Bojkot po polsku  Powoli aktywizują się (głównie w internecie) też polscy konsumenci, a przykład „Ciechana” to nie pierwszy bojkot konsumencki w  naszym kraju. Głośnie akcje namawiały m.in. do nie kupowania u „oszustów podatkowych” (Reserved), unikania „ruskich najeźdźców” (Łukoil) czy niektórych producentów obuwia (Adidas).    „Nie kupuję u oszustów podatkowych”  To był jeden z najgłośniejszych protestów konsumenckich w Polsce. Burzę na początku br. wywołała decyzja LPP (właściciel m.in. marki Reserved) o zastosowaniu zabiegu tzw. „optymalizacji podatkowej”. Firma zakomunikowała, że będzie płacić podatki nie w Polsce, ale w rajach podatkowych. „Nie napychajmy Putinowi kieszni”  Bojkotuj rosyjskie produkty w odpowiedzi na rosyjskie embargo – tak jeszcze w sierpniu  nawoływało wiele, głównie prawicowych gazet (m.in. „Gazeta Polska Codziennie”). Miała to być odpowiedź agresywną politykę Kremla na Ukrainie... i na rosyjskie embargo, które dotknęło m.in. polskich producentów warzyw i owoców. Lista, zakazanych, rosyjskich produktów, których mieli unikać Polacy była długa.  Rosyjska wódka…Znalazły się na niej takie marki jak Żubrówka, Soplica, Absolwent czy Bols. Wszystkie te wódki są już w rękach firmy Russian Standard – największego rosyjskiego producenta alkoholi. Argumentowano i namawiano, aby nie napełniać kieszeni Putinowi oraz bogatym do nieprzyzwoitości oligarchom.  …i Łukoil  Prawicowa prasa agitowała też do bojkotu stacji Łukoil, który jest największym rosyjskim podatnikiem. Namawiano, aby tankować ""patriotycznie"" i wzmacniać wyłącznie polski budżet np. na Orlenie czy Lotosie. Bojkot (w przeciwieństwie do Ukrainy) nie spotkał się jednak z większym odzewem. Internauci przegonili Adidasa ze Służewca  Ciekawy był też przykład bojkotu w skali lokalnej. W 2011 r.  zarządca muru otaczającego tor wyścigowy na warszawskim  Służewcu chciał zamontować na ogrodzeniu olbrzymie banery reklamowe. Pierwszą firmą, która podchwyciła pomysł był Adidas. To była zła decyzja. Miejsce wybrano bardzo niefortunnie. Ten kilometrowy mur to ogólnopolska mekka grafficiarzy. Na Facebooku zawrzało. Szybko stworzono wydarzenie: „NIE DLA ZAMALOWANIA PRZEZ ADIDAS ŚCIANY SŁUŻEWIECKIEJ!!!” Czy bojkot ma sens ?  Sam bojkot, jak dowodzi wiele przypadków, może nie wywołać pożądanego skutku. Konsumenckie akcje przecierają jednak zwykle nowe szlaki, naświetla sprawę z nowej strony czy budzą ludzką wrażliwość. Dzięki mediom ludzie przez pewien czas dyskutują np. o społecznych obowiązkach przedsiębiorców, prawach środowisk homoseksualnych czy ekologii. I w ten sposób, choć na chwilę, z konsumentów stają się obywatelami.",,
"„O rekonstrukcji się nie mówi, tylko się ją robi”","– Jeśli rekonstrukcja rządu Donalda Tuska to będzie tylko zmiana jednych na drugich, to nic to nie da – powiedział w programie „Tomasz Lis na żywo”, w TVP2, szef SLD Leszek Miller. Były premier mówił też, jakie są możliwe scenariusze po wyborach parlamentarnych w 2015 roku.","–  Tu potrzeba przebudowy programu – uważa były premier i dodaje, że z rekonstrukcji rządu raczej nic nie wyniknie.  – Gdyby to była rekonstrukcja programowa i premier by zasygnalizował, że ma coś ważnego do powodzenia, przedstawił nową strategię i powiedział, że wybrał do niej ludzi... Ale tak nie będzie – podkreślił.– Pewne symptomy są niepokojące, bo ta rekonstrukcja już się zaczęła. Ministrowie sami zgłaszają się do rekonstrukcji, a prokurator generalny przeprowadza swoją rekonstrukcję – zauważył gość Tomasza Lisa.Leszek Miller mówił też o błędach, jak popełnił premier przy okazji zbliżającej się rekonstrukcji. – O niej się nie mówi, tylko się ją robi. O zmianie ministra informuje się, gdy już jej się dokona. Bo inaczej ministrowie boją się, że może ona ich dotknąć i wykonują ruch do przodu. Sami mówią o wypaleniu, zmęczeniu –  podkreślał.  Jaka przyszła koalicja?Były premier niechętnie mówił o możliwych scenariuszach po wyborach parlamentarnych w 2015 roku. –  Jaka koalicja będzie po wyborach?  To będzie werdykt polaków. Jedno jest pewne, SLD będzie w przyszłym parlamencie – mówił żartobliwie.– Podstawowa kwestia po wyborach to pytanie o większość parlamentarną, ale też o możliwość ustalenia porozumienia programowego, bo bez tego nie ma sensu tworzyć koalicji. Ona po kilku miesiącach się rozpadnie – dodał.Szef SLD nie chciał też powiedzieć, jak będzie się nazywał polski premier w 2015 roku. –  Powiedziałbym, że Leszek Miller, czyli szef zwycięskiego ugrupowania, ale powiem, że będzie taki, jakiego Państwo zechcą – zakończył.",,
„LGBT-R to ja”. Robot dołączył do protestu przed redakcją „Gazety Polskiej”,"Przed redakcją „Gazety Polskiej” od kilku dni trwają protesty osób związanych ze środowiskiem LGBT. W poniedziałek do zgromadzonych osób dołączył… robot, który stanął z tabliczką „LGBT-R to ja”.","„Gazeta Polska” dołączyła do 30. numeru tygodnika dodatek w postaci naklejki z hasłem: „Strefa wolna od LGBT”. W wyniku tego, przed redakcją tygodnika od kilku dni trwają protesty osób związanych ze środowiskiem LGBT.W poniedziałek do zgromadzonych przed budynkiem osób dołączył robot, który przywitał się z uczestnikami i stanął z tabliczką „LGBT-R to ja”.„Postęp cywilizacyjny powoduje, że ruch LGBT się rozszerza o R. Nie możemy wykluczać robotów i tych, których pociąga seksualność robotów” – powiedział portalowi niezalezna.pl redaktor naczelny „Gazety Polskiej” i „Gazety Polskiej Codziennie” Tomasz Sakiewicz, odnosząc się do tego wydarzenia.",,
"Jachira skarży się, że Sejm poinformował ją o mszy. Odpowiedział jej dyrektor CIS","Nowo wybrana poseł KO Klaudia Jachira żali się, że dostała powiadomienie o mszy świętej w dzień inauguracji nowej kadencji Sejmu. „Aha, takie priorytety?! Kto przekazał mój nr kom ks. PB? Nie dałam zgody” – napisała. „Tego typu komunikacja służy powiadamianiu posłów o różnego rodzaju sprawach, związanych z Parlamentem (…). System sms działa od wielu lat” – skomentował jej wpis Andrzej Grzegrzółka, dyrektor Centrum Informacyjnego Sejmu.","Jak napisała Jachira, wciąż nie ma porządku obrad, za to dostała SMS informujący, że w pierwszy dzień posiedzenia nowego Sejmu jest zaproszona na mszę w kaplicy sejmowej.„Aha, takie priorytety?! Kto przekazał mój nr kom ks. PB? Nie dałam zgody” – skomentowała oburzona. Jak odpisał Jachirze Grzegrzółka, tego typu wiadomości są kolportowane przez Kancelarię Sejmu. Taki rodzaj komunikacji służy ułatwieniu pracy posłom, informując ich o posiedzeniach izby, ale też o innych sprawach związanych z działaniem parlamentu. „System sms działa od wielu lat” – dodaje.",,
„Promieniowanie ojcostwa”. W niedzielę obchody Dnia Papieskiego,"W niedzielę w Polsce jest obchodzony XVIII Dzień Papieski, w trakcie którego przypominane będzie nauczanie świętego Jana Pawła II. Przy kościołach, na ulicach miast i miasteczek wolontariusze zbierają pieniądze na stypendia dla młodych i zdolnych ludzi, które przyznaje Fundacja Dzieło Nowego Tysiąclecia.","„Promieniowanie ojcostwa” – to hasło obchodzonego w niedzielę w Polsce XVIII Dnia Papieskiego.W kościołach oraz podczas wydarzeń kulturalnych przypominane jest przesłanie papieża Polaka.– Gdy stał się biskupem, jego ojcostwo duchowe promieniowało na kapłanów. Traktował ich po synowsku, z wielkim oddaniem. Szczególnie swoje ojcostwo realizował podczas pielgrzymek, gdy poznawał kościoły lokalne, gromadził wokół siebie ludzi, oni rozpoznawali w nim ojca w ich przeżywaniu wiary, był dla nich autorytetem moralnym i duchowym – mówi ks. Andrzej Dobrzyński, dyrektor Ośrodka Dokumentacji i Studium Pontyfikatu Jana Pawła II w Rzymie. W ramach XVIII Dnia Papieskiego odbywa się też zbiórka na program stypendialny dla zdolnej młodzieży z ubogich rodzin, który prowadzi Fundacja Dzieło Nowego Tysiąclecia. Z kolei w Świątyni Opatrzności Bożej w Warszawie o godzinie 17:30 rozpoczął się V Galowy Koncert Dnia Papieskiego. Wśród artystów występujących na scenie byli m.in. Marek Piekarczyk, Krzysztof Cugowski, Piotr Cugowski, Natalia Sikora, Damian Ukeje, Darek Malejonek. Koncert był transmitowany w TVP 1. „Otwórzcie drzwi Chrystusowi. Nie lękajcie się!”Obchody XVIII Dnia Papieskiego rozpoczęły się mszą świętą w Bazylice św. Krzyża na Krakowskim Przedmieściu. Mszy przewodniczył metropolita warszawski kard. Kazimierz Nycz. Duchowny w homilii mówił, że Dzień Papieski jest ustanowiony po to, żeby dziękować za Jana Pawła II i przypominać jego naukę.– Dziś po zakończeniu tego pontyfikatu widzimy, jak ono było skuteczne w różnych wymiarach. Jak zmieniało człowieka, jak zmieniało ludzkie serca, ale również jak zmieniało struktury, które pękały pod wpływem tego nauczania pełnego miłości – mówił metropolita warszawski.Kardynał Kazimierz Nycz przypomniał słowa „Otwórzcie drzwi Chrystusowi. Nie lękajcie się!” z pierwszego wystąpienia w Rzymie Jana Pawła II. Duchowny mówił, że były to słowa „pełne miłości, nadziei, żywe i skuteczne, potrzebne także dzisiaj”.Kardynał Nycz ocenił, że podobny wydźwięk miały słowa Jana Pawła II, kiedy papież w 1979 roku przyjechał do Polski z pierwszą pielgrzymką.",,
Nowacka: Kidawa-Błońska lepiej ułoży Polskę,"Małgorzata Kidawa-Błońska to osoba konsensusu i porozumienia, jest antytezą Andrzeja Dudy, to ona lepiej niż Jacek Jaśkowiak ułoży Polskę po wyborach – uważa liderka Inicjatywy Polska Barbara Nowacka. Stawia jednak warunki dla wsparcia ewentualnego kandydata PO na prezydenta.","Marta Rawicz:   Pani przewodnicząca, w ostatnią sobotę Rada Krajowa Inicjatywy Polska dyskutowała o przyszłorocznych wyborach prezydenckich. Partyjni koledzy to panią namawiają do startu. Inicjatywa wystawi własnego kandydata na prezydenta?       Barbara Nowacka:   Mieliśmy Radę Krajową i znaczna część kolegów namawia mnie do wykazania takiej proaktywnej postawy, czyli do startu w tych wyborach. Jako że czujemy się związani współpracą w ramach Koalicji Obywatelskiej, przyjęliśmy takie założenie, że przede wszystkim przygotujemy postulaty programowe, które dla nas są fundamentalne, zarówno z obszaru polityki społecznej, gospodarki, klimatu, praw człowieka, które przedłożymy kandydatowi lub kandydatce Platformy Obywatelskiej, który wygra prawybory. Zaprosimy tę osobę na spotkanie i zapytamy, czy jest w stanie zagwarantować nam swoje działania lub sprzeciw w niektórych sprawach. Będziemy oczekiwali wyraźnych deklaracji – czy jako prezydent opowie się za tym lub innym konkretnym projektem, czy nie, czy podejmie działania w określonych obszarach, czy okaże się, że są to obszary, które jemu lub jej są dalekie, nie są na agendzie priorytetów. Jak pani ocenia kandydatów w prawyborach PO? I Małgorzata Kidawa-Błońska i Jacek Jaśkowiak mieli już wielokrotnie okazję prezentować swe poglądy w mediach, na konferencjach prasowych i podczas prawyborczej debaty, gdzie poruszana była, przynajmniej część tych tematów, które pani wymieniła.  Oczywiście znamy ich, wiemy, na ile są pracowici i dobrzy we współpracy. Jacek Jaśkowiak na pewno świetnie się sprawdza jako prezydent Poznania, ma tu mocną kartę. Ja mam za to lata doświadczeń z kontaktów z Małgorzatą Kidawa-Błońską, szczególnie ostatnie półtora roku to był czas bardzo dobrej współpracy. Myślę, że jest to osoba pracowita, osoba, która potrafi łączyć, co myślę, że przy wyborach prezydenckich będzie szczególnie ważne. Przy tym gigantycznym rozpętanym konflikcie jest znaczna część ludzi, którzy szukają kandydata spokojnego i umiarkowanego.       Czyli to Małgorzata Kidawa-Błońska jest pani bliższa?  Jest osobą konsensusu i porozumienia. Patrząc zupełnie neutralnie, kto ma większe szanse wygrać z Andrzejem Dudą, to ktoś, kto jest antytezą Andrzeja Dudy. I to jest Małgorzata Kidawa-Błońska – z doświadczeniem, z przebytymi z sukcesem kampaniami, z umiejętnością wysłuchania różnych stron. Nie forsuje wizji siebie w polityce, ale wizję Polski, w której każdy odnajdzie siebie. To jest ta różnica.       Patrząc na poglądy obojga kandydatów, wydaje się, że to Jacek Jaśkowiak jest bardziej lewicowy.  Cieszę się, że w Platformie Obywatelskiej wyraźne jest lewe skrzydło. Jeżeli popatrzylibyśmy na samą szansę wnoszenia pewnych spraw do agendy PO, to Jacek Jaśkowiak wyraźnie pokazuje pazur, ale to są wybory prezydenckie, które trzeba wygrać. Moim zdaniem lepiej Polskę będzie układała Małgorzata Kidawa-Błońska.",,
Neumann tłumaczy się z głosowania „jak PiS”. Opowiada dowcip o koniu,"– Co warta jest taka statystyka? – pytał przewodniczący klubu PO-KO Sławomir Neumann. To jego odpowiedź na zacytowanie przez dziennikarza statystyk Biura Analiz Sejmowych. Wynika z nich, żr w Sejmie Neumann głosował tak samo jak Prawo i Sprawiedliwość w 58 proc. wszystkich głosowań. – Jest stary dowcip: jeśli ma pan konia i jeźdźca, to statystycznie mają po trzy nogi. To jest tak samo prawdziwe – ironizował polityk.","W radiu RM FM Robert Mazurek przytoczył statystykę Biura Analiz Sejmowych z grudnia 2018 r. Wynika z niej, że  w 63 proc. głosowań w Sejmie lider PSL Władysław Kosiniak-Kamysz głosował tak samo jak PiS, lider Kukiz’15 Paweł Kukiz – w 53 proc., a przewodniczący klubu PO Sławomir Neumann – w 58 proc. – Częściej pan głosuje z PiS niż Kukiz, częściej niż Nowoczesna – stwierdzał prowadzący rozmowę. – Co warta jest taka statystyka? W bloku głosowań jest jakieś 80 proc. poprawek senackich, mniej istotnych. Jeżeli pan uważa, że Platforma głosuje tak jak PiS… Platforma ma swój program – oznajmił przewodniczący klubu PO-KO.– To krypto-PiS – ironizował Mazurek. – Jeżeli wierzycie, że PO jest bardziej dogadana (z PiS) niż Paweł Kukiz… Chodzi o poważne głosowanie, zmieniające system – tłumaczył.",,
"„Kobiety są mniej inteligentne od mężczyzn, ale są mądre”","– Inteligencja to tylko jeden ze składników mądrości. Tak Janusz Korwin-Mikke definiuje inteligencję. Kobiety są średnio mniej inteligentne od mężczyzn, ale są mądre życiowo – mówił w programie „Po przecinku” w TVP Info Konrad Berkowicz, wiceprzewodniczący KORWiN, broniąc słów swojego szefa. I dodał, że jego partia ma w swoich strukturach wiele kobiet, a w polityce przeszkadzają nie słowa Korwin-Mikkego o kobietach, ale bezrobocie i brak dobrych rozwiązań.","Berkowicz odniósł się do słów swojego lidera, który podczas jednego z wieców wyborczych udowadniał, że kobiety są mniej inteligentne niż mężczyźni. – Wie pani, ile jest kobiet w pierwszej setce szachistów świata? Jedna. W pierwszej dwusetce brydżystów? Ani jednej. Są mniej inteligentne, ale to nie jest głupota – mówił Korwin-Mikke do jednej z obecnych na spotkaniu kobiet.                                                teraz odtwarzaneKorwin-Mikke o kobietach",,
Nie będzie spotkania na temat rekonstrukcji rządu,"– Zaplanowane na piątek spotkanie kierownictwa PiS oraz liderów partii koalicyjnych, które miało dotyczyć m.in. rekonstrukcji rządu, zostało przełożone – poinformował wicemarszałek Senatu, wiceprezes Polski Razem Adam Bielan.","– Te rozmowy muszą być przełożone na przyszły tydzień. Prezesa Jarosława Kaczyńskiego zmógł wirus - od kilku dni jest w domu, lekarze zalecają, żeby do końca tygodnia z domu nie wychodził – podkreślił Bielan w RMF FM. Jak poinformował Ryszard Terlecki, wicemarszałek Sejmu, spotkanie odbędzie się w przyszłym tygodniu.",,
„Zjednoczenie Narodowe zostało wykluczone z deklaracji przeciwko antysemityzmowi”,"– Nie zaproponowano nam tego – tak Marine Le Pen odpowiedziała w programie „Studio Zachód” na pytanie, dlaczego jej partia nie podpisała deklaracji przeciwko antysemityzmowi. – Tradycyjne ugrupowania, a w szczególności Partia Socjalistyczna wykluczyły z tej deklaracji szereg ruchów politycznych. Dzisiaj wzrost antysemityzmu we Francji jest dziełem fundamentalizmu islamskiego i część spośród partii, które były wyjątkowo wspaniałomyślne wobec tej ideologii, nie chce patrzeć prawdzie w oczy – oceniła przewodnicząca Zjednoczenia Narodowego.","– Jedenaścioro Żydów, którzy zostali zabici w naszym kraju od końca II wojny światowej, zginęło z rąk islamskich fundamentalistów, więc deklaracja, oczywiście – tak, manifestowanie – czemu nie, ale nie można na tym poprzestać – powiedziała liderka skrajnie prawicowego Zjednoczenia Narodowego.  Marine Le Pen pozytywnie oceniła relacje Francja–Rosja. – Myślę, że Francja powinna pozostać tym, czym jest – pozostać w równej odległości od wielkich mocarstw. Francja i Europa powinny mieć normalne relacje i ze Stanami Zjednoczonymi, i z Rosją, a jutro także z Indiami i z Chinami, które także są mocarstwami gospodarczymi – przekonywała.  Szefowa Zjednoczenia Narodowego skrytykował jednak politykę Unii Europejskiej. Zarzuciła Wspólnocie, że „podjęła coś w rodzaju zimnej wojny wobec Rosji, chociaż nie przyjrzeliśmy się naprawdę temu, jaki my – Europejczycy, mamy w tym interes”.  Konsekwencje być może ponosi Polska, skoro ta wrogość, tak mocno wyrażana przez Unię powoduje, że Rosja podejmuje decyzje, których Polska dziś pada ofiarą – powiedziała Le Pen. – Działamy przez obelżywe deklaracje nie tylko wobec Rosji, ale także wobec Stanów Zjednoczonych – dodała.",,
"„Premier Mateusz Morawiecki odbył 200 lotów, uczestniczył w 330 oficjalnych spotkaniach”","Premier Mateusz Morawiecki w trakcie 20 miesięcy swojego urzędowania odbył ponad 200 lotów, uczestnicząc w ponad 330 spotkaniach oficjalnych, wizytach i spotkaniach z mieszkańcami – poinformowało Centrum Informacyjne Rządu.","CIR odniosło się do sprawy korzystania przez polityków z transportu lotniczego. „Najważniejsze dla dobra państwa nie jest to, ile lotów dany polityk odbywa, ale jaki jest ich cel i z czego wynika intensywność odwiedzania kolejnych miejsc w Polsce” – podkreśliło CIR.Jak wyliczyło, premier Mateusz Morawiecki „w trakcie 20 miesięcy swojego urzędowania w gmachu przy Al. Ujazdowskich, odbył ponad 200 lotów, uczestnicząc w tym samym czasie w ponad 330 spotkaniach oficjalnych, wizytach i spotkaniach z mieszkańcami”. Zgodnie z informacjami CIR, prawie co szóste takie wydarzenie odbyło się poza granicami naszego kraju – zarówno na forum europejskim, jak i w formacie multilateralnych i bilateralnych spotkań międzynarodowych.„Głównym zarzutem, który opozycja kierowała do Marszałka Sejmu, a Prawo i Sprawiedliwość kieruje wobec byłego premiera Donalda Tuska, był dominujący kierunek przelotów – w pierwszym przypadku do Rzeszowa, a w drugim przypadku do Gdańska” – zauważyło CIR. Jak podkreśliło CIR, w przypadku premiera Morawieckiego trudno doszukać się takiej powtarzalności, ponieważ loty Mateusza Morawieckiego obejmują praktycznie całą Polskę, a spotkać premiera w ciągu ostatnich 20. miesięcy można było w każdym województwie.„W mediach przetoczyła się także dyskusja na temat częstej obecności premiera w Krakowie – każdego 18. dnia miesiąca, upamiętniające śp. prezydenta Lecha Kaczyńskiego. Premier Morawiecki reprezentuje podczas uroczystości na Wawelu Radę Ministrów” – poinformowało CIR.Jak wyjaśniono, oprócz wizyt na Wawelu, premier Morawiecki przy okazji większości takich wizyt w Małopolsce, odbył serię spotkań oficjalnych, m.in. odwiedził Krakowski Park Technologiczny, spotkał się z żołnierzami na lotnisku Kraków-Balice czy uczestniczył w wigilii dla seniorów Miejsko-Gminnego Ośrodka Pomocy Społecznej w Myślenicach.",,
Milionowe długi szpitala Grodzkiego. Poseł PiS publikuje dane,"Dług szpitala, którego dyrektorem był kandydat opozycji na marszałka Senatu Tomasz Grodzki, wzrósł w ciągu kilku lat kilkukrotnie - do 91 mln złotych. Tak wynika z danych zamieszczonych w mediach społecznościowych przez posła PiS Krzysztofa Sobolewskiego.","Przewodniczący PO Grzegorz Schetyna poinformował, że Tomasz Grodzki (KO) jest kandydatem na marszałka Senatu. Decyzja zapadła po uzgodnieniach z liderami PSL i SLD.Poseł PiS Krzysztof Sobolewski opublikował na Twitterze zestawienie, z którego wynika, że pod koniec 2015 roku dług szpitala, którego dyrektorem był Grodzki, wynosił 91 milionów złotych. Oznacza to, że zadłużenie wzrosło kilkukrotnie od 2008, gdy wynosiło 15 milionów złotych. Tomasz Grodzki (ur. 1958 r.) ukończył studia na Wydziale Lekarskim Pomorskiej Akademii Medycznej (obecnie Pomorski Uniwersytet Medyczny) w Szczecinie. Jest członkiem PO.  W latach 2006-15 był radnym Szczecina. W wyborach parlamentarnych w 2015 r. wystartował do Senatu jako kandydat PO i w okręgu szczecińskim zdobył mandat senatora. W tegorocznych wyborach uzyskał reelekcję. Jest chirurgiem, ma specjalizację II stopnia z chirurgii klatki piersiowej i z transplantologii klinicznej; specjalizuje się w przeszczepach płuc. Od 2010 r. jest profesorem nauk medycznych.",,
Inowrocławski ratusz „futrował swoich”. Kilkukrotne różnice w wydatkach na lokalne media,"Różnice w wydatkach Urzędu Miasta Inowrocławia – gdzie pod kierownictwem posła PO-KO Krzysztofa Brejzy działał „wydział nienawiści” – na reklamę w lokalnych portalach internetowych są kilkukrotne. Należąca do ojczyma rzeczniczki inowrocławskiego ratusza spółka medialna zarobiła od początku 2019 r. ponad sześciokrotnie więcej niż konkurencyjny z portali – wynika z udostępnionych przez miasto faktur, o które wnioskował lokalny działacz Marek Browiński. W rozmowie z portalem tvp.info zdradza również, jak żona prezydenta miasta Aleksandra Brejza reagowała na krytykę męża.","Marek Browiński na początku sierpnia skierował do inowrocławskiego urzędu miasta prośbę o udostępnienie informacji publicznej, dotyczącej wydatków ratusza na reklamę w lokalnych portalach. W odpowiedzi zastępca prezydenta miasta Wojciech Piniewski przesłał trzy faktury. Dwie z nich są wystawione przez portal ki24.info i opiewają w sumie na kwotę 1521,51 zł. Jedna faktura została wystawiona przez portal ino.online na kwotę 249,08 zł. Stąd wynika, że na promocję w pierwszym medium inowrocławski ratusz pod rządami Ryszarda Brejzy wydał ponad sześciokrotnie więcej niż w konkurencyjnej firmie.Jak wskazał w rozmowie z portalem tvp.info Marek Browiński, podobne nierówności w wydatkach medialnych były zauważalne już w poprzednich latach. Skąd to wynika? Jak przyznał Browiński, wygląda to na „futrowanie swojego”. Właścicielem firmy Media Kurier – do której należy premiowany portal ki24.info – jest bowiem ojczym rzeczniczki prasowej Urzędu Miasta Inowrocławia Adriany Herman. Marek Browiński – który w 2017 r. kandydował w wyborach uzupełniających do samorządu z komitetu popieranego przez Pawła Kukiza – przytoczył także ciekawą historię z czasów, kiedy jeździł jako taksówkarz i zdarzyło mu się podwozić Aleksandrę Brejzę, żonę prezydenta Inowrocławia.Sytuacja miała miejsce około roku 2012, w czasie, gdy Browiński był aktywnym komentatorem w internecie, krytykującym władze miasta. Kiedy kończył kurs taksówką w okolicy, gdzie mieszkał prezydent Ryszard Brejza, zauważył machającą z prośbą o zabranie kobietę. Zatrzymał się i zgodził na podwiezienie do centrum miasta.– Ujechaliśmy jakieś 300-400 metrów i ta pani chyba zorientowała się, z kim jedzie i pyta: „Dlaczego pan tak brzydko pisze (w internecie – red.) o moim mężu?” – wspomniał lokalny działacz. Jak dodał, nie znał wtedy osobiście pani Aleksandry Brejzy i również dopiero wtedy zorientował się, kogo wiezie. – Dyskutowaliśmy z panią Brejzą długo, zanim wysiadła – przyznał  Browiński. Dodał, że na przestrzeni lat jego stosunek do prezydenta Brejzy ewoluował. – Na początku uważałem, że dobrał sobie złych ludzi i moja krytyka początkowo dotyczyła jedynie złych urzędników. Dopiero później zorientowałem się, że on, jako kapitan statku, dobrał sobie tych złych ludzi i to jego wina – zaznaczył Browiński.On sam jest zresztą ofiarą internetowych hejterów z „wydziału nienawiści”, którym w inowrocławskim ratuszu kierował poseł PO-KO Krzysztof Brejza. „Grupa portalowa” Brejzy posługiwała się w swoich działaniach nieprawdziwymi informacjami, hejtem, szerzeniem nienawiści i bezpardonowym atakowaniem przeciwników sugestiami dotyczącymi ich wyglądu, życia prywatnego czy orientacji seksualnej. Sama Aleksandra Brejza również jest aktywna w polityce. W wyborach samorządowych w 2014 r. kandydowała startowała z listy Porozumienie Ryszarda Brejzy. Według listy kandydatów opublikowanej przez portal ino.online startowała z drugiego miejsca w okręgu obejmującego Inowrocław i Złotniki Kujawskie.",,
To będzie nieformalny lunch. Putin spotka się z Trumpem w Paryżu,"Prezydent USA Donald Trump spotka się z rosyjskim przywódcą Władimirem Putinem w Paryżu 11 listopada; będzie to krótki, nieformalny lunch – poinformował szef rosyjskiej dyplomacji Siergiej Ławrow.","Jeszcze w środę Trump zapewniał, że nie ma w planach spotkania z Putinem w Paryżu, choć wcześniej doradca rosyjskiego prezydenta Jurij Uszakow poinformował, że obaj przywódcy w niedzielę w Paryżu odbędą krótkie, nieformalne spotkanie. Pieskow wyjaśnił wtedy, że nie będą to pełnoformatowe negocjacje, ale zapewnił, że nie jest to związane z problemami w relacjach między obu krajami, lecz wynika z prośby prezydenta Francji Emmanuela Macrona. Według rosyjskich mediów Macron nie chciał, aby 11 listopada, podczas uroczystości upamiętniających 100. rocznicę zakończenia I wojny światowej, doszło do pełnoformatowego spotkania Trumpa i Putina, które mogłoby „przyćmić” przygotowane przez Pałac Elizejski wydarzenia i spotkania. W czwartek Ławrow potwierdził, że przywódcy spotkają się na szczycie G20 w Argentynie, który odbędzie się w dniach 30 listopada - 1 grudnia. W piątek rodziny ofiar katastrofy samolotu Malaysia Airlines, który został strącony w 2014 roku nad wschodnią Ukrainą przez rakietę Buk, wystosowały na Twitterze list do Trumpa, apelując, by wywarł presję na Putina i skłonił go do udzielenia odpowiedzi dotyczących zestrzelenia tej maszyny. W maju Australia i Holandia ogłosiły, że ich zdaniem Boeing 777-200ER został strącony przez rakietę przetransportowaną na wschodnią Ukrainę z rosyjskiej Rakietowej Brygady Przeciwlotniczej stacjonującej w Kursku. List rodzin ofiar głosi, że doszło „do wielu prób zatuszowania tego, co naprawdę się stało w ten straszny letni dzień (...), prób polityków Federacji Rosyjskiej, wspieranych i powtarzanych przez prezydenta Putina”.Zwracając się do Trumpa autorzy listu napisali: „Prezydent Putin ma odpowiedzi, które my mamy prawo usłyszeć. Wzywamy pana, by postarał się pan go przekonać, że nigdy nie jest za późno na odkupienie”.Boeing 777-200ER linii Malaysia Airlines, lecący 17 lipca 2014 roku z Amsterdamu do Kuala Lumpur, został zestrzelony nad wschodnią Ukrainą, na obszarze kontrolowanym przez prorosyjskich separatystów. Zginęło 298 osób, wszyscy pasażerowie i cała załoga. Już w 2016 roku międzynarodowa grupa śledczych z Holandii, Australii, Belgii, Malezji i Ukrainy ogłosiła, że samolot Malaysia Airlines został zestrzelony pociskiem, który pochodził z Rosji. Według śledczych pocisk rakietowy został odpalony z terytorium kontrolowanego przez separatystów.",,
"„Po Inowrocławiu okazuje się, że warszawski ratusz był bazą do hejtu”","Sprawa SokuzBuraka pokazuje bardzo dziwne powiązania samorządu z opozycją na płaszczyźnie psującej polskie życie publicznej, czyli na płaszczyźnie tzw. hejtu – powiedział poseł PiS, przewodniczący Rady Mediów Narodowych Krzysztof Czabański.","Tygodnik „Sieci” napisał, że SokzBuraka to „najbardziej hejterski, a jednocześnie najbardziej popularny obszar internetu, w którym atakuje się Prawo i Sprawiedliwość”. Według tygodnika, za SzB stoi człowiek PO, który zatrudniony jest nie tylko przez tę partię, ale również w stołecznym ratuszu.Czabański ocenił w radiowych „Sygnałach dnia”, że doniesienia tygodnika „pokazują niestety bardzo dziwne powiązania, żeby nie powiedzieć ostrzej, samorządu z opozycją na tej płaszczyźnie niesłychanie psującej polskie życie publiczne, czyli w tzw. hejcie”.Wspomniał też o doniesieniach nt. działań w ratuszu w Inowrocławiu, gdzie – jak ustalił portal tvp.info – działał „wydział nienawiści”. – Teraz ratusz w Warszawie, okazuje się, też jest jakby taką bazą do hejtu, bo prawdopodobnie i zatrudnia, i umożliwia w ogóle funkcjonowanie takich przedsięwzięć, których głównym celem jest ten hejt –  powiedział Czabański.Dodał, że sam jako poseł doświadczył „hejterskiej w istocie akcji” PO, w której po Polsce jeździły billboardy przekonujące, że politycy PiS otrzymali nienależne pieniądze. – Mnie oskarżono w ogóle bez jakichkolwiek związków tej sprawy z rzeczywistością; ja nie pobrałem żadnych premii jako członek rządu przez parę miesięcy, kiedy byłem u premier Beaty Szydło, tym niemniej taki billboard w moim regionie jeździł – powiedział Czabański.Według ustaleń tygodnika Mariusz Kozak-Zagozda jest zatrudniony w stołecznym ratuszu w biurze marketingu. Zdaniem gazety od kwietnia miał tam zarobić w ciągu pięciu miesięcy co najmniej 25 tys. zł. „Drugim jego etatem jest praca w partii Platforma Obywatelska. Jest tam zatrudniony od lutego 2018 roku do dziś. Jego wynagrodzenie to miesięcznie od kilku do kilkunastu tysięcy zł (w sumie ponad 150 tys.)” – podkreślono.",,
Imigranci z Afryki przeszli przez zieloną granicę. Zatrzymała ich straż,"Trzech młodych obywateli Gwinei przeszło przez tzw. zieloną granicę z Ukrainy do Polski w rejonie Lubaczowa. Zatrzymali ich funkcjonariusze Straży Granicznej. Od początku 2018 r. SG zatrzymała na podkarpackim odcinku granicy z Ukrainą ponad 60 osób, które próbowały nielegalnie dostać się do Polski.","– Trzech młodych Afrykańczyków, którzy pieszo przekroczyli tzw. zieloną granicę z Ukrainy do Polski, zatrzymali funkcjonariusze Bieszczadzkiego Oddziału Straży Granicznej. Celem mężczyzn była Francja - podała rzeczniczka Bieszczadzkiego Oddziału Straży Granicznej, mjr SG Elżbieta Pikor.Mężczyźni w wieku od 25 do 27 lat to obywatele Gwinei. Zostali zatrzymani w okolicy Budomierza w powiecie Lubaczowskim.– Cudzoziemcy wyjaśnili, że od początku roku przebywali na Ukrainie jako studenci kierunków ekonomicznych. Wspólnie zaplanowali nielegalne przekroczenie granicy, bowiem nie posiadali francuskiej wizy, a chcieli dotrzeć do znajomych we Francji – mówiła mjr Pikor. Rzeczniczka dodała, że trwają czynności zmierzające do przekazania ich z powrotem na Ukrainę.",,
Fala imigrantów zalewa Niemcy. Do końca roku prawie milion uchodźców będzie się starać o azyl,"Liczba ubiegających się o azyl w Niemczech imigrantów ma sięgnąć w tym roku 750 tys. osób – poinformował dziennik „Handelsblatt”, cytując źródło rządowe. To o 300 tys. więcej niż szacowano. Gazeta podkreśliła, że w niektórych niemieckich miastach sytuacja jest trudna, a lokalne społeczności są wrogo nastawione do przybyszy.","MSW odmówiło skomentowania liczb podanych przez dziennik, jednak zapowiedziano wydanie oficjalnego oświadczenia z danymi jeszcze w tym tygodniu. Szacunkowa liczba imigrantów w 2015 r. wzrosła dwukrotnie od 2014 r.Niemcy są najpopularniejszym w Unii Europejskiej krajem, w którym imigranci z krajów takich, jak Syria, Irak czy Erytrea ubiegają się o azyl. Wraz z problemem mieszkaniowym dla przybyszy w większych niemieckich miastach, urzędy zmagają się również z procedurami ubiegających się o azyl, które mogą trwać nawet rok. Kanclerz Angela Merkel już interweniowała w tej sprawie, podkreślając, że proces ten musi zostać przyspieszony.Wraz z liczbą uchodźców, rośnie niechęć mieszkańcówLokalne społeczności nie są życzliwie nastawione na nowych przybyszy. W ostatnim czasie w Niemczech dochodzi do bardzo licznych ataków o podtekście antyimigranckim i rasistowskim. W miejscowości Jamel pod Wismarem na północy Niemiec spłonęła w czwartek stodoła należąca do pary artystów zwalczających wpływy neonazistów, silne w tej części kraju. Rzecznik prokuratury poinformował w piątek, że w zgliszczach znaleziono ślady substancji łatwopalnych, co świadczy o celowym podpaleniu.",,
USA głuche na apele. Stany Zjednoczone szykują sankcje wobec Iranu,"Minister finansów  USA poinformował w niedzielę w wywiadzie dla sieci Fox News, że planuje nałożenie sankcji gospodarczych na irańską Gwardię Rewolucyjną. Steven Mnuchin powiedział, że omawiał już tę kwestię z partnerami Stanów Zjednoczonych.","W tym czasie Francja, Niemcy i Wielka Brytania sformułowały apel do Waszyngtonu o niepodejmowanie decyzji, które mogłyby zaszkodzić porozumieniu nuklearnemu z Teheranem, w tym decyzji o przywróceniu sankcji wobec Iranu.  Przywódcy tych krajów wystosowali wspólny list natychmiast po piątkowym przemówieniu  Donalda Trumpa. Prezydent USA przedstawił w nim nową strategię wobec Iranu i powiedział, że jest gotów „w krótkim czasie” zerwać porozumienie nuklearne z Teheranem. Prezydent zażądał też wtedy nałożenia kolejnych sankcji na Iran, w tym na Gwardię Rewolucyjną. Wkrótce po nim wypowiedział się Esmail Gani, jeden z dowódców sił al-Kuds, jednostki ekspedycyjnej Gwardii Rewolucyjnej, który ostrzegł, że groźby pod adresem Teheranu zaszkodzą Ameryce. – Iran nie jest wojennym podżegaczem, ale pochowaliśmy już wielu takich jak Trump – powiedział Gani.",,
„Mamy kretyna za ministra”. Korwin-Mikke oburzony przeprosinami Schetyny,"Po środowym wystąpieniu Janusza Korwin-Mikkego na posiedzeniu Parlamentu Europejskiego, gdzie uniósł rękę w nazistowskim pozdrowieniu, Grzegorz Schetyna w imieniu Polski przeprosił Europę. Tymczasem europoseł oświadczył, że nie uważa, jakoby zrobił coś złego. W związku z tym ministra nazwał „kretynem” i oświadczył, że jego wypowiedź dotyczyła „błahej sprawy”.","–Przepraszam Europę, że mamy kretyna za Ministra Spraw Zagranicznych i człowieka, który wykorzystuje stanowisko służbowe do walki politycznej – powiedział w piątek na konferencji prasowej Janusz Korwin-Mikke. Europoseł odniósł się do przeprosin, które Grzegorz Schetyna w imieniu Polski złożył w środę Europie, Parlamentowi Europejskiemu i wyborcom Korwin-Mikkego. Ten ostatni podczas debaty na temat systemu mającego pozwolić na podróż po Unii Europejskiej z jednym biletem i różnymi środkami transportu wykonał nazistowski gest pozdrowienia. Koncepcję systemu nazwał „Ein Reich, ein Volk, ein ticket” („Jedna Rzesza, jeden naród, jeden bilet”). Janusz Korwin-Mikke uznał ponadto, że gdyby Schetyna nie przeprosił za niego publicznie, to o powyższym wystąpieniu nikt by nie usłyszał, ponieważ „sprawa jest błaha i chodziło o bilety kolejowe”.",,
Hydrologiczne dno. Kilkanaście centymetrów dzieli Wisłę od absolutnego minimum,Z powodu braku opadów i suszy w wielu polskich rzekach jest rekordowo niski poziom wody. Na 136 stacjach wodowskazowych stany wody spadły poniżej średniego niskiego stanu – poinformował w komunikacie Instytut Meteorologii i Gospodarki Wodnej. W  Warszawie poziom jest wyższy jedynie o 14 cm od przyjętego absolutnego minimum.,"Rekordowo niskie wyniki zaobserwowano jednak na ośmiu stacjach w dorzeczu Wisły. We wtorek absolutne minima notowane są na wodowskazach w Kamesznicy, Rudze, Ludźmierzu, Łabowie, Uściach Gorlickich, Rudzie Jastkowskiej, Lubartowie i Kośminie. Instytut podkreśla, że z niskimi stanami wody wiążą się niskie wartości przepływu na rzekach. „Obecnie w wielu miejscach obserwujemy niżówkę hydrologiczną, czyli sytuację, gdy przepływy spadają poniżej przyjętego poziomu granicznego, który w tym przypadku określony jest przez średni niski przepływ z wielolecia (SNQ)” – czytamy w komunikacie.IMGW wskazuje, że na 105 stacjach wodowskazowych w Polsce notowany jest przepływ poniżej przepływu średniego niskiego (SNQ), a na 3 stacjach przepływ spadł nawet poniżej NNQ. Aktualnie największe obniżenie się przepływu wody w rzekach poniżej SNQ obserwuje się w województwach: śląskim, dolnośląskim, wielkopolskim, mazowieckim, łódzkim i lubuskim.Prognozy pogody nie są korzystne. Przewidziane na następny tydzień przelotne opady deszczu – zdaniem IMGW – nie doprowadzą do podniesienia poziomu wód.",,
Spychalski: ­SN odebrał parlamentowi kompetencje do stanowienia prawa,"– Sąd Najwyższy  w istocie odebrał kompetencje parlamentowi do stanowienia prawa, bo wyraził stanowisko, że Izba Dyscyplinarna SN nie istnieje – ocenił w programie „Woronicza 17” Błażej Spychalski z Kancelarii Prezydenta RP.  – Cała ustawa w tej chwili musi być wyrzucona do kosza – mówił Paweł Bejda (PSL), natomiast Janusz Kowalski (Solidarna Polska) wskazywał, że „tak zwana uchwała sędziów SN w istocie narusza kilka przepisów Konstytucji” .","W czwartek połączone Izby Sądu Najwyższego: Cywilna, Karna oraz Pracy i Ubezpieczeń Społecznych podjęły uchwałę, która głosi, że obsada sądu będzie  „nienależyta”, jeśli w składzie znajduje się osoba wyłoniona przez obecną Krajową Radę Sądownictwa. Zaznaczono, że uchwała nie działa wstecz. Sędziowie uznali też, że orzeczenia Izby Dyscyplinarnej Sądu Najwyższego są wadliwe, a sędziowie wchodzący w jej skład nie powinni dalej orzekać.              Premier Mateusz Morawiecki skierował do Trybunału Konstytucyjnego wniosek o zbadanie zgodności z Konstytucją przepisów prawa, które zostały użyte do wydania uchwały,  a resort sprawiedliwości poinformował, że nie jest ona wiążąca, ponieważ została wydana z rażącym naruszeniem prawa.                O sytuacji w sądownictwie po decyzji SN dyskutowali goście „Woronicza 17”.  – Ten obszar wymiaru sprawiedliwości jest przepełniony wieloma patologiami, z tym trzeba skończyć i to trzeba absolutnie zmienić. Nie może być tak, że dzisiaj sędziowie w jednej sytuacji stosują Konstytucję wprost, bo im to tak pasuje, a w innych stosują przepisy prawa, ustawy, bo jest im tak wygodnie – powiedział wiceminister obrony narodowej Wojciech Skurkiewicz (PiS). Robert Kropiwnicki z Platformy Obywatelskiej argumentował, że wskazał, że „sąd wyraźnie to powiedział, że nie zamierza stanowić prawa; zwrócił się do polityków, do parlamentarzystów, do rządu, żeby ustanowił prawo, które wyprowadzi Polskę z tego wielkiego kryzysu"".              Według  Pawła Bejdy (PSL) „cała ustawa w tej chwili musi być wyrzucona do kosza i od początku musi być czynnik społeczny dopuszczony”. – Czyli wybór KRS w wyborach powszechnych, rozdzielenie funkcji ministra sprawiedliwości z prokuratorem generalnym, wybór prokuratora generalnego w wyborach powszechnych – mówił.   „Ludzie już nic nie rozumieją”– Moim zdaniem ludzie już nic nie rozumieją. PiS wprowadził taki bałagan w wymiarze sprawiedliwości, że w tej chwili istnieje zamieszanie i lęk przed tym, ze wyroki, które były podejmowane przez sądy w ostatnim czasie, mogą być podważone – powiedziała Hanna Gill-Piątek (Lewica).               Janusz Kowalski (Solidarna Polska) wskazywał, że „tak zwana uchwała sędziów Sądu Najwyższego w istocie narusza kilka przepisów konstytucji; po pierwsze artykuł 179 o tym, że (to) prerogatywa pana prezydenta, że sędziowie  powoływani są na wniosek KRS przez prezydenta”. Zagrożenie przewlekłością postępowań Błażej Spychalski z Kancelarii Prezydenta RP ostrzegał, że skutkiem orzeczenia SN będzie  zwiększenie przewlekłości postępowań,  „bo zgodnie z tym, co SN powiedział, będzie można się od wyroków, orzeczeń, decyzji składów sędziowskich, w których zasiadają sędziowie powołani przez prezydenta RP w ostatnim czasie, odwoływać”.               Zwrócił też uwagę, że „SN w istocie odebrał kompetencje parlamentowi do stanowienia prawa, bo SN powiedział, wyraził swoje stanowisko, że Izba Dyscyplinarna SN nie istnieje, podczas gdy ona jest przecież elementem polskiego porzadku prawnego”.",,
"Tajny układ Rosji, Niemiec Francji i Ukrainy. Putin próbował wrobić Zełenskiego","Powrót rosyjskiej delegacji do Zgromadzenia Parlamentarnego Rady Europy miał być częścią tajnego układu między Rosją, Niemcami, Francją i Ukrainą. Rada postawiła Moskwie trzy warunki: wypuszczenie ukraińskich marynarzy, zezwolenie na wjazd komisarza Zgromadzenia ds. praw człowieka na anektowany Krym oraz opłacenie zaległych składek (70 mln euro). Sprawę ujawnił przedstawiciel Ukrainy w RE Dmytro Kuleba.","Moskwa po przywróceniu jej praw nie wywiązała się z porozumień. W dodatku próbowała wrobić ukraińskiego prezydenta Wołodymyra Zełenskiego w aferę – czytamy w „Rzeczpospolitej”.Zgodnie z majową decyzją Międzynarodowego Trybunału Prawa Morza w Hamburgu, Rosja miała uwolnić ukraińskich marynarzy do 25 czerwca. Niemal w tym samym czasie – w nocy z 24 na 25 czerwca – odbywało się głosowanie ZPRE nad przywróceniem praw rosyjskim delegatom.Jak twierdzą ukraińskie media, prezydent Zełenski negocjował uwolnienie swoich marynarzy podczas ostatnich wizyt we Francji i w Niemczech. W zamian te kraje miały zagłosować za przywróceniem Rosji do Rady Europy.Kiedy to nastąpiło, Moskwa chciała uwolnić wspomnianych marynarzy pod warunkiem, że na Ukrainie staną przed sądem. Taką propozycję odrzucił szef tamtejszej dyplomacji Pawło Klimkin, jednak nie konsultując tego wcześniej z prezydentem Zełenskim. Uznał, że Rosja powinna bezwarunkowo wypuścić obywateli Ukrainy. Putin chce jednak, by Kijów grał na jego warunkach. Decyzję Klimkina podzielają analitycy w Kijowie. Twierdzą, że uchronił tym samym niedoświadczonego prezydenta przed popełnieniem poważnego i niebezpiecznego dla Ukrainy błędu.– To była bezczelna prowokacja. Moskwa podpuściła Zełenskiego, który nie wyczuł prawdziwych intencji, nie oszacował ryzyka i prawie dał się nabrać – powiedział czołowy ukraiński politolog Wołodymyr Fesenko, cytowany przez „Rzeczpospolitą”.Jak dodał, marynarze nie byliby oczywiście sądzeni przed sądem na Ukrainie. Jednak już samo uznanie na piśmie decyzji rosyjskiego sądu oznaczałoby uznanie rosyjskiej jurysdykcji na Krymie – dodał.",,
Historycy: Rosja powtarza kłamliwe argumenty czasów stalinowskich,"Historycy Wojciech Roszkowski i Paul Allen na łamach francuskiego dziennika „l'Opinion” przedstawili historię Polski, akcentując zwalczanie jej z jednej strony przez nazistowskie Niemcy, a z drugiej przez bolszewicką Rosję i komunistyczny Związek Radziecki. Położyli przy tym nacisk na ostatnie próby rewizjonizmu podejmowane przez prezydenta Rosji Władimira Putina.","W artykule zatytułowanym „Nie wolno nam zmieniać pamięci historycznej” prof. Roszkowski wskazał, że „rosyjska polityka pamięci, prezentowana ostatnio tylko pozornie na nowo przez prezydenta Władimira Putina, oparta jest najczęściej na kłamstwie i agresji”.„Rosja powtarza kłamliwe argumenty czasów stalinowskich” – wtóruje mu amerykański historyk Paul Allen, autor książki „Katyń. Stalinowska masakra i tryumf prawdy”.Allen podkreśla, że w przeciwieństwie do tego, co wybija rosyjska polityka historyczna, nie doszłoby do wybuchu II wojny światowej, gdyby nie pakt Ribbentrop-Mołotow z 23 sierpnia 1939 r. Jak pisze, według narracji rosyjskiej „pakt Ribbentrop-Mołotow służył tylko obronie przeciwko możliwej agresji ze strony Polski, Francji i Wielkiej Brytanii”.„To stary argument, wyciągnięty z podręczników napisanych jeszcze w czasach KGB i NKWD, które zdążyliśmy już poznać na pamięć. Rosjanie mają długą tradycję przerzucania winy na ofiary, mówiąc o nich o na przykład, że są »wrogami ludu«. Tak właśnie określono m. in. polskich oficerów, którzy zostali pojmani w czasie wojny w 1939 r. i zamordowani w Katyniu w 1940 r.” – przypomniał Allen. Złamany paktRoszkowski opisał najnowszą historię Polski, od odzyskania niepodległości po I wojnie światowej po bitwę warszawską w 1920 r. i wrzesień 1939 r., kiedy Francja i Wielka Brytania nie udzieliły Polsce pomocy militarnej mimo formalnych zobowiązań, a Armia Czerwona 17 września wkroczyła na terytorium Polski. Polski historyk zaznacza, że Niemcy i Rosja nie chciały pogodzić się z niepodległością Polski. Podobną ocenę wyraża także Allen. „Niemcy zostały zmuszone w Wersalu do koncesji terytorialnych na rzecz odrodzonej Polski, natomiast Rosja bolszewicka, usiłując odbudować imperium rosyjskie w nowym kształcie ustrojowym, wysłała przeciw rodzącej się Polsce Armię Czerwoną” – wskazał Roszkowski, przytaczając cytat z dowodzącego wówczas ofensywą Michaiła Tuchaczewskiego: „Droga do światowego pożaru wiedzie przez trupa Polski”.„Mogąc wybrać pokój europejski, gwarantowany z Francją i Wielką Brytanią, Stalin wybrał wojnę na spółkę z Hitlerem. Po tym, jak 1 września 1939 r. III Rzesza zaatakowała Polskę od zachodu i północy, 16 dni później Armia Czerwona najechała Polskę od wschodu. Sowiecka inwazja na Polskę z 17 września 1939 r. była pogwałceniem czterech umów międzynarodowych obowiązujących ZSRR: polsko-sowieckiego układu pokojowego z Rygi z marca 1921 r., układu o wzajemnej nieagresji z maja 1934 r., paktu Brianda-Kellogga z lipca 1929 r. i londyńskiej konwencji o określeniu napaści z lipca 1933 r.” – zwrócił uwgę prof. Roszkowski.",,
Szczepionki spadną na lasy i pola Mazowsza. „Nie wolno ich dotykać”,"W sobotę na Mazowszu rozpoczną się jesienne szczepienia lisów. Szczepionki będą zrzucane z samolotów na lasy, pola i łąki; przynęty nie wolno dotykać – poinformowała rzeczniczka prasowa wojewody mazowieckiego Ewa Filipowicz.","Akcja szczepienia lisów przeciwko wściekliźnie na Mazowszu potrwa do środy. W tym czasie na polecenie Wojewódzkiego Inspektoratu Weterynarii przynęty ze szczepionkami zostaną zrzucone na tereny leśne, pola i łąki. Jak poinformowano w komunikacie, przynęty nie wolno dotykać m.in. dlatego, że zwierzęta „nie przyjmą tych z zapachem człowieka”.– Każdy, kto miałby styczność ze szczepionką, powinien niezwłocznie skontaktować się z lekarzem medycyny. Należy także zwrócić uwagę na domowe zwierzęta, których ewentualny kontakt z preparatem należy zgłosić lekarzowi weterynarii – poinformowano w komunikacie.Szczepionki doustne będą umieszczone wewnątrz przynęty w kształcie krążka w kolorze brunatnozielonym o zapachu rybnym. Jak poinformowano, nie będą one zrzucane nad zbiornikami wodnymi, drogami i terenami zabudowanymi. W komunikacie podkreślono, że „szczepionka uodparnia wyłącznie lisy”.Akcja szczepień zostanie przeprowadzona w powiatach: białobrzeskim (z wyłączeniem gminy Promna), garwolińskim, kozienickim, lipskim, łosickim, mińskim, ostrowskim, otwockim, przysuskim, radomskim (wraz z Radomiem), siedleckim (wraz z Siedlcami), sokołowskim, szydłowieckim, węgrowskim, wołomińskim, wyszkowskim, zwoleńskim.",,
Trump: Siły USA zabiły prawdopodobnego następcę Bagdadiego,"Prezydent USA Donald Trump poinformował, że amerykańscy żołnierze zabili prawdopodobnego zastępcę przywódcy tzw. Państwa Islamskiego (IS) Abu Bakra al–Bagdadiego, który zginął w weekend podczas operacji sił USA w Syrii.","– Właśnie potwierdzono, że pierwszy zastępca Abu Bakra al–Bagdadiego został zlikwidowany przez amerykańskich żołnierzy – napisał na Twitterze amerykański prezydent. – Najprawdopodobniej przejąłby przywództwo, teraz też jest martwy – dodał szef państwa. Trump nie podał nazwiska ani okoliczności śmierci kolejnego dżihadysty. Agencja Reutera zauważa jednak, że w poniedziałek wysoki rangą przedstawiciel Departamentu Stanu potwierdził, iż w innej niż Bagdadi operacji zabity został Abu al–Hasan al–Muhadżir – rzecznik IS, pełniący ważną rolę w strukturach tej dżihadystycznej organizacji. W niedzielę o śmierci Muhadżira poinformował dowódca Syryjskich Sił Demokratycznych (SDF), na których czele stoją Kurdowie, Mazlum Abdi. Napisał na Twitterze, że rzecznik IS został „wzięty na cel” w miejscowości Ajn al–Bajda, w północnej części prowincji Aleppo (północny zachód kraju). Dowódca SDF podał ponadto, że akcja, w której zginął Muhadżir, była „kontynuacją poprzedniej operacji”, która doprowadziła do śmierci Bagdadiego. Abdi określił rzecznika IS jako „prawą rękę” Bagdadiego. Z kolei kurdyjskie milicje o nazwie Ludowe Jednostki Samoobrony (YPG), które stanowią trzon SDF, poinformowały, że Muhadżir został zabity we wspólnym ataku kurdyjskich i amerykańskich sił.",,
"„Chciałbym, aby każdy z zamordowanych Polaków odzyskał swoje imię”","– Powinniśmy budować przyjaźń pomiędzy Polską i Ukrainą, ale nasze relacje trzeba opierać na prawdzie historycznej – powiedział Andrzej Duda w niedzielę na cmentarzu w Ołyce na Wołyniu. Prezydent zaapelował do władz Ukrainy, by ponownie umożliwiły ekshumację ofiar rzezi wołyńskiej.","Andrzej Duda przypomniał, że w środę 11 lipca obchodzona będzie 75. rocznica „ludobójstwa, do jakiego doszło na Wołyniu”. Jak mówił, będzie to w Polsce narodowy dzień pamięci ofiar ludobójstwa, dokonanego na Polakach na Wołyniu przez ukraińskich nacjonalistów.  Druga niedziela lipca jest tradycyjnie terminem obchodów rocznicy tzw. Krwawej Niedzieli. W niedzielę 11 lipca 1943 r. rozpoczęła się masowa akcja przeciwko ludności polskiej przeprowadzona przez Ukraińską Powstańczą Armię (UPA) na Wołyniu, określana mianem rzezi wołyńskiej. Tego dnia zaatakowano ludność blisko 100 polskich miejscowości. Andrzej Duda podkreślał też, że zbrodnia wołyńska „to straszna karta w historii narodów – polskiego i ukraińskiego, naznaczona cierpieniem i wzajemnymi głębokimi urazami”. – Potem następstwem tego były z kolei polskie akcje odwetowe, w których ginęli zwykli ludzie, Ukraińcy, zwykli rolnicy – zauważył prezydent. Wyraził przy tym pogląd, że dysproporcja tego, że na Wołyniu zginęło ok. 100 tys. Polaków i ok. 5 tys. Ukraińców jest „rażąca”. – Ona rzeczywiście robi ogromne wrażenie. To jest prawda historyczna – oświadczył. Prezydent zaznaczył jednocześnie, że przyjechał do Ołyki „nie po to, żeby wypominać”. – Jestem tutaj dzisiaj po to, żeby się przede wszystkim modlić – zadeklarował. – To jest moja wielka prośba. Mam nadzieję, że mimo wszelkich impasów w tym zakresie, jakie się pojawiły, będziemy w stanie to zrealizować tutaj na ziemi ukraińskiej, także w tych miejscach na polskiej ziemi, gdzie władze Ukrainy, gdzie państwo będziecie chcieli takie działania przeprowadzić – zaznaczył prezydent Duda. – Myślę, że do tego, aby właśnie ta prawda była możliwa, aby do końca to wybaczenie było możliwe, aby z serca można było odepchnąć gniew, żal, to właśnie jest potrzebne takie katharsis w postaci możliwości zapalenia świecy na grobie najbliższego. Uklęknąć, pomodlić się nad grobem pradziadka, dziadka, stryja. Mam nadzieję, że nikomu nie trzeba tłumaczyć, jak to ważne – powiedział. – Przywołujemy tę prawdę o pamięci i tajemnicy zła tkwiącego w człowieku w kontekście – 75. rocznicy Krwawej Niedzieli i następujących po niej wydarzeń, które ogarnęły całą ziemię wołyńską, a także tereny dzisiejszych województw lwowskiego, tarnopolskiego i iwanofrankowskiego – powiedział podczas homilii arcybiskup lwowski.              Dodał, że „przywołujemy prawdę o zamordowanych dziesiątkach tysięcy niewinnych osób, w tym kobiet, dzieci i starców, o wielu rzymskokatolickich kapłanach i siostrach zakonnych, o wielu kapłanach grekokatolickich i prawosławnych, którzy doświadczyli represji za dezaprobatę względem popełnianych zbrodni i źle pojętego nacjonalizmu”. Prezydent odwiedził też tereny, na których znajdowała się polska wieś Kolonia Pokuta. Andrzej Duda złożył wieniec w miejscu, gdzie niegdyś stały zabudowania, a obecnie są pola uprawne.  Spór o ekshumacje Jak podaje IPN, na skutek polskich akcji odwetowych do wiosny 1945 roku zginęło prawdopodobnie 10-12 tys. Ukraińców. „Niektóre z polskich akcji odwetowych były zbrodniami wojennymi. Jednak zdaniem polskich historyków nie można stawiać znaku równości między nimi a zorganizowaną, antypolską akcją OUN-UPA” – czytamy na stronie zbrodniawolynska.pl redagowanej przez Instytut Pamięci Narodowej.",,
"1,5 mld szkody, ponad tysiąc przestępstw. Akt oskarżenia ws. SK Banku w Wołominie","93 oskarżonych, 1,6 mld zł szkody majątkowej i 1256 przestępstw. Prokuratorzy skierowali do sądu akt oskarżenia w sprawie SK Banku w Wołominie – informuje „Dziennik Gazeta Prawna”.","Gazeta przypominała, że upadek Spółdzielczego Banku Rzemiosła i Rolnictwa (SK Bank) w Wołominie to jedna z największych afer finansowych ostatnich lat. Dziennikowi udało się ustalić, że po prawie czterech latach pracy śledczych z Prokuratury Regionalnej w Warszawie i funkcjonariuszy Centralnego Biura Antykorupcyjnego z Katowic podejrzani zasiądą na ławie oskarżonych.„Do Sądu Okręgowego Warszawa-Praga skierowano akt oskarżenia przeciwko 93 osobom, którym zarzuca się popełnienie łącznie 1256 przestępstw związanych z wyrządzeniem szkody majątkowej wielkich rozmiarów SK Bankowi” – potwierdziła prokurator Agnieszka Konopka-Zabłocka, rzeczniczka prasowa PR w Warszawie.Strata największego banku spółdzielczego, który upadł w 2015 r., na przestępczym procederze wynosi co najmniej 1,6 mld zł. Tyle udało się prokuratorom ustalić w oparciu o materiał dowodowy.Gazeta informuje, że oskarżonym grozi od roku do 10 lat więzienia i kara grzywny. Akt oskarżenia liczy aż 684 strony, a materiał dowodowy wypełnia 361 tomów akt. Chociaż na ławie oskarżonych zasiądzie ponad 90 osób, to z ustaleń gazety wynika, że prokuratorzy wyodrębnili kilkuosobową grupę, która była mózgiem całego procederu. Wśród nich są byli: prezes banku Jan B., wiceprezes Elżbieta K. czy Sławomir D., założyciel firmy deweloperskiej Dolcan, która była beneficjentem kredytów udzielanych przez SK Bank. Czynności w sprawie wołomińskiego SK Banku prowadzili funkcjonariusze katowickiej delegatury CBA.– Śledztwo zostało wszczęte 28 kwietnia 2015 r. w skutek zawiadomienia złożonego przez Przewodniczącego Komisji Nadzoru Finansowego. Powodem złożenia zawiadomienia były wyniki kontroli prowadzonej przez Urząd Komisji Nadzoru Finansowego, które uprawdopodobniały możliwość popełnienia przez Zarząd Spółdzielczego Banku Rzemiosła i Rolnictwa w Wołominie. W kwietniu 2016 r. Prokuratura Regionalna w Warszawie powierzyła to śledztwo do prowadzenia w całości Delegaturze CBA w Katowicach – poinformował portal tvp.info rzecznik CBA Temistokles Brodowski. Do akt toczącego się postępowania dołączono także zawiadomienie od zarządu komisarycznego Spółdzielczego Banku Rzemiosła i Rolnictwa w Wołominie o możliwości popełnienia przestępstwa przez były zarząd Banku, a także materiały z postępowania prowadzonego przez katowicką delegaturę CBA w sprawie nieprawidłowości w Banku Spółdzielczym w Nadarzynie.Brodowski przypomniał, że w toku prowadzonego postępowania przedstawiono zarzuty łącznie ponad 120 podejrzanym, z czego 110 zostało zatrzymanych przez funkcjonariuszy katowickiej Delegatury CBA. – Sądy zastosowały wobec 40 podejrzanych tymczasowe aresztowanie. Do teraz w areszcie przebywają były prezes zarządu SK Banku Jan B., były dyrektor jednego z oddziałów Wiesław W. oraz przedsiębiorca z branży deweloperskiej Sławomir D – wskazał.",,
Leonardo DiCaprio uratował mężczyznę przed utonięciem,"Podczas niedawnych wakacji na Karaibach Leonardo DiCaprio popisał się bohaterskim wyczynem – uratował mężczyznę, który przez 11 godzin dryfował na morzu.","Choć do zdarzenia doszło 30 grudnia, światowe media dopiero teraz doniosły o akcji z udziałem DiCaprio. Pod koniec roku aktor wraz ze swoją partnerką – modelką Camilą Morrone i przyjaciółmi, wynajął jacht, którym pływał u wybrzeży St. Barths. Gdy kapitan statku dowiedział się, że w tym rejonie pewien mężczyzna wypadł ze statku pasażerskiego, DiCaprio polecił, by zmienić wcześniej zaplanowany kurs i szukać zaginionego. Akcja zakończyła się sukcesem. 24–latek, którego odnaleziono, przez 11 godzin pływał w miejscu na środku morza. Aby dodać historii dramaturgii, trzeba wspomnieć, że ekipa DiCaprio dostrzegła go o świcie, tuż przed nadejściem wielkiej burzy. – Ta historia zakrawa na cud – miał powiedzieć kapitan jachtu. Mężczyzna, którego uratowano, miał więcej szczęścia niż Jack Dawson, bohater, którego w filmie „Titanic” kreował DiCaprio. Utonął on w katastrofie transatlantyku, doprowadzając do łez miliony widzów.",,
Raport Fundacji Bertelsmanna. „Inspiracja popłynęła z totalnej opozycji lub brukselskich salonów”,– Takie rzeczy nie dzieją się bez swego rodzaju inspiracji – mówił o raporcie niemieckiej Fundacji Bertelsmanna wiceminister obrony narodowej Wojciech Skurkiewicz. – Taka inspiracja płynie wprost ze środowiska totalnej opozycji w Polsce lub gdzieś z salonów brukselskich – dodał polityk.,"Eksperci niemieckiej Fundacji Bertelsmanna opublikowali w ubiegłym tygodniu trzecie międzynarodowe badanie na temat jakości rządów. Według badania w grupie 41 państw Organizacji Współpracy Gospodarczej i Rozwoju oraz Unii Europejskiej Polska pod względem jakości rządów spadła aż o 29 miejsc i zajmuje teraz 37. miejsce.W programie „Woronicza 17” w TVP Info politycy dyskutowali o raporcie i o tym, co może być przyczyną obniżenia jego ratingu wobec Polski.– Dzisiaj totalna opozycja poprzez swoje działania próbuje znów przeciwko Polsce i przeciwko polskiemu rządowi postawić różnego rodzaju instytucje o zasięgu europejskim i światowym – stwierdził Skurkiewicz.Z kolei zdaniem polityka Kukiz’15 Tomasza Jaskóły przyczyny mogą tkwić w geopolityce. – Niemcy się nie rozliczyły z II wojny światowej i im bardziej my mówimy o tym realistycznym rozliczeniu z Niemcami, tym bardziej Niemcy prowadzą taką, a nie inną politykę – stwierdził Jaskóła. Do sprawy w „Woronicza 17” odniósł się też minister Paweł Mucha z Kancelarii Prezydenta.  – Mnie razi tego rodzaju maniera, że ktoś z perspektywy zewnętrznej, że ktoś wie lepiej niż Polacy, co jest dla nich dobre. Polacy to jest mądry naród, podejmujący właściwe decyzje, które mogą się nie podobać w Berlinie, w Brukseli tym, czy innym środowiskom i te środowiska wtedy mocno i bardzo krytycznie i nieuczciwie próbują poprzez nieuczciwe działania dezawuować to, co się w Polsce dzieje. Nie ma uzasadnienia dla tego rodzaju zmiany sondażowej – powiedział Mucha.Sprawę raportu Fundacji Bertelsmanna skomentował też poseł Adam Andruszkiewicz z Wolnych i Solidarnych. Według niego „są to działania Niemiec nakierowane na osłabienie Polski”.– Niemcy w ramach swojego „soft power” wypuszczają tego typu fundacje do tego, aby obniżały prestiż Polski na arenie międzynarodowej mówiąc o tym, że nie warto inwestować kapitału międzynarodowego w Polsce bo: „w Polsce nie ma demokracji” – stwierdził Andruszkiewicz. Jego zdaniem jest to walka geopolityczna.",,
"Odszedł jeden z ostatnich „Kolumbów”, żołnierz Kedywu AK Stanisław Likiernik","Stanisław Likiernik, jeden z ostatnich żołnierzy Kedywu AK, nie żyje – poinformował jego przyjaciel Emil Marat. Podczas okupacji niemieckiej Likiernik brał udział w wielu akcjach przeciwko Niemcom, walczył w Powstaniu Warszawskim, był kawalerem Orderu Virtuti Militari. Miał 94 lata.","– Po krótkim pobycie w szpitalu odszedł Pan Stanisław Likiernik „Stach”, żołnierz Kedywu AK, powstaniec, człowiek niezwykły – poinformował Marat, współautor książki „Made in Poland”, będącej zapisem wspomnień zmarłego żołnierza Armii Krajowej.Stanisław Likiernik jest jednym z dwóch pierwowzorów słynnego „Kolumba” – Stanisława Skiernika z powieści Romana Bratnego „Kolumbowie. Rocznik 20”. To jego wojenne doświadczenia złożyły się na literacką postać, która dała nazwę całemu pokoleniu, legendzie Polski Walczącej.Likiernik nigdy nie krył swojej bardzo krytycznej oceny decyzji o rozpoczęciu Powstania Warszawskiego, ale zawsze podkreślał heroizm i poświęcenie pokolenia „Kolumbów”. – Jeden dziennikarz napisał, że ja powiedziałem, że powstanie było zbrodnią. Ja nigdy takiego słowa nie użyłem, bo zbrodnia jest robiona naumyślnie. Nikt naumyślnie nie popełnił zbrodni. To było nieszczęście, to była katastrofa, ale nie można tego nazwać zbrodnią. Chyba że zbrodnią Stalina, bo on nas zostawił na łaskę Boga – opowiadał w lipcu 2014 r. Ofiara zamienia się w myśliwegoPodkreślał, że dla młodych ludzi, którzy całą okupację przygotowywali się do walki z Niemcami, Powstanie Warszawskie było spełnieniem. – Królik zmienił się z ofiary w myśliwego – powiedział. W Kedywie, czyli w Kierownictwie Dywersji Komendy Głównej AK, wspólnie z innymi żołnierzami miał okazję wykonywania wielu akcji zbrojnych. – Jak się wykonywało „robotę”, bo tak to myśmy nazywali w Kedywie – to było to robione, jak ja to mówię, z pomyślunkiem. Był plan, każdy wiedział co ma robić. Najlepszy przykład to „robota” na „Panienkę”. Był to Karl Schmalz, bardzo okrutny szef ochrony kolei przy Dworcu Zachodnim – wspominał.– To było zupełnie co innego niż powstanie, gdzie na przykład trzeba było atakować Niemców, a myśmy mieli tylko kilka karabinów, stenów, ja miałem thompsona, a oni byli uzbrojeni po zęby. Dostałem od razu granatem, który Niemcy wrzucili przez okno i potem już byłem wykluczony – wspominał. Jak przyznał, podczas okupacji niemieckiej stracił wiarę w Boga. – To był w 1942 r., gdy stałem na wiadukcie nad Dworcem Gdańskim, tak dwa metry nad pociągiem, który był naładowany Żydami. Oni tam stali tak, nie wiem, może dzień, może dwa i stamtąd szedł krzyk o wodę: „Wasser! Wasser!”. W końcu widzę, że jeden Niemiec poszedł do budynku dworca, tak z 200 metrów, wziął kubeł, napełnił go wodą i powolutku przyniósł do wagonu. Myślę sobie, że może on im da pić, a on powolutku wziął ten kubeł i przed tymi ludźmi, którzy umierali z pragnienia, wylał całą wodę na ziemię. Tak powolutku, powolutku. Wtedy pomyślałem, że jeśli pan Bóg istnieje, to piorun powinien go strzelić. A piorun nie strzelił w tego skur….na, za przeproszeniem – opowiadał.Brudna robotaWspominał też swoją rozmowę z autorem powieści „Kolumbowie. Rocznik 20”. – Dzień przed powstaniem przyszedł do mnie na Żoliborz Roman Bratny, a więc Mularczyk, mój kumpel od drugiego roku życia, i mówi: „Stasiek, jak zrobimy powstanie, to Stalin się zatrzyma i poczeka, aż nas Niemcy wykończą”. To ja mówię: „Roman, ty to wiesz, ja to wiem, ale przecież nasi szefowie nie zrobią powstania bez koordynacji z Rosjanami”. To było oczywiście naiwne, bo Stalin nie miał ochoty na koordynację i bardzo się cieszył, że Niemcy zrobią za niego brudną robotę, zabiją młodych Polaków, zburzą Warszawę – mówił.Stanisław Likiernik „Stach”, „Staszek”, „Machabeusz” urodził się w 1923 r. w Garwolinie, gdzie jego ojciec był rotmistrzem kawalerii. Potem mieszkał w Konstancinie i Warszawie. W czasie okupacji był w grupie żoliborskich przyjaciół, stanowiących trzon Kedywu Kolegium A (podlegającego Józefowi Rybickiemu; grupą dowodził Stanisław „Stasinek” Sosabowski).Brał udział w słynnych akcjach „Na Panienkę”, „Na Durfelda”, w wysadzaniu pociągów i innych akcjach sabotażowych; także w wykonaniu wyroków na konfidentach. W Powstaniu Warszawskim walczył na Woli, Starym Mieście i Czerniakowie. Był kilkakrotnie ranny. Koledzy wspominali jego graniczącą z szaleństwem i brawurą odwagę i poczucie humoru nawet w najtrudniejszych godzinach. W sierpniu i wrześniu 1944 r. zginęła większość jego najbliższych przyjaciół. – Jedenastu i to na samym początku powstania. To byli nadzwyczajni faceci, i w szkole, i w zabawie, we wszystkim – opowiadał Likiernik, który październiku 1944 r. został odznaczony Krzyżem Walecznych i Krzyżem Virtuti Militari V klasy. Wyemigrował do Francji Po wojnie wyemigrował do Francji, skończył tam słynną Sciences Po (Instytut Nauk Politycznych). Założył rodzinę, dostał pracę, jak przyznawał, był szczęśliwy, choć wciąż tęsknił za Polską, do której po odwilży 1956 r. często przyjeżdżał.W 2007 r. Stanisław Likiernik otrzymał Krzyż Oficerski Orderu Odrodzenia Polski. W 2011 r. minister obrony awansował go na stopień podpułkownika, a prezydent nadał mu Krzyż Komandorski Orderu Zasługi Rzeczpospolitej Polski. Swoje wspomnienia dotyczące okupacji i Powstania Warszawskiego opublikował w książce „Diabelne szczęście czy palec Boży?”. Jak podał Marat, Likiernik zostanie pochowany w Panteonie Żołnierzy Polski Walczącej na Cmentarzu Wojskowym na Powązkach w Warszawie.",,
Kryptowaluty w Polsce. Branża zwiera szeregi,Izba Gospodarcza Blockchain i Nowych Technologii złoży w tym tygodniu wniosek rejestracyjny w Krajowym Rejestrze Sądowym. Przedstawiciele branży spotkali się też z wiceministrem finansów Pawłem Gruzą – podaje „Puls Biznesu”.,"O pomyśle powołania Izby Gospodarczej Blockchain i Nowych Technologii Polskie Stowarzyszenie Bitcoin (PSB) dziennik informował kilka miesięcy temu. Do inicjatywy przyłączyła się Fundacja Trading Jam Session, zrzeszająca blisko 250 tys. członków. Udało się też zwerbować 150 firm, zarówno małych, jak i dużych.Gazeta podaje, że członkostwem zainteresowana jest też jedna duża korporacja i bank, jednak do czasu złożenia wniosku o rejestrację w KRS założyciele nie chcą ujawniać, o kim mowa. – W Polsce jest potrzeba zbudowania silnej reprezentacji firm z otoczenia nowych technologii, która będzie rozmawiała z rządem na temat potrzebnych regulacji wspierających rozwój biznesu – wyjaśnia w rozmowie z gazetą Jacek Walewski, członek zarządu Polskiego Stowarzyszenia Bitcoin (PSB).To nie jedyne działanie branży, które ma jej pomóc w wypracowaniu regulacji. Około dwóch tygodni temu Paweł Gruza, wiceminister finansów, spotkał się z przedstawicielami branży kryptowalutowej. Gruza wyszedł z propozycją, aby branża przygotowywała gotowe rozwiązania regulacyjne, które mogłyby poprawić sytuację firm działających w obszarze technologii blockchain i kryptowalut – mówi informator „PB”.",,
Wybory w Wielkiej Brytanii. Klęska liderki czołowej partii,"Jo Swinson – liderka Liberalnych Demokratów, trzeciego co do wielkości, jeśli chodzi o procentowe poparcie ugrupowania w Wielkiej Brytanii – straciła miejsce w parlamencie. Przegrała w okręgu Dunbartonshire East z kandydatką Szkockiej Partii Narodowej różnicą 149 głosów. Po opublikowaniu wyników Swinson ogłosiła rezygnację ze sprawowanej funkcji.","Według badań exit polls oraz częściowych wyników z poszczególnych okręgów, Liberalni Demokraci będą mieli w nowej Izbie Gmin 13 miejsc, czyli o jedno więcej niż zdobyli w poprzednich wyborach w czerwcu 2017 r., ale o osiem mniej niż mieli na zakończenie kadencji.Wynik Liberalnych Demokratów jest znacznie poniżej ich oczekiwań, biorąc pod uwagę, że jako jedyna z głównych ogólnokrajowych partii opowiadali się oni za rezygnacją z brexitu, a około połowa brytyjskich wyborców jest przeciwna wyniku wyjściu z Unii Europejskiej.Jednak, jak wskazywano już pod koniec kampanii, zapowiedź Swinson, że pierwszego dnia po objęciu władzy wycofa wniosek o wyjście ze Wspólnoty – bez przeprowadzania nowego referendum – została bardzo źle przyjęta przez wyborców, którzy potraktowali to jako kwestionowanie demokratycznie wyrażonego w referendum wyniku.39-letnia Swinson została liderką Liberalnych Demokratów zaledwie w lipcu tego roku. Szkocki okręg Dunbartonshire East reprezentowała w latach 2005-15 i od 2017 r. Partia ogłosiła, że w przyszłym roku odbędą się wybory mające wyłonić nowego przewodniczącego.",,
Twórca Facebooka: otworzyć USA na imigrantów,"Mark Zuckerberg wezwał do większego otwarcia Stanów Zjednoczonych na imigrantów. Wraz z innymi biznesmenami z Doliny Krzemowej twórca Facebooka założył organizację polityczną, która ma wspierać ten cel. Tymczasem grupa Demokratów w Kongresie wsparła postulat rozszerzenia przez USA programu ruchu bezwizowego.","W komentarzu na łamach dziennika „Washington Post” Mark Zuckerberg przypomniał historię swojej rodziny. Jego przodkowie przybyli do Ameryki jako imigranci. Dziadek był policjantem, a babcia – listonoszką. Rodzice Zuckerberga zostali już lekarzami, a on sam założył firmę, dzięki której stał się miliarderem. „Nie byłoby to możliwe bez otwartości na imigrantów, dobrego systemu edukacji i czołowych ośrodków badawczych” – napisał twórca Facebooka. Mark Zuckerberg poinformował, że zakłada organizację FWD.us (Naprzód USA), która wesprze reformę prawa imigracyjnego. Wsparcie finansowe tej organizacji zapowiedzieli szefowie kilkunastu amerykańskich firm technologicznych i serwisów internetowych. Postulat reformy prawa imigracyjnego poparła tymczasem grupa 51 amerykańskich Kongresmanów skupionych w grupie „The New Democrat Coalition”. Podkreślili oni, że twórcy takich firm jak Google, Intel, Yahoo czy eBay sami byli imigrantami i że Ameryka powinna wykorzystywać talenty przybyszów z zagranicy. Kongresmani poparli też rozszerzenie Programu Ruchu Bezwizowego o sojuszników Stanów Zjednoczonych.",,
Opozycja w Rosji: Pomóżcie wygnać cara Putina,Rosyjska opozycja zamierza w sobotę wyjść na ulice w co najmniej dziewięćdziesięciu miastach. Akcja związana jest z rozpoczynającą się w poniedziałek czwartą kadencją prezydencką Władimira Putina. Zwolennicy opozycji będą protestować pod hasłem „On nie jest dla nas carem”.,"Do przeprowadzenia akcji sprzeciwu wobec wieloletnich rządów Władimira Putina wezwał lider opozycji Aleksiej Nawalny. Kilka dni wcześniej polityk podkreślał, że w ostatnich latach „Rosja stała się monarchią, którą rządzi car”. Apelował też do swoich zwolenników, aby pomogli mu „wygnać cara”.              Ilia Jaszyn, jeden z liderów liberalno-demokratycznego ruchu Solidarnost, zdaje sobie sprawę z tego, jak trudne będzie  odsunięcie obecnego prezydenta od władzy. W rozmowie z Polskim Radiem zaznaczył jednak, że: – Absolutnie wszyscy, którzy się nie zgadzają z polityką Putina są w jednym zgodni: Putin udusił prawa i wolności obywatelskie, i Putin chce rządzić krajem do końca życia. Faktycznie on ustanowił w Rosji monarchię.               Zgodnie z informacjami rozgłośni Echo Moskwy, służby bezpieczeństwa próbują utrudnić opozycjonistom przeprowadzenie dzisiejszych demonstracji. Rozgłośnia podała, że w kilku miastach policja dokonała tak zwanych prewencyjnych zatrzymań najbliższych współpracowników Aleksieja Nawalnego.",,
Eurowybory: o mandat europosła ubiega się 866 kandydatów,"W związku z rezygnacjami kandydatów w wyborach do PE, unieważnione zostały listy Ruchu Prawdziwa Europa-Europa Christi. Ze startu w wyborach zrezygnował też jeden kandydat Kukiz'15. Łącznie o mandat europosła w całej Polsce ubiega się 866 kandydatów.","W wyborach do PE we wszystkich 13 okręgach listy zarejestrowało się sześć komitetów. Są to: KKW Koalicja Europejska PO PSL SLD .N Zieloni; KW Prawo i Sprawiedliwość; KWW Kukiz'15; KW Wiosna Roberta Biedronia; KKW Lewica Razem – Partia Razem, Unia Pracy, Ruch Sprawiedliwości Społecznej; KWW Konfederacja Korwin Braun Liroy Narodowcy. Listy wyborcze zarejestrowały także komitety: KWW Polska Fair Play Bezpartyjni Gwiazdowski w sześciu okręgach; KKW Polexit-Koalicja w dwóch okręgach; KW Ruch Prawdziwa Europa – Europa Christi w dwóch okręgach; KW Jedność Narodu w jednym okręgu. W ostatnich dniach część kandydatów komitetu Ruch Prawdziwa Europa-Europa Christi – który zarejestrował listy w dwóch okręgach: obejmujących województwa małopolskie i świętokrzyskie oraz w województwie lubelskim – złożyło rezygnacje z kandydowania w wyborach. W konsekwencji na listach tego komitetu w obu okręgach liczba kandydatów spadła poniżej 3. Zgodnie z Kodeksem wyborczym, jeśli wskutek skreślenia nazwiska kandydata na liście pozostało mniej niż 3 kandydatów, komisja unieważnia rejestrację tej listy. Jak przekazał rzecznik PKW Wojciech Dąbrówka, lista komitetu Ruch Prawdziwa Europa-Europa Christi z okręgu małopolsko-świętokrzyskiego została unieważniona jeszcze przed drukiem kart wyborczych, a lista z okręgu lubelskiego – już po druku kart wyborczych. W związku z tym, wyborcy z okręgu lubelskiego będą informowani przez członków obwodowych komisji wyborczych w dniu głosowania, by nie uwzględniali unieważnionej listy tego komitetu. W lokalach wyborczych będą też zamieszczone obwieszczenia w tej sprawie.  Ze startu w wyborach zrezygnował też jeden kandydat Kukiz'15. W związku z ostatnimi zmianami – jak przekazała PKW – łącznie o mandat europosła ubiega się 866 kandydatów. O jeden mandat powalczy średnio 17 kandydatów. W wyborach do Parlamentu Europejskiego w 2014 r. wystartowało 1282 kandydatów, a o jeden mandat zabiegało wówczas 25 kandydatów. Średnia wieku kandydatów do Parlamentu Europejskiego wynosi 46 lat. Najmłodszy kandydat ma 21 lat, a najstarszy – 80. Kodeks wyborczy nakłada na komitety wyborcze obowiązek umieszczenia na listach co najmniej 35 proc. kobiet i co najmniej 35 proc. mężczyzn. W tegorocznych eurowyborach 47 proc. wszystkich kandydatów stanowią kobiety (to w sumie 404 kandydatek). W wyborach europejskich w 2014 r. kobiety stanowiły 44 proc. wszystkich kandydatów (w sumie 560 kobiet). Najwięcej, bo 67 kobiet, znalazło się na listach Lewicy Razem; 66 wystartuje z list Koalicji Europejskiej. Z list Wiosny Roberta Biedronia wystartuje po 65 kobiet i mężczyzn. Na listach Kukiz'15 znalazło się 57 kobiet, na listach PiS - 56, a na listach Konfederacji Korwin Braun Liroy Narodowcy - 53. W eurowyborach w 2009 r. (nie było wówczas regulacji dotyczących parytetów) kobiety uzyskały 10 z 50 mandatów (osiem mandatów z list PO i dwa z list koalicji SLD-Unia Pracy). Parytety na listach wyborczych do PE po raz pierwszy obowiązywały w wyborach w 2014 r. Wówczas kobiety uzyskały 12 z 51 mandatów (siedem mandatów z list PO, trzy z list PiS, a dwa z list koalicji SLD-Unia Pracy). W majowych wyborach do PE o mandat europosła ubiega się 115 obecnych posłów i 9 senatorów. O reelekcję ubiega się 36 z 51 obecnych eurodeputowanych.",,
Miller pisze do prezydenta ws. „skandalicznej” ustawy,"Przewodniczący SLD Leszek Miller poinformował, że skieruje list do prezydenta Bronisława Komorowskiego, w którym poprosi go o prześledzenie „skandalicznej” – jego zdaniem – procedury uchwalania ustawy emerytalnej.","Sejm uchwalił nowelizację ustawy o emeryturach i rentach z Funduszu Ubezpieczeń Społecznych, która podwyższa wiek emerytalny kobiet i mężczyzn do 67. roku życia. Tryb uchwalania ustawy Miller określił jako „skandaliczny”.– Nigdy jeszcze w Sejmie nie zdarzyło się, oprócz oczywiście ustawy hazardowej, żeby projekt tak brzemienny w skutku był procedowany w tak błyskawicznym tempie, bez uwzględnienia żadnych wniosków opozycji – ocenił szef SLD.– Zwracam się do prezydenta Rzeczypospolitej z listem, w którym chciałbym skoncentrować uwagę pana prezydenta na procesie legislacyjnym. Na procedurze, która została zastosowana w Sejmie. Mam nadzieję, że pan prezydent, jako strażnik konstytucji, zechce prześledzić tryb stanowienia prawa i ponowi swoją refleksję na temat skandalicznej procedury, która tu miała miejsce – poinformował Miller po posiedzeniu Sejmu.  Ustawa do Trybunału Szefowa biura prasowego Kancelarii Prezydenta Joanna Trzaska-Wieczorek powiedziała, że list nie dotarł jeszcze do kancelarii. Podkreśliła jednak, że prezydent Komorowski zapraszał już do siebie na konsultacje ws. reformy emerytalnej przedstawicieli wszystkich ugrupowań parlamentarnych, w tym SLD.– Jeśli nasi eksperci, prawnicy poinformują nas, że procedura została naruszona, i że Trybunał Konstytucyjny mógłby stwierdzić, w jakich partiach procesu legislacyjnego prawo zostało złamane, to będziemy starać się uczestniczyć w procesie zaskarżenia, albo na podstawie własnego wniosku, albo w porozumieniu z innymi klubami – zapowiedział.Miller określił reformę emerytalną jako „epizodyczną”. – Będzie ona obowiązywać, dopóki Platforma ze swoimi koalicjantami ma w Sejmie większość. Ufam głęboko, że ta większość skończy się od następnej kadencji. Wówczas ustawa epizodyczna przestanie obowiązywać, bo SLD dokona w niej głębokich korekt – powiedział.",,
Do ujścia Wisły zbliża się fala wezbraniowa,"Wzrasta poziom wody w Wiśle na jej ujściowym odcinku. Przekroczył on już stany ostrzegawcze. To skutek dużych opadów deszczu, które miały miejsce na południu Polski w drugiej połowie maja. Według prognoz w sobotę do Tczewa dotrze fala wezbraniowa na Wiśle.","Gdańsku wynika, że w piątek wieczorem (ok. g. 19) na całym odcinku ujściowym Wisły stan wody przekroczył poziom ostrzegawczy. Nigdzie nie osiągnął jednak poziomu alarmowego.Wodomierz w Tczewie w piątek wieczorem wskazał poziom wód Wisły na 755 cm (przy stanie ostrzegawczym 700 cm i alarmowym – 820 cm). Z kolei w Przegalinie odnotowano 672 cm (przy stanie ostrzegawczym 650 cm i alarmowym – 700 cm), zaś w Świbnie – poziom 610 cm (przy stanie ostrzegawczym 600 cm i alarmowym – 680 cm).",,
36 lat po tragedii w kopalni „Wujek”. Uroczystości upamiętniające poległych górników,"Mija kolejna rocznica krwawej pacyfikacji katowickiej kopalni Wujek, do której doszło 16 grudnia 1981  r. Od milicyjnych kul zginęło wtedy dziewięciu protestujących górników, a kilkudziesięciu zostało rannych. Była to największa tragedia stanu wojennego. W Katowicach odbędą się dziś uroczystości upamiętniające poległych górników.","Obchody upamiętniające górników z kopalni „Wujek”  rozpoczną się mszą w kościele pw. Podwyższenia Krzyża Świętego. Później uczestnicy przejdą pod Krzyż-Pomnik przy kopalni, gdzie zostanie odczytany Apel Poległych i zostaną złożone wieńce i kwiaty. W uroczystościach weźmie udział wicepremier Beata Szydło, ich bliscy i koledzy, związkowcy oraz przedstawiciele centralnych, regionalnych i lokalnych władz. Kancelarię Prezydenta ma reprezentować minister Andrzej Dera, który odczyta list Andrzeja Dudy. Do Katowic przyjadą też przedstawiciele rządu i parlamentu.Jeszcze przed głównymi uroczystościami w Uniwersyteckim Centrum Klinicznym w Katowicach zostaną złożone kwiaty pod tablicą, która przypomina o pracownikach służby zdrowia, którzy pomagali górnikom rannym w „Wujku”. Z kolei rano odbędzie się V edycja Biegu Dziewięciu Górników, w którym biorą udział uczniowie. Krwawa pacyfikacja kopalni „Wujek”Pacyfikacja „Wujka” była największą tragedia stanu wojennego. Protest w tej kopalni rozpoczął się na wieść o zatrzymaniu szefa zakładowej „Solidarności” Jana Ludwiczaka. 14 grudnia pierwsza zmiana rozpoczęła strajk, wysuwając postulaty zwolnienia z więzienia Ludwiczaka i innych działaczy ""S"" z całego kraju, respektowania Porozumienia Jastrzębskiego oraz niewyciągania konsekwencji wobec protestujących. Do strajku przyłączali się górnicy z dalszych zmian, którzy sformułowali kolejne postulaty – zniesienia stanu wojennego i przywrócenia działalności „Solidarności”. Przywódcą strajku wybrano Stanisława Płatka, sekretarza komisji rewizyjnej „S” w zakładzie.Negocjacje strajkujących z władzami nie przyniosły rezultatu. Zawiązał się komitet strajkowy. W pierwszych dniach stanu wojennego na Śląsku zastrajkowało w sumie ok. 50 zakładów. 15 grudnia do strajkujących zaczęły dochodzić wieści, że milicja i wojsko spacyfikowały niektóre strajkujące zakłady, m.in. kopalnię „Manifest Lipcowy” w Jastrzębiu Zdroju, gdzie milicjanci użyli broni palnej.Górnicy z „Wujka”, nie wiedząc jeszcze wówczas, że strzelano do robotników w „Manifeście”, rozpoczęli przygotowania do obrony swojego zakładu. Bronią stały się łopaty, kilofy, łańcuchy, zaostrzone pręty, cegły i śruby. Następnego dnia kopalnię, gdzie strajkowało już ok. 3 tys. górników, otoczyły oddziały milicji, czołgi i wozy pancerne. Wokół zebrał się też tłum kobiet, młodzieży i dzieci. Do strajkujących poszli przedstawiciele wojska, by nakłonić ich do poddania się. Propozycja została odrzucona. Wtedy armatkami wodnymi, przy 16-stopniowym mrozie, zaatakowano ludzi otaczających zakład. Milicjanci obrzucili tłum gazami łzawiącymi i świecami dymnymi.Przed godziną 11. czołgi sforsowały kopalniany mur, a uzbrojone oddziały ZOMO wkroczyły na teren zakładu. Górnicy byli ostrzeliwani środkami chemicznymi i polewani wodą. Stawiali opór. W czasie walki górnicy ujęli trzech milicjantów, a resztę pacyfikujących zmusili do wycofania. Po tym do akcji wprowadzony został pluton specjalny ZOMO, padły strzały. Na miejscu zginęło sześciu górników, jeden zmarł kilka godzin po operacji, dwóch kolejnych na początku stycznia 1982 r.  22 górników zostało postrzelonych. Nie jest znana liczba tych, którzy zostali lżej ranni, m.in. zatruci gazem łzawiącym.Straty drugiej strony to 41 rannych, z których 10 wymagało leczenia w szpitalu. Po zakończeniu pacyfikacji doszło do rozmów przedstawicieli obu stron. Górnicy zwolnili ujętych trzech milicjantów, oddali broń i zakończyli strajk. Wkrótce potem służba bezpieczeństwa zatrzymała osiem osób, które oskarżono o organizowanie i kierowanie strajkiem w „Wujku”. W lutym 1982 roku czterej z nich otrzymali wyroki od 3 do 4 lat więzienia, czterej inni zostali uniewinnieni. Wyroki po 27 latach20 stycznia 1982 roku sterowane przez władze śledztwo w sprawie odpowiedzialności milicjantów za użycie broni palnej podczas pacyfikacji kopalni Wujek umorzono. Prokuratura Garnizonowa w Gliwicach uznała, że milicjanci działali w obronie koniecznej.Według ustaleń specjalnej komisji sejmowej, tzw. komisji Rokity, powołanej w 1990 roku do badania zbrodni okresu PRL, tamto śledztwo prowadzone było z naruszeniem prawa. Sprawę wznowiono po upadku komunizmu. W czerwcu 2008 r. Sąd Apelacyjny w Katowicach skazał prawomocnie b. dowódcę plutonu specjalnego Romualda C. na 6 lat więzienia, a 13 jego podwładnym wymierzył od 3,5 do 4 lat więzienia. To C. dał sygnał do otwarcia ognia – wynika z procesu.",,
Prezenterka TVN zaczepiała Zofię Klepacką przed lokalem wyborczym [WIDEO],"Przed jednym z warszawskich lokali wyborczych doszło do słownej sprzeczki między Zofią Klepacką a prezenterką TVN Kingą Rusin. Prezenterka miała krzyczeć w kierunku zaangażowanej w walkę przeciwko ideologii LGBT Klepackiej słowa „wstyd, wstyd”. – Chciałam pani powiedzieć, że to jest straszny wstyd. Chciałam, żeby pani mnie usłyszała – mówi Rusin na nagraniu, które trafiło do sieci.","Do zdarzenia doszło przed jednym z lokali wyborczych w Warszawie. Klepacka nagrała zajście i zamieściła je w sieci. – Chciałam pani powiedzieć, że to jest wstyd. Straszny wstyd. Chciałam, żeby mnie pani usłyszała. Czego się pani Zofia powinna wstydzić? Tego, że obraża ludzi – mówi na nagraniu prezenterka TVN.– Osiągnęła pani wielki sukces w sporcie i chwała pani za to, ale pisanie homofobicznych wpisów i obrażanie ludzi... – mówiła Rusin. Słowa prezenterki TVN skomentowała Klepacka we wpisie na Facebooku. „Piękna niedziela, dziś wróciłam z Pucharu Europy i z moim tatą spacerkiem wybraliśmy się na wybory, oczywiście na Śródmieściu, w moich rejonach... Niestety prezenterka pewnej tv zaatakowała mnie, krzycząc z drugiego końca ulicy »wstyd«” – relacjonuje Klepacka, która w ostatnim czasie jawnie sprzeciwia się seksualizacji dzieci i ideologii LGBT.",,
W Ekwadorze zalegalizowano małżeństwa homoseksualne,"Ekwador jako piąty kraj Ameryki Południowej zalegalizował małżeństwa jednopłciowe. Trybunał konstytucyjny orzekł stosunkiem głosów 5:4 na korzyść dwóch par homoseksualnych, które domagały się takiej zmiany prawa.","W uzasadnieniu podkreślono, że również w przypadku definicji małżeństwa należy wykluczyć wszelką dyskryminację. Dotychczas w Ekwadorze zalegalizowane były tylko homoseksualne związki partnerskie.Społeczność LGBT powitała orzeczenie trybunału konstytucyjnego jako „historyczne”, zapowiadając zarazem walkę o prawo małżeństw homoseksualnych do adopcji dzieci. Ugrupowania konserwatywne na próżno domagały się, by w sprawie małżeństw jednopłciowych rozpisać referendum.Małżeństwa jednopłciowe są już w Ameryce Południowej legalne w Argentynie, Brazylii, Kolumbii i Urugwaju.W sierpniu 2018 r. sąd najwyższy środkowoamerykańskiej Kostaryki zdecydował o legalizacji małżeństw jednopłciowych i wyznaczył termin 18 miesięcy na wejście tej decyzji w życie. Sąd najwyższy powołał się na zalecenie mającego siedzibę w Kostaryce Międzyamerykańskiego Trybunału Praw Człowieka, którego jurysdykcję uznaje wiele krajów Ameryki Łacińskiej. Także sędziowie trybunału konstytucyjnego w Ekwadorze powołali się na to zalecenie.",,
"""Nic co zostało dane, nie zostanie zabrane"". Czyżby? [WIDEO]","Borys Budka w debacie telewizyjnej, a także kandydatka Koalicji Obywatelskiej na premiera oraz lider PO w czasie kampanii parlamentarnej zapewniają, że „nic, co zostało dane, nie zostanie zabrane”. Portal tvp.info sprawdził, jak ta wyborcza obietnica ma się do konkretnych deklaracji polityków KO dotyczących tego, co zrobią z 500 Plus i wieku emerytalnego, jeśli zmieni się władza w Polsce.","Pierwszy raz w przestrzeni publicznej zapowiedź wprowadzenia programu 500 Plus, czyli wsparcia dla rodzin – 500 zł na drugie i kolejne dziecko (w najuboższych rodzinach 500 zł na każde) – pojawiła się w lutym 2014 r. Pomysłodawcą projektu był prezes Prawa i Sprawiedliwości Jarosław Kaczyński. – To mają być środki, które będą służyły temu, aby rodziny miały się lepiej – mówił wówczas polityk.Podczas debaty przedwyborczej w TVP Borys Budka z PO stwierdził, że to właśnie posłowie jego partii „zgłaszali w parlamencie postulat, by 500 Plus objęło wszystkie dzieci i aby nikt nie został wykluczony”. Podkreślił również, że zgodnie z wcześniejszymi zapowiedziami KO „nic, co zostało dane, nie zostanie zabrane”.  Wcześniejsze wypowiedzi polityków opozycji są jednak sprzeczne z  ich obecną obietnicą wyborczą. 2 kwietnia 2017 r. Adam Szejnfeld z PO przekonywał w programie „Bez retuszu”, że „każdy pracujący człowiek może wziąć kredyt lub pożyczkę  i sfinansować swój prywatny program”. – Ja się boję, że z końcem rządów PiS może się skończyć ten program – mówił polityk o 500 Plus.  Adam Szpałka z Nowoczesnej przyznawał natomiast 20 sierpnia 2017 r., że jego ugrupowanie jest za likwidacją świadczeń w ich obecnej formie.  W zamian politycy proponują projekt „Aktywna rodzina”. Szpałka dodał, że popiera podwyższenie wieku emerytalnego. 26 stycznia 2018 r. postulat Nowoczesnej o zniesieniu 500 Plus potwierdził w Polskim Radiu Witold Zembaczyński. – No likwidujemy, wprowadzamy „Aktywną rodzinę” – powiedział. Warto również przypomnieć słowa byłego premiera i lidera PO Donalda Tuska, który  stwierdził w maju 2014 r., że projekt 500 Plus mu się podoba, ale z tego co wie, nie ma możliwości sfinansowania takiego programu. – Ja najchętniej dałbym nie na drugie 500, tylko od pierwszego 1000 zł miesięcznie – mówił wtedy polityk.",,
„To nie powinno mieć miejsca”. W atakach dronów ginęli cywile,"W amerykańskich atakach dronów przeciwko podejrzanym o terroryzm śmierć ponosili cywile, co „nie powinno mieć miejsca” – przyznał prezydent Stanów Zjednoczonych Barack Obama podczas ostatniego dnia Szczytu Bezpieczeństwa Nuklearnego w Waszyngtonie.","Barack Obama dodał, że jego administracja wykazuje „niezwykłą ostrożność” w przeprowadzaniu ataków tam, gdzie obecne są kobiety i dzieci.  Jednocześnie zaznaczył, iż przez ostatnie kilka pracowano nad tym, aby zapobiegać ofiarom śmiertelnym wśród cywilów.– W sytuacji wojny musimy wziąć na siebie odpowiedzialność, jeśli nie działamy w sposób właściwy – powiedział podczas konferencji prasowej. Setki ofiar wśród cywilówW przeprowadzanych niedawno przez Stany Zjednoczone atakach dronów oraz innych atakach z powietrza odnotowano wiele ofiar wśród cywilów. W bombardowaniu obozu treningowego Państwa Islamskiego w Libii, do którego doszło w lutym, zginęło 40 osób. Atak amerykańskiego drona przeprowadzony 5 marca przeciwko terrorystycznemu ugrupowaniu Al-Szabab spowodował śmierć 150 osób w Somalii. W październiku ubiegłego roku w ataku lotnictwa USA, który wymierzony był przeciwko talibom, został trafiony szpital prowadzony przez Lekarzy Bez Granic (MSF) w miejscowości Kunduz, w Afganistanie. Szef MSF Christopher Stokes powiedział wówczas, że „w związku z domniemaniem popełnienia zbrodni wojennej organizacja domaga się, by w sprawie zdarzenia zostało przeprowadzone całościowe i przejrzyste śledztwo”. Za błędy, które doprowadziły do tego bombardowania, ponad 12 pracowników amerykańskiej armii ukarano dyscyplinarnie. Nie postawiono im jednak zarzutów.",,
„Coraz więcej krajów zaczyna podążać za polityką polskiego rządu”,– Politycy powinni dostrzec różnicę między miłością do tego cudownego kraju (Rosji) z jego wspaniałą kulturą a polityką obecnego skorumpowanego rządu Władimira Putina. Może lubią typ silnego dyktatora? – zastanawiał się w programie „Studio Zachód” niemiecki eurodeputowany Hans-Olaf Henkel.,"Gość Dominiki Ćosić zwrócił również uwagę, że kolejne rządy w Europie przyjmują polskie stanowisko ws. imigracji. – Coraz więcej krajów zaczyna podążać za polityką węgierskiego i polskiego rządu. Teraz podąża za tym również Austria i Czech – podkreślił.",,
Wykaz lotów Ewy Kopacz opublikowany na stronie KPRM,"Na stronie internetowej KPRM opublikowano wykaz lotów Ewy Kopacz obejmujący okres, gdy była ona premierem; zawiera 47 pozycji.","Wykaz zawiera 47 pozycji lotów ówczesnej premier Kopacz. Pierwszy lot jest datowany na 6 października 2014 r., ostatni - na 23 października 2015 r. Jeden z nich odbywał się wojskowym samolotem CASA, pięć - śmigłowcem W-3 Sokół, a reszta samolotem Embraer.We wtorek wieczorem na stronie internetowej KPRM opublikowano wykaz lotów premier Beaty Szydło, która w zeszłym tygodniu sama zwróciła się z prośbą o publikację tych informacji. W piątek na stronie KPRM został opublikowany wykaz lotów urzędującego premiera Mateusza Morawieckiego, który zapowiedział wcześniej szef KPRM.Michał Dworczyk zapowiedział również, że zostaną przedstawione założenia projektu ustawy ws. lotów służbowych najważniejszych osób w państwie, wśród których znalazło się m.in. wprowadzenie centralnego rejestru lotów typu HEAD, zakaz przelotów dla rodzin czy parlamentarzystów nie uczestniczących w oficjalnych delegacjach. Do prac nad projektem zostali zaproszeni szefowie kancelarii prezydenta, Sejmu, Senatu oraz szefowie klubów parlamentarnych lub ich przedstawiciele.",,
Niepokojące doniesienia z Korei Płn. Może przygotowywać się do wystrzelenia rakiety,"Zdjęcia satelitarne ośrodka badawczego Sanumdong na przedmieściach Pjongjangu sugerują, że Korea Północna może przygotowywać się do wystrzelenia rakiety lub satelity – informuje w sobotę portal BBC News.","Wzrost aktywności zaobserwowano wokół ośrodka Sanumdong, gdzie Korea Północna zgromadziła większość swoich pocisków balistycznych i innych rakiet – podaje BBC News.              W czwartek agencja Associated Press przekazała, powołując się na anonimowego posła parlamentu Korei Płd., że południowokoreański wywiad wykrył nasilenie ruchu pojazdów w Sanumdong, w którym, jak się podejrzewa, pracowano nad rakietami dalekiego zasięgu. To tam, jak pisze Reuters, skonstruowano międzykontynentalny pocisk balistyczny Hwasong-15, zdolny osiągnąć dystans ok. 13 000 km. Doniesienia o odbudowie poligonuSuh Hun miał również powiedzieć parlamentarzystom, że Korea Płn. odbudowuje infrastrukturę na poligonie rakietowym Sohae w Tongczang-ri, którego likwidację rozpoczęto w ub.r. po obietnicach złożonych przez Kima.              Informację o odbudowie poligonu podawały we wtorek również dwa amerykańskie think tanki, które doszły do takiego wniosku po analizie zdjęć satelitarnych. Amerykańska grupa monitorująca Koreę Płn. 38 North przekazała, że infrastruktura na poligonie rakietowym Sohae została odbudowana między 16 lutego a 2 marca. Według raportu amerykańskiego think tanku Center for Strategic and International Studies Pjongjang „dąży do szybkiej odbudowy” infrastruktury w tej bazie.              BBC News zwraca uwagę, że prace związane z demontażem Sohae rozpoczęły się w zeszłym roku, ale zatrzymały się, gdy rozmowy USA z Koreą Północną utknęły w martwym punkcie.  Trump liczy na denuklearyzację  W piątek prezydent Trump powiedział, że ma dobre relacje z Kimem, ale byłby rozczarowany, gdyby Pjongjang zaczął ponownie testować międzykontynentalne rakiety balistyczne (ICBM).              27-28 lutego Trump spotkał się po raz drugi z przywódcą komunistycznej Korei Płn. na szczycie w Hanoi, który zakończył się jednak bez porozumienia w sprawie denuklearyzacji Półwyspu Koreańskiego.              W czwartek wysoki rangą urzędnik Departamentu Stanu powiedział dziennikarzom, że administracja USA nadal uważa, że możliwe jest osiągnięcie porozumienia w sprawie denuklearyzacji Korei Północnej jeszcze podczas tej kadencji Trumpa.",,
Separatyści chcą rozszerzenia „republik” w Donbasie. Kijów: to wskazuje na słabość intelektualną kremlowskich marionetek,"Prorosyjscy separatyści na wschodniej Ukrainie oświadczyli, że chcą kontroli nad całym obszarem obwodu donieckiego i ługańskiego. Taką możliwość ich zdaniem przewidują podpisane w lutym porozumienia pokojowe z Mińska. Ukraińskie władze uznały, że jest to krok do zerwania tych ustaleń.","O zamiarze rozszerzenia granic poinformował w sobotę przywódca tzw. Donieckiej Republiki Ludowej Ołeksandr Zacharczenko. – Uważamy, że Mińsk jest jedynym rozwiązaniem konfliktu w sposób pokojowy. Jest to możliwość odebrania naszych tymczasowo okupowanych przez przeciwnika terytoriów bez dużego przelewu krwi – powiedział, zwracając się w nagraniu wideo do liderów państw UE i Stanów Zjednoczonych. „Chcemy przywrócić trwały pokój”– Prosimy was o wyjaśnienie prezydentowi Petrowi Poroszence, że gotowi jesteśmy rozpatrzyć wszystkie środki, które pozwolą nam przywrócić trwały pokój na terytorium całej Donieckiej Republiki Ludowej w granicach obwodu donieckiego – oświadczył. Ołeksandr Turczynow, sekretarz Rady Bezpieczeństwa Narodowego i Obrony (RBNiO) w Kijowie ostrzegł w poniedziałek, że jeśli Rosja zdecyduje się na eskalację kryzysu, Ukraina będzie się bronić. – Jesteśmy w stanie odpowiedzieć na agresję wojskową – powiedział.  „Zacharczenko ma problemy ze zdrowiem psychicznym”Turczynow ocenił, że słowa Zacharczenki świadczą o jego problemach ze zdrowiem psychicznym. – Oświadczenia Zacharczenki o planach opanowania całego obwodu ługańskiego i donieckiego wskazują nie tylko na pełną słabość intelektualną kremlowskich marionetek, ale świadczą też o dążeniach Rosji do zerwania mińskich porozumień poprzez ich dyskredytację –powiedział. Zawarte w lutym w Mińsku porozumienia przewidywały, że na wschodniej Ukrainie dojdzie do zawieszenia broni i utworzenia strefy buforowej między stronami konfliktu. W dalszej kolejności miały się tam odbyć wybory samorządowe. Pierwszy, najważniejszy punkt porozumień, nie został do tej pory zrealizowany.",,
Cyberatak w Grecji. Hakerzy uderzyli m.in. w premiera i policję,"Rząd Grecji poinformował w piątek, że atak hakerski zablokował na krótki czas strony internetowe premiera, policji, straży pożarnej i kilku najważniejszych ministerstw, ale ich normalne funkcjonowanie już przywrócono.","Rzecznik rządu Stelios Petsas powiedział, że atak DDoS, czyli podjęty z wielu miejsc w celu uniemożliwienia działania poprzez zajęcie wszystkich wolnych zasobów, „doprowadził do zakłócenia funkcjonowania niektórych stron internetowych”. Dodał, że pomyślnie zastosowano „środki zaradcze”, ale bliższych szczegółów nie ujawnił. Przeprowadzony w czwartek wieczorem cyberatak skierowany był przeciwko stronie internetowej premiera oraz portalom ministerstw porządku publicznego, spraw wewnętrznych, spraw zagranicznych i marynarki handlowej, jak też cyfrowym witrynom greckiej policji i straży pożarnej.  Był to drugi tego rodzaju atak na rządowe strony internetowe w ciągu niecałego tygodnia. Odpowiedzialność za pierwszy z nich zadeklarowała w sieci grupa hakerów twierdzących, że działają z terytorium Turcji. Greckie władze nie przedstawiły dotąd żadnej własnej oceny wiarygodności tej informacji.",,
"Marszałek Senatu obiecywał „szacunek”. Teraz sugeruje, że prezes PiS jest pod wpływem leków","W nagranym na początku kadencji Senatu orędziu marszałek Tomasz Grodzki zapowiadał „uprawianie polityki bez wzajemnej niechęci czy nienawiści”. Miesiąc po wypowiedzeniu tych słów zaatakował prezesa Prawa i Sprawiedliwości Jarosława Kaczyńskiego, który przestrzegał przed anarchią w wymiarze sprawiedliwości. – Życzę panu prezesowi szybkiego powrotu do zdrowia. Jak się bierze silne leki przeciwbólowe, umysł człowieka reaguje trochę inaczej. Na miejscu pana prezesa zająłbym się szybkim powrotem do zdrowia – powiedział Grodzki w Radiu Zet.","Marszałek Senatu komentował słowa prezesa PiS na temat projektu zmian w ustawach o ustroju sądów i Sądzie Najwyższym. – Mam nadzieję, że tym projektem powstrzymamy wysadzenie w powietrze wymiaru sprawiedliwości. Po tym, co się zaczęło dziać w ostatnich tygodniach, to już właściwie jest anarchia – mówił Jarosław Kaczyński.  Marszałek Grodzki w Radiu Zet był pytany, czy jako lekarz sugeruje, że prezes ma zaburzone postrzeganie rzeczywistości z powodu przyjmowania leków przeciwbólowych po operacji kolana. – Wszystkie leki mają działanie uboczne. Od tego zacznijmy. Silne leki przeciwbólowe również – odpowiedział szef izby wyższej parlamentu. – Nikomu nie wolno dzielić ludzi na lepszych, czy gorszych, gdyż przeczy to szacunkowi dla przyrodzonej godności człowieka – dodał w orędziu marszałek Grodzki. Szef izby wyższej parlamentu sugerował też, że kierowana przez niego instytucja nie będzie zajmowała się atakowaniem przeciwników politycznych. – Będą królowały szacunek, przyzwoitość, praworządność, honor, prawda i normalna praca merytoryczna – stwierdził. Senat, zgodnie z zapowiedziami Grodzkiego, miał się stać wzorem dla innych instytucji. – Senat jest do tego szczególnie predestynowany. Zgodnie z maksymą, że jest tym ciałem konstytucyjnym, które inne władze do szlachetnych uczynków pobudza, od niecnych odwodzi, a emocje studzi – mówił marszałek Senatu.  Marszałek Grodzki swoje pierwsze orędzie telewizyjne wygłosił 14 listopada. Wygląda na to, że podobnych wystąpień będzie więcej. W jednym z wywiadów szef izby wyższej parlamentu zapowiedział, że okazją do kolejnego orędzia będą najprawdopodobniej święta Bożego Narodzenia.",,
Spadek po poprzedniej kadencji: 70 mln długu. Komornik zajął konta szpitala,"Komornik zajął dwa rachunki bankowe jednego z największych szpitali w woj. śląskim: Wojewódzkiego Szpitala Specjalistycznego im. Najświętszej Marii Panny w Częstochowie. To dług z lat ubiegłych – wyjaśnia rzecznik urzędu marszałkowskiego. I zapewnia, że pracownicy nie mają się czego obawiać.","– Z informacji przekazanej przez zarząd Wojewódzkiego Szpitala Specjalistycznego w Częstochowie wynika, że prowadzi on rozmowy z komornikiem, który zablokował w imieniu jednego z wierzycieli dwa rachunki bankowe szpitala – oświadczył rzecznik śląskiego samorządu, Michał Fijałkowski. – Płynność finansowa szpitala nie została utracona i nie jest zagrożona. W związku z powyższym zostaną zapłacone zobowiązania. Jednocześnie informujemy, że wynagrodzenia pracowników szpitala nie są i nie były zagrożone – dodał Fijałkowski.  Jak poinformował, już 6 marca Narodowy Fundusz Zdrowia przekaże na konto szpitala 13 mln zł. Do końca miesiąca placówka ma otrzymać kolejne 4 mln zł. – Zarząd szpitala opracowuje i wdraża program naprawczy mający na celu restrukturyzację długu, który powstał w latach ubiegłych – zapewnił rzecznik.  O trudnej sytuacji częstochowskiego szpitala marszałek województwa śląskiego Jakub Chełstowski informował w zeszłym tygodniu. Przyznał, że na pokrycie samych tylko strat szpitali z zeszłego roku, dla których jest organem założycielskim, samorząd województwa musi przeznaczyć 45 mln zł.",,
Tłum spalił żywcem mężczyznę podejrzanego o zgwałcenie i zamordowanie sześciolatki,"Mieszkańcy jednej z gmin Meksyku postanowili sami wymierzyć sprawiedliwość mężczyźnie podejrzanemu o zgwałcenie i zamordowanie sześcioletniej dziewczynki. Jak podają lokalne media, mieszkańcy wspólnoty przywiązali go do słupa, a następnie oblali benzyną i podpalili.","Alfredo Roblero został oskarżony o zgwałcenie i zabicie sześcioletniej dziewczynki o imieniu Jarid w gminie Cacahoatan, położonej południowym stanie Chiapas. Zaginięcie dziewczynki zgłoszono w czwartek. Następnego dnia policjanci znaleźli ją martwą.  Na wieść o zbrodni mieszkańcy gminy postanowili wymierzyć sprawiedliwość na własną rękę. Ciotka zamordowanej dziewczynki chciała podobno wydać podejrzanego policji, ale usłyszała od ludzi, że Roblero nie opuści gminy żywy.  Jak informują lokalne media, mężczyzna został pobity przez tłum i przywiązany do słupa. Następnie oblano go benzyną i podpalono. Na miejsce miała zostać wezwana policja, ale życia Roblero nie udało się już uratować.  W sprawie śmierci mężczyzny prowadzone jest dochodzenie.  Po wydarzeniach w Cacahoatan władze Chiapas wydały oświadczenie, w którym przypomniały obywatelom, że nie mogą oni sami wymierzać kary podejrzanym.",,
"„Albo Banaś poda się do dymisji, albo poda do dymisji swój honor”","– Alternatywa, przed jaką stoi Marian  Banaś, brzmi tak, że albo on poda się do dymisji, albo poda do dymisji swój honor – ocenił prof. Andrzej Zybertowicz z Kancelarii Prezydenta w programie „Woronicza 17”, komentując sprawę ewentualnej dymisji prezesa NIK. Mirosława Stachowiak-Różecka z PiS przyznała z kolei: - Popełniliśmy błąd, powołując tego człowieka na to stanowisko.","Centralne Biuro Antykorupcyjne skierowało do prokuratury zawiadomienie o możliwości popełnienia przestępstwa przez Mariana Banasia, które jest wynikiem kontroli jego oświadczeń majątkowych.  Marszałek Sejmu Elżbieta Witek nie wykluczyła w piątek, że klub PiS przygotuje zmiany w ustawie o Najwyższej Izbie Kontroli, które umożliwiłyby odwołanie prezesa NIK Mariana Banasia. Tego samego dnia, w odpowiedzi na nieoficjalne doniesienia niektórych mediów, na stronach NIK pojawiło się oświadczenie, iż nie zapadła decyzja o tym, by Banaś podał się do dymisji. Wieczorem sam prezes NIK oświadczył: to dobrze, iż prokuratura oraz – ewentualnie – niezawisły sąd zajmą się sprawą i skrupulatnie wyjaśnią wszystkie wątpliwości. Prof. Andrzej Zybertowicz z Kancelarii Prezydenta powiedział w TVP Info, że w obecnej sytuacji prezydent Andrzej Duda jednoznacznie oczekuje dymisji szefa NIK. – Od siebie bym dodał że alternatywa, przed jaką stoi Marian  Banaś, brzmi tak, że albo on poda się do dymisji, albo poda do dymisji swój honor – powiedział prof. Zybertowicz. Anna Maria Żukowska (Lewica) ze sceptycyzmem odniosła się do zapowiedzi zmian w prawie, które umożliwiłyby odwołanie szefa NIK. – Oczywiście możemy zmienić ustawę, tylko że prawo nie działa wstecz. W związku z czym to będzie kolejny moment, w którym dojdzie do naruszenia praworządności – oceniła. Zapewniła też, że Lewica „na pewno nie przyłoży ręki do zmiany ustawy zasadniczej”. Marcin Kierwiński (PO) pytał, dlaczego ABW, sprawdzając Mariana Banasia, nie wykryła wcześniej nieprawidłowości. Zwrócił też uwagę na kolejny aspekt. – Raport CBA dostępny jest od ponad 30 dni. Co 30 dni robią służby? Nie robią kompletnie nic – uznał. W jego ocenie służby w tym czasie czekały, jaką decyzję podejmie komitet polityczny PiS.  – Taka teza mnie zadziwia, bo my nie mamy kompletnie żadnego interesu, żeby ta sprawa trwała jeszcze dłużej – odpowiedziała mu Mirosława Stachowiak-Różecka (Prawo i Sprawiedliwość). Przyznała jednocześnie, że „faktycznie przyszedł taki moment, w którym musimy powiedzieć: popełniliśmy błąd, powołując tego człowieka na to stanowisko”.  – Nam też zależy żeby sprawa została już wyjaśniona i żeby instytucja tak ważna jak NIK funkcjonowała w pewnym komforcie i była obdarzona zaufaniem wyborców – dodała Stachowiak-Różecka.                                                teraz odtwarzaneStachowiak-Różecka: popełniliśmy błąd Jan Filip Libicki, senator PSL ocenił, że „jeśli by się okazało, że na jakimś etapie służby kierowane przez różnych szefów wiedziały o (nieprawidłowościach ws. Banasia – red.) i z jakichś powodów nie robiły z tej wiedzy użytku, to jest to sprawa, która wymaga wyjaśnienia”.  Dobromir Sośnierz (Konfederacja) powiedział, że „niedobrze jeśli Banaś pozostaje na stanowisku z takimi zarzutami, ale jeszcze gorzej, jeśli próbuje się przejść na ręczne sterowanie i niszczyć niezależność NIK przez jakieś kolejne zmiany prawa”. – W najgorszym przypadku trzeba się pogodzić z tym, że mamy takiego prezesa NIK, jakiego mamy – dodał.                                                teraz odtwarzaneSośnierz: Nie niszczyć niezależności NIK ",,
Witold Kozłowski kandydatem PiS na marszałka województwa małopolskiego,"Komitet Polityczny Prawa i Sprawiedliwości zdecydował w piątek, że kandydatem ugrupowania na marszałka województwa małopolskiego będzie Witold Kozłowski; a przewodniczącym sejmiku Rafał Bochenek - poinformowała na Twitterze rzeczniczka partii Beata Mazurek.", ,,
Nikaragua: 14 ofiar śmiertelnych starć przeciwników prezydenta z policją,Co najmniej 14 osób poniosło śmierć w południowo-wschodniej części Nikaragui podczas starć przeciwników prezydenta Daniela Ortegi z policją i siłami paramilitarnymi - poinformowało nikaraguańskie Stowarzyszenie na rzecz Obrony Praw Człowieka.,"Policja i siły paramilitarne wkroczyły do miast Diriamba i Jinotepe, aby zlikwidować barykady wzniesione przez demonstrantów. Doszło do gwałtownych starć, podczas których funkcjonariusze użyli gazów łzawiących i broni palnej.„Zginęło co najmniej 14 osób, ale ofiar może być więcej. Są wśród nich dwaj policjanci i kilku członków sił paramilitarnych” - powiedziała Vilma Nunes, przewodnicząca nikaraguańskiego Centrum ds. Praw Człowieka.Nikaragua jest od kilku miesięcy sceną gwałtownych protestów społecznych przeciwko polityce prezydenta, 72-letniego Daniela Ortegi. Manifestanci domagają się natychmiastowej dymisji prezydenta i ukarania winnych śmiertelnych ofiar represji.Według szacunków nikaraguańskiego Stowarzyszenia na rzecz Obrony Praw Człowieka (NAHR) dotychczasowy bilans ofiar wynosi 309 osób, z czego 288 to osoby z potwierdzoną tożsamością. Rannych jest 1500 osób - twierdzi NAHR.",,
"„To nie opozycja, lecz grupa chcąca znów dorwać się do Polski, którą traktowała jak dojną krowę”","– Proszę nie mówić, że Schetyna jest liderem zjednoczonej opozycji, bo to nie jest opozycja. To jest grupa, która z powrotem chce się dorwać do Polski, którą traktowała jako dojną krowę, i chce w dalszym ciągu to robić. To nie jest opozycja ani merytoryczna, ani jakaś logiczna – powiedział w programie „Minęła 8” Józef Brynkus, poseł Kukiz’15.","Goście programu „Minęła 8” odnieśli się do słów przewodniczącego PO Grzegorza Schetyny, który powiedział, że PiS walczy z praworządnością i Bruksela nie powinna odpuszczać rządowi.Posłanka PiS Anna Milczanowska stwierdziła, że „Grzegorz Schetyna jest zawsze nastawiony anty. Zwłaszcza możemy to zaobserwować od jesieni 2015 r., kiedy Prawo i Sprawiedliwość wygrało wybory i zaczęło wprowadzać reformy”. –  Teraz widzimy, o co chodzi, chodzi o reformę z ustrojem sądów, o pana komisarza Timmermansa.  O tym, że zrobiliśmy kilka ustępstw, żeby z KE wreszcie się porozumieć i żeby art. 7 nie był stosowany – powiedziała Anna Milczanowska.  – Platforma Obywatelska nie jest przeciwko praworządności. Nie jest przeciwko sprawiedliwości – powiedział senator Kazimierz Kleina z PO. – Nie negocjuje z KE zapisów w naszych ustawach, to niestety robi PiS, uchwalając ustawy, które z góry mówiliśmy, że są niezgodne z konstytucją, że łamią standardy praworządności – powiedział. Dodał, że lider PO nie gra przeciwko Polsce.",,
Setki osób z całego świata. Rusza 2. Kongres Młodzieży Polonijnej,W Warszawie rozpoczyna się 2. Kongres Młodzieży Polonijnej. Swój udział w nim zgłosiło ponad 250 osób z 21 krajów. Przed południem kardynał Kazimierz Nycz odprawi z tej okazji mszę świętą.,"Spotkanie ma pomóc wzajemnemu poznaniu się młodzieży ze środowisk polonijnych, wzmocnieniu ich więzi z ojczyzną, zaangażowaniu we własnych parafiach i środowiskach – mówi biskup Wiesław Lechowicz, Delegat Episkopatu Polski do spraw Duszpasterstwa Emigracji Polskiej. Biskup, przywołując papieża Franciszka, wyjaśnia że Kongres powinien stać się dla młodych, przypomnieniem o potrzebie „zejścia z kanapy”. W praktyce, wezwanie to oznacza, że trzeba dawać świadectwo swojej wiary, nawet wobec tych, którzy na jej wartości pozostają obojętni – mówi biskup Wiesław Lechowicz.",,
Historyk: Dla Niemców Żydzi to obcy. Antysemityzm może się odradzać,"Antysemityzm pozostaje w Niemczech tematem tabu. Aż do zamachu na synagogę w Halle (9 października tego roku) wszystkie akty agresji wymierzone w Żydów konsekwentnie nazywano rasistowskimi, ale nie antysemickimi – zwraca uwagę Guilhem Zumbaum, historyk antysemityzmu w Niemczech.","Zumbaum przyznaje, że nieudany zamach w Halle, w którym zginęło dwóch przypadkowych przechodniów, a neonazistowskiemu zamachowcy nie udało się wejść do wypełnionej Żydami synagogi, był wstrząsem dla opinii publicznej. To właśnie tym wydarzeniem była też podyktowana niedawna wizyta kanclerz Angeli Merkel w Auschwitz. Żydzi nie czują się w Niemczech bezpiecznie. Liczba wymierzonych w nich aktów agresji stale rośnie, o 20 proc. rocznie. Według badań przeprowadzonych na zlecenie Światowego Kongresu Żydów 27 proc. Niemców ma względem nich negatywne uprzedzenia. Zdaniem Zumbauma postawa ta wynika z faktu, że Niemcy zawsze traktowali Żydów jak obcych. - Nigdy nie przyswoili sobie ich dziedzictwa jako elementu własnej tożsamości, kultury i historii. Dziś Żyd ma dla nich tylko jedno, podstawowe imię: ofiara - tłumaczy historyk. - Antysemityzm w Niemczech ma różne formy. Przede wszystkim antysemityzm skrajnej prawicy, który opiera się na ideologii narodowego socjalizmu. Ale jest też antysemityzm środowisk muzułmańskich - mówi Radiu Watykańskiemu Zumbaum. – Kiedy rozmawia się na przykład z Syryjczykami, którzy przyjechali do Niemiec, to przyznają, że u siebie byli indoktrynowani przeciw Izraelowi. Dla nich to jedyna słuszna postawa. Kiedy przybywają do Niemiec, są zaskoczeni, że ten kraj nie podziela wrogości względem Izraela. Intelektualiści zdają sobie sprawę z tej różnicy. Ale wielu młodych nadal żyje według tej ideologii wszczepionej im przez reżim Assada. To znaczy: Izrael to to samo co Żydzi, a zatem trzeba ich zgładzić, trzeba ich atakować – stwierdza historyk. Jak wyjaśnia, napastnicy „atakują Żydów na ulicach Berlina, Kolonii czy innych miast”. – Jeśli ktoś ma jarmułkę czy gwiazdę Dawida, to zostaje przez nich uderzony – konkluduje Zumbaum.",,
"Ciężkie żarty polityków. „Kto się nie śmieje, ten nienawistnik” [OPINIA]","Doklejanie wąsików Hitlera, wzywanie ze sceny do zabójstwa, żarty z czyjegoś cierpienia – boki zrywać, a kto się nie śmieje, ten nienawistnik i nie-Europejczyk. No, chyba że ktoś chlapnie coś z głupkowatą miną o lesbijkach. Oj, wtedy żarty się kończą jak nożem uciął. Otoczony śmiertelną powagą trefniś, choćby nie wiem jak przepraszał, musi ponieść karę, zwłaszcza, gdy ma się z nim stare porachunki.","Gdyby nie poczucie humoru, czasem ciężko byłoby znieść naszą scenę polityczną. W sieci można znaleźć szereg memów, kawałów i żartów wszelkiego rodzaju produkowanych przez zwolenników jednej czy drugiej strony lub po prostu ludzi dowcipnych, którzy patrzą na politykę z dystansem i błyskotliwie docinają to jednym, to drugim. Nieżyjący już znany wszystkim dziennikarz TVN Grzegorz Miecugow powiedział, że „prawica światopoglądowa nie śmieje się. Nie zna dowcipów. Nie rozumie, jak można się śmiać z polityki, a jeżeli pojawia się jakiś dowcip, to musi on zawierać jakieś ciężkie słowa, przekleństwa albo komuś dokopać”. Jego spostrzeżenie niejednokrotnie trafnie opisywało rzeczywistość. Co jednak z poczuciem humoru szeroko rozumianej lewicy światopoglądowej? Politycy i celebryci związani z liberalno-lewicowymi poglądami od lat również próbują używać humoru jako broni politycznej. A ta, umiejętnie użyta, jest orężem, który może dać się we znaki przeciwnikowi. Ciężko jednak udawać, że operuje się samurajskim mieczem, stosując technikę młócenia cepem. W ostatnich tygodniach na swoje poczucie humoru, z kunsztem nawiązującym do tych swojskich praktyk, powoływało się kilku polityków Koalicji Europejskiej, w tym dwóch z PSL. Zaczął jednak polityk Nowoczesnej Krzysztof Mieszkowski, który wziął w obronę słynną już nieszczęsną scenę z przedstawienia „Klątwa”. Aktorka  Julia Wyszyńska, mówi, że gdyby to nie było niezgodne z prawem, to w tym miejscu spektaklu zrobiłaby zbiórkę na płatnego zabójcę, który zabiłby Jarosława Kaczyńskiego. Opisuje przy tym aksamitnym głosem, jak tanio by wyszło. Tylko raz zrezygnowano z tej sceny, w dniu pogrzebu zamordowanego prezydenta Gdańska Pawła Adamowicza. Dobre i to, choć powody takiej decyzji były dość enigmatyczne, biorąc pod uwagę, że w następnym przedstawieniu monolog przywrócono. Wyjaśnił to ostatnio Krzysztof Mieszkowski, poseł Nowoczesnej i krytyk teatralny. Stwierdził, że właśnie ta scena jest dowcipna i przewrotna. Wniosek jest więc prosty, autorzy i aktorzy chcieli wyciszyć tego dnia komediowy charakter swojego spektaklu. Przy następnym przedstawieniu znowu było wesoło, a sama aktorka mogła dalej skarżyć się w pismach Agory na prześladowania, jakie musi znosić ze strony kołtunów niewrażliwych na sztukę. Niesłusznie, być może śledzący jej karierę hejterzy wyrażają ten sam poziom wrażliwości, co aktorka i próbują wczuć się jeszcze mocniej w konwencję, jaką zaproponowała. Kilka dni później wyrafinowanym humorem błysnął dużo młodszy polityk (rocznik 1981), tym razem z PSL-u.  Nie chodzi tu o zwykłe szczeniackie zaczepki z memami, bo to obecnie norma. Rzecznik partii Jakub Stefaniak starał się być bardziej błyskotliwy i zażartował z Mateusza Morawieckiego, że w młodości nie porwali go z ulicy zomowcy tylko Marsjanie...  Tak to jest, gdy ktoś uczy się historii z filmów o gwiezdnych wojnach i tym podobnych. Wszystko w końcu może mu się pomylić, zwłaszcza, że w czasach, gdy zomowcy rzeczywiście prześladowali ludzi, jedynym zajęciem obecnego rzecznika PSL-u było robienie awantur, gdy mu nie zmieniono na czas pieluchy. Ostatecznie jednak przeprosił, gdy jego pryncypał, Władysław Kosiniak-Kamysz odbył z nim rozmowę dyscyplinującą. Tak to przynajmniej określił lider PSL. Podobnej rozmowy nie zdążył już jednak przeprowadzić z innym swoim podwładnym, wiceprezesem PSL Adamem Struzikiem. Ten z kolei promował mem ze zdjęciem Jarosława Kaczyńskiego, stylizowanym na podobiznę Hitlera. Koncept niewyszukany, bo wpis z analogicznym porównaniem dużo wcześniej umieściło na swoim koncie choćby Stowarzyszenia Sędziów Polskich „Iustitia”. Zresztą szybko się z tego wycofało, przeprosiło i odsunęło od obowiązków swojego administratora mediów społecznościowych. Wiceprezes jednak nie zamierzał przeprosić i słowa oburzenia ze strony internautów skomentował tak: „Nie będzie żadnych przeprosin, bo nikogo nie obraziłem. Pozdrawiam wszystkich nienawistników, ludzi zawziętych, oszczerców, kłamców, pogardliwców, wszystkich bez elementarnego poczucia humoru.” Tweet został ostatecznie usunięty po kilkunastu godzinach, Kosiniak-Kamysz przyjął tłumaczenia wiceprezesa i sprawa została uznana za niebyłą. Wiceprezes nie rzecznik, to stary chłop i nie mnie tłumaczyć mu, co oznacza w Polsce porównanie do Hitlera. W każdym razie, gdyby jemu domalowano charakterystyczny wąsik i ludowiec uznałby to za dobry żart, to powinien się zgłosić do specjalisty, bo oznaczałoby to, że najwyraźniej stracił kontakt z rzeczywistością. Ale już najgorzej dla opowiadającego, gdy rzuci bon motem we własne towarzystwo. Wówczas niewinna krotochwila może być bezwzględnie wykorzystana w wewnątrzpartyjnych gierkach. Nieśmiertelny były poseł PO Robert Węgrzyn wprawdzie wrócił do partii po ośmioletniej banicji, ale przyznał jednocześnie, że cytowany przez niego dowcip Andrzeja Czumy, jak to fajnie sobie popatrzeć na lesbijki, stał się jedynie wygodnym narzędziem zastosowanym do wyrzucenia go z polityki. W tle majaczyły konflikty partyjne.    Ciężkostrawne żarty długo leżą na wątrobie. Bez względu na to, kto je wypowiedział. Można je reinterpretować, dorabiać pospiesznie filozofię i opowiadać, że igraszki słowne typu „a państwo mają tu-polew” to protest przeciwko upolitycznianiu tragedii smoleńskiej. Jednak niektóre żarty pozostają słabe nawet wtedy, gdy wielu się z nich śmieje.",,
Radni PiS apelują do wojewody o szybkie uchylenie uchwały ws. ulicy im. „Łupaszki”,"Były uchybienia regulaminowe przy podejmowaniu przez Radę Miasta Białystok uchwały o zmianie nazwy ulicy im. majora Zygmunta Szendzielarza „Łupaszki” – uważają radni PiS, którzy są przeciwni tej zmianie. Samorządowcy apelują do wojewody podlaskiego, by jak najszybciej stwierdził nieważność tej uchwały.","Wojewoda już półtora tygodnia temu, w trybie nadzoru nad działalnością prawną samorządów, wszczął postępowanie w sprawie uchwały Rady Miasta Białystok dotyczącej zmiany nazwy ulicy im. mjr. Zygmunta Szendzielarza „Łupaszki” na ulicę Podlaską. Na wydanie swojej decyzji ma czas do końca listopada. Jeśli stwierdzi nieważność tej uchwały, rada będzie jeszcze miała możliwość odwołania się do sądu administracyjnego. Ulicę na osiedlu Skorupy imieniem majora „Łupaszki” rada miasta nazwała w kwietniu 2018 r. Inicjatorami byli radni PiS, którzy mieli wtedy większość w tej radzie. Radni nadali ulicy nazwę majora Szendzielarza, chociaż prezydent miasta proponował inną nazwę: Podlaska. Nazwa – ul. Zygmunta Szendzielarza „Łupaszki” – od początku wzbudza emocje w Białymstoku. Praktycznie tuż po zmianie pojawiły się tam napisy i wlepki „zbrodniarz”, tablice oblewane są czerwoną farbą. Na płocie otaczającym kilka miesięcy temu pobliską budowę malowane były hasła m.in. „Łupaszko – morderca!!!” „Miejsce zbrodniarzy jest na śmietniku historii. Łupaszko to ludobójca!!!”. W obecnej kadencji samorządu PiS jest w opozycji w białostockiej radzie miasta. Większość ma Koalicja Obywatelska, w skład której wchodzą radni Forum Mniejszości Podlasia; już wcześniej zapowiadali oni starania o zmianę nazwy tej ulicy i to z ich inicjatywy na sesję trafił projekt stosownej uchwały. Odnosząc się do działań „Łupaszki” mówili, że na szlaku jego oddziałów „były spalone wsie i ludność cywilna”. Krytyczne stanowisko ministra i IPNZmiana nazwy wywoła też dyskusję w kraju; krytycy zarzucają pomysłodawcom i białostockim radnym KO, którzy tę zmianę poparli, brak wiedzy historycznej o działalności „Łupaszki”. Krytyczne stanowisko zajął prezes IPN, a także np. minister kultury Piotr Gliński. 28 października białostocka rada zmianę jednak przegłosowała. 7 listopada wojewoda podlaski zawiadomił Radę Miasta Białystok o wszczęciu postępowania nadzorczego „w sprawie stwierdzenia nieważności uchwały” o zmianie nazwy tej ulicy. Wstrzymał też wykonanie uchwały, powołując się na możliwe skutki finansowe, jeśli weszłaby ona w życie, a następnie została uchylona. „Analiza uzasadnienia podjętej uchwały daje podstawy do stwierdzenia istotnego naruszenia zapisów Konstytucji RP, tj. art. 7 stanowiącego, że organy władzy publicznej działają na podstawie i w granicach prawa, art. 2 wskazującego na zasady demokratycznego państwa prawnego oraz zasadę zaufania do państwa oraz art. 19 Konstytucji RP, zgodnie z którym Rzeczpospolita Polska specjalną opieką otacza weteranów walk o niepodległość” – głosi uzasadnienie zawiadomienia skierowanego do rady. W ocenie prawników wojewody, obowiązek działania zgodnego z prawem, w połączeniu z zasadą zaufania, wymaga – po stronie organów władzy publicznej – uzasadniania „ze szczególną starannością” swoich rozstrzygnięć. W tym kontekście uważają, że uzasadnienie uchwały w zakresie, w jakim zawiera ono ocenę działań Zygmunta Szendzielarza „nie jest w pełni zgodne z potwierdzonymi faktami”. Do tego – jak napisali – „neguje ustalenia kompetentnych instytucji państwowych m.in. Instytutu Pamięci Narodowej”. W poniedziałek z apelem do wojewody o wnikliwe, ale i pilne rozpatrzenie skarg, które do niego zostały złożone w związku z podjętą uchwałą, zaapelowali radni miejscy PiS.   Uchwała narusza dobre imię bohatera  Jak wynika z informacji uzyskanych w Podlaskim Urzędzie Wojewódzkim w Białymstoku, wpłynęły w sumie cztery takie skargi. Współautorem jednej z nich jest radny PiS Paweł Myszkowski. – W skardze odnoszę się do uchybień względem regulaminu rady miasta, który jest integralną częścią statutu miasta. Apelujemy do pana wojewody, aby pochylił się nad tymi uwagami i wnikliwie to rozpatrzył – mówił w poniedziałek dziennikarzom Myszkowski. Według niego, są to kolejne argumenty – oprócz przywoływanych przez wojewodę – za wydaniem rozstrzygnięcia nadzorczego i uchyleniem uchwały. – Apelujemy, by (wojewoda) jak najszybciej unieważnił tę uchwałę. Próbujemy wskazać, że jest to tak ważny problem, że nie ma na co czekać, tylko trzeba wnikliwie się temu przyjrzeć i unieważnić uchwałę, która narusza dobre imię bohatera narodowego (...). Na sesji padło wiele oskarżeń pod adresem majora Szendzielarza »Łupaszki« niezgodnych z faktami historycznymi – dodała radna PiS Agnieszka Rzeszewska. Mówiła też, że większość rady – podejmując uchwałą o zmianie nazwy ulicy na Podlaską – nie wzięła pod uwagę zebranych podpisów ponad 2 tys. osób przeciwnych takiej zmianie. – O tym w ogóle nie ma mowy w uzasadnieniu tej uchwały. Uważamy, że jest to podważenie regulaminu rady miasta, ale przede wszystkim chcemy walczyć o dobro imienia bohatera narodowego – powiedziała.",,
Prezydent Duda w węgierskiej telewizji: Polacy i Węgrzy są częścią Zachodu,"Zarówno Polacy, jak i Węgrzy są obecnie częścią Zachodu – zaznaczył prezydent Andrzej Duda w wyemitowanym w niedzielę wywiadzie udzielonym węgierskiej telewizji M5 z okazji 100. rocznicy odzyskania przez Polskę niepodległości.","– Zarówno Polacy, jak i Węgrzy dobrze wiedzą, że znaczna część tych 100 lat, może nawet połowa, była trudna dla obu narodów. Gdy trafiliśmy na drugą stronę żelaznej kurtyny, gdy oddano nas w sowieckie ręce, nie byliśmy naprawdę suwerennymi wolnymi krajami – powiedział Duda.Jednakże Polsce – jak wskazał – udało się odzyskać wolność dzięki bohaterstwu polskich żołnierzy, świetnym przywódcom i dyplomatom, takim jak Ignacy Jan Paderewski czy marszałek Józef Piłsudski. – My, Polacy, jesteśmy bardzo dumni z solidarności z wami, bo pomogła nam wydostać się z ciemności komunizmu. I teraz nie tylko z punktu widzenia kultury, ale także pod względem politycznym, a nawet geograficznym jesteśmy częścią Zachodu. Zarówno Polacy, jak i Węgrzy. Bardzo się z tego cieszę – oznajmił polski prezydent. Podkreślił przy tym rolę Kościoła w odzyskaniu przez Polskę wolności. Zaznaczył, że w kościołach i instytucjach kościelnych można było się schronić, a nawet przechowywać tam broń podczas powstań, a Kościół zawsze pielęgnował ideę wolności, za którą życie oddało wiele osób, w tym tacy męczennicy jak bł. Jerzy Popiełuszko. Pytany, czy niepodległość i tożsamość nie są obecnie zagrożone, Duda przypomniał słowa św. Jana Pawła II, by wstępując do UE, pamiętać o własnym systemie wartości. – Jesteśmy tradycyjnie wolnymi ludźmi, mamy własny system wartości, zawsze wspierał nas Kościół katolicki. (...) Mam nadzieję, że nie pozwolimy sobie tego odebrać. (...) Jest wiele ideologii, które próbują wyprodukować nowego człowieka. Miejmy nadzieję, że my, Polacy, skutecznie się temu oprzemy – oznajmił. Duda na pytanie, czy silnej tożsamości można używać jako broni przeciw próbom ograniczenia kompetencji państw narodowych, odparł, że oczywiście, że tak. Zaznaczył, że dla niego wspólnota to wzajemne zrozumienie i współpraca, czego przykładem może być NATO. – Chciałbym, aby tak samo było w Unii – powiedział. Kanał M5 przygotował na niedzielę całodzienny program poświęcony Polsce. Rano wyemitowano wywiady z ambasadorem Polski Jerzym Snopkiem i dyrektorką Instytutu Polskiego w Budapeszcie Joanną Urbańską. Prezentowano też polską muzykę: widzowie mogli m.in. posłuchać utworów Fryderyka Chopina w wykonaniu Tamasa Vasaryego czy muzyki Krzysztofa Pendereckiego i Witolda Lutosławskiego w wykonaniu chóru męskiego im. św. Efrema. Mówiono też o polskiej kinematografii, teatrze, literaturze, historii i muzyce. Przedstawiono sztandarowe postaci polskiej kultury, takie jak Krzysztof Zanussi. Łączono się z korespondentką, która opowiadała o obchodach w Polsce, ale także opowiadano o obchodach na Węgrzech, m.in. o konkursie wiedzy o polskiej historii i kulturze dla dzieci w Polskim Instytucie Badawczym i Muzeum w Budapeszcie czy o organizowanej przez rzeczniczkę narodowości polskiej w parlamencie Węgier Ewę Ronay Sztafecie Niepodległości, która zakończyła swój bieg w niedzielę w Budapeszcie. – Kontakty Polski i Węgier to nie tylko pamięć historyczna, ale także bardzo żywa więź kulturalna i społeczna, którą trzeba pielęgnować i rozwijać – zaznaczyła dyrektorka M5 Beatrix Siklosi.",,
Rzecznik Platformy Obywatelskiej chce odebrać 500 plus bezrobotnym rodzicom,"Nie pracujesz, to nie dostaniesz 500 zł z rządowego programu. Platforma Obywatelska chce zmienić przepisy dotyczące przyznawania dodatku. - 500 plus sprawia, że rodzice, którzy od lat nie pracują, są trwale bezrobotni, nie podejmują pracy, bo mają 500 plus. To jest szkodliwe i trzeba to zmienić – zapowiedział w rozmowie z „Super Expressem” rzecznik PO Jan Grabiec. Deklarację Grabca próbował łagodzić w rozmowie z radiem Zet wiceszef PO Tomasz Siemoniak.","– Będziemy chcieli w następnej kadencji Sejmu zająć się problemem pod tytułem „czy się stoi czy się leży 500 plus się należy”. To jest dysfunkcyjne. 500 plus sprawia, że trwale bezrobotni rodzice nie podejmują pracy, bo korzystają z dodatku. Jeśli ojciec z matką nie pracują a utrzymują się tylko ze świadczeń socjalnych, to jest to problem. Nie może być tak, że obydwoje nie pracują, bo w takich przypadkach 500 plus jest szkodliwe – powiedział w rozmowie „Super Expressem” rzecznik PO Jan Grabiec.  Według niego 500 plus powinno być tylko na pierwsze dziecko. – W tym przypadku nie powinno być kryterium dochodowego – zaznacza. Wiceszef PO Tomasz Siemoniak, odnosząc się do wypowiedzi Grabca w poniedziałek w Radiu Zet, wyjaśnił, że w Platformie trwają dyskusje na ten temat. Wskazał też, że nie ma jeszcze programu, który - jak dodał - zostanie przedstawiony „zapewne wiosną przyszłego roku”. – Nie ma żadnego ryzyka dla 500 plus; jesteśmy za tym, żeby to poszerzać - zapewnił wiceszef POTymczasem PiS zapowiada, że nie pozwoli wprowadzić do programu żadnych niekorzystnych zmian dla Polaków.",,
Kaleta ws. awarii w „Czajce”: PO potraktowała MPWiK jak dojną krowę,"– Od kilkunastu godzin do Wisły spływają ścieki w gigantycznych ilościach. Wiemy, że Rafał Trzaskowski nie poinformował od razu o tej awarii. Jest to bardzo niepokojąca sprawa, ponieważ warszawiacy i mieszkańcy miejscowości położonych na północ od Warszawy powinni mieć wiedzę o możliwej katastrofie ekologicznej w związku z gigantyczną awarią oczyszczalni ścieków – powiedział na konferencji zorganizowanej w okolicy miejsca wycieku w oczyszczalni „Czajka” warszawski radny PiS Sebastian Kaleta.","– Władze miasta działają opieszale – mówił Kaleta.  – Niestety, ale może to wynikać z tego, że Platforma Obywatelska potraktowała spółkę MPWiK jak dojną krowę, ponieważ zamiast ekspertów do władz tej spółki trafili działacze związani z Platformą Obywatelską bądź w niej będący – podkreślił radny PiS. – Rafał Trzaskowski  po prostu obsadził spółkę ludźmi Schetyny, Hanny Gronkiewicz-Waltz i swoimi. Są to m. in. Jarosław Jóźwiak, który został zwolniony z ratusza za aferę reprywatyzacyjną. Wiemy również o panu Ludwiku Rakowskim radnym sejmiku wojewódzkiego, który również jest we władzach spółki, o panu Tomaszu Mencinie – również działaczu Platformy Obywatelskiej, który niedawno – w innej sprawie – usłyszał zarzuty prokuratorskie, a jest w zarządzie tej spółki; o pani Elżbiecie Lanc, która kandydowała z Platformy Obywatelskiej w wyborach samorządowych. Jest to grono osób, które odpowiada za to, że infrastruktura kanalizacyjna w Warszawie ma być w porządku – powiedział minister.",,
Janukowycz ścigany za korupcję. Miał przyjąć milionową łapówkę,"Ukraińska prokuratura generalna ściga byłego prezydenta Wiktora Janukowycza. Tym razem nie w sprawie masakry na Majdanie, a za korupcję. Śledczy twierdzą, że przyjął 26 milionów hrywien (ok. 4,5 mln zł) łapówki, która była zakamuflowana pod postacią honorarium autorskiego.","Zdaniem prokuratury Janukowycz miał otrzymać taką kwotę od mieszczącego się w Doniecku wydawnictwa „Nowyj Mir”. Było to honorarium wypłacone za książki, które miał napisać w przyszłości.Agencja Interfax-Ukraina przypomina, że zgodnie z deklaracją majątkową Janukowycza w 2012 roku zarobił on niewiele ponad 770 tys. hrywien. Organizacja społeczna Antykorupcyjna Rada Ukrainy i nacjonalistyczna partia Swoboda domagały się wtedy bezskutecznie skontrolowania danych o dochodach ówczesnego prezydenta.Śledczy są przekonani, że za 26 milionów hrywien, wypłacane w latach 2011-12, Janukowycz miał sprzyjać wydawnictwu i stojącym za nim przedsiębiorcom. Miał do tego wykorzystywać piastowane stanowisko. Rzekoma działalność gospodarcza to tylko przykrywka. Ukrywa się w RosjiJanukowycz w lutym ubiegłego roku zbiegł z Ukrainy i ukrywa się w Rosji. Jego ucieczka z kraju wywołana była wydarzeniami tzw. rewolucji godności z przełomu 2013 i 2014 roku.W kwietniu minionego roku Prokuratura Generalna Ukrainy ogłosiła, że Janukowycz występuje w prowadzonych przez nią śledztwach jako „podejrzany o stworzenie organizacji terrorystycznej, której działalność doprowadziła do masowego zabójstwa ludzi podczas demonstracji w Kijowie”. Od ubiegłego roku Janukowycz ścigany jest przez władze Ukrainy międzynarodowymi listami gończymi. Jeden z nich został wystawiony w styczniu przez Interpol, lecz w lipcu bieżącego roku nieoczekiwanie zawiesił on jego obowiązywanie. Kijów zapewnia jednak, że uczyni wszystko, by były prezydent wrócił do kraju i stanął przed sądem.",,
Gen. Nosek dementuje słowa Kalisza: nie podejrzewałem Siemoniaka o korupcję,"– Jako służba nigdy nie kwestionowaliśmy rzetelnego przeprowadzania procedur przetargowych przez ministra – zapewnił gen. Janusz Nosek. Były szef SKW w wywiadzie dla „Rzeczpospolitej” zaprzeczył, by w rozmowie z posłem Ryszardem Kaliszem sugerował korupcję Tomasza Siemoniaka.","Nigdy nie wyrażałem jakichkolwiek podejrzeń dot. korupcji min. Siemoniaka – zaznacza gen. Nosek.Tygodnik „Do Rzeczy” opublikował fragment rozmowy Kalisza i Aleksandra Kwaśniewskiego nagranej w restauracji Sowa i Przyjaciele w 2013 r. Kalisz relacjonuje swoje spotkanie z gen. Noskiem, ówczesnym szefem SKW. „Nosek miał mieć dowody na korupcję, w którą mógł być zamieszany minister obrony narodowej Tomasz Siemoniak, a być może ktoś »dużo wyżej« niż kierownictwo ministerstwa” – napisano na portalu tygodnika.Świadkowie rozmowy– W czasie naszego krótkiego spotkania nie wyraziłem jakichkolwiek podejrzeń dotyczących ministra Siemoniaka. Po prostu SKW takich podejrzeń nie miała i nie ma ich także dziś. Jako służba nigdy nie kwestionowaliśmy rzetelnego przeprowadzania procedur przetargowych przez ministra – mówi „Rzeczpospolitej” gen. Nosek.Jak dodaje, na szczęście jego spotkanie z Kaliszem „nie odbywało się w cztery oczy, tylko w cztery osoby”. – Uczestniczyli w nim też funkcjonariusz SKW i były funkcjonariusz innej służby – relacjonuje.",,
Obiad z Franciszkiem. Pierwszy Światowy Dzień Ubogich,Papież Franciszek zjadł w niedzielę obiad z 1 500 ubogimi i podopiecznymi ośrodków pomocy. Uroczysty posiłek zorganizowano w Auli Pawła VI z okazji obchodzonego po raz pierwszy Światowego Dnia Ubogich.,"Wielka aula, w której odbywają się papieskie audiencje i koncerty, została zamieniona w jadalnię. Ustawiono w niej 150 stołów.  Przy jednym z nich razem z 20 osobami zasiadł papież. Wcześniej, w związku z ustanowionym przez siebie Światowym Dniem Ubogich Franciszek odprawił mszę w Bazylice Świętego Piotra. Wśród uczestników obiadu były osoby, które wzięły udział w mszy, i towarzyszący im wolontariusze. Goście przybyli z diecezji rzymskiej i stołecznego regionu Lacjum, a także m.in. z Warszawy, Krakowa, Paryża, Brukseli i Luksemburga – podał dziennik „La Stampa”.Papież przywitał wszystkich słowami: „Przygotujmy się na ten wspólny moment, każdy z nas z sercem pełnym dobrej woli, przyjaźni”. Do stołu podawało 40 diakonów i 150 wolontariuszy. Wśród zaserwowanych potraw był makaron z pomidorami i oliwkami, cielęcina z warzywami, polenta, czyli danie z mąki kukurydzianej, z brokułami, a na deser – tiramisu i kawa. Wspólny posiłek uświetnił występ orkiestry żandarmerii watykańskiej oraz chóru dziecięcego. Na uroczyste obiady zaproszono też kilka tysięcy ubogich do wielu kościelnych instytucji i organizacji dobroczynnych w Rzymie.",,
"„Widać strategiczne myślenie prezesa Jarosława Kaczyńskiego”, „Rządy to swoisty mecz""","- Mówiło się o zmianie na Jarosława Kaczyńskiego. Mateusz Morawiecki gdzieś tam się przewijał, ale nie był postacią pierwszoplanową. Dużo wskazywało na to, że jednak Beata Szydło zostanie premierem - mówił na antenie TVP Info jeden z gości - dr Bartłomiej Biskup, politolog z Uniwersytetu Warszawskiego. Goście rozmawiali również o wyzwaniach, jakie stoją przed nowym rządem Mateusza Morawieckiego.","Dr hab. Norbert Maliszewski z warszawskiego UKSW porównał rządzenie do piłkarskiego meczu. – Rządy można podzielić jak swoisty mecz. Pierwsza połowa to realizacja postulatów społecznych i realizacja obietnic wyborczych, ale one się kiedyś kończą i trzeba postawić na kolejną rzecz, czyli rozwój – mówił politolog w „Bez Retuszu”.Dodał, że „trzeba przekształcić gospodarkę z montowni na gospodarkę bardziej innowacyjną”.Ireneusz Zyska z koła parlamentarnego Wolni i Solidarni stwierdził, że decyzja o zmianie premiera jest decyzją suwerenną Prawa i Sprawiedliwości. – Widać strategiczne myślenie prezesa Jarosława Kaczyńskiego. To myślenie propaństwowe o tym, co będzie działo się z Polską za 10-15 lat – stwierdził polityk WiS. „Wicepremier Morawiecki ma spore osiągnięcia gospodarcze”– Wicepremier Morawiecki funkcjonuje w tym rządzie od dwóch lat i ma spore osiągnięcia gospodarcze. Przede wszystkim żeby realizować politykę względem małych i dużych przedsiębiorstw, trzeba było uporządkować wiele rzeczy – chwalił na antenie TVP Info nowego premiera eurodeputowany PiS Zbigniew Kuźmiuk. Agnieszka Ścigaj z klubu Kukiz'15 stwierdziła, że zmiany w rządzie to kolejny eksperyment socjologiczny. – Mieliśmy już plan Balcerowicza, mieliśmy inne plany ekonomiczne. Nazywam to eksperymentem, bo jeśli chodzi o premiera Morawieckiego, mieliśmy już do czynienia z jego dwuletnimi rządami, jeśli chodzi o gospodarkę – oceniła posłanka Kukiz'15.",,
Poseł CDU: Niemcy powinny rozważyć zasadność budowy Nord Stream 2,"Niemcy słusznie, choć późno przyznały, że Nord Stream 2 to projekt biznesowy, ale i polityczny; powinny rozważyć, czy w dłuższej perspektywie większe szkody przyniesie realizacja tego projektu, czy jego zakwestionowanie – ocenił poseł CDU Roderich Kiesewetter.","Całe lata trwało, nim kanclerz (Angela Merkel) przyznała: „»to nie jest projekt wyłącznie gospodarczy«. Podobnie jak inni politycy swojej frakcji, specjalizujący się w polityce zagranicznej, uważam Nord Stream 2 za błąd, bo jest to także projekt geopolityczny” – wskazał w wywiadzie opublikowanym w sobotę przez dziennik „Tagesspiegel” deputowany Bundestagu, który w weekend udał się do Moskwy jako pierwszy niemiecki polityk od czasu zajść w Cieśninie Kerczeńskiej.              „ Potrzebujemy uzgadnianej na poziomie europejskim polityki energetycznej i zewnętrznej strategii energetycznej, ale nie mamy jej z powodu samowoli (byłego kanclerz Niemiec) Gerharda Schroedera” – dodał.              Na pytanie, czy realizację Nord Stream 2 ze względu na zaawansowany stan prac da się jeszcze w ogóle zatrzymać, Kiesewetter odpowiedział, że „w przypadku dalszej eskalacji (konfliktu-PAP) należałoby wywierać większy nacisk na Nord Stream 2 i skierować jasne przesłanie: »nie chcemy tego projektu!«”. Na pytanie o strategiczne cele Moskwy po ostatniej konfrontacji z ukraińskimi okrętami w Cieśninie Kerczeńskiej w pobliżu Krymu polityk CDU wskazał, że „Rosja chce sprowokować Ukrainę do nieprzemyślanych działań, by sytuacja dalej eskalowała” oraz doprowadzić do podziałów na Zachodzie i obnażenia jego słabości.              Z uznaniem wypowiedział się o decyzji ukraińskiego parlamentu, który „nie zgodził się na wprowadzenie stanu wojennego na 60 dni, czego domagał się prezydent Petro Poroszenko, ale na 30 dni, i to tylko w niektórych częściach kraju”. „To pokazuje, że na Ukrainie demokracja parlamentarna, jak krytycznie by się o niej nie wyrażać, działa w kluczowych kwestiach bezpieczeństwa narodowego” – ocenił Kiesewetter.              Zapytany, co sądzi na temat ewentualnego obłożenia Rosji nowymi sankcjami, niemiecki polityk przekonywał, że „nie powinniśmy stawiać rosyjskim władzom ultimatum, ale jeśli obecna sytuacja będzie się utrzymywać, musimy zadziałać”.  Wspólne przedsięwzięcie Gazpromu i zachodnich firmBudowany od kilku miesięcy Nord Stream 2 jest wspólnym przedsięwzięciem rosyjskiego Gazpromu oraz pięciu zachodnich firm energetycznych – austriackiej OMV, niemieckich BASF-Wintershall i Uniper, francuskiej Engie i brytyjsko-holenderskiej Royal Dutch Shell. Gazociąg na ma prowadzić po dnie Morza Bałtyckiego z Rosji do Niemiec, uzupełniając działający już Nord Stream.              Część państw UE, w tym Polska, ma zastrzeżenia do projektu, argumentując, że jeszcze bardziej uzależni on energetycznie państwa europejskie od Rosji oraz że zniknie czynnik powstrzymujący ją przed jeszcze bardziej agresywnymi działaniami na Ukrainie.",,
ING BSK chce przejąć mBank. Powstaje zespół specjalistów,"Holendersko-polski bank może zdecydować się na przejęcie swojego najbliższego konkurenta – pisze wtorkowa „Rzeczpospolita”. To wyniosłoby go na drugie miejsce na rynku pod względem aktywów, tuż za państwowym PKO BP – czytamy.","„W ING Banku Śląskim powstaje zespół specjalistów, którego zadaniem będzie analiza i przejęcie mBanku – dowiedziała się nieoficjalnie «Rzeczpospolita»”. Cytowany przez dziennik Piotr Utrata, rzecznik prasowy ING BSK, mówi: „W takich sprawach nie udzielamy komentarzy”. Gazeta zwraca uwagę, że ING BSK to piąty co do wielkości aktywów kredytodawca w Polsce (151 mld zł w czerwcu) i czwarty pod względem zysku (1,53 mld zł w 2018 r.). „Wystawiony przez Commerzbank na sprzedaż mBank (Niemcy mają 69,3 proc. jego akcji) to odpowiednio czwarty (152 mld zł) i piąty gracz (1,32 mld zł) na rynku” – czytamy.  W ocenie gazety smaczku sprawie dodaje fakt, że wiosną, gdy upadły rozmowy o fuzji Commerzbanku z Deutsche Bankiem, pojawiały się nieoficjalne informacje, że ING Group, kontrolująca ING BSK, chciałaby przejąć właściciela mBanku. Dodaje, że ich polski bank w ostatnich latach też nie przejmował, skupiając się na wzroście organicznym, „który się udał: od końca 2011 r. do końca 2018 r. ING BSK zwiększył kredyty o 143 proc., czyli o blisko 61 mld zł”. Jak czytamy, dziesięć największych banków z GPW zwiększyło w tym czasie portfel o 76 proc., w czym dodatkowo pomagały im przejęcia.  PiS zapowiedziało, że jeśli pojawi się okazja, będzie dążyć do zwiększenia udziału państwa w sektorze bankowym – przypomniana „Rz”. „Gdyby to ING BSK przejął mBank, wskoczyłby na drugą lokatę z aktywami blisko 290 mld zł i deptałby po piętach PKO BP (330 mld zł)” – wskazuje dziennik. Jak mówi cytowany przez gazetę Maciej Marcinowski, analityk Trigona DM, „to nie tylko kwestia prestiżu”. „To może być ważny czynnik zwłaszcza dla PKO BP, który pozycję lidera ma «od zawsze» i mógłby się obawiać, że zmienią się zasady gry, gdyby swoją przewagę utracił” – zaznacza. Dodaje, że „większość dużych banków w Polsce będzie w grze, dadzą sobie szansę przeanalizowania przejęcia mBanku. Ostateczne decyzje nie są jeszcze podejmowane, a taką byłoby nieprzystąpienie do jakiejkolwiek analizy”.",,
„Śmierć i męczeństwo tych dwóch misjonarzy pokazuje zwycięstwo dobra nad złem”,"Podczas uroczystej mszy św.  w krakowskiej bazylice Franciszkanów uczczono rocznicę beatyfikacji dwóch zakonników Michała Tomaszka i Zbigniewa Strzałkowskiego, którzy zginęli w 1991 r. śmiercią męczeńską w Peru.  Uroczystości przewodniczył prefekt Kongregacji Spraw Kanonizacyjnych – kardynał Angelo Amato.","– To była bardzo znacząca beatyfikacja. Śmierć i męczeństwo tych dwóch misjonarzy pokazuje zwycięstwo dobra nad złem, zgody nad nienawiścią. Szczególnie w aktualnej sytuacji pokazują nam, że dobro jest możliwe i jego zwycięstwo nad złem jest możliwe – powiedział kardynał Amato w rozmowie z IAR.    Kult błogosławionych rozwija się szczególnie mocno w Peru i w Polsce. Ale franciszkanin ojciec Jan Maria Szewek ma nadzieje, że dzięki modlitwie papieża Franciszka przy relikwiach męczenników w krakowskiej bazylice w czasie Światowych Dni Młodzieży, życie zakonników pozna cały świat.   Zakonników ze zgromadzenia franciszkanów zamordowali w 1991 roku terroryści z maoistowskiego ugrupowania Świetlisty Szlak. To pierwsi męczennicy w historii Peru i pierwsi polscy błogosławieni misjonarze męczennicy.     Beatyfikacja odbyła się 5 grudnia 2015 r.  na stadionie w mieście Chimbote w Peru.  Nabożeństwu przewodniczył wtedy prefekt Kongregacji Spraw Kanonizacyjnych kardynał Angelo Amato.",,
"Rowhani grozi USA: pożałują, jeśli odstąpią od umowy nuklearnej","Prezydent Iranu Hasan Rowhani oświadczył w niedzielę, że jego kraj przygotował plany reakcji na każdą decyzję prezydenta USA Donalda Trumpa w sprawie umowy nuklearnej z 2015 roku. Przestrzegł, że USA pożałują „jak nigdy wcześniej”, jeśli odstąpią od umowy.","– Mamy plany, aby oprzeć się jakiejkolwiek decyzji Trumpa w sprawie porozumienia nuklearnego – powiedział Rowhani w przemówieniu w Sabzewar w północno–wschodnim Iranie, transmitowanym na żywo przez telewizję państwową. – Jeśli Stany Zjednoczone opuszczą porozumienie nuklearne, to wkrótce przekonacie się, że będą żałować tego, jak nigdy przedtem w historii – dodał.Celem zawartego w lipcu 2015 roku porozumienia między sześcioma mocarstwami (USA, Francja, Wielka Brytania, Chiny, Rosja i Niemcy) a Iranem jest ograniczenie programu nuklearnego tego kraju w zamian za stopniowe znoszenie sankcji. Prezydent Trump ma do 12 maja podjąć decyzję, czy wycofuje z porozumienia swój kraj. Jak zapowiadał, Stany Zjednoczone wycofają się z układu, jeśli wraz z europejskimi sojusznikami nie zdołają go zmodyfikować.Szef MSZ Iranu Muhammad Dżawad Zarif w nagraniu opublikowanym w czwartek na Twitterze skrytykował Trumpa za groźbę wycofania USA z umowy atomowej i zapowiedział, że Iran nie będzie renegocjował ani zmieniał wdrożonego już porozumienia.",,
„Jak ustaliliśmy...” Portal tvn24.pl znowu kradnie newsy,"Portal tvp.info ustalił i jako pierwszy opublikował informację o zatrzymaniu zastępcy dowódcy jednostki GROM. Nasze informacje potwierdziły: Prokuratura Okręgowa w Warszawie, Prokuratura Krajowa oraz Żandarmeria Wojskowa, a za nami opublikowały ją inne media. Na ich tle wyróżnia się portal tvn24, który trzy godziny później (!) podał tego newsa jako własny. To nie pierwsza taka sytuacja, podobna miała miejsce w poniedziałek. Zgodnie z definicją Słownika Języka Polskiego działania portalu tvn24.pl to kradzież.","Portal tvp.info opublikował o godz. 8.25 informację o zatrzymaniu przez Żandarmerię Wojskową zastępcy dowódcy GROM oraz dwóch biznesmenów w sprawie korupcyjnej. Przed publikacją nasze informacje potwierdziły: Prokuratura Okręgowa w Warszawie, Prokuratura Krajowa oraz Żandarmeria Wojskowa. Informacja o zatrzymaniu Andrzeja R. szybko zaczęła pojawiać się w mediach, które powoływały się na nasze ustalenia. Newsa portalu tvp.info opisały m. in. PAP, Onet, rp.pl, DoRzeczy.pl, RMF FM i Wirtualna Polska. Na ich tle postanowiła wyróżnić się redakcja portalu tvn24.pl, która trzy godziny po podaniu przez nas tej informacji w swoim tekście napisała, że jest to wynik ich „ustaleń”.Podobna sytuacja zdarzyła się w poniedziałek. Portal tvp.info jako pierwszy opublikował informację, że Centralne Biuro Antykorupcyjne zatrzymało trzy osoby, w tym byłego podsekretarza stanu w Ministerstwie Skarbu Państwa Przemysława M. i znanego adwokata Marcina D. Nasze ustalenia potwierdziła szczecińska prokuratura regionalna.  Ponad dwie godziny po naszej publikacji informację podał serwis tvn24.pl. Dziennikarze portalu (Szymon Jadczak i Robert Zieliński) napisali, że to oni ustalili, że zatrzymanym jest adwokat Marcin D.  Szef portalu tvp.info zwrócił się do tvn24.pl z prośbą o wyjaśnienia, zaprzestanie „kradzieży” newsów oraz informacje ws. podjętych działań i szkoleń, które pozwolą na zaprzestanie takich praktyk części redaktorów tego serwisu.",,
Alkoholowe sekrety polityków przeszkodą w drodze do Brukseli?,"Szalona jazda wózkami golfowymi na Cyprze, szarpanina z policją czy oratorskie popisy z sejmowej mównicy. Polscy politycy lubią wypić i często się z tym nie kryją. Wpadki po alkoholu miało wielu wybrańców narodu. Nie przeszkadzało im to zwykle ubiegać się o najwyższe państwowe czy europejskie urzędy. – Partie nie odsuwając takich polityków, konstruują wizerunkową bombę z opóźnionym zapłonem, ponieważ problem zazwyczaj powraca – uważa politolog Wojciech Jabłoński.","Politykę z promilami jak nikt potrafią połączyć Rosjanie. Celował w tym zwłaszcza nieodżałowany Borys Jelcyn.   Polskich przykładów, i to z samej góry,  też nie brakuje. Wszyscy pamiętają nawrót „choroby filipińskiej” Aleksandra Kwaśniewskiego podczas wykładów na Ukrainie w 2007 r. Szacuje się, że nagłośniona przez wszystkie media wpadka byłego prezydenta kosztowała jego ówczesną partię (LiD) kilka punktów procentowych w wyborach do Sejmu.    Wypić też lubią „szeregowi” posłowie. Nawet ci najbardziej świątobliwi i konserwatywni. Przemysław Wipler po kilku drinkach  jak lew walczył z policją, a związana z Radiem Maryja Elżbieta Kruk dwa dni po swoich urodzinach z gracją potykała się na sejmowych korytarzach i zachwycała elokwencją dziennikarzy.   Nawet Adam Hofman, rzecznik PiS, w luźniejszej atmosferze, potrafi pokazać naprawdę dużo. A ma się czym pochwalić.    Od alkoholu nie stroną też nasi eurodeputowani i kandydaci do Brukseli. Można powiedzieć, że miłość do alkoholu jest wśród polskich polityków – ponadpartyjna. Wypił, ale przeprosił  Do polityki trafił ze sportu. Tomasz Adamek, słynny bokser i piewca surowych katolickich wartości, to najnowszy nabytek Solidarnej Polski. Ideał prawie bez skazy. Prawie... Jak się okazało Adamek kolekcjonuje nie tylko mistrzowskie pasy, ale też mandaty drogowe. Pięściarz w zeszłym roku miał wypadek samochodowy w Stanach Zjednoczonych. Według policji Polak był pod wpływem alkoholu.   Ziobro: nie było czasu, aby pogadać   Problem z wytłumaczeniem kandydata do Brukseli miał szef partii Zbigniew Ziobro. – Zawsze stanowczo wypowiadałem się na temat tych, którzy za kierownicą siadają po alkoholu. To, czego się domagałem, to szybkie sądy i szybkie kary. Wiemy, że pan Tomasz Adamek przeprosił za zdarzenie, które miało miejsce jeszcze długo przed wejściem w obszar polityki i wiemy też, że został ukarany – mówił na antenie TVP Info Ziobro.    Ziobro przyznał, że nie wiedział wcześniej o dawnych problemach prawnych Adamka – Może nie mieliśmy czasu porozmawiać o wszystkich wydarzeniach z jego przeszłości – stwierdził. Skandal na frankfurckim lotnisku   Do europarlamentu już nie pojedzie, choć przez wiele lat reprezentował Polskę na najwyższych stanowiskach w Brukseli. Karierę Jacka Protasiewicz z PO, europosła i wiceprzewodniczącego Parlamentu Europejskiego, przekreśliła afera na lotnisku we Frankfurcie.  Zdaniem niemieckiego „Bilda” Protasiewicz  po alkoholu awanturował się z celnikami, krzycząc „Heil Hitler”. Wersja europosła jest nieco inna. Tłumaczył on, że „zagotował się”, gdy usłyszał „raus” od niemieckiego celnika. Według własnych zapewnień nie był pijany, a wszystko wydarzyło się raptem po butelce, czy raczej „buteleczce”,  wina zamówionej w samolocie.   [około 8 min.]  Po skandalu Protasiewicz zrezygnował z szefowania kampanii wyborczej PO do europarlamentu oraz funkcji szefa klubu PO-PSL w PE. Polityk przeprosił też za swoje zachowanie. Cypryjski rajd posła Karskiego   Do europarlamentu wybiera się za to Karol Karski, skazany (wraz z Łukaszem Zbonikowskim) na ponad 11,5 tys. euro grzywny za rajd wózkami golfowymi podczas pobytu na Cyprze. Według miejscowego sądu jest (wraz z kolegą) winny zniszczenia hotelowego mienia.  Przypomnijmy. W listopadzie 2008 roku polscy europosłowie bawili na Cyprze, gdzie brali udział w pracach podkomisji praw człowieka Zgromadzenia Rady Europy. Nie brakowało też czasu na małe przyjemności.  Według cypryjskiej policji podczas pobytu na wyspie obaj mężczyźni pod wpływem alkoholu urządzili sobie rajd wózkami golfowymi. Zabawa nie trwała długo. Chwila radości kosztowała bardzo drogo. Jeden z wózków zaparkował w hotelowej ścianie. Drugi – na falochronie. Ludwik Dorn i „nałaźliwi” dziennikarze  Na europarlament chrapkę ma też Ludwik Dorn z Solidarnej Polski. Poseł był „gwiazdą” podczas głosowania nad obcięciem subwencji dla partii w grudniu 2010 r. Dorn siedział według opisu ówczesnego marszałka Sejmu, Grzegorza Schetyny, „najdalej jak mógł od stołu prezydialnego” i słodko drzemał, budzą wesołość i zażenowanie sejmowych kolegów. Tuż po posiedzeniu, już w sejmowej szatni, poseł też nie był rozmowny. Dopytywany przez dziennikarzy o przyczynę  niedyspozycji milczał niewzruszony. Z trudem założył płaszcz i czapkę, po czym energicznym ruchem odepchnął wścibskich dziennikarzy i ruszył w kierunku wyjścia z Sejmu.  Następnego dnia Dorn przeszedł do kontrataku. Dziennikarze usłyszeli od niego m.in., że byli „nałaźliwi”. Posłowi krzywda się nie stała. Sankcje wobec Dorna miały raczej wymiar „filozoficzno-moralno-etyczny”. Alkoholowe ekscesy to bomby z opóźnionym zapłonemCzy alkoholowe sekrety mogą być przeszkodą dla polityków w drodze do Brukseli?– Wyborcy, wbrew pozorom, w bardzo ograniczonym stopniu mają wpływ na to, czy polityk zdobędzie dobrze płatną synekurę, czy też zostanie pozbawiony takiej szansy. To sami politycy o tym decydują, ponieważ to oni układają listy wyborcze – powiedział portalowi tvp.info politolog dr Wojciech Jabłoński.Ekspert dodał, że niedostrzeganie takich problemów przez polityków, czy wręcz ich ukrywanie, nie opłaca się. – To lekceważenie wyborców, które może się zemścić. To jak konstruowanie bomby wizerunkowej z opóźnionym zapłonem. Najdobitniej pokazały to nawroty „choroby filipińskiej” Aleksandra Kwaśniewskiego. W innych przypadkach może być bardzo podobnie – podkreślił Wojciech Jabłoński.",,
50 lat temu Jorge Bergoglio przyjął święcenia kapłańskie,Mija 50 lat kapłaństwa papieża Franciszka. Rocznicę odnotowują włoskie i watykańskie media. Z całego świata napływają do Watykanu życzenia i gratulacje.,"Papież przyjął święcenia na cztery dni przed swoimi 33. urodzinami z rąk metropolity Kordoby Ramona Jose Castellano.   W związku z rocznicą we wszystkich kościołach diecezji rzymskiej odmawiana jest modlitwa w intencji biskupa Rzymu. Wierni proszą w niej, by Bóg prowadził i wspierał papieża swoją łaską.  W filmotece watykańskiej odbędzie się prezentacja filmu „Nasz papież”. Poczta watykańska wypuściła z okazji rocznicy dwa znaczki.  Włoskie media poświęcają wiele miejsca innowacyjnemu charakterowi ponad siedmioletniego pontyfikatu. Przypominają, że papież przeprowadza rewolucyjną reformę kurii rzymskiej, przywołują jego słowa o tym, że Kościół powinien być szpitalem polowym dla ludzi zranionych przez życie, biednych i szukających Boga.",,
Modlitwa za Alfiego Evansa na placu Świętego Piotra,"Około 500 osób modliło się w czwartek późnym wieczorem na placu Świętego Piotra za ciężko chorego brytyjskiego chłopca Alfiego Evansa, o którego stoczono sądową batalię. Na czuwanie modlitewne wierni umówili się za pośrednictwem portali społecznościowych.","To było drugie spotkanie modlitewne w intencji chłopca, przebywającego w szpitalu w Liverpoolu. Pierwsze odbyło się w środę.Na placu przed bazyliką zgromadziły się rodziny z dziećmi, młodzi ludzie, duchowni.Do modlących się w Watykanie ludzi dołączyły spontanicznie inne osoby, które były w pobliżu. „Inicjatywa ta będzie kontynuowana tak długo, jak będzie to konieczne. Wybrano plac Świętego Piotra na znak wdzięczności dla papieża za to, co robi” – powiedzieli mediom inicjatorzy czuwania.W ten sposób przywołali wcześniejsze apele Franciszka o to, by nie odłączać dziecka od aparatury utrzymującej go przy życiu i zrobić wszystko, by go uratować.Miało temu służyć przewiezienie chłopca do watykańskiego szpitala Bambino Gesu w Rzymie, ale na to nie zgodził się brytyjski sąd. Wyraził natomiast zgodę na leczenie paliatywne dziecka.",,
„Jesienią rozstrzygnie się przyszłość naszej ojczyzny”. Kaczyński pisze do wyborców,"W wyborach do parlamentu rozstrzygnie się przyszłość naszej ojczyzny oraz dalsze losy „dobrej zmiany”; dlatego proszę Polaków, aby jesienią jeszcze tłumniej udali się do urn wyborczych i oddali jeszcze więcej głosów na PiS – napisał prezes Jarosław Kaczyński w liście do Polaków.","W liście upublicznionym na koncie Prawa i Sprawiedliwości na Twitterze Kaczyński podziękował wyborcom za poparcie jego partii w wyborach do Parlamentu Europejskiego oraz za głosy oddane na kandydatów PiS. Jak wskazał, aby kontynuować „dobrą zmianę” i ją rozszerzać, PiS musi w wyborach parlamentarnych uzyskać bezwzględną większość, czyli zdobyć ponad połowę mandatów do Sejmu. „Jest to dla pomyślności naszej Ojczyzny sprawa kluczowa” – stwierdził lider PiS.„Dlatego już dzisiaj pragnę państwa prosić, byście jesienią jeszcze tłumniej udali się do urn wyborczych i oddali jeszcze większą liczbę głosów na Prawo i Sprawiedliwość, a także jeszcze mocniej wspierali podczas kampanii wyborczej naszych kandydatów” – oświadczył Kaczyński.Zapewnił również, że politycy PiS będą „jeszcze ciężej pracować dla Polski, jeszcze ciężej pracować na rzecz wzrostu jakości oraz poziomu życia wszystkich Polaków”.Na koniec listu Kaczyński złożył Polakom życzenia. „Proszę przyjąć moje najserdeczniejsze pozdrowienia i wyrazy głębokiego szacunku” – podkreślił były premier.",,
Lampart zaatakował śpiącego psa. Drapieżnika zarejestrowała kamera [WIDEO],Lampart zakradł się nocą do jednego z domów w mieście Nashik w Indiach i zaatakował psa. W  mediach społecznościowych pojawiło się drastyczne nagranie.,"Na trwającym kilkadziesiąt sekund nagraniu widać, jak  lampart skrada się do śpiącego przed domem psa, a potem go atakuje, chwytając za szyję. Czarnemu psiakowi po chwili udaje się cudem  wyzwolić z uścisku, a lampart odskakuje na odległość kilku metrów. Gdy przerażony pies zaczął uciekać, lampart pobiegł za nim. Dalszego rozwoju wydarzeń nie objęła już kamera monitoringu. Można tylko zgadywać, jaki był finał tego zdarzenia. ",,
"Kempa o Tusku: Jego milczenie będzie zgodą, żeby dalej atakować chrześcijan","– Donald Tusk ponosi pełną odpowiedzialność za to, co się stało, jeśli chodzi o brutalny atak na Kościół katolicki i chrześcijan. Milczenie będzie zgodą i przyzwoleniem na to, żeby dalej atakować chrześcijan – powiedziała w „Kwadransie politycznym” Beata Kempa, minister ds. pomocy humanitarnej.","W piątek były premier, szef Rady Europejskiej Donald Tusk wygłosił wykład na Uniwersytecie Warszawskim. Przed nim wystąpił redaktor naczelny czasopisma „Liberté!” LeszekJażdżewski, który mówił m.in., że „Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, aby sprawować funkcję sumienia narodu”. We wtorek Tusk ma wystąpić na Uniwersytecie Poznańskim.  Beata Kempa uważa, że jeśli nie odniesie się on do słów Jażdżewskiego, „będziemy mieć prawo, by sądzić, że to wszystko było misternie ustawione”. – Moim zdaniem polityk, który funkcjonuje w przestrzeni politycznej bardzo długo, powinien natychmiast odciąć się od tych słów – powiedziała. – Donald Tusk tak wiele mówił o szacunku. Jak to się miało do słów pana Jażdżewskiego, wypowiedzianych kilka minut wcześniej w stosunku do katolików, w stosunku do chrześcijan? – pytała minister.   – Donald Tusk ponosi pełną odpowiedzialność za to, co się stało, jeśli chodzi o brutalny atak na Kościół katolicki i chrześcijan. Milczenie będzie zgodą i przyzwoleniem na to, żeby dalej atakować chrześcijan – oceniła. Jej zdaniem to pokazuje poglądy Koalicji Obywatelskiej. – Donald Tusk się zdemaskował – oceniła.",,
Franciszek: reforma kurii rzymskiej napotyka na opór i trudności,"W czwartek, podczas przedświątecznego spotkania z kardynałami i pracownikami kurii rzymskiej, papież Franciszek przedstawił założenia reformy aparatu administracyjnego Watykanu. Papież przyznał, że budzi ona „ukryty” i „wrogi opór” oraz napotyka na trudności.","W obszernym przemówieniu papież powiedział, że kuria nie jest „nieruchomym aparatem”. Wyjaśnił, że reforma, nad którą obecnie pracuje, jest „znakiem żywotności Kościoła w drodze”. Położył nacisk na to, że nie jest ona celem samym w sobie. Franciszek podkreślił, że reforma „nie ma celu estetycznego, jakby chciało się uczynić kurię piękniejszą”. „Nie należy jej rozumieć jako rodzaj liftingu czy makijażu albo retuszu, aby upiększyć stare ciało kurii ani nawet jako operacji plastycznej, by usunąć zmarszczki” tłumaczył Franciszek. „Drodzy bracia, nie zmarszczek powinien obawiać się Kościół, ale plam –   mówił do kardynałów i biskupów Odmienić ludzi, a nie tylko ich wymienićPapież wyraził przekonanie, że reforma będzie skuteczna tylko wtedy, jeśli towarzyszyć jej będą „odmienieni ludzie, a nie po prostu ludzie nowi”. „Nie wystarczy zadowolić się zmianą personelu, lecz należy sprawić, aby członkowie Kurii odnowili się duchowo, po ludzku, profesjonalnie” ocenił. Zdaniem Franciszka „bez zmiany mentalności wysiłek na rzecz funkcjonalności okazałby się próżny”. W opinii papieża opór ten ukrywa się za „słowami usprawiedliwiającymi i w wielu przypadkach oskarżycielskimi, które chowają się w tradycjach, pozorach, formalnościach, w tym co znane”. „Brak reakcji to znak śmierci” – dodał Franciszek i wskazał, że dobry i ten „mniej dobry” opór wymaga wysłuchania.Reforma - delikatna sprawaWedług papieża reforma Kurii Rzymskiej jest delikatnym procesem, który należy przeprowadzić z ewangeliczną odwagą, kościelną mądrością, uważnym wysłuchaniem, mocnym działaniem, głęboką pokorą i dalekowzrocznością.Wśród kryteriów zaprowadzanych i planowanych zmian w „rządzie” Kościoła papież wymienił misyjność, racjonalność, funkcjonalność, synodalność, nowoczesność, umiar, profesjonalizm. Za konieczne uznał zniesienie utrwalonej kościelnej praktyki „promoveatur ut amoveatur”, która oznacza „degradację przez promocję”. „To jest rak” – stwierdził Franciszek.Papież sprawami migrantów zajmie się osobiściePapież poinformował o już podjętych decyzjach. Wśród nich wskazał powołanie nowego urzędu: Dykasterii ds. Służby na rzecz Integralnego Rozwoju Ludzkiego, która zacznie działać od 1 stycznia 2017 roku. Podkreślił, że na razie osobiście będzie zajmował się sekcją do spraw migrantów.Na zakończenie spotkania w Watykanie Franciszek wręczył wszystkim w podarunku książkę z rozważaniami włoskiego jezuity Claudio Acquavivy (1543-1615) na temat leczenia chorób duszy. W ten sposób papież nawiązał do swych poprzednich świątecznych spotkań z kardynałami, w trakcie których mówił o „chorobach Kurii” i „lekarstwach”.",,
Aleksander Kwaśniewski pod lupą amerykańskiego prokuratora,"Nazwisko Aleksandra Kwaśniewskiego pojawiło się w Stanach Zjednoczonych w kontekście tak zwanego rosyjskiego śledztwa. Amerykańskie media donoszą, że były prezydent Polski mógł być wynagradzany z pieniędzy transferowanych przez byłego szefa sztabu wyborczego Donalda Trumpa, Paula Manaforta, który wcześniej pracował dla promoskiewskiego prezydenta Ukrainy Wiktora Janukowycza. Aleksander Kwaśniewski stanowczo to dementuje.","Paul Manafort został oskarżony przez specjalnego prokuratora Roberta Muellera o nielegalne operacje finansowe, przestępstwa podatkowe i niedozwolony lobbing. Jeden z zarzutów mówi o tym, że przetransferował 2 mln euro na działalność lobbingową, którą koordynował były kanclerz jednego z europejskich krajów. Politykiem tym był prawdopodobnie szef rządu Austrii w latach 2007-2008 Alfred Gusenbauer. Były premier Włoch Romano Prodi przyznał, że współpracował z Gusenbauerem. Podkreślił jednak, że celem ich działalności było zbliżenie Ukrainy do Unii Europejskiej i że nic mu nie wiadomo, by pieniądze, które otrzymywał, pochodziły od Manaforta. Były kanclerz Austrii potwierdził, że spotkał się z kilkoma członkami Kongresu w sprawie Ukrainy na zlecenie firmy lobbingowej Mercury Public Affairs. Ta sama firma w oświadczeniu dotyczącym działalności lobbingowej poinformowała, że organizowała spotkania edukacyjne dla członków Kongresu, ekspertów i dziennikarzy, podczas których poza Prodim i Gusenbauerem występował Aleksander Kwaśniewski.",,
"Greta Thunberg chwali się podróżą do domu koleją. Nie dodała, że wracała pierwszą klasą","„Podróżując zatłoczonymi pociągami przez Niemcy. I w końcu jestem w drodze do domu” – napisała w sobotę Greta Thunberg na Facebooku i opublikowała zdjęcie, na którym widać ją siedzącą na podłodze wśród walizek. Na co niemieckie koleje odpowiedziały na swoim koncie na Twitterze, że podróżowała pierwszą klasą.","„Usiedliśmy w dwóch różnych pociągach. Za Göttingen dostałam moje miejsce. To żaden problem oczywiście i nigdy tego nie powiedziałam. Zatłoczone pociągi to świetny znak, ponieważ oznacza to, że popyt na podróżowanie koleją jest wysoki” – dodała w niedzielę w komentarzu pod zdjęciem, po tym jak niemieckie linie kolejowe Deutsche Bahn przypomniały jej o podróży pierwszą klasą.Niemiecka firma kolejowa w swoim poście na Twitterze podziękowała Grecie za wsparcie w walce ze zmianami klimatycznymi. Deutsche Bahn dodała w komentarzu, że „byłoby jeszcze lepiej, gdyby (Greta) powiedziała o przyjaznym i kompetentnym zespole, który o nią zadbał w trakcie podróży w pierwszej klasie”.",,
Awaria w ING Banku Śląskim. Większość usług działa już normalnie,"Od około godz. 15 trwała awaria w ING Banku Śląskim. Klienci nie mieli dostępu do systemu internetowego i aplikacji mobilnej. Były również problemy z płatnością kartą, wypłatą gotówki z bankomatów, a także z działaniem infolinii.",,,
Ujawniono testament generała Franco,"Madrycki dziennik „El Mundo” ujawnił szczegóły testamentu, jaki przygotował na kilka lat przed swoją śmiercią generał Francisco Franco. Były dyktator pozostawił żonie i córce majątek przekraczający 28,5 mln peset, czyli ok. 1,8 mln euro.","Z treści napisanego w 1968 r. testamentu wynika, że na czterech kontach bankowych Franco zgromadził łącznie około 1 mln peset. Generałmiał też akcje firm i kilka nieruchomości.Najdroższym dobrem byłego hiszpańskiego premiera był pałac Pazo de Meiras, o wartości szacowanej w dniu sporządzenia testamentu na ponad 14 mln peset. Pochodząca z XIX w. budowla znajduje się w prowincji La Coruña, na północnym zachodzie kraju.Dokument przygotowany ponad siedem lat przed śmiercią gen. Franco zawiera też wzmiankę dotyczącą jego pochówku. „Sprawy związane z pochówkiem, ceremonią pogrzebową i modlitwami za duszę zmarłego powinny odbyć się zgodnie z wolną wolą osób dziedziczących” – napisano w testamencie.Rodzina Franco utrzymuje, że przed śmiercią generał deklarował, że chce być pochowany w mauzoleum hiszpańskiej wojny domowej w Dolinie Poległych (Valle de los Caidos). 24 października prochy Franco zostały przeniesione z bazyliki w mauzoleum w Dolinie Poległych na położony w miejscowości El Pardo pod Madrytem cmentarz Mingorrubio.Ponowny pochówek generała został przeprowadzony z inicjatywy socjalistycznego rządu Pedra Sancheza. Premier twierdził, że przeniesienie szczątków Franco jest „konieczne z powodu zainicjowania przez generała zamachu stanu” w 1936 r., który przerodził się w trwającą do 1939 r. wojnę domową. Twierdził, że obecność Franco „uwłaczała pamięci” spoczywających w Dolinie Poległych ponad 30 tys. ofiar tego konfliktu.",,
Niemcy: 5 dni przed wyborami spada poparcie dla CDU i SPD. Zyskują mniejsze partie,"Opublikowane we wtorek, na 5 dni przed wyborami do Bundestagu, sondaże wskazują spadek poparcia dla obu największych obozów politycznych – partii chadeckich CDU i CSU oraz SPD. Między AfD, FDP i Lewicą trwa zacięta walka o miejsce trzecie. Zieloni tracą dystans.","Z sondażu instytutu Allensbach dla dziennika „Frankfurter Allgemeine Zeitung” wynika, że zarówno blok partii chadeckich CDU/CSU, jak i SPD straciły w ciągu miesiąca po dwa punkty procentowe. Na chadeków chce głosować 36,5 proc. uprawnionych do głosowania, a na socjaldemokratów 22 proc. Równocześnie wzrosło poparcie dla mniejszych partii. Największy skok poparcia – o 2 pkt. proc. – zanotowała Alternatywa dla Niemiec, którą popiera obecnie 10 proc. Eurosceptyków i przeciwników islamu wyprzedza Wolna Partia Niemiecka (FDP) z 11-proc. poparciem (+ 1 pkt. proc.). Chęć głosowania na Lewicę deklaruje 9 proc. wyborców (+1 pkt. proc.), a na Zielonych 8 proc. (+0,5 pkt. proc.). Chadecy, socjaldemokraci, a potem peleton Identyczne poparcie dla CDU/CSU (36 proc.) zadeklarowali uczestnicy sondażu dla tygodnika „Stern” i telewizji RTL. W porównaniu z poprzednim badaniem chadecy stracili 1 pkt. proc. SPD utrzymała swój stan posiadania - 23 proc. W tej ankiecie trzecie miejsce zajmuje Lewica z wynikiem 10 proc. Liberalna FDP poprawiła się o 1 pkt. proc. do 9 proc. i zajmuje ex aequo czwarte miejsce z AfD. Tuż za nimi z 8 proc. znaleźli się Zieloni. W trzecim opublikowanym we wtorek sondażu przeprowadzonym przez instytut badania opinii publicznej YouGov chrześcijańscy demokraci uzyskali identyczny wynik jak w dwóch poprzednich ankietach – 36 proc.; SPD poparło 25 proc. wyborców. Na trzecie miejsce wyszła zdecydowanie AfD z 12 proc. Lewica ma 10 proc., FDP 7 proc., a Zieloni 6 proc. Instytut YouGov pokusił się o przedstawienie na podstawie uzyskanych wyników podziału mandatów w przyszłym parlamencie. Z tej symulacji wynika, że CDU/CSU będą miały w Bundestagu 255 mandatów, a SPD 176. AfD zdobyłaby 85 miejsc, Lewica 74, FDP 52, a Zieloni 44. Niemiecki parlament byłby w takim przypadku znacznie większy niż obecny i liczyłby 686 miejsc. Obecny parlament liczy 631 posłów. Wybory do Bundestagu odbędą się w najbliższą niedzielę, 24 września.",,
KRRiT wyda stanowisko ws. słów o. Rydzyka,Krajowa Rada Radiofonii i Telewizji nie zdecydowała o podjęciu kroków prawnych wobec o. Tadeusza Rydzyka w związku z jego wypowiedziami na temat konkursu na nadawanie na multipleksie cyfrowym. Wyda jednak w tej sprawie stanowisko – poinformowała KRRiT.,"Do „Naszego Dziennika”, na łamach którego o. Rydzyk wypowiadałsię na temat konkursu, skierowane zostały sprostowania – poinformowała rzeczniczka KRRiT Monika Bąk. Na ich publikację gazeta ma maksymalnie siedem dni.  W jednym z ostatnich wywiadów dla gazety o. Rydzyk mówił, że ma informacje, iż podejmowane są działania, aby ktoś inny, a nie Telewizja Trwam, należąca do jego fundacji Lux Veritatis, dostał miejsce na multipleksie. „Nie mogęujawnić, kto mi o tym powiedział, ale rzeczywiście są podejmowane działania, aby utworzyć podmiot, który miałby dostać koncesję na naziemne nadawanie cyfrowe. W te działania są zaangażowani m.in. członkowie Krajowej Rady i niektórzy duchowni” – mówił redemptorysta. Jak poinformowała Bąk, KRRiT przygotowuje stanowisko w sprawie wypowiedziprezesa Lux Veritatis. Ma ono „jak najszybciej” być zaprezentowane nakonferencji prasowej Krajowej Rady. O tym, że KRRiT dziś zdecyduje, czy i jakie kroki prawne podjąć w związku z wypowiedziami o. Rydzyka na temat konkursu na nadawanie namultipleksie, szef Krajowej Rady Jan Dworak mówił poprzedniego dnia.„Niewykluczone, że podejmiemy te kroki, które wynikają (...) z Prawaprasowego, czyli wyślemy sprostowanie do «Naszego Dziennika» w tej sprawie.Jeśli mowa jest o przekazaniu sprawy organom sprawiedliwości, to bezwątpienia byłoby to doniesienie do prokuratury, bo to jest naruszenie jednego z artykułów Kodeksu karnego” – mówił Dworak. Konkurs na cztery ostatnie miejsca na pierwszym multipleksie (MUX-1) KRRiTogłosiła pod koniec ubiegłego roku. Krajowa Rada zdecydowała, że otrzymają je podmioty nadające programy: społeczno-religijny, filmowy,edukacyjno-poznawczy oraz dla dzieci w wieku od 4 do 12 lat. Na ofertynadawców Krajowa Rada czeka do 25 lutego 2013 r. Fundacja o. Rydzyka Lux Veritatis już raz ubiegała się o miejsce na MUX-1,ale go nie otrzymała. Krajowa Rada tłumaczyła wówczas, że sytuacja finansowa fundacji nie wróżyła powodzenia tego przedsięwzięcia. Fundacja odwołała się od decyzji KRRiT. Odwołanie KRRiT odrzuciła, a późniejszą skargę oddalił Wojewódzki Sąd Administracyjny w Warszawie. Skarga kasacyjna, jaką fundacja złożyła do NSA, nie została jeszcze rozpatrzona. W ubiegłym tygodniu Dworak powiedział, że KRRiT kilkakrotnie występowała do„Naszego Dziennika” o sprostowanie pojawiających się w tej gazecieinformacji, jednak nigdy nie zostały one opublikowane. Zgodnie z Prawem prasowym, na wniosek zainteresowanej osoby fizycznej, osoby prawnej lub jednostki organizacyjnej niebędącej osobą prawną, redaktor naczelny właściwego dziennika lub czasopisma jest obowiązany opublikować bezpłatnie rzeczowe i odnoszące się do faktów sprostowanie nieścisłej lub nieprawdziwej wiadomości zawartej w materiale prasowym. Jeżeli redaktor naczelny odmówił opublikowania sprostowania albo sprostowanie nie ukazało się w określonym w ustawie terminie, zainteresowany podmiot może wytoczyć powództwo o opublikowanie sprostowania. Redaktor naczelny może odmówić opublikowania sprostowania, m.in. gdy jest ono nierzeczowe lub nie odnosi się do faktów lub gdy nie zostało złożone wterminie. Zgodnie z art. 226 Kodeksu karnego, kto publicznie znieważa lub poniżakonstytucyjny organ Rzeczypospolitej Polskiej, podlega grzywnie, karzeograniczenia wolności albo pozbawienia wolności do lat 2.",,
Ministrowie transportu spotkają się w Warszawie,"W środę rusza II Spotkanie Ministrów Transportu i Forum Biznesowe Udział w wydarzeniu zapowiedzieli przedstawiciele resortów z krajów Europy Środkowowschodniej. Na spotkanie przyjedzie też He Jianzhong, wiceminister transportu Chińskiej Republiki Ludowej.","O najważniejszych inwestycjach infrastrukturalnych w regionie Europy Środkowowschodniej będą dziś i jutro rozmawiać w Warszawie przedstawiciele ministerstw z 16 krajów Europy Środkowowschodniej. Wśród zaproszonych gości będzie też wicepremier transportu Chińskiej Republiki Ludowej. Spotkanie ważne jest nie tylko dla przedstawicieli poszczególnych rządów, ale przede wszystkim dla biznesu. II Spotkanie Ministrów Transportu i Forum Biznesowe potrwa od 25 do 26 października na Stadionie PGE Narodowy  w Warszawie. Poza przedstawicielami ministerstw transportu z 17 krajów, udział w nim wezmą też premier Beata Szydło i wicepremier Mateusz Morawiecki. Organizatorem spotkania jest Ministerstwo Gospodarki Morskiej i Żeglugi Śródlądowej. Transport wodnyNie bez znaczenia wyszczególniono w panelu ten ostatni punkt. Polska odkąd do władzy doszedł PiS, próbuje odbudować żeglugę śródlądową, która jeszcze w latach 80 XX wieku pozwala na transport rzekami polskiego węgla czy stali do morskich portów. Po zmianach ustrojowych, kolejne rządy odwracały się od takiego modelu transportu. Teraz ma to się zmienić. Rząd Beaty Szydło przygotował kilka kluczowych projektów w zakresie transportu wodnego. Rząd chce odbudować zniszczone części trzech międzynarodowych szlaków wodnych, które połączą Morze Bałtyckie z Dunajem, Morze Bałtyckie z Morzem Czarnym i drogę E40 łączącą Atlantyk z Bałtykiem. Wszystkie te projekty mają znaczenie nie tylko dla naszego kraju, ale też dla całej Europy Środkowowschodniej. Kolejny projekt, który wykracza daleko poza granicę Polski to budowa trasy Via Baltica. Inwestycja od lat była odkładana. Teraz budowa tej ważnej drogi łączącej Polskę z krajami nadbałtyckimi i Finlandię. W spotkaniu udział weźmie też He Jianzhonga, wiceminister transportu Chińskiej Republiki Ludowej. Poruszone mają zostać kwestie współpracy w zakresie rozwoju transportu między Chinami i naszą częścią Europy. Już dziś spora liczba towarów dostarczana jest nad Wisłę transportem kolejowym i morskim. Właśnie kwestie dotycząc zaciśnięcia i zwiększenia tej współpracy mają zostać poruszone na spotkaniu z He Jianzhonga.Drugi dzień spotkania poświęcony będzie współpracy rządów i biznesu. Podczas tego wydarzenia można będzie porozmawiać w komfortowych warunkach w specjalnie przygotowanych do tego salach VIP.",,
"Premiera „Kuriera”. Prezydent: Cieszę się, że takie filmy są realizowane","Życiową misją Jana Nowaka-Jeziorańskiego była wolna Polska – powiedział dyrektor Muzeum Powstania Warszawskiego Jan Ołdakowski na premierze filmu „Kurier” o Nowaku-Jeziorańskim. Prezydent Andrzej Duda ocenił, że film pokazuje dramat Polaków, którzy odpowiadali wtedy za ratowanie polskich spraw.","W poniedziałek w Teatrze Wielkim-Operze Narodowej odbyła się oficjalna premiera filmu „Kurier” w reżyserii Władysława Pasikowskiego. Uczestniczyli w niej m.in. prezydent Andrzej Duda, wicemarszałek Sejmu Małgorzata Kidawa-Błońska, marszałek Senatu Stanisław Karczewski, wicepremier, minister kultury i dziedzictwa narodowego Piotr Gliński, przedstawiciele rządu, parlamentarzyści, twórcy filmu i aktorzy.Prezydent po premierze ocenił, że to „smutny film, bo to jest film o naszej bardzo, bardzo trudnej historii, a w tej historii o bardzo, bardzo trudnych decyzjach, tragicznych zdarzeniach i trudnych wyborach, których trzeba było dokonywać w okolicznościach, które czasem nie były do końca znane”. – Trzeba było przewidywać, różne były zdania, różne były poglądy, różne były decyzje – dodał.Jak mówił, ten film pokazuje „dramaty, rozterki ludzi, którzy odpowiadali za to, czy dojdzie do Powstania Warszawskiego czy nie i jakie w związku z tym będą także dalsze losy Polski i Polaków”. Zaznaczył, że to „bardzo poważny temat, na kanwie fabuły, która też jest dosyć interesująca”. – Myślę, że film jest na pewno warty obejrzenia i bardzo wszystkich do tego zachęcam. Jest dobrze zrobiony, to jest dobre polskie kino, z garścią zagranicznych aktorów, po części naszych też aktorów. Film na pewno warty obejrzenia – podkreślił.Jego zdaniem warto, żeby film zobaczyła przede wszystkim młodzież. – Myślę, że on w dobry sposób pokazuje, w jak trudnej sytuacji byli ci, którzy tam byli w Londynie i musieli podejmować decyzje, ale także tu byli w Warszawie, w zupełnie innych warunkach – zwrócił uwagę.Pytany, czy potrzeba więcej takich filmów, odpowiedział „zdecydowanie trzeba”. – Cieszę się, że władze Polski wykładają pieniądze, żeby takie filmy były realizowane – podkreślił. Podziękował także wicepremierowi Glińskiemu za to, że ten film „znalazł wsparcie, bo – jak mówił – produkcja takich filmów jest nam potrzebna, pokazujących prawdę o naszej historii, filmów, które możemy pokazać na Zachodzie Europy”. Dyrektor MPW, które jest jednym z producentów obrazu, powiedział przed premierą filmu, że „w historii każdego narodu zdarzają się chwile, które decydują o jego losach na dziesięciolecia”. – Nasz film ukazuje właśnie taki moment, moment, w którym rozstrzygnęły się losy milionów Polaków. Ten moment to lato 1944 r., gdy Polacy postanowili stoczyć walkę w obronie swojej wolności. Nie wiedzieli czy zwyciężą, ale gotowi byli poświęcić wszystko i z odwagę działać w słusznej sprawie"" - powiedział Ołdakowski.Przykład heroicznej postawyMinister kultury Piotr Gliński ocenił, że „kurier z Warszawy” to „postać bardzo ważna w polskiej historii, przykład heroicznej postawy, i takiej, w zasadzie w tamtych czasach, w czasie wojny, postawy często spotykanej”. Jak mówił, „wypełniał swoją misję z powodów czysto patriotycznych”. – Myślę, że takie postaci trzeba pokazywać – dodał.– Naszą rolą jest wspieranie tego typu produkcji, stwarzanie warunków dla rozwoju polskiej kinematografii, stąd też nowa ustawa o zachętach do produkcji filmowej. Wielu producentów zagranicznych zgłasza się, wiedząc, że Polska dołączyła do tych krajów, które miały tego typu zachęty, bo my jesteśmy ostatnim krajem europejskim, który nie ma takich możliwości dla rozwoju rynku filmowego – zwrócił uwagę szef MKiDN.W postać Jana Nowaka-Jeziorańskiego wcielił się Philippe Tłokiński – absolwent Wyższej Szkoły Teatralnej w Saint-Etienne, znany z teatrów francuskich, szwajcarskich i polskich. Na wielkim ekranie wystąpił m.in. w „Nocy Walpurgii”, „Helu” i „Volcie”. Rolę w filmie o Nowaku-Jeziorańskim dostał w wyniku castingu, co – jak mówił wcześniej dziennikarzom – „niezwykle go cieszy, bo chyba każdy młody aktor marzy o tym, żeby zagrać u Władysława Pasikowskiego. Jego dzieła są wypełnione plejadą wielkich nazwisk, mistrzów aktorstwa”.W filmie zobaczymy również m.in. Patrycję Volny, Julie Engelbrecht, Grzegorza Małeckiego, Jana Frycza, Rafała Królikowskiego, Mirosława Bakę i Cezarego Pazurę. Autorami scenariusza są Pasikowski i Sylwia Wilkos. Za scenografię odpowiada Wojciech Żogała („Edi”, „Mistrz”, „Bogowie”), za kostiumy – Małgorzata Braszka („Poznań 56”, „Przedwiośnie”, „Jack Strong”), a autorem charakteryzacji jest Janusz Kaleja („W ciemności”, „Córki dancingu”, „Pokot”). Za kamerą stanęła na co dzień pracująca w Los Angeles Magdalena Górka, znająca Pasikowskiego z planu „Jacka Stronga”. Sensacyjna historia szpiegowskaObraz jest sensacyjną historią szpiegowską, zainspirowaną tajną misją Jana Nowaka-Jeziorańskiego. Jego akcja toczy się w czasie bezpośrednio poprzedzającym wybuch Powstania Warszawskiego. Producentem obrazu – tak jak wcześniej m.in. fabularyzowanego dokumentu „Powstanie Warszawskie” oraz „Miasto 44” Jana Komasy – jest MPW, we współpracy ze Scorpio Studio. Film wejdzie na ekrany kin 15 marca.Zdzisław Jeziorański (Jan Nowak to jeden z jego pseudonimów okupacyjnych) urodził się w 1914 r. w Berlinie. Brał udział w kampanii wrześniowej, potem zaangażował się w działalność konspiracyjną – był członkiem Związku Walki Zbrojnej i żołnierzem Armii Krajowej.Uczestniczył m.in. w Akcji „N”, w ramach której kolportowano wśród Niemców antyhitlerowskie materiały propagandowe w języku niemieckim. Odbył pięć wypraw na trasie Warszawa – Londyn jako kurier komendanta głównego AK i jego łącznik z rządem polskim w Londynie. Walczył w Powstaniu Warszawskim.",,
"Sellin: Warto było wycofać się z nagród, bo z populizmem się nie wygra","– Totalna opozycja rozbudziła taką falę populizmu i demagogii, że warto było się wycofać z decyzji o nagrodach, bo z tymi zjawiskami się nie wygra – powiedział w Radio Gdańsk wiceminister kultury Jarosław Sellin.","Według Sellina premier Beata Szydło uznała, że chce nagradzać swoich ministrów, „ale okazało się, że rozpętana wokół tego histeria przez totalną opozycję, rozbudziła taką falę populizmu i demagogii, że warto było się jednak z tej decyzji wycofać, bo z tym się nie wygra po prostu”.Wiceminister zaznaczył, że w polityce jest dość długo i przywykł, że można z niej żyć przyzwoicie, ale dość skromnie. – Nie jest głównym celem pójść do polityki dla pieniędzy, raczej chodzi o poczucie misji, czegoś, co chce się dla ludzi zrobić, ale też przyzwoicie zarabiać, choć są to zarobki mniejsze niż np. w biznesie czy dziennikarstwie i trzeba się z tym godzić – powiedział.– Inne aspiracje realizuje się w polityce i ma się inną satysfakcję, niż finansowa – ocenił. Przypomniał, że decyzja prezesa nie obejmuje wiceministrów, którzy są urzędnikami – „oni tych pieniędzy zwracać nie będą musieli, ale politycy tak”.– Rozpętano taką histerię, że tą częścią życia publicznego de facto zaczęły rządzić tabloidy – tłumaczył wiceminister.Według Sellina sprawa nagród wpłynęła na spadek PiS w sondażach.",,
Prezydent czy minister Ziobro? Do kogo prezes PiS skierował apel o jedność?,"– Będzie kompromis między prezydentem Dudą a PiS w sprawie wyboru członków KRS – zgodzili się uczestnicy programu „Gość Wiadomości”. Poróżnił ich jednak sobotni apel prezesa Prawa i Sprawiedliwości o jedność wśród polityków prawicy. W opinii Jerzego Jachowicza z „W Sieci” słowa Jarosława Kaczyńskiego to wezwanie do prezydenta właśnie. Prof. Kazimierz Kik przekonywał, że ich adresatem jest minister sprawiedliwości, ponieważ – jak powiedział politolog – kompromis zostanie osiągnięty kosztem Zbigniewa Ziobry.","Od kilku miesięcy prezydent i prezes PiS spotykają się w sprawie reformy sądownictwa. Andrzej Duda zawetował w lipcu ustawy dotyczące Krajowej Rady Sądownictwa i Sądu Najwyższego autorstwa Prawa i Sprawiedliwości, czyli – w dużej mierze – resortu kierowanego przez Zbigniewa Ziobrę. Pod koniec września zaprezentował swoje projekty; we wtorek zostały one skierowane do konsultacji.  Spór sprowadza się przede wszystkim do tego, czy na wybór sędziów do KRS i obsadę w Sądzie Najwyższym większy wpływ ma mieć minister sprawiedliwości czy prezydent. Prezes PiS w wywiadzie dla „Gazety Polskiej” powiedział przed kilkoma dniami, że różnice między Dudą a Ziobrą to „spory pokoleniowe między 40-latkami”. – Chyba jest jakiś minimalny rozdźwięk między Pałacem Prezydenckim a pozostałym obozem władzy – ocenił w TVP Info Jachowicz. – Ten apel jest tak naprawdę skierowany do pana prezydenta.  Tak bym to odczytywał – dodał.  W opinii prof. Kika, w wyniku kompromisu przepadną postulaty ministra sprawiedliwości. Stąd podczas konwencji wyprzedzające ewentualny protest z jego strony „gesty, wezwanie do jedności”. Według politologa zaistniała też sprzyjająca okazja, „żeby Solidarna Polska pokazała się pozytywnie, wykazała szereg zasadnych reform i działań podejmowanych przez prokuratora ministra sprawiedliwości”. – Dla mnie to nie będzie kompromis kosztem pana Ziobry, tylko – niestety, tego się obawiam – to może być kompromis kosztem całego społeczeństwa. To znaczy, że ta reforma nastąpi w wyniku dalekich ustępstw. To nie jest tylko kwestia wyborów członków KRS, to także kwestia Sądu Najwyższego. Ale nawet sama KRS – to może być ogromny hamulec – jeśli chodzi o ukształtowanie całego wymiaru sprawiedliwości, bo KRS decyduje o bardzo wielu innych posunięciach w budowie i w praktyce wymiaru sprawiedliwości – przekonywał Jerzy Jachowicz.",,
"Darmowa komunikacja dla uczniów? Michał Rachoń sprawdził, czy PO dotrzymuje obietnic wyborczych","Platforma Obywatelska obiecała, podczas kampanii wyborczej przed wyborami samorządowymi, darmowy bilet komunikacji publicznej dla wszystkich dzieci i uczącej się młodzieży. Michał Rachoń postanowił sprawdzić, jak wygląda realizacja obietnic wyborczych tej partii. Okazuje się, że obietnica nie została zrealizowana.","W trakcie trwającej kampanii przed wyborami samorządowymi w  2018 r. Grzegorz Schetyna obiecał darmowy bilet komunikacji publicznej dla wszystkich dzieci i uczącej się młodzieży. Obietnica ta trafiła na grafiki Platformy Obywatelskiej, które pojawiły się m.in. w mediach społecznościowych partii.Michał Rachoń postanowił sprawdzić, czy PO zrealizowała ten pomysł.– Pomysł dyskutowany był np. w Łodzi, gdzie PO wygrała w sposób niekwestionowany, ale tam decyzje zostały podjęte jeszcze na rok przed wyborami samorządowymi – powiedział Michał Rachoń. „MPK Łódź. Radni zdecydowali: uczniowie nie pojadą za darmo” – pisał w 2017 r. „Dziennik Łódzki”. Dziennikarz zwrócił uwagę, że Platforma Obywatelska wygrała również w Warszawie, gdzie „sprawa wydawała się prostsza, bowiem zanim Grzegorz Schetyna ogłosił swoją obietnicę, miasto już miało program darmowych przewozów dla najmłodszych uczniów”. – Chodziło więc tylko o rozszerzenie go na uczniów szkół ponadpodstawowych – zauważył Rachoń. Rachoń zaznaczył, że Platforma wygrała również m.in. w Inowrocławiu, gdzie decyzję w tej sprawie podjęto „na miesiąc przed obietnicą, którą złożył Schetyna”. „Darmowych przejazdów dla uczniów w Inowrocławiu nie będzie” – informował we wrześniu 2018 r. portal inowroclaw.naszemiasto.pl.Dziennikarz zwrócił uwagę, że temat darmowej komunikacji dla uczniów poruszany był również w Bydgoszczy i to na prawie 2 lata przed kampanią wyborczą w 2018 r. W mieście tym zwyciężyła w ubiegłym roku Koalicja Obywatelska. Jak wygląda sprawa darmowych przejazdów?Lokalne media informowały, że udało się i darmowe przejazdy będą. – Kiedy pogrzebać głębiej okazuje się, że faktycznie darmowe przejazdy są, ale tylko dla uczniów, którzy korzystają ze stypendiów socjalnych, reszta musi płacić – zauważył Rachoń. Jak się okazuje, są miasta w Polsce, gdzie udało się wprowadzić darmowy przejazdy. Takim miejscem jest np. Białystok. „Od września uczniowie nie płacą za komunikację miejską” – poinformował w maju ubiegłego roku portal białystok.onet.pl. Projekt ten został wprowadzony przez radnych Prawa i Sprawiedliwości na ponad pół roku przed tym, jak zgłosił go jako punkt programu wyborczego Grzegorz Schetyna.– Bezpłatne przejazdy dla uczniów dziś, to w konsekwencji podwyżka cen biletów w przyszłym roku – powiedział radny Maciej Biernacki z PO, który nazwał cały pomysł kolejnym etapem festiwalu obietnic wyborczych w roku wyborczym. Darmowa komunikacja miejska dla uczniów funkcjonuje również np. we Wrocławiu, jednak tam została wprowadzona na miesiąc przed tym, jak Grzegorz Schetyna zgłosił ją jako swoją propozycję wyborczą.– Na przykładzie tej jednej konkretnej obietnicy z kampanii wyborczej samorządowej, konkretnej wypowiedzianej przez Grzegorza Schetynę, (…) widzimy, że obietnice są niezrealizowane, chociaż wybory są wygrane. Albo zrealizowane są przez kogoś innego, wcześniej, zanim zostały zgłoszone – podsumował dziennikarz.",,
"„Trzaskowski chciałby, abyśmy dalej żyli i mieszkali w cieniu Berlina”","– Rafał Trzaskowski chciałby, abyśmy dalej żyli i mieszkali w cieniu Berlina – uważa Jan Mosiński z Prawa i Sprawiedliwości. Poseł odniósł się do stanowiska Rafała Trzaskowskiego ws. budowy Centralnego Portu Komunikacyjnego, który twierdzi, że PiS chce niepotrzebnie konkurować z powstającym lotniskiem w Berlinie.","– PiS chce budować lotnisko w szczerym polu, oparte na gigantomanii. W Berlinie udało się po latach, i będziemy mieli lotnisko, trudno będzie z nim konkurować – stwierdził kandydat PO i Nowoczesnej na prezydenta Warszawy Rafał Trzaskowski. Sprawę komentowali politycy programie „Minęła 8”. Zdaniem Małgorzaty Zwiercan  opozycja przez cały czas podważa wszystkie decyzje rządu, a przecież „na ten moment właśnie zaczynamy pracować, żebyśmy  byli bogatym krajem i nie byli uzależnieni chociażby od Niemiec”. – CPK to będzie coś przyszłościowego, co rozwiąże również wiele naszych problemów  –  dodała Zwiercan. –  Uważam, że pomysł z budową CPK jest bardzo dobry - wokół tego będzie budowana infrastruktura, to inwestycja na kilka lat - i daje nam to właśnie tę przewagę nad lotniskami w Berlinie, być może nawet we Frankfurcie nad Menem, której być może nie chce pan Rafał Trzaskowski – podkreślił Jan Mosiński. – To lotnisko (Port Lotniczy im. Willy’ego Brandta – red.)  budowane jest w Niemczech jest już od ponad pięciu lat i w samych Niemczech jest  traktowane jako wielka porażka. To niekończąca się budowa – powiedział Piotr Apel (Kukiz’15), dodając, że „Polski pomysł na lotnisko jest bardzo  ciekawy” i zaznaczając, że „kluczem do sensowności tej inwestycji” jest dobre skomunikowanie z miastem. CPK ma powstać na liczącym 66,2 km kw ternie, który znajduje się w gminach: Baranów (pow. grodziski), Teresin (pow. sochaczewski) i Wiskitki (pow. żyrardowski). Rada gminy Baranów podjęła uchwałę ws. organizacji referendum dot. budowy CPK. W czwartek wojewoda mazowiecki poinformował, że uchwała jest zgodna z prawem. Referendum ma się odbyć 17 czerwca.",,
Premier: Powstańcy śląscy zostawili nam lekcję na przyszłość,"– Powstańcy śląscy zostawili nam nie tylko lekcję historii, ale też lekcję o przyszłości; Polska to wybór, często niełatwy; w momencie największego zagrożenia powstańcy opowiedzieli się za Polską i polskością – mówił w sobotę w Katowicach premier Mateusz Morawiecki.","– Lekcja, jaką zostawili nam powstańcy śląscy, to nie jest tylko lekcja historii, lekcja o przeszłości. To jest też lekcja o przyszłości, o tym, że Polska to wybór, często niełatwy wybór – mówił szef rządu podczas uroczystego apelu w ramach Pikniku Militarnego z okazji 100. rocznicy wybuchu I Powstania Śląskiego.  Jak dodał, powstańcy śląscy w „tych dramatycznych momentach roku 1919, 1920 i 1921 mieli do wyboru potężne państwo”. – Niemcy kusili ich: „chodźcie do nas, Polska to państwo sezonowe”, a – jak dodał – pod Warszawą stała potężna armia bolszewicka.  – W takim momencie, momencie największego zagrożenia powstańcy śląscy, mieszkańcy Śląska opowiedzieli się za Polską. Opowiedzieli się za polskością – podkreślił premier. „Śląsk silny rodziną”  Wicepremier Beata Szydło podkreśliła, że Śląsk jest bliski sercu każdego polskiego patrioty i że to region, który stawia na nowoczesność.  – Silny rodziną, ludźmi, którzy są pracowici, którzy są wytrwali, którzy są patriotami, ale są też i charakterni, i zawsze przede wszystkim myślą o tym, co jest dla nich najważniejsze: Polska, ojczyzna, rodzina – ta tradycyjna rodzina śląska, która powinna być wzorem do naśladowania nie tylko w Polsce, ale i w Europie – powiedziała. Dodała, że Śląsk kojarzy się z gospodarką, z przemysłem, węglem, z górnictwem, ale też z zielenią i nowoczesnością. – Dzisiaj, kiedy przyjeżdża się tutaj do Katowic, czy do innych miast, widać, że Śląsk się zmienia, że Śląsk jest regionem, który stawia na nowoczesność, by rozwijać się, by dawać dobrą przyszłość mieszkańcom, ale by też być silnym regionem dla Polski – mówiła wicepremier. Szydło podziękowała mieszkańcom za umiłowanie regionu i Polski, oraz za „poszanowanie tradycji, wiary, kultury, tego wszystkiego co w każdej polskiej rodzinie na co dzień jest tak ważne”. Życzyła również, by reformy, programy i projekty realizowane przez rząd dla Śląska spełniały oczekiwania mieszkańców.",,
Tablice al. Armii Ludowej zaklejone napisami „ul. Lecha Kaczyńskiego”,"Tablice ulicowe alei Armii Ludowej w warszawskim Śródmieściu zaklejono napisami „ul. Lecha Kaczyńskiego” – poinformowała rzeczniczka Zarządu Dróg Miejskich w Warszawie Karolina Gałecka. Potwierdziła, że zasłonięto 14 tablic na skrzyżowaniu al. Armii Ludowej z ul. Waryńskiego, Polną, Sempołowską i Mokotowską. Tablice nie zostały uszkodzone; pracownicy ZDM usuwają z nich okleinę.","ZDM nazwę alei zmienił w lutym po decyzji Naczelnego Sądu Administracyjnego. NSA w grudniu zeszłego roku podtrzymał wyroki Wojewódzkiego Sądu Administracyjnego o uchyleniu 44 zarządzeń wojewody zmieniających nazwy ulic w Warszawie w związku z ustawą dekomunizacyjną – w tym uchylenie zmiany al. Armii Ludowej na al. Lecha Kaczyńskiego. NSA wskazywał, że zarządzenia wojewody o zmianach nazw ulic podjęto z naruszeniem przepisów, a sporządzenie opinii IPN – na której oparto te zarządzenia – było niewłaściwe. Uchylenia zmian tamtych nazw stały się wówczas prawomocne. Po tej decyzji ZDM był zobligowany do przywrócenia wcześniejszego oznakowania dla 44 ulic. – Prace obejmują 423 sztuki tablic ulicowych, 22 sztuki rozprowadzenia ruchu pieszego i 14 sztuk kasetonów w przejściach podziemnych. Koszty oszacowano na ok. 150 tys. zł – podała Gałecka.Rzeczniczka przekazała także, że zdemontowane tablice ulicowe przechowywane są w magazynie. – Procedura związana ze zdemontowanymi tablicami była i jest zawsze taka sama. Po pewnym czasie są niszczone. Nie możemy przechowywać wszystkich tablic zdemontowanych na przestrzeni wielu lat ze względu na ograniczone zasoby magazynowe – wskazała. Gałecka zwróciła uwagę, że w przestrzeni medialnej pojawiają się pytania, czy jest możliwość sprzedania tablic bądź przekazania ich na cele charytatywne. – Nie możemy tego zrobić – zaznaczyła. Jak wyjaśniła, tablice jako część Miejskiego Systemu Informacji są znakiem zastrzeżonym. – MSI w swoim założeniu służy do informowania mieszkańców, a nie do celów pamiątkowych czy kolekcjonerskich – dodała. Podkreśliła, że w przypadku przekazania tablic osobom prywatnym bądź fundacjom mogłoby dojść do umieszczenia przez nie tych tablic w przestrzeni miejskiej. – Nasuwa się pytanie - kto będzie za to odpowiadał? Trudno będzie w takiej sytuacji zapanować nam Miejskim Systemem Informacji – zauważyła rzeczniczka. – Odpowiadamy za prawidłowe nazewnictwo w przestrzeni miejskiej. Gdy karetka pogotowia nie znajdzie prawidłowego adresu, bo ktoś postanowi zamontować ponownie nieobowiązującą już nazwę ulicy, odpowiadamy za to prawnie – zaznaczyła Gałecka. Rzecznika wskazała także, że chęć odkupienia tablic zgłasza wiele osób. Jej zdaniem „przekazanie jednej osobie będzie generowało niezadowolenie drugiej” i trudno w związku z tym dokonywać weryfikacji. – To może rodzić kolejne nieporozumienia, których chcemy uniknąć. Unikamy sytuacji, w których ktokolwiek zarzuciłby nam w takiej sytuacji jakąkolwiek stronniczość – dodała. Na początku marca prezydent Warszawy zapewnił, że w jego ocenie Lech Kaczyński zasługuje na upamiętnienie w Warszawie. Zapowiedział, że w tej sprawie „złoży konkretną propozycję”, ale po jesiennych wyborach parlamentarnych. Na 20 marca oraz 3 i 10 kwietnia Naczelny Sąd Administracyjny wyznaczył terminy rozpoznania ostatnich pięciu skarg kasacyjnych dotyczących orzeczeń WSA w sprawach zarządzeń wojewody o zmianach nazw stołecznych ulic w związku z ustawą dekomunizacyjną.",,
Prof. Czarnek: Mówienie o zawieszeniu przepisów to aberracja,"– Twierdzenie, że Sąd Najwyższy na podstawie Kodeksu postępowania cywilnego zawiesił stosowanie przepisów ustawy o SN, to aberracja. Czegoś takiego nie ma w polskim systemie prawnym. Nie przewiduje tego Konstytucja ani nic innego – tak prof. Przemysław Czarnek, konstytucjonalista i wojewoda lubelski, komentował w „O co chodzi” decyzję Sądu Najwyższego o zawieszeniu przepisów określających przechodzenie sędziów SN w stan spoczynku.","Sąd Najwyższy skierował 2 sierpnia pięć pytań do Trybunału Sprawiedliwości UE oraz zawiesił stosowanie przepisów ustawy o SN, określających zasady przechodzenia sędziów tego sądu w stan spoczynku. – Ta decyzja powinna spowodować, że zarówno KRS, jak i prezydent do czasu rozstrzygnięcia kwestii zadanych w pytaniach nie będą podejmować czynności w sprawie sędziów, którzy ukończyli 65. rok życia – powiedział rzecznik SN Michał Laskowski.  „Nie ma takich rozwiązań”Prof. Przemysław Czarnek stwierdził, że na „każdym egzaminie z prawa konstytucyjnego ktoś, kto by powiedział to, co rzecznik SN, dostały stopień niedostateczny i byłby wyrzucony z sali”. – Twierdzenie, że Sąd Najwyższy na podstawie Kodeksu postępowania cywilnego zawiesił stosowanie przepisów ustawy o SN, to aberracja. Czegoś takiego nie ma w polskim systemie prawnym. Nie przewiduje tego Konstytucja, ani nic innego. Takie rozwiązanie jest w amerykańskim systemie – mówił prof. Czarnek. Jego zdaniem „tego, co zrobił 2 sierpnia SN, nie można nazwać decyzją, bo to działanie poza prawem”. Czarnek podkreślił, że niekonstytucyjność ustawy może stwierdzić tylko Trybunał Konstytucyjny.Politolog Kazimierz Kik ocenił zaś, że całe zamieszanie wokół SN ma związek ze zbliżającymi się wyborami, a chodzi o „skumulowanie konfliktu na linii rząd-opozycja”. – Jest to także rozpaczliwa obrona interesów personalnych części sędziów. Tu mamy kurs na konflikt – dodał.",,
Były radny PO: Nieprofesjonalna kampania Trzaskowskiego to gwarancja sukcesu Jakiego,"– Boimy się zasadnie, że przy tego typu niemrawym i nieprofesjonalnym prowadzeniu kampanii na prezydenta, przy takim sprawowaniu kierownictwa warszawskiego partii, opartego na funkcjonowaniu aparatu rodem nie powiem skąd i przy takim kierownictwie centralnym, jest to najlepsza gwarancja na sukces pana Jakiego i sukces PiS-u – powiedział w programie „Minęła 20” Lech Włodzimierz Jaworski, były przewodniczący rady m. st. Warszawy, były radny Platformy Obywatelskiej.","Gość Adriana Klarenbacha przypominał, że 2 lata temu był jednym z tych, którzy wystąpili na piśmie w sprawie nieprawidłowości w funkcjonowaniu warszawskich struktur PO. Jaworski zaznaczył, że nie formułuje zarzutów wobec Hanny Gronkiewicz-Waltz, choć uważa, że w sprawie zwolnienia Jacka Wojciechowicza podjęła złą decyzję. Prezydent Warszawy miała ulec naciskom politycznym, szczególnie ze strony Grzegorza Schetyny. Radny zadeklarował przy tym, że jeśli dojdzie do drugiej tury, i znajdą się w niej Patryk Jaki i Rafał Trzaskowski, to poprze tego drugiego.  Jednocześnie obawia się, że wygrana Trzaskowskiego może być trudna. – Boimy się zasadnie, że przy tego typu niemrawym i nieprofesjonalnym prowadzeniu kampanii na prezydenta, przy takim sprawowaniu kierownictwa warszawskiego partii,  opartego na funkcjonowaniu aparatu rodem nie powiem skąd i przy takim kierownictwie centralnym, jest to najlepsza gwarancja na sukces pana Jakiego i sukces PiS-u – powiedział Jaworski.",,
Pytania o wiarygodność Platformy po decyzjach Trzaskowskiego. „Wizerunkowa porażka”,"– W moim przekonaniu decyzje Rafała Trzaskowskiego o zmniejszeniu bonifikaty w Warszawie wpłyną na wiarygodność Platformy Obywatelskiej w ogóle. W moim przekonaniu jest to wielki błąd Trzaskowskiego, a właściwie błąd PO, z której on się ideologicznie wywodzi – powiedział portalowi tvp.info dr Artur Wróblewski, politolog z Uczelni Łazarskiego. – Ta decyzja PO przypomina o jej problemie z wiarygodnością. Jeśli traci się zaufanie, to bardzo trudno jest je odzyskać – mówi w rozmowie z portalem tvp.info prof. Norbert Maliszewski, specjalista ds. marketingu politycznego z UKSW.","Warszawska rada miejska, zdominowana przez działaczy PO, podjęła w ubiegłym tygodniu kontrowersyjną uchwałę o zmniejszeniu bonifikaty na przekształcenie z użytkowania wieczystego na własność z 98 do 60 proc. Jak poinformował prezydent Warszawy Rafał Trzaskowski, to on namawiał radnych do obniżenia progu dopłat.Decyzje Trzaskowskiego oraz ich możliwy wpływ na przyszłe wybory parlamentarne i postrzeganie wizerunkowe PO skomentowali w rozmowie z portalem tvp.info eksperci prof. Norbert Maliszewski i dr Artur Wróblewski. – Przede wszystkim problemem PO jest wiarygodność. Platforma w porównaniu do partii obecnie rządzącej jest o wiele gorzej postrzegana w kontekście wiarygodności przez społeczeństwo. Tak wynika z badań – ocenia prof. Maliszewski. Jak dodaje, ta decyzja PO „przypomina o tym problemie z wiarygodnością”. – Jeśli traci się zaufanie, to bardzo trudno jest je odzyskać – dodał ekspert.W jego ocenie kontrowersyjna decyzja o obniżeniu bonifikaty może wpłynąć na wynik przyszłych wyborów. – Do wyborów jest jeszcze sporo czasu, ale sam fakt zmianowej bonifikaty w Warszawie jest bardzo niekorzystny dla Platformy – mówi Maliszewski.Z kolei zdaniem dr. Artura Wróblewskiego po decyzjach Trzaskowskiego lider PO Grzegorz Schetyna jest na niego „wkurzony”. – W moim przekonaniu decyzje Rafała Trzaskowskiego wpłyną na wiarygodność Platformy Obywatelskiej. To wielki błąd Trzaskowskiego, a właściwie błąd PO, z której on się ideologicznie wywodzi. Podobno na Trzaskowskiego wkurzony jest Schetyna. To, co zrobił Trzaskowski, to strzał w kolano przewodniczącemu Grzegorzowi Schetynie, na którego to odium spłynie – stwierdził Wróblewski.Dodał, że składa się to na „uderzenie w wizerunek Trzaskowskiego, ale również i Koalicji Obywatelskiej, Platformy”. – To zagranie może odbić się na wyniku przyszłych wyborów parlamentarnych. To uderza w ich wiarygodność i prawdomówność. Oni oszukali wyborców – ocenia.",,
Najszczęśliwsi mieszkańcy UE żyją w Danii. A co z Polakami?,Deklarowany przez Polaków poziom ogólnego zadowolenia z życia przewyższa średnią w UE – wynika z badań Eurostatu.,"Badanie zostało przeprowadzone w 2018 r. Przepytywani respondenci pochodzili z 25 państw członkowskich UE oraz Norwegii i Szwajcarii. Na pytanie o to, czy ankietowani byli szczęśliwi w ciągu minionych czterech tygodni, ponad 62 proc. odpowiedziało twierdząco, z czego 14 proc. zadeklarowało, że przez cały czas, a 48 proc. przez większość czasu. 12 proc. nie było w analizowanym okresie szczęśliwych (8 proc. rzadko, 2 proc. wcale). W Polsce zadowolenie ze swojego życia potwierdziło 69 proc. badanych, co daje nam pozycję o 7 pkt proc. lepszą niż średnia odnotowana dla badanych krajów unijnych. Największy odsetek zadowolonych obywateli mają: Belgia, Holandia, Austria i Finlandia – ponad 76 proc. Na kolejnych miejscach znalazły się: Szwajcaria (75 proc.), Luksemburg (74 proc.), Hiszpania (72 proc.) oraz Dania (70 proc.). Z kolei najmniej szczęśliwi są mieszkańcy Łotwy – zaledwie 31 proc. Dość niski odsetek szczęśliwych obywateli odnotowano także w Bułgarii (35 proc.), Chorwacji (42 proc.), na Litwie (45 proc.) oraz w Grecji i Rumunii - po 46 proc.",,
„Rosja okupuje Krym”. ONZ przyjęła uchwałę potępiającą Kreml,Kolejne mocne stanowisko społeczności międzynarodowej w sprawie sytuacji na Krymie i wschodzie Ukrainy. Zgromadzenie Ogólne ONZ przyjęło ukraiński projekt uchwały „Sytuacja praw człowieka w Autonomicznej Republice Krym i mieście Sewastopol (Ukraina)”.,"Dokument poparły 73 kraje, zaś 23 było przeciwnych, wśród nich między innymi Rosja, Białoruś, Chiny i Korea Północna. 76 krajów wstrzymało się od głosu.W przyjętej uchwale potępiono „ograniczenie praw człowieka, dyskryminujące zasady i praktyki w odniesieniu do mieszkańców tymczasowo okupowanego Krymu, w tym Tatarów krymskich, a także Ukraińców i osób należących do innych grup etnicznych i religijnych ze strony rosyjskiej władzy okupacyjnej”.Prawo do integralnościRezolucja podkreśla również prawo Ukrainy do integralności terytorialnej i nie uznaje aneksji Krymu. W dokumencie wezwano Rosję do zapewnienia swobodnego dostępu do monitorowania sytuacji na półwyspie. Uchwała zobligowała także Wysokiego Komisarza ONZ ds. praw człowieka do przygotowania oddzielnego raportu o sytuacji na Krymie.Dokument Zgromadzenia Ogólnego ONZ potępia również wymuszenie zaangażowania mieszkańców okupowanego Krymu do służby w rosyjskich siłach zbrojnych. Wskazano, że jest to sprzeczne z konwencją genewską.",,
„Prezydent Gdańska w swoim przemówieniu ani razu nie użył słowa »Niemcy«”,"– Nie uda się opowiedzieć o historii, nie używając słowa „Niemcy”. Widzieliśmy prezydenta Gdańska, który ani razu nie użył tego sformułowania – powiedział w TVP Info Karol Nawrocki, dyrektor Muzeum II Wojny Światowej, komentując wystąpienie Pawła Adamowicza na Westerplatte.","Podczas uroczystości w  79. rocznicę wybuchu II wojny światowej  prezydent Gdańska zaznaczył, że finał naszych zmagań z totalitaryzmami przypadł dopiero na rok 1989, gdy za sprawą „wielkiego, pokojowego ruchu Solidarności” upadł komunizm w naszej części Europy. Prezydent Gdańska wygwizdany – Wówczas wiedzieliśmy, że nie ma większego niebezpieczeństwa dla ludzkiej wolności, niż zawłaszczanie władzy przez jedną grupę, niż wola polityczna idąca nad prawem. Naszym celem była zjednoczona Europa. Używaliśmy tych samych pojęć i mówiliśmy o tym samym – mówił.",,
W Londynie Kidawa-Błońska straszy polexitem,"Będąc w Londynie na spotkaniu z Polonią kandydatka PO na prezydenta stwierdziła, że Polska zmierza w stronę wyjścia z Unii Europejskiej. Jednocześnie oceniła, że sojuszników wspierających nasze bezpieczeństwo i prawdę o historii „nie znajdziemy nigdzie poza Unią”. To słowa zastanawiające zwłaszcza w dniu, kiedy Polska podpisała umowę na zakup myśliwców F-35 od USA.","Dla Małgorzaty Kidawy-Błońskiej jedynym sojusznikiem Polski jest UE. – Jeżeli chcemy być bezpiecznym krajem, jeżeli chcemy, żeby nasza historia była szanowana, żeby prawda o nas była szanowana musimy mieć sojuszników, a nie znajdziemy ich nigdzie poza Unią. Unia jest dla nas najważniejsza – powiedziała w piątek w Londynie Małgorzata Kidawa-Błońska.  Polska ma jednak sojuszników spoza Unii i to na wielu płaszczyznach. Dowodem tego jest rozszerzanie współpracy militarnej z USA i zakup myśliwców F-35, które – w zgodnej opinii komentatorów – podnosi nasz poziom bezpieczeństwa. Rozwija się współpraca gospodarcza. Wiele firm spoza Unii inwestuje w Polsce ze względu na dogodne warunki ekonomiczne. Polska staje się także poważnym partnerem dla USA w zakresie handlu gazem skroplonym.  Podobnie w zakresie odkłamywania prawdy historycznej. Przed tygodniem wiceprezydent USA Mike Pence podczas wystąpienia na Światowym Forum Holokaustu w Jerozolimie powiedział: „Planując zniszczenie kultury polskiej, naziści dawali polskim miastom niemieckie nazwy. Miasto Oświęcim nazwali Auschwitz. (…) Pamiętamy też o bohaterach nieżydowskiego pochodzenia, którzy uratowali tysiące osób i tak jak oni wtedy, tak i my dziś musimy być gotowi, by skonfrontować się z antysemityzmem”.   Małgorzata Kidawa-Błońska poleciała do Londynu, aby spotkać się z tamtejszą Polonią i porozmawiać o ich przyszłości po brexicie. Podziękowała za głosy w ostatnich wyborach i stwierdziła, że martwi się, aby Polska nie wyszła z Unii, jak teraz czyni to Wielka Brytania. Tymczasem kilka dni temu internauci przypomnieli słowa Kidawy-Błońskiej, która w 2017 roku obarczyła odpowiedzialnością za brexit m.in. Polaków pracujących na Wyspach. W wywiadzie udzielonym radiowej Jedynce powiedziała: – Solidarność Polaków z Polakami tak, ale ja przypominam (...) mówimy o milionie Polaków, którzy osiedlił się i pracuje w Wielkiej Brytanii [pisownia oryginalna] i nie zakłamujmy, przyczyną brexitu, było także to, że Polacy tak masowo zaczęli pracować w Wielkiej Brytanii – stwierdziła wówczas obecna kandydatka PO na prezydenta RP.  Będąc dziś w Londynie wyraziła ubolewanie z powodu brexitu. – Nigdy nie przypuszczałam, że przyjadę do Londynu, kiedy Wielka Brytania opuszcza UE – powiedziała. Dodała, że to jest smutny dzień, gdyż „z żalem żegnamy naszych przyjaciół i kolegów z Wielkiej Brytanii, bo  przestają być częścią naszej europejskiej rodziny”. – Będą żyli osobno – stwierdziła i postraszyła  polexitem.     – Mam nadzieję, że nigdy nie spotka to Polski, bo Polacy nie chcą wychodzić z UE – powiedziała. Mówiąc o polexicie stwierdziła, że „to nie tylko słowo”. Stwierdziła, że politycy mogą zrobić wiele złego, myśląc tylko o interesie własnej partii. Oceniła, że to populistyczni politycy ciągle próbują otwierać nowe osie sporu w UE. – To jest bardzo niebezpieczne dla Polski i dla krajów naszego rejonu. Bo obrażanie się na Unię to jest głupota i wielki błąd  – powiedziała. Dodała, że „kiedyś przekroczymy tą cienką czerwoną linię i ona odgrodzi nas na stałe od UE i zostaniemy poza jej nawiasem”.   Dziesięć dni temu Małgorzata Kidawa-Błońska udzieliła wywiadu dziennikarzom TVN i wypowiadała się o Jarosławie Kaczyńskim. Oceniła, że prezesowi PiS nie zależy „na świecie”. – Jemu zależy tylko na Polsce – powiedziała. – Jak wiemy, Jarosławowi Kaczyńskiemu nie zależy na świecie, na Europie. Jemu zależy tylko na Polsce – powiedziała kandydatka na prezydenta RP.",,
Sześcioro zabitych na wyspie Jersey,"Sześć osób, w tym troje dzieci, zostało zabitych w brutalnym ataku na rodzinę w St. Helier, stolicy brytyjskiej wyspy Jersey na Kanale La Manche. Ofiary zostały wielokrotnie ugodzone nożem – poinformowała policja. Według agencji AP ofiarami są Polacy.","Pięć osób – mężczyzna, kobieta i troje dzieci – zginęło na miejscu zbrodni. W szpitalu, wskutek odniesionych obrażeń, zmarła szósta ofiara – kobieta. – Policja potwierdziła, że sześć osób zostało zamordowanych, po ataku przeprowadzonego przez 30-letniego mężczyznę, który zaatakował swoje ofiary nożem. –  przekazał korespondent TVP Info Marcin Antosiewicz. – Mężczyzna podejrzany o zamordowanie sześciu osób nawyspie Jersey prawdopodobnie był członkiem tej samej rodziny co ofiary. Możliwym motywem zabójstwa były kłopoty rodzinne – poinformował kierownik wydziału konsularnego ambasady RP w Londynie Dariusz Adler.– Naoczni świadkowie mówią, że to są członkowie jednej rodziny. BBC i inne serwisy, poza AP, na razie nie podają informacji, jakoby była to polska rodzina. Ale właśnie agencja AP podaje informację, że najprawdopodobniej zabici to imigranci i że pochodzą z Polski – dodał. – Do zdarzenia doszło po południu czasu lokalnego. Policja dostała pierwszy sygnał o krzykach i niepokojących zdarzeniach już o godz. 15 czasu miejscowego, czyli o godz. 16 czasu polskiego. Wysłano tam radiowozy i ambulanse, ale te mogły już tylko wywozić ciała – zakończył reporter TVP Info.   – Nie możemy potwierdzić informacji, że ofiary to Polacy. Wydział Konsularny Ambasady RP jest w kontakcie z policją na wyspie, która z kolei w tym momencie nie potwierdza, że są to obywatele polscy. Mamy kontakt telefoniczny, ale nie otrzymaliśmy jeszcze potwierdzenia. To wydział zwrócił się do policji o potwierdzenie doniesień medialnych. W ciągu 24 godzin powinniśmy taką informację uzyskać. Policja musi być pewna – powiedział TVP Info Dariusz Adler, kierownik wydziału konsularnego. Dodał, że na wyspie przebywa od 3 do 5 tys. obywateli polskich.  Policja zatrzymała 30-letniego mężczyznę, domniemanego napastnika; przebywa on jeszcze w szpitalu na Jersey, gdzie dochodzi do siebie po operacji.  Policja przesłuchuje grupę świadków, którzy zgłosili się na komendę.Kryminolodzy i ekipa śledcza są na miejscu zbrodni – podaje BBC News na stronach internetowych.  Policja nie ujawniła tożsamości ofiar, nie podała też informacji o wieku zabitych osób.   Na wyspie Jersey, która jest popularnym celem wakacji Brytyjczyków, w licznych pensjonatach, hotelach, restauracjach i kawiarniach pracuje wielu Polaków. W tę niedzielę odbywał się tam polski festiwal, mający pokazać, jak dobrze polska społeczność wrasta w krajobraz wyspy.  Wyspa Jersey, która ma niewiele ponad 90 tys. mieszkańców jest zazwyczaj bezpieczna i spokojna; brutalne zbrodnie są tam rzadkością. BBC News podkreśla, że lokalna społeczność jest wstrząśnięta.",,
„Atak na mundur polskiego policjanta to atak na państwo. Nie ma na to naszej zgody”,"Służba w policji jest ciężka, wymaga odwagi poświęcenia i doskonalenia się, co robicie. Waszej ponadstutysięcznej formacji zawdzięczamy bezpieczeństwo obywateli – powiedziała minister spraw wewnętrznych i administracji. Elżbieta Witek wzięła udział na pl. Piłsudskiego w Warszawie w obchodach Święta Policji, które w tym roku przypadają w setną rocznicę powstania Policji Państwowej.","– Dbacie o porządek i ład publiczny, a przede wszystkim o bezpieczeństwo obywateli. Na co dzień jesteście narażeni na stres, wiemy o tym – mówiła szefowa MSWiA. Jak dodała, mundur policjanta funkcjonariusze powinni nosić z godnością. – Ten mundur jest symbolem odwagi, determinacji i honoru. Nikt nie może podnosić ręki na polski mundur, na mundur polskiego policjanta, ponieważ to tak, jakby podniósł rękę na państwo polskie – oceniła. – Nie ma na to naszej zgody – dodała Witek.Podkreśliła, że za policjantami stoi państwo i polski rząd. – Wiemy, że pilnując porządku na co dzień musicie mieć sojusznika. Musicie być dobrze wyszkoleni i wyposażeni – to obowiązek państwa i to czynimy – powiedziała.Minister Witek przypomniała, że rząd przeznaczył na drugi program modernizacji służb mundurowych 9,2 mld zł. – Przed nami trzecia edycja programu, którą w sposób szczególny chcielibyśmy poświęcić wam, funkcjonariuszom i funkcjonariuszkom, ale także pracownikom cywilnym policji – dodała.Na uroczystości Święta Policji – oprócz szefowej MSWiA – przybyli m.in. prezydent Andrzej Duda, premier Mateusz Morawiecki, wiceminister nadzorujący formację Jarosław Zieliński oraz policjanci z całego kraju z szefem komendy głównej gen. insp. Jarosławem Szymczykiem na czele. Obchody wpisują się w obchody 100-lecia odzyskania przez Polskę niepodległości.",,
Ziobro: dzisiejszy dzień to koniec „nadzwyczajnej kasty”,"Nie ma sprawiedliwego wyroku bez uczciwego sędziego; chcemy żeby Polacy idąc do sądu wiedzieli, że trafią na uczciwy sąd i spotkają na końcu rozprawy uczciwy wyrok – powiedział dziennikarzom w Sejmie minister sprawiedliwości, prokurator generalny Zbigniew Ziobro.","W czwartek Sejm uchwalił nową ustawę o Sądzie Najwyższym, która przewiduje m.in. możliwość przeniesienia obecnych sędziów SN w stan spoczynku.– Przyszliśmy do Sejmu przede wszystkim po, aby zrealizować dobry program dla zwyczajnego Polaka, który często trafiając do sądów spotyka się z arogancją, lekceważeniem, pomiataniem i który ze zgorszeniem obserwuje liczne nadużycia, nieprawidłowości i afery, które pojawiają się co chwilę w środowisku sędziowskim. I zamiast być wyjaśniane, są zamiatane niejednokrotnie pod dywan – powiedział Ziobro. Izba DyscyplinarnaJak dodał, dlatego fundamentalnym krokiem zmierzającym do reformy wymiaru sprawiedliwości jest zwłaszcza powołanie Izby Dyscyplinarnej w Sądzie Najwyższym. Ziobro powiedział, że będzie ona miała za zadanie „oczyszczać środowisko sędziowskie z czarnych owiec i stać na straży najwyższych standardów etycznych i moralnych”. – Nie ma sprawiedliwego wyroku bez uczciwego sędziego. Chcemy, żeby Polacy idąc do sądu wiedzieli, że trafią ma uczciwy sąd i spotkają na końcu rozprawy uczciwy wyrok – powiedział Ziobro. Ocenił, że nie da się tego osiągnąć bez wprowadzenia rozwiązań gwarantujących „wysokie standardy moralne w polskim sądownictwie”. Jak dodał, temu właśnie służy Izba Dyscyplinarna w SN, która budzi tak wiele protestów m.in. I prezes Sądu Najwyższego.– To jest dobry i przełomowy dzień dla polskiego społeczeństwa. Dla tych wszystkich, którzy chcą dobrej zmiany w wymiarze sprawiedliwości – powiedział Ziobro. – Kończymy z państwem w państwie – oświadczył.„Mechanizm demokratyczny albo korporacyjny”– Mamy wybór bardzo prosty: albo mechanizm demokratyczny związany z wyborem sędziów, przynajmniej pewien wpływ tego mechanizmu demokratycznego, albo mechanizm czysto korporacyjny – podkreślił Ziobro. W jego ocenie, w Polsce przez prawie 30 lat funkcjonował mechanizm „czysto korporacyjny”. Jak dodał, poprzednie rządy, w tym PO-PSL, tego nie zmieniły.– Korporacja sama decydowała, kto będzie sędzią, kto będzie awansował spośród sędziów, kto zostanie wydalony z zawodu, i ten system zawiódł. Oni mieli prawie 30 lat na to, aby się zreformować, aby wyciągać wnioski i poprawić to co jest złe w sądownictwie – mówił szef MS.Jak zaznaczył, reforma sądownictwa jest także po to, by „balansowały się poszczególne władze” i aby „korporacja nie wynaturzała się, aby nie tworzyła klik, korporacjonizmu, kumoterstwa”. Według Ziobry to prowadzi do „nieuczciwości, upadku standardów, zasad, i w konsekwencji do nieuczciwych wyroków”. – Jeżeli jakakolwiek władza, jak władza sądownicza, odrywa się całkowicie od społeczeństwa, jeżeli nie ma mechanizmów kontroli, to później kończy się licznymi aferami – ocenił. Izba Dyscyplinarna SNZdaniem ministra warto było powołać Izbę Dyscyplinarną SN. Jak dodał, wierzy, że trafią do niej przyzwoici, uczciwi ludzie, którzy będą „niezłomnie stać na straży najwyższych standardów moralnych”.– Nie możemy mówić o żadnej sprawiedliwości, nawet jak bardzo przyspieszymy procesy sądowe – a ufam, że do tego doprowadzimy też – jeżeli sędziowie nie będą ludźmi reprezentującymi najwyższe standardy moralne, jeżeli nie będą to po prostu uczciwi ludzie – mówił Ziobro. Pytany, jaki będzie następny etap zmian w wymiarze sprawiedliwości Ziobro powiedział, że wymiar sprawiedliwości jest przez rząd PiS konsekwentnie reformowany. Przypomniał, że doszło już do zmian prawnych dotyczących funkcjonowania prokuratury. Ziobro powołał się również na przykłady, kiedy to według niego wymiar sprawiedliwości nie działał jak należy w sprawach: „czyścicieli kamienic”, ścigania aferzystów mafii vatowskiej i lichwiarzy. Jego zdaniem dopiero za czasów PiS wszczęto w tych sprawach śledztwa, a przestępcy nie chodzą już bezkarnie po ulicach. „Koniec nadzwyczajnej kasty”– Tak chciałbym, żeby działały też sądy, oczywiście w innej formule, bo one muszą być niezawisłe i będziemy chronić tej niezawisłości. Niezawisłe, to nie znaczy, że wolne od standardów moralnych, zasad etycznych, które te środowisko było za bardzo przyzwyczajono, że można im więcej niż zwykłym ludziom – przyznał minister. Ziobro przywołał Nadzwyczajnym Kongresie Sędziów Polskich, który odbył się w ubiegłym roku w Warszawie, kiedy to sędzia Naczelnego Sądu Administracyjnego Irena Kamińska nazwała środowisko sędziowskie „nadzwyczajną kastą”. – Otóż informuje państwa, że właśnie dzisiejszy dzień jest końcem „nadzwyczajnej kasty”. To dobry dzień dla polskiego wymiaru sprawiedliwości i dla Polaków – powiedział szef resortu sprawiedliwości.",,
Poseł PiS zaatakowany pod Sejmem. „Obywatele RP oblewali mnie woskiem z płonących zniczy”,"Stanisław Pięta, poseł Prawa i Sprawiedliwości, członek sejmowej komisji ds. Amber Gold zwrócił uwagę na Twitterze na bardzo wysoki poziom emocji wśród protestujących wczoraj pod Sejmem przeciw reformie wymiaru sprawiedliwości.","Sejm uchwalił w czwartek nową ustawę o Sądzie Najwyższym autorstwa posłów PiS, która przewiduje m.in. możliwość przeniesienia obecnych sędziów SN w stan spoczynku. Opozycja, według której ustawa jest niekonstytucyjna, apeluje o weto prezydenta. Stanisław Pięta przedstawił internautom zdjęcie, przekonując, że protestujące środowiska antyrządowe z Obywatelami RP pod rękę oblali go gorącym woskiem i grozili mu więzieniem.",,
„Błogosławieństwo” kosztowało kobietę 1200 zł. Policjanci poszukują oszustki,"1200 zł straciła 45-latka, która zaufała nieznajomej kobiecie spotkanej na ulicy. Ta namówiła ją na „błogosławieństwo” pieniędzy.","3 kwietnia 45-letnia mieszkanka Włodawy została zaczepiona na deptaku przez nieznaną jej starszą kobietę, która poprosiła ją o 10 groszy. 45-latka widząc, że ma do czynienia z biedną osobą, wyjęła portfel i dała jej 10 zł. Kobiety zaczęły rozmawiać. Mówiąca łamaną polszczyzną starsza kobieta poprosiła 45-latkę, żeby nie odchodziła, to pobłogosławi jej pieniądze. W innym wypadku kobieta zachoruje na raka mózgu. To przestraszyło 45-latkę, zwłaszcza że w jej rodzinie były wcześniej choroby onkologiczne. Podała nieznanej kobiecie banknoty, które po „błogosławieństwie” z powrotem trafiły do portfela. Kobiety się rozstały. Dopiero po jakimś czasie przy płaceniu za zakupy kobieta zauważyła, że brakuje jej 1200 złotych.",,
„Nie stawił się na wezwanie sądu”. Zarzuty dyscyplinarne dla prezesa „Iustitii”,"Zastępca rzecznika dyscyplinarnego sędziów wszczął postępowanie dyscyplinarne i postawił zarzuty prezesowi Stowarzyszenia Sędziów Polskich „Iustitia” Krystianowi Markiewiczowi i czworgu innym sędziom. Zarzuca się im, że nie stawili się przed rzecznikiem na wezwanie w związku z postępowaniem prowadzonym w sprawie tzw. domniemanej afery hejterskiej w Ministerstwie Sprawiedliwości.","Jak poinformował rzecznik dyscyplinarny sędziów sądów powszechnych Piotr Schab, jego zastępca Przemysław Radzik wszczął postępowania wobec prezesa Markiewicza z Sądu Okręgowego w Katowicach, sędzi Moniki Ciemięgi z Sądu Rejonowego w Opolu, sędzi Katarzyny Kałwak z Sądu Rejonowego w Oleśnie, sędzi Moniki Frąckowiak z Sądu Rejonowego Poznań Nowe–Miasto i Wilda oraz sędziego Bartłomieja Starosty z Sądu Rejonowego w Sulęcinie. W odniesieniu do prezesa Markiewicza rzecznik dyscyplinarny wskazał, że sędzia ten nie dopełnił obowiązku stawienia się na wezwanie w charakterze świadka przed rzecznikiem. Tym samym – zdaniem rzecznika – rażąco naruszył obowiązek postępowania zgodnie ze ślubowaniem sędziowskim. Zarzuty sformułowane wobec pozostałych sędziów zostały zredagowane w podobny sposób z modyfikacjami dotyczącymi dat ich popełnienia.Prezes Markiewicz i inni sędziowie, którym postanowiono zarzuty, nie stawili się przed rzecznikiem na wezwanie w związku z postępowaniem prowadzonym w sprawie tzw. afery hejterskiej w MS. – Jak widać rzecznicy nie potrafią ścigać tych, o których media pisały, że tworzyli grupę hejterską, bo nie jest mi znany fakt, by którejkolwiek z tych osób dotychczas postawiono zarzuty, natomiast ścigani są ci sędziowie, którzy byli ofiarami hejtu, w tym nasz prezes – powiedział odnosząc się do informacji o postawieniu zarzutów dyscyplinarnych rzecznik prasowy „Iustitii” Bartłomiej Przymusiński.",,
"„Andrzej Rozenek i ja to za mało, żeby budować nową partię polityczną”","– Skłamał bym, gdybym powiedział, że nie rozmawiam z ludźmi. Po wyborach samorządowych coś niedobrego po lewej stronie się wydarzyło. My o tym rozmawiamy – przyznał w programie „Polityka przy kawie” w TVP1 Grzegorz Napieralski, polityk zawieszony w prawach członka Sojuszu Lewicy Demokratycznej. Zaprzeczył jednak, że trwają negocjacje ws. utworzenia nowego ugrupowania. – Wydaje się, że jesień to jest koniec Janusza Palikota w polskiej polityce – ocenił z kolei obecny w studiu wiceminister środowiska Stanisław Gawłowski (PO).","Grzegorz Napieralski przyznał w „Polityce przy kawie”, że dotarły do niego spekulacje na temat tworzenia nowej partii na lewicy. Jego zdaniem sprzyja takim głosom odejście Andrzeja Rozenka z władz Twojego Ruchu. Napieralski sam jest zawieszony w prawach członka SLD. – Leszek Miller chce się mnie pozbyć bardzo brutalnie z SLD. Więc naturalne jest myślenie, co z tym robić? – przyznał Napieralski. Choć zapewniał, że żadna nowa formuła nie powstaje, przyznał jednak, że pewne rozmowy się toczą. – Skłamał bym gdybym powiedział, że nie rozmawiam z ludźmi. Po wyborach samorządowych coś niedobrego się po lewej stronie wydarzyło. My o tym rozmawiamy – przyznał polityk. Podkreślił, że zmiany na lewicy muszą być, bo  inaczej lewica się nie odbuduje. ""Jesienią koniec Palikota w polityce""Zaprzeczył, że trwają negocjacje w sprawie nowej formacji. – Andrzej Rozenek i ja to za mało, żeby budować nową partię polityczną – stwierdził. Jego zdaniem jest wiele cennych ludzi poza strukturami SLD czy Twojego Ruchu, które „pogubiono gdzieś po drodze”. – Przed nami jest szansa na ciekawą formację polityczną, która byłaby inną partią niż Platforma. Ale żeby powstała nowa partia potrzeba dużo czasu – powiedział Napieralski. – A ja walczę o miejsce w SLD – zapewnił. Zdaniem wiceministra środowiska Stanisława Gawłowskiego dzisiejsza scena polityczna jest dość szczelnie zabudowana i nie ma miejsca na nową formację. Gawłowski zastanawiał się, jaki będzie następny ruch liderów na lewicy. – Dzisiaj lewica dotyka dna – powiedział. Jego zdaniem jedyną ofertę dla środowisk centro–lewicowych jest Platforma. Jego zdaniem Janusz Palikot rozmienił się na odrębne i to jest jego ostatnia kadencja. – Wydaje się, że jesień to jest koniec Janusza Palikota w polskiej polityce – ocenił Gawłowski.",,
Chiny wzywają Kanadę do wstrzymania ekstradycji wiceprezes Huawei,Chiny zwróciły się w sobotę do władz Kanady o wstrzymanie procesu ekstradycji Meng Wangzhou – dyrektor finansowej koncernu telekomunikacyjnego Huawei – do USA.,"W piątek rząd Kanady, zgodnie z oczekiwaniami, wyraził zgodę na rozpoczęcie procedury ekstradycyjnej Meng Wanzhou, która została aresztowana 1 grudnia w Vancouver w Kanadzie, gdy udawała się do Meksyku. USA zarzucają jej łamanie amerykańskich sankcji wobec Iranu. – Nadużywanie przez USA i Kanadę ich zasad ekstradycji jest poważnym pogwałceniem uzasadnionych praw obywatelki Chin. To jest poważne polityczne wydarzenie. Jeszcze raz wzywamy USA do natychmiastowego wycofania nakazu aresztowania i wniosku o ekstradycję Meng Wanzhou – oświadczył rzecznik chińskiego ministerstwa spraw zagranicznych Lu Kang, dodając, że oba państwa powinny zapewnić jej bezpieczny powrót do Chin. Do zgody na rozpoczęcie procesu ekstradycji odniosła się też chińska ambasada w Kanadzie. – Jeśli Kanada naprawdę przestrzega rządów prawa i zasady niezawisłości wymiaru sprawiedliwości, powinna odrzucić wniosek Stanów Zjednoczonych o ekstradycję i natychmiast zwolnić panią Meng Wanzhou – oświadczył rzecznik ambasady. Meng, obecnie przebywająca w areszcie domowym, 6 marca ma się stawić przed Sądem Najwyższym prowincji Kolumbia Brytyjska w Vancouver; wtedy ma zostać wyznaczona data rozprawy.",,
"Sondaż: PO i SLD zyskują, PiS traci","Gdyby wybory parlamentarne odbyły się w ten weekend, Platforma Obywatelska uzyskałaby 33,1 proc. głosów, a drugie miejsce zajęłoby Prawo i Sprawiedliwość z 26-proc. poparciem – wynika z sondażu Homo Homini przeprowadzonego na zlecenie Polskiego Radia.","Trzecie miejsce zająłby Sojusz Lewicy Demokratycznej, na który chęć oddania głosu zadeklarowało 17,8 proc. badanych.PO w porównaniu z poprzednim tygodniem zyskała 3,1 proc. poparcia; PiS straciło 2,4 proc. poparcia. SLD zyskał 1,5 proc.Według sondażu, do Sejmu dostałoby się również Polskie Stronnictwo Ludowe z poparciem rzędu 7,4 proc. Pod kreską uplasowały się Polska Jest Najważniejsza – 3,8  proc. i Ruch Poparcia Palikota Nowoczesna Polska – 1,6 proc. poparcia.Gdyby wybory odbyły się w tę niedzielę, Krajowa Partia Emerytów i Rencistów zdobyłaby 1,3 proc., LPR 0,7 proc., a Prawica Rzeczpospolitej i UPR – po 0,5 proc. głosów.Badanie przeprowadzono 11 marca na reprezentatywnej grupie 611 ankietowanych. Udział w wyborach zadeklarowało 56,1 proc. badanych; 37,6 proc. ankietowanych nie poszłoby na głosowanie.",,
FIFA rozważa zwiększenie liczby uczestników MŚ 2022,"FIFA rozważa zwiększenie liczby uczestników piłkarskich mistrzostw świata 2022 z 32 do 48. Gdyby tak się stało, imprezę, której gospodarzem ma być Katar, gościć będą także inne kraje regionu.","Już wcześniej FIFA zdecydowała, że 48 reprezentacji wystąpi na MŚ 2026, które wspólnie zorganizują Stany Zjednoczone, Kanada i Meksyk. – Czy jest możliwe zwiększenie liczby uczestników już w 2022 roku? Rozważamy to. Jeśli okazałoby się to możliwe, czemu nie? – powiedział prezydent FIFA Gianni Infantino, przy okazji kongresu Azjatyckiej Federacji Piłkarskiej. – Musimy zobaczyć, czy to jest wykonalne. Prowadzimy rozmowy z naszymi katarskimi przyjaciółmi oraz innymi krajami i mamy nadzieję, że może się to udać – dodał. Na przeszkodzie mogą jednak stanąć kwestie polityczne. Mający tylko 2,5 mln mieszkańców Katar nie będzie w stanie samodzielnie przygotować imprezy dla 48 krajów, a jego relacje z częścią państw regionu są napięte. Arabia Saudyjska, Bahrajn i Zjednoczone Emiraty Arabskie oskarżają Katar o finansowanie terroryzmu.",,
"„Fundacja Otwarty Dialog wyszła poza ramy organizacji pozarządowej, wchodząc w buty partii politycznej”","– Trzeba powiedzieć jasno, że Fundacja Otwarty Dialog jakiś czas temu wyszła poza ramy funkcjonowania organizacji pozarządowej, wchodząc w buty partii politycznej. Jednak o ewentualnej delegalizacji fundacji decydowałby tylko sąd – powiedział w programie „O co chodzi” TVP Info szef kancelarii premiera Michał Dworczyk. Jego zdaniem w Polsce były osoby, które próbowały autoryzować działalność Fundacji Otwarty Dialog i Ludmiły Kozłowskiej, a teraz „jakoś nie słychać ich głosów”.","Brytyjski „Sunday Times” pisał w niedzielę o zarzutach komisji parlamentu Mołdawii wobec Fundacji Otwarty Dialog dot. przyjęcia 1,5 mln funtów od szkockich firm słupów w zamian za lobbing na rzecz oligarchów. Według sugestii zawartych w mołdawskim raporcie, które przytacza gazeta, pieniądze miały być przekazane fundacji dla sfinansowania kampanii lobbingowej na rzecz mołdawskiego oligarchy Veaceslava Platona oraz bankiera z Kazachstanu Muchtara Ablazowa.W raporcie stwierdzono m.in., że Fundacja Otwarty Dialog ingerowała w wewnętrzne sprawy Mołdawii, a środki finansowe organizacji pochodziły m.in. z „rosyjskich instytucji wojskowych, pieniędzy z rajów podatkowych”.  W poniedziałek poseł RP Maciej Małecki zadał europosłance Platformy Obywatelskiej Róży Thun publiczne pytanie o jej powiązania z Fundacją Otwarty Dialog, która „jest podejrzana o pranie brudnych pieniędzy pochodzących z kręgów Putina”. „Nagłe milczenie”Szef kancelarii premiera Michał Dworczyk mówił w TVP Info, że polskie służby zwracały już uwagę na podejrzaną działalność fundacji. – Trzeba powiedzieć jasno, że Fundacja Otwarty Dialog jakiś czas temu wyszła poza ramy funkcjonowania organizacji pozarządowej, wchodząc w buty partii politycznej. Jednak o ewentualnej delegalizacji fundacji decydowałby tylko sąd – powiedział Dworczyk. – Dlatego że przykład jednego z działaczy, który pisał instrukcje tego, jak przeprowadzić drugi Majdan, opierając się na doświadczeniach ukraińskich, czyli z czasów rewolucji godności, wykracza daleko poza obszar działania organizacji pozarządowej – dodał. Szef kancelarii premiera zwrócił uwagę, że po ujawnieniu przez brytyjskie media nowych ustaleń w sprawie FOD wiele osób, które oficjalnie popierało działania tej organizacji, teraz zamilkło. – Zastanawiam się, dlaczego po informacjach ujawnionych przez media, które nie są przychylne rządowi Prawa i Sprawiedliwości - tylko w mediach w innych krajach Europy Zachodniej - informacjach, które dotyczą prania brudnych pieniędzy i różnych niejasnych powiązań biznesowych i politycznych, zastanawiam się, co osoby, które niejako autoryzowały Fundację Otwarty Dialog, mają do powiedzenia. Bo jakoś dzisiaj nie słychać ich głosu – stwierdził Dworczyk.W sierpniu zeszłego roku szefowa Fundacji Otwarty dialog Ludmiła Kozłowska została deportowana z Polski na Ukrainę. Polskie służby wpisały ją do Systemu Informacyjnego Schengen jako osobę niepożądaną na terenie naszego kraju. Uzasadnieniem tej decyzji były wątpliwości co do źródeł finansowania fundacji. Ludmiła Kozłowska - prezes Fundacji Otwarty Dialog - i jej mąż Polak - Bartosz Kramek - przewodniczący Rady Fundacji, uważali wydalenie za represje za działania podejmowane przez nich w przestrzeni publicznej, w tym udział w protestach przeciw reformie sądownictwa. Apel w obronie Ludmiły Kozłowskiej podpisali m.in. były prezydent Lech Wałęsa oraz Seweryn Blumsztajn, Róża Thun, Michał Boni, Tomasz Lis, Elżbieta Bieńkowska, Sławomir Nowak, Leszek Balcerowicz, Radosław Sikorski, Michał Szczerba, Marcin Święcicki i Ryszard Schnepf.",,
Dmitrowicz: państwo nie może czcić bandytów i bohaterów,"– Nie bardzo rozumiem, czemu to ma służyć. Zmiany nazw nie pociągają za sobą tego, że ludzie tam mieszkający mają płacić za zmianę dokumentów. Nie wiem, czy to jakaś zabawa samorządowców, żart, czy głupota – w taki sposób historyk i publicysta Piotr Dmitrowicz skomentował na antenie TVP Info próby obejścia tzw. ustawy dekomunizacyjnej przez niektóre samorządy.","– Przestrzeń publiczna musi być czysta i jasna. Państwo nie może dawać sygnału z jednej strony, że czci bandytów, a z drugiej, że czci bohaterów. Musi być jeden, jasny, prosty, uczciwy przekaz – stwierdził na antenie TVP Info, Piotr Dmitrowicz, historyk i publicysta.Do początku grudnia z przestrzeni publicznej mają zniknąć nazwy ulic, które według IPN propagują ustroje totalitarne. W spisie znalazły się m. in. ul. 22 lipca, Armii Czerwonej, Zygmunta Berlinga, Dąbrowszczaków czy Karola Świerczewskiego. Gminy miały na to czas do 2 września, teraz kontrowersyjne nazwy ulic zmienią wojewodowie.",,
„Miś zwany Wojtkiem”. Powstanie animacja o niedźwiedziu z armii Andersa,"Brytyjski animator Iain Harvey pracuje nad krótkometrażowym filmem animowanym o losach syryjskiego niedźwiedzia brunatnego o imieniu Wojtek, który podczas II wojny światowej został adoptowany przez żołnierzy armii Andersa. Premierę zaplanowano na 2020 rok.","O projekcie poinformowały m.in. szkocki „Edinburgh Evening News” i brytyjski „The Times”. Przypominają, że Harvey jest producentem legendarnej animacji z 1982 roku „The Snowman” („Bałwanek”), która na stałe gości w ramówkach telewizji w okolicach świąt Bożego Narodzenia.              Film „Miś zwany Wojtkiem” opowie wyjątkową historię małego niedźwiedzia, który został adoptowany przez polskich żołnierzy w Iranie, a następnie służył wraz z nimi na froncie drugiej wojny światowej w randze kaprala i przeszedł cały „szlak nadziei” przez Irak, Syrię, Palestynę, Egipt do Włoch, a po demobilizacji do Wielkiej Brytanii.",,
Małysz: nasi zawodnicy to nie są maszyny,"„Pamiętajmy, że nasi zawodnicy to nie są maszyny” – podkreślił na Facebooku Adam Małysz, pisząc o sobotnim konkursie drużynowym Pucharu Świata w skokach narciarskich w Lahti. Kamil Stoch, Dawid Kubacki, Piotr Żyła i Jakub Wolny zajęli w nim czwarte miejsce.","Triumfowali Austriacy, którzy wyprzedzili Niemców o 11 punktów. Polacy stracili do nich 27,9 pkt, a do Japończyków zabrakło im zaledwie 3,8 pkt.„Walka o miejsce na podium była zacięta, ale dzisiejsze skoki naszych reprezentantów były zbyt nierówne, by skutecznie rywalizować o trzecią lokatę z Japończykami. Zabrakło szczególnie metrów Kuby Wolnego. Z drugiej strony pamiętajmy, że nasi zawodnicy to nie są maszyny. Był to dopiero trzeci raz, kiedy prowadzonych przez Stefana Horngachera Polaków zabrakło na podium drużynówki!” – napisał słynny przed laty skoczek, a obecnie dyrektor w Polskim Związku Narciarskim.W Pucharze Narodów Polacy utrzymali prowadzenie. Drugich Niemców wyprzedzają o 314 pkt.",,
Wojskowa parada w USA ma kosztować 92 miliony dolarów,"Wojskowa parada w Waszyngtonie ma kosztować 92 miliony dolarów. Do kosztorysu dotarły amerykańskie media. Zwracają uwagę, że organizacja wydarzenia jest o 80 milionów dolarów droższa, niż pierwotnie szacowano. Parada ma się odbyć 10 listopada.","Informując o kosztach parady, dziennikarze powołują się na anonimowe źródło w Departamencie Obrony. Szacunki obejmują między innymi wydatki na transport pojazdów, ich użycie oraz zabezpieczenie wydarzenia.Środki na organizację ceremonii mają zostać wygospodarowane z rożnych źródeł. Większość kosztów poniesie Pentagon. Na paradę ma w swym budżecie zabezpieczyć 50 milionów dolarów. Pozostałe 42 miliony mają przekazać inne resorty, między innymi Departament Bezpieczeństwa Wewnętrznego.W wielkiej paradzie wojskowej w Waszyngtonie wezmą udział tysiące żołnierzy, pojazdy wojskowe oraz śmigłowce i samoloty. Ulicami stolicy mają przejść między innymi formacje „wojsk przyszłości”. W pochodzie będą też uczestniczyć grupy rekonstrukcyjne.Pomysłodawcą wydarzenia jest prezydent Stanów Zjednoczonych. Donald Trump był pod wrażeniem parady z okazji święta narodowego Francji. Obserwował ją przed rokiem na Polach Elizejskich w Paryżu wraz z prezydentem Emmanuelem Macronem.Stany Zjednoczone dotychczas nie miały tradycji regularnych parad wojskowych.",,
Pożar pontonu z imigrantami. Uratowano 34 osoby,"Dramatyczna akcja ratunkowa u wybrzeży Hiszpanii. Ponton, którym z Maroka płynęło 34 imigrantów, stanął w ogniu. Wszystkich zdołano ocalić.","Nie wiadomo, co było przyczyną pożaru. Na nagraniu wykonanym z pokładu helikoptera Frontexu widać płomienie wydobywające z okolic silnikach. Gdy ogień zaczął ogarniać łódkę, imigranci salwowali się ucieczką i skakali do wody.Hiszpańska straż przybrzeżna natychmiast wysłała na miejsce helikopter i łodzie ratunkowe. Rozbitkowie zostali wyłowieni i przetransportowani na należącą do Hiszpanii wyspę Alboran. W akcji ratunkowej pomogła również przepływająca nieopodal łódź rybacka.Według szacunków ONZ tylko w tym roku ponad 1,3 tys. osób zginęło lub zaginęło usiłując nielegalnie przedostać się do Europy przez Morze Śródziemne.",,
Miller inauguruje walkę o samorządy. „Czas skończyć z »Polską B«”,Z programem przywrócenia godności Polsce „za rogatkami wielkich miast” idzie do wyborów samorządowych SLD. – Czas skończyć z „Polską B” – mówił na konwencji swojej partii szef Sojuszu Leszek Miller.,"Miller przypomniał podczas swego wystąpienia, że w Polsce to samorząd jestnajwiększym dysponentem pieniędzy publicznych, ponieważ wydaje „aż 45 proc.środków publicznych przeznaczonych na zaspokajanie potrzeb obywateli”. – SLD idzie do wyborów z programem przywrócenia godności Polsce za rogatkamiwielkich miast. Nasz cel to skończyć ze zróżnicowaniem, skończyć z „PolskąB”, odesłać ten podział na śmietnik historii – oświadczył lider SLD.– Chcemy Polski, gdzie dystans między wsią, a miastem ulega zmniejszeniu,gdzie gospodarze mogą sprzedawać plony swojej pracy na wschód i za zachód,gdzie dawne miasta wojewódzkie zamiast się wyludniać, zmniejszą dystans donajwiększych metropolii. Jesteśmy zwolennikami rozwoju równomiernego, a nierozwoju dokonywanego tylko w kilku największych metropoliach – powiedziałMiller. „Jest tylko jedna lista lewicy: SLD-Lewica Razem” – W tych wyborach jest tylko jedna lista Lewicy – SLD-Lewica Razem. Idziemyszerokim frontem i nie wykluczamy nikogo, komu są bliskie poglądy lewicy.Wszystkim wahającym się mówię: jeszcze nie jest za późno, możecie się do nas przyłączyć – mówił Miller. Podkreślał, że SLD w swym manifeście wyborczym napisał, że obywatele naszego kraju zasługują na demokratyczne, egalitarne i postępowe państwo, które dba o godną pracę, bezpieczeństwo socjalne i zrównoważony rozwój. – Premier Kopacz powiedziała niedawno, że politycy odwrócili się odspołeczeństwa. Pani premier, nas proszę do tego nie mieszać – stwierdził.Miller przekonywał, że cechą samorządowych działaczy Sojuszu jest bliskośćludzi i wrażliwość na ludzką niedolę. Jak mówił, rząd obciąża samorządy kolejnymi zadaniami, nie przekazując imśrodków finansowych, co pogarsza ich finansową kondycję, mimo że – jak nawiązał do wypowiedzi Kopacz – „Szczurek nie śpi, bo przelicza” finanse.  Podkreślił, że SLD jest zwolennikiem dalszej decentralizacji funkcji państwa i finansów publicznych, ale w myśl zasady: tyle odpowiedzialności samorządu za zadania zlecone, ile pieniędzy przekazanym samorządom na te zadania z budżetu. Koalicja wyborcza SLD-Lewica Razem zainaugurowała kampanię samorządową w warszawskim teatrze Capitol. Sojusz rusza w PolskęNa dalszym etapie kampanii planowane są konwencje regionalne oraz spotkania za mieszkańcami. Lewica zaprezentowała już kilku kandydatów na prezydentów miast. W stolicy o fotel prezydenta walczył będzie Sebastian Wierzbicki, w Łodzi Tomasz Trela, w Katowicach Marek Szczerbowski, w Szczecinie Dawid Krystek a w Poznaniu Tomasz Lewandowski. SLD-Lewica Razem w Krakowie poprze dotychczasowego włodarza miasta Jacka Majchrowskiego.",,
„Polityczny spektakl”. Opozycja bez szans na odwołanie rządu PiS,"W samo południe odbędzie się debata nad wnioskiem o konstruktywne wotum nieufności dla rządu Beaty Szydło. Sejmowa arytmetyka wskazuje, że premier może spać spokojnie. Opozycja ma za mało głosów, żeby przegłosować jej odwołanie. Nawet gdyby doszło do przyspieszonych wyborów, PiS utrzymałby władzę. Sondaże pokazują, że Polakom odpowiadają obecne zmiany. – Polityka społeczna, program Rodzina 500 Plus, zapowiedzi Mieszkania+ to jest kierunek, który może przedefiniować polską politykę na lata – tłumaczy dr Bartosz Rydliński, politolog z UKSW. Paweł Kukiz uważa, że wniosek PO to jedynie „polityczny spektakl”.",,,
Sasin o ujawnionych nagraniach: Sąd Najwyższy wchodzi do gry w kampanii wyborczej,"– Wszystko wskazuje na to, że taśmy, na których wypowiada się premier, wyszły z Sądu Najwyższego do konkretnych mediów, znanych ze swojego bardzo mocnego zaangażowania politycznego po stronie opozycji; SN wchodzi do gry w kampanii wyborczej – ocenił szef Komitetu Stałego Rady Ministrów Jacek Sasin.","Tygodnik „Sieci” napisał w poniedziałek, że w przypadku taśm z wypowiedziami premiera Morawieckiego „źródłem ujawnionych nagrań i zeznań był Sąd Najwyższy”, który – jak oceniono – „toczy otwartą wojnę z rządem”. „Dowiedzieliśmy się, że wystarczyły trzy tygodnie, aby Sąd Najwyższy zapoznał się z ponad 40 tomami akt afery taśmowej i udzielił zgody na wgląd do materiału dziennikarzom Onetu. Co ciekawe, SN wydał też taką samą zgodę m.in. tygodnikowi »Polityka«”  – napisał tygodnik.Sasin pytany w Jedynce Polskiego Radia o „imponujące tempo prac” SN, powiedział: – Biorąc pod uwagę wszystkie okoliczności, które mamy od kilku dni okazję obserwować, to informacje »Sieci« chyba nie zaskakują. Według niego „można powiedzieć, że Sąd Najwyższy wchodzi do gry, wchodzi do gry w kampanię wyborczą”. – Bardzo wyraźnie to widać – ocenił Sasin.Na uwagę, że to mocne stwierdzenie i czy nie ma wątpliwości, że tak jest, Sasin odpowiedział: – Nie mam wątpliwości, ponieważ bardzo wiele wypowiedzi – chociażby rzecznika SN – ma bardzo mocno polityczny charakter. – Bardzo wielu również sędziów SN zabiera głos i bardzo politycznie się wypowiada – podkreślił. Europoseł PiS Karol Karski stwierdził ostatnio, że dostęp do akt tzw. afery taśmowej dostały tylko wybrane redakcje, a niektórym redakcjom tego dostępu odmówiono.Do słów polityka odniósł się w poniedziałek w TOK FM rzecznik Sądu Najwyższego, sędzia Michał Laskowski.– Rzeczywiście zgłaszały się różne redakcje, kilku dziennikarzy Onetu, zgłaszali się także dziennikarze „Polityki” i z tych materiałów, które znam wynika, że wszyscy dostali te zgody. Zresztą nie bardzo widziałbym podstawy do odmowy, a zwłaszcza do różnicowania jednych i drugich – powiedział Laskowski.Pytany o informację tygodnika „Sieci”, że „ktoś z Sądu Najwyższego przesłał do kilku zaprzyjaźnionych redakcji cynk, że akta są do wzięcia”, rzecznik SN powiedział: – Są ludzie, którzy wszędzie doszukują się jakichś spisków, była to sprawa ciesząca się dużym medialnym zainteresowaniem, z reguły w takich sprawach dziennikarze wnoszą o możliwość zapoznania się z aktami i z reguły takie zgody są udzielane.Jak dodał, zgody nie udziela się jedynie na wgląd w zawarte w aktach materiały niejawne; zaznaczył, że materiały niejawne „są w odrębnych tomach i są przechowywane w kancelarii tajnej”.Laskowski zapewnił, że udostępnianie akt „to była normalna, rutynowa czynność”.",,
„Osobliwa logika” posłanki Lewicy. „Uwiarygadnia” świadka Grodzkiego,Marszałek Senatu Tomasz Grodzki nie powinien łączyć obrony dobrego imienia z pełnieniem funkcji publicznych. Samo chodzenie po sądach zajmie mu dużo czasu. Został w jego sprawie przekroczony pewien poziom wiarygodności – powiedział w programie „Woronicza 17” w TVP Info poseł PiS Marcin Horała.,"W TVP Info politycy dyskutowali o aferze związanej z marszałkiem Tomaszem Grodzkim, którego coraz więcej osób oskarża o korupcję. Według świadków – których relacji z tygodnia na tydzień przybywa – polityk PO, kiedy był lekarzem w szpitalu w Szczecinie miał przyjmować łapówki.   Grodzki podczas konferencji prasowej oświadczył, że nigdy nie przyjmował od pacjentów pieniędzy. Na swojego świadka powołał 90-letniego Tadeusza Staszczyka, byłego funkcjonariusza Urzędu Bezpieczeństwa. Mężczyzna twierdzi, że ktoś przyszedł do niego i zaproponował pieniądze za złożenie zeznań, obciążających Grodzkiego.  – Jak się zgłasza były funkcjonariusz bezpieki i daje przeciwne słowo, to to jest wiarygodne, to nim powinniśmy się zajmować. Bo prawdopodobnie spisek pisowskich siepaczy, chcąc dopaść Grodzkiego jako partnera do tej kombinacji operacyjnej wybrał byłego funkcjonariusza bezpieki, wybrał funkcjonariusza, któremu PiS obciął emeryturę – ironizował Horała.  W ocenie posła PiS Marcina Horały w sprawie afery Grodzkiego przekroczono „pewien poziom wiarygodności”. Polityk wskazywał, że gdy w przypadku prezesa NIK Mariana Banasia taki poziom wiarygodności przekroczono, wówczas PiS zaapelował o jego dymisję.  W ocenie posła PO Marcina Kierwińskiego „to są ataki polityczne”. – Zawsze mnie zaskakuje, że po wielu latach człowiek nagle sobie przypomina, zwłaszcza jak trwa drugi miesiąc nagonki na Grodzkiego – mówił. Odnosząc się do słów świadka Grodzkiego wskazał, że „TVP rzuciła się do lustrowania Staszczyka”. – Nagle to, co robił w przeszłości, stało się podstawą, by sprawą się nie zajmować, że chciano mu zapłacić za składanie fałszywych zeznań na trzecią osobę w państwie – mówił. Z kolei posłanka SLD Anna Maria Żukowska mówiła, że to, „że te doniesienia pojawiły się teraz, to nie jest przypadek”. – To ma związek z tym, że Grodzki jest trzecią osobą w państwie i nie jest z PiS – mówiła.  – Myślę, że to, że ta osoba (Tadeusz Staszczyk – przyp.red.) była w UB, to uwiarygadnia, bo jeżeli mamy służby państwa, które chciałyby kogoś namówić do tego, żeby złożył złe świadectwo przeciwko komuś, to pewnie udają się do tych osób, które w przeszłości takie rzeczy robiły – stwierdziła.    Zdaniem wicemarszałka Sejmu z PSL Piotra Zgorzelskiego najpierw trzeba to udowodnić Grodzkiemu, „a później musi być wyrok sądowy”. – O każdym człowieku można powiedzieć najgorsze rzeczy. Ale najpierw musi być sformułowany zarzut, potem weryfikacja i na końcu wyroku sądowy, dopiero potem można żądać dymisji – powiedział. Dodał, że im bardziej Grodzki „jest atakowany politycznie, tym więcej ma zwolenników nie tylko w opozycji, ale wśród przyzwoitych ludzi”. – Póki nie ma dowodów, to są ataki polityczne – ocenił.",,
Nestor kieszonkowców wpadł podczas... lekcji,"82-letniego nestora kieszonkowców zatrzymano w Rzymie. W dodatku – na gorącym uczynku, kiedy udzielał lekcji złodziejskiego fachu dwóm swym uczniom. Oni także zostali aresztowani.","Szkolenie odbywało się na pełnym zawsze turystów placu Ara Coeli tuż przy Kapitolu, a królikiem doświadczalnym, na którym ćwiczyli złodziejski fach był zwiedzający Wieczne Miasto Holender.   Turysta został okradziony z portfela.  Profesor i jego studenci – imigranci z Algierii – zostaną osądzeni w trybie pilnym.",,
Płacimy banknotami jego autorstwa. Nie żyje Andrzej Heidrich,"Andrzej Heidrich, polski grafik i ilustrator, zmarł w niedzielę w wieku 90 lat – poinformowało wydawnictwo Czytelnik, z którym artysta współpracował przez dziesięciolecia. Heidrich był m.in. autorem serii banknotów „Wielcy Polacy” – które były w obiegu do 1996 roku – oraz pięciu kolejnych, używanych do dziś, banknotów z wizerunkami władców Polski.","Do współpracy z Narodowym Bankiem Polskim został zaproszony w 1960 roku. Pierwszy banknot jego autorstwa, o nominale 500 zł, w obiegu pojawił się 15 lat później i zawierał wizerunek Tadeusza Kościuszki. Jak wspominał, wzruszało go, gdy widział, jak ludzie płacą zaprojektowanymi przez niego pieniędzmi.Heidrich odpowiadał także za wprowadzone do obecnego herbu państwa poprawki godła heraldycznego Polski oraz insygnia Orderu Krzyża Wojskowego.Również w latach 60. XX w. artysta rozpoczął współpracę z Pocztą Polską przy projektowaniu znaczków. Heidrich jest również autorem projektów polskich paszportów i dowodów osobistych, wielu odznaczeń oraz orzełków na czapkach wojskowych.Był absolwentem Wydziału Grafiki na Akademii Sztuk Pięknych w Warszawie, którą ukończył z wyróżnieniem.Przez ponad 40 lat związany był ze Spółdzielnią Wydawniczą „Czytelnik”, dla której projektował m.in. okładki i ilustrował książki – jego prace można znaleźć w książkach takich pisarzy jak Ryszard Kapuściński, Jarosław Iwaszkiewicz czy Leszek Kołakowski. Od 1974 do 1990 roku był naczelnym grafikiem wydawnictwa.",,
"Lewandowski o strategii na Euro 2016: można powiedzieć, że będziemy atakowali od tyłu","Robert Lewandowski, który w czwartek dołączył do reprezentacji Polski przebywającej na zgrupowaniu w Arłamowie, nie czuje się  zmęczony długim sezonem. – To w ogóle nie jest problem – ocenił piłkarz Bayernu Monachium.","Na zgrupowaniu w Arłamowie biało-czerwoni przygotowują się do mistrzostw Europy we Francji.– W przerwie między rundami zdawałem sobie sprawę, że ten sezon będzie długi i męczący. Mówienie, że jest się zmęczonym, nie ma sensu. Wiadomo, że na Euro mogą być cięższe momenty, ale będziemy walczyli do końca. Zmęczenie pod koniec sezonu jest normalne. Nasi rywale również będą odczuwać trudy sezonu, ale nie można o tym myśleć. To nie jest w ogóle problem – powiedział Lewandowski na piątkowej konferencji prasowej.Podopieczni Adama Nawałki pierwszy mecz o punkty w grupie C rozegrają 12 czerwca z Irlandią Północną w Nicei. Cztery dni później zmierzą się z Niemcami w Saint-Denis, a 21 czerwca spotkają się z Ukrainą w Marsylii.– Patrząc na ranking FIFA widać, że nie jesteśmy faworytem w naszej grupie. Można powiedzieć, że będziemy atakowali od tyłu – ocenił obrazowo. Wierni kibice Na jego przybycie do Arłamowa czekało kilkuset kibiców.– Nie spodziewałem się, że aż tylu kibiców tutaj będzie. To spokojne miejsce, a w czwartek nie było spokojnie. To jest coś miłego. Trzeba sobie zdawać sprawę, że piłka jest bardzo popularna. Chcemy mieć kontakt z kibicami, ale na pewno nie wszystkich uszczęśliwimy. Trzeba podchodzić do tego z dystansem – dodał napastnik.Zgrupowanie zakończy się w poniedziałek uroczystą kolacją, podczas której trener Nawałka ogłosi 23-osobową kadrę na Euro 2016.Na początku przyszłego miesiąca biało-czerwoni rozegrają dwa ostatnie mecze towarzyskie - 1 czerwca z Holandią w Gdańsku i 6 czerwca z Litwą w Krakowie. Dzień po tym drugim spotkaniu odlecą do swojej francuskiej bazy w La Baule.",,
Skarga nadzwyczajna po pięciu latach. W życie wchodzi nowa ustawa o Sądzie Najwyższym,Reorganizację Sądu Najwyższego oraz możliwość składania skarg nadzwyczajnych na prawomocne wyroki sądów od 1997 r. Między innymi takie zmiany przewiduje nowa ustawa o SN. Wchodzi ona w życie już we wtorek. SN wskazuje na możliwe komplikacje organizacyjne związane z reformą.,"Skargę nadzwyczajną można będzie wnosić w pięć lat od uprawomocnienia się skarżonego orzeczenia. Jeżeli od uprawomocnienia się orzeczenia upłynęło 5 lat, a doszło do nieodwracalnych skutków prawnych lub przemawiają za tym wolności i prawa człowieka oraz obywatela wynikające z konstytucji, SN może ograniczyć się do stwierdzenia, że wydano je z naruszeniem prawa. Przez 3 lata skargę można wnosić od orzeczeń, które uprawomocniły się po 17 października 1997 r. Do organów, które taką skargę będą mogły wnieść, ustawa zalicza: Prokuratora Generalnego, RPO, prezesa Prokuratorii Generalnej RP, rzeczników praw dziecka, pacjenta oraz finansowego, szefa KNF i prezesa UOKiK.Już wcześniej SN wskazywał, odnosząc się do wpływu spraw w ramach skargi nadzwyczajnej, że „teoretycznie może to dotyczyć weryfikacji około 60 mln postępowań zakończonych od 1997 r.”. – Od wtorku będą mogły wpływać skargi nadzwyczajne, one będą rejestrowane i gromadzone do czasu aż Izba, która ma je rozpatrywać, nie zacznie formalnie działać. Korespondencja skierowana do nowych Izb będzie oczekiwała na podjęcie czynności w tych Izbach – powiedział Michałowski.Na mocy nowej ustawy bowiem, obok funkcjonujących obecnie w SN Izb: Cywilnej, Karnej oraz – zmodyfikowanej – Izby Pracy i Ubezpieczeń Społecznych, powstaną dwie nowe Izby: Kontroli Nadzwyczajnej i Spraw Publicznych oraz Dyscyplinarna. W obu, po raz pierwszy w SN, obok sędziów mają orzekać ławnicy. Zlikwidowana będzie Izba Wojskowa, której sprawy przejmie Izba Karna.Czteroletnia kadencja ławników Ławników do SN będzie wybierać na czteroletnią kadencję Senat w głosowaniu tajnym. Kandydatów będą zgłaszać stowarzyszenia, organizacje społeczne i zawodowe (z wyłączeniem partii politycznych) oraz grupa 100 obywateli. Wybór ławników SN pierwszej kadencji Senat ma przeprowadzić w ciągu trzech miesięcy od wejścia w życie nowej ustawy o SN.Izba Kontroli NadzwyczajnejTworzona od podstaw Izba Kontroli Nadzwyczajnej i Spraw Publicznych, oprócz skarg nadzwyczajnych, ma rozstrzygać m.in. protesty wyborcze i sprawy koncesji wydawanych przez KRRiT.Z kolei Izba Dyscyplinarna będzie badać w I i II instancji sprawy dyscyplinarne sędziów SN i te „dyscyplinarki” sędziów sądów powszechnych i wojskowych, w których zarzucono by im przewinienie dyscyplinarne będące jednocześnie przestępstwem. Ma też ona badać odwołania od uchwał KRS. Izba ma też rozpatrywać odwołania od orzeczeń I instancji sędziowskich sądów dyscyplinarnych i sądów innych zawodów prawniczych.Z uwagi na „społecznie ważne zadania”, Izba Dyscyplinarna uzyskała autonomiczny status wśród izb SN. Ma mieć odrębną kancelarię prezesa SN kierującego jej pracą. Izba ta może samodzielnie kształtować projekt swego budżetu. Jej sędziowie będą zarabiać o 40 proc. więcej niż sędziowie w innych izbach.Według projektu nowego regulaminu SN po reformie w Izbie Cywilnej miałoby być 35 stanowisk sędziowskich, w Izbie Karnej – 29, w Izbie Pracy i Ubezpieczeń Społecznych – 20, w Izbie Kontroli Nadzwyczajnej i Spraw Publicznych – 20, zaś w Izbie Dyscyplinarnej – 16. Resort sprawiedliwości przygotował projekt rozporządzenia, które przewiduje przeznaczenie środków na powołanie i funkcjonowanie nowych Izb. Proponowane zmiany zakładają przeniesienie planowanych wydatków budżetowych w kwocie niemal 32 mln zł z części przewidzianej dla sądów powszechnych do części SN. Kwota przeniesionych funduszy obejmuje ponad 12 mln zł wydatków na wynagrodzenia. Rozporządzenie ma wejść w życie także 3 kwietnia.SN w uwagach do tego projektu rozporządzenia negatywnie ocenił jego założenia. Podkreślił, że wielkość środków przenoszonych między sądami powszechnymi a SN „wydaje się wysoce niewystarczająca” dla sfinansowania skutków wejścia w życie nowej ustawy o SN. KRS wciąż bez pierwszego posiedzeniaNadal jednak nie jest znany termin pierwszego posiedzenia KRS po wyborze 6 marca przez Sejm – na mocy uchwalonej równocześnie z ustawą o SN nowelizacji przepisów o KRS – 15 nowych sędziowskich członków Rady. Po wyborze nowych członków Rady Małgorzata Gersdorf złożyła rezygnację z funkcji przewodniczącej KRS. Zgodnie z ustawą, to do niej jako I prezes SN, należy teraz zwołanie pierwszego posiedzenia Rady po zwolnieniu stanowiska przewodniczącego. Trzy tygodnie temu minister sprawiedliwości Zbigniew Ziobro zwrócił się do Gersdorf o niezwłoczne zwołanie posiedzenia KRS. W odpowiedzi Gersdorf napisała, że zobowiązanie „do zwołania posiedzenia instytucji mającej pełnić funkcję KRS” jest jej znane i zostanie zrealizowane zgodnie z prawem. Tymczasem zgodnie z zapisami nowej ustawy o SN w trzy miesiące od wejścia w życie ustawy o SN, w stan spoczynku przechodzą z mocy prawa sędziowie SN, którzy ukończyli 65. rok życia (wiek ten ukończyła już prezes Gersdorf) – chyba, że prezydent zgodziłby się na ich wniosek o przedłużenie. W pół roku od wejścia ustawy w życie sędzia SN może sam przejść w stan spoczynku. W stan ten automatycznie przejdą też sędziowie likwidowanej Izby Wojskowej. Sędzia-kobieta będzie mogła przejść w stan spoczynku po 60. roku życia.Jak już wcześniej informował SN spośród obecnych 81 sędziów SN 65. rok życia ukończyło 31. Trzech spośród nich to sędziowie Izby Wojskowej, którzy od razu przejdą w stan spoczynku, podobnie jak czwarty z sędziów tej Izby – mimo że nie ukończył on 65. roku życia.Zgodnie z nową ustawą I prezes SN jest powoływany przez prezydenta RP na sześcioletnią kadencję, spośród pięciu kandydatów wybranych przez Zgromadzenie Ogólne Sędziów SN i może zostać ponownie powołany tylko raz – głosi ustawa.",,
Papież: Żydzi są naszymi braćmi i nie można ich prześladować. Zrozumiano?,"Franciszek podczas audiencji generalnej w Watykanie powiedział, że jest zaniepokojony odradzaniem się prześladowania Żydów. – To nie jest ludzkie ani chrześcijańskie – powiedział.","– Naród żydowski wiele wycierpiał w historii. Był wyganiany, prześladowany. W minionym wieku widzieliśmy wiele, wiele okrucieństwa wobec narodu żydowskiego – oświadczył papież, zwracając się do tysięcy wiernych zgromadzonych na placu św. Piotra. – I wszyscy byliśmy przekonani, że to się skończyło. Ale dzisiaj zaczyna się odradzać nawyk prześladowania Żydów. Bracia i siostry, to nie jest ludzkie ani chrześcijańskie. Żydzi są naszymi braćmi i nie można ich prześladować. Zrozumiano? – mówił Franciszek, w improwizowanym komentarzu do przygotowanego wcześniej tekstu katechezy. W przemówieniu do Polaków papież powiedział, że „małżonkowie, którzy kochają i rodzą życie, są prawdziwą, żywą figurą, zdolną ukazać Boga Stwórcę i Zbawiciela”. - Ich miłość staje się symbolem intymnej rzeczywistości Boga – dodał. - Życzę wam, by wasze domy były miejscami, które przenika miłość, gdzie słucha się głosu Boga i ludzi. Niech będą domowym Kościołem, napełnionym duchem wiary, nadziei i otwartości na nowe życie. Z serca błogosławię wam i waszym rodzinom – powiedział Franciszek. Pozdrowił następnie uczestników narodowej pielgrzymki z Czech, zorganizowanej w 30. rocznicę kanonizacji przez Jana Pawła II św. Agnieszki Czeskiej. Przybyli oni do Watykanu wraz z metropolitą Pragi kardynałem Dominikiem Duką.",,
Austria: wygrali socjaldemokraci,"Rządzący w Austrii socjaldemokraci i
konserwatyści zdobyli w niedzielnych wyborach do parlamentu łącznie 50,9
proc. głosów, co umożliwia im pozostanie u władzy przez kolejną kadencję –
podała agencja APA po obliczeniu wszystkich głosów.","Socjaldemokratyczna Partia Austrii (SPOe) uzyskała 27,1 proc. głosów, a jejkoalicyjny partner, konserwatywna Austriacka Partia Ludowa (OeVP) – 23,8proc. W liczącej 183 miejsca Radzie Narodowej, niższej izbie parlamentu, obiepartie będą mieć 99 mandatów, o siedem więcej niż wynosi większość absolutna. Podane wyniki nie uwzględniają głosów oddanych listownie, które mogąnieznacznie zmienić rezultaty – zastrzega APA. Podczas wieczoru wyborczego socjaldemokraci wyrazili wolę kontynuowani współpracy z konserwatystami. Dotychczasowy kanclerz Werner Faymann (SPOe)zapowiedział, że jego celem jest stworzenie stabilnego rządu. Socjaldemokratawyraził nadzieję na konstruktywnie, ”tak jak w przeszłości”, rozmowy z OeVP. Za koalicją z socjaldemokratami opowiedział się konserwatywny premier DolnejAustrii Erwin Proell. Natomiast kandydat OeVP na kanclerza MichaelSpindelegger nie wykluczył sojuszu z prawicą jako alternatywy dla koalicji zeSPOe – podała agencja dpa. Obie partie straciły cześć poparcia w porównaniu z poprzednimi wyborami –cztery lata temu SPOe zdobyła 29 proc. głosów, a OeVP prawie 26 proc.Znaczny wzrost poparcia (+3,1 proc.) zanotowała prawicowa Austriacka PartiaWolności (FPOe), uzyskując 20,7 proc. głosów. Jej szef Heinz-ChristianStrache zaproponował konserwatystom utworzenie koalicji, radząc im, byzrezygnowali z ”dobrowolnego przywiązania” do SPOe. APA pisze o „radosnymnastroju” panującym wśród członków FPOe po ogłoszeniu wyników. Prawica stałasię trzecią siłą polityczną w Austrii.   Na partię Zielonych głosowało 11,5 proc. wyborców, co jest najlepszymwynikiem tego ugrupowania w historii.Do parlamentu weszło też eurosceptyczne ugrupowanie 81-letniego miliarderaFranka Stronacha. Partia ta zdobyła 5,8 proc. głosów, znacznie mniej niżwynikałoby z sondaży przedwyborczych oraz wcześniejszych dobrych wyników wwyborach regionalnych. Próg wyborczy wynoszący w Austrii 4 proc. przekroczyłoteż liberalne ugrupowanie NEOS.",,
Festiwal śniegu w Japonii. Piewszy raz pierwszy z polskimi zabytkami,"Każdej zimy w największym mieście wyspy Hokkaido Sapporo, odbywa się Yuki Matsuri, czyli Festiwal śniegu. Powstają tam wyjątkowe, zbudowane ze śniegu i lodu galerie zimowych rzeźb przygotowane m.in. przez żołnierzy Japońskich Sił Samoobrony. W tegorocznej edycji na tzw. Placu Polskim stanie Lodowy Pałac na Wyspie i Pomnik Chopina. Będą one głównymi atrakcjami.  Projekt uświetni obchody 100-lecia nawiązania stosunków dyplomatycznych między Polską a Japonią.","Po raz pierwszy w historii festiwalu pokazane zostaną polskie zabytki zrobione ze śniegu i lodu. Będą to dwa warszawskie obiekty: Pałac na Wyspie i Pomnik Fryderyka Chopina.  Festiwal Śniegu w Sapporo odbywa się corocznie  od 1950 roku. Zyskał on międzynarodową sławę między innymi dzięki wsparciu Japońskich Sił Samoobrony, które w latach 1955–2005 udostępniały swe koszary w dzielnicy Makomanai dla największych monumentów, które wykonywali sami żołnierze.  Największe rzeźby miały ponad 15 metrów wysokości i kilkadziesiąt metrów szerokości, a do ich budowy zużywa się ok. 500 pięciotonowych ciężarówek śniegu. Zimowe rzeźby Pałacu na Wyspie i Pomnika Chopina utworzą w Sapporo „Plac Polski”. Ich uroczyste odsłonięcie odbędzie się 4 lutego 2020 r. podczas inauguracji Yuki Matsuri.",,
Szefernaker: Schetyna sięgnął poziomu Biedronia,"– Grzegorz Schetyna sięgnął poziomu Biedronia; Platforma stała się partią lewicową – powiedział wiceminister spraw wewnętrznych Paweł Szefernaker. W ten sposób poseł Prawa i Sprawiedliwości ocenił tzw. szóstkę Schetyny. – Jeśli ja bym się dopuścił czegoś takiego, jak Grzegorz Schetyna – do końca życia bym nie mógł się ogolić – powiedział Jerzy Kozłowski z Kukiz'15.","Szefernaker wskazał, że program wyborczy, jaki przedstawił Robert Biedroń na początku roku, był bardzo kosztowny dla budżetu państwa, a jednocześnie były poprzeplatany propozycjami lewicowymi,  „żeby nie powiedzieć – lewackimi”. Wiceminister ocenił, że dzisiejszy program PO to również wiele różnych kosztownych obietnic.  Szefernaker przypomniał, że budżet za PO był o 100 mld mniejszy niż za rządów PiS. – Pozwalali, by wiele środków było wywożonych z Polski, eksportowanych za granicę, pozwalali, aby okradały nas mafie vatowskie – wymieniał i dodał.  Jerzy Kozłowski z Kukiz'15 pytał posłów PO, czy im nie przeszkadza, że na ich listach będą działacze postkomunistyczni. Stwierdził, że nie rozumie, że partia o korzeniach solidarnościowych zwiera szeregi z byłymi komunistami. – Jeśli ja bym się czegoś takiego dopuścił, jak Grzegorz Schetyna, do końca życia bym nie mógł się ogolić – powiedział Kozłowski.",,
Rzeź w kopalni złota. Zamordowano siedmiu górników,Siedem osób zostało zastrzelonych w tunelu kopalni złota w południowym Peru. Prokuratura wszczęła dochodzenie.,"Do zbrodni doszło w kopalni w La Rinconada, trudno dostępnym mieście położonym na wysokości 5100 m n.p.m. w Andach. Ofiary zabito strzałami w głowę. Ciała odkryto w tunelu kopalni należącej do firmy Corporacion Minera Ananea S.A. Przedstawiciele przedsiębiorstwa nie skomentowali sprawy.Agencja Reutera zwraca uwagę, że region Puno słynie z bezprawia i fatalnych warunków pracy w kopalniach. Kolejne rządzy Peru próbowały unormować sytuację górników, poprawić warunki pracy, ale czarnego rynku nie udaje się zlikwidować.Lokalne media podają, że w mieście La Rinconada regularnie dochodzi do strzelanin, morderstw i rabunków. Najczęstszymi przyczynami są próby przejęcia złotego urobku albo dostępu do złotonośnych działek.W ubiegłym roku górnicy z La Rinconady wydobyli około 6,8 ton złota. Jak wynika z rządowych szacunków, to niemal 5 proc. całej peruwiańskiej produkcji.",,
Pożar kościoła w Łodzi. Główna akcja strażaków zakończona,"Kilkanaście zastępów straży pożarnej gasiło pożar kościoła pw. św. Andrzeja Boboli, który znajduje się na rynku Nowosolna w Łodzi. – Główne działania gaśnicze zostały zakończone – poinformował oficer prasowy Komendanta Wojewódzkiego Państwowej Straży Pożarnej w Łodzi st. kpt. Jędrzej Pawlak.","Pożar wybuchł w niedzielę rano.Paliła się konstrukcja dachu. Początkowo strażacy mogli działać tylko na zewnątrz budynku, jednak około godziny  11:00 udało im się wejść do środka. Akcja prowadzona była z koszy, drabiny i podnośników.W celu zlokalizowania zarzewia ognia, strażacy musieli zdejmować poszycie dachu.Kilka minut przed godziną 14:00 „główne działania gaśnicze zostały zakończone”. – Większość jednostek już odjechała – powiedział w rozmowie z portalem tvp.info oficer prasowy.Podkreślił on, że na miejscu został jeden zastęp OSP, który będzie przez około dwie godziny dozorować miejsce pożaru.",,
"Sondaż przed wyborami: PiS z dużą przewagą, mogłoby liczyć na samodzielną większość","Gdyby wybory odbyły się w miniony czwartek, z dużą przewagą wygrałoby je Prawo i Sprawiedliwość – informuje w piątek Onet, powołując się na wyniki najnowszego, przygotowanego dla portalu, sondażu IBRiS. Na partię rządzącą swój głos oddałoby 44,3 proc. wyborców.","Wynik ten to o prawie 3 pkt. proc. więcej niż w poprzednim notowaniu. PiS mogłoby liczyć na samodzielną większość – otrzymałoby bowiem 253 mandaty – podaje Onet.Na drugim miejscu uplasowała się Koalicja Obywatelska, z poparciem 23,4 proc. Główna partia opozycyjna zanotowała spadek poparcia o 2,2 pkt. proc. Uzyskałaby 137 mandatów.Ostatnie miejsce na podium przypadło Lewicy, na którą głos – według sondażu – chce oddać 12 proc. badanych (50 mandatów). To o 0,2 pkt. proc. mniej niż w poprzednim badaniu.Do Sejmu dostałaby się też PSL–Koalicja Polska, na którą zagłosowałoby 5,9 proc. badanych (spadek poparcia o 1,3 pkt. proc.) Dałoby to 19 mandatów. Poza parlamentem znalazłaby się Konfederacja (3,6 proc. poparcia). Niemal 10 proc. badanych nie wie, na kogo odda swój głos. Jeden mandat przypadnie Mniejszości Niemieckiej.",,
"Premier: Polacy czują się bezpiecznie, to zasługa policji","– 98 proc. mieszkańców Polski czuje się bezpiecznie w swoim miejscu zamieszkania. To zasługa wszystkich służb, ale przede wszystkim to zasługa funkcjonariuszy Polskiej Policji – powiedział w Katowicach premier Mateusz Morawiecki .","Premier przebywa w niedzielę z wizytą w województwie śląskim. W Katowicach bierze udział w wojewódzkich obchodach Święta Policji.– Wiemy doskonale, że policjanci nie działają tylko od święta. Funkcjonariusze Polskiej Policji pracują w każdej chwili dnia i nocy, by zapewnić nam bezpieczeństwo. 98 proc. mieszkańców Polski czuje się bezpiecznie w swoim miejscu zamieszkania. To zasługa wszystkich służb, ale przede wszystkim to zasługa funkcjonariuszy – mówił Mateusz Morawiecki  podczas uroczystości. Premier podkreślił, że wysoki poziom poczucia bezpieczeństwa to także ogromna zasługa Programu Modernizacji Służb Mundurowych. – To także zasługa wielu rozwiązań, które wdrożyliśmy, m. in. przywracania posterunków policji w małych miejscowościach czy aplikacji Moja Komenda – powiedział.",,
Prowokacja dziennikarza TVP. Wykazał hipokryzję posła PO oraz dziennikarzy GW i Newsweeka,"Dziennikarz TVP Dawid Wildstein przerobił kontrowersyjny wpis Jana Hartmana, byłego polityka Twojego Ruchu, dotyczący Kościoła i duchownych. Wywołał tym samym oburzenie wśród części dziennikarzy i polityków. „Dali się nabrać” – komentuje Wildstein.","Jan Hartman znany jest z kontrowersyjnych wpisów. W jednych z ostatnich odniósł się do Kościoła i duchownych. „Nie ma takiej obłudy, takiej szatańskiej przewrotności, której nie imaliby się płatni ochroniarze zwyroli w sutannach, gwałcących stulecie za stuleciem miliony niewinnych dzieci. Obleśni potwarcy - nie zawleczecie naszych dzieci do plebańskich katowni”  – napisał. I ten przerobiony tweet nagle zyskał komentatorów. Na wpis Dawida Wildsteina zareagowały znane osoby w świecie polityki (wiceprzewodniczący PO Borys Budka) i mainstremowego dziennikarstwa (Dominika Długosz z Newsweeka, Bartosz Wieliński, Paweł Wroński związani z Gazetą Wyborczą). Jednak gdy zauważono ich hipokryzję (wcześniej dziennikarze i politycy „nie dostrzegli” chamskiego ataku Hartmana), to zamiast się wycofać, jeszcze bardziej zaczęli krytykować wpis Wildsteina. W rozmowie z portalem tvp.info Wildstein skomentował:  – Oni wszyscy dali się nabrać! Ten tweet miał pokazać u wielu ludzi brak jakiejkolwiek refleksji, skrajną hipokryzję i akceptację dla brutalnego języka. W komentarzach i wiadomościach prywatnych pojawiła się również ogromna ilość hejtu. Jestem do tego przyzwyczajony, ale chciałem, żeby ten bezmiar głupoty, nienawiści i hipokryzji zobaczyli inni ludzie. Nie wierzę przecież, że dzięki temu „eksperymentowi” Wieliński czy Orliński zaczną myśleć. Liczę, że może inni czasem się zastanowią, zobaczą jacy oni są naprawdę – zakończył dziennikarz.",,
„Wyrok TSUE jest emanacją politycznych poglądów Trybunału”,"Wyrok TSUE jest emanacją politycznych poglądów Trybunału, który jest zresztą mianowany przez polityków – komentuje publicysta „Gazety Polskiej Codziennie” Adrian Stankowski. W jego ocenie, można było spodziewać się takiego werdyktu, bo „nadzwyczajna kasta w Polsce korzysta z szerokich wpływów w Unii Europejskiej”. We wtorek Trybunał Sprawiedliwości UE uznał, że polskie przepisy dotyczące wieku przejścia sędziów i prokuratorów w stan spoczynku są niezgodne z prawe UE.","Zdaniem Adriana Stankowskiego można było spodziewać się takiego wyroku TSUE – publicysta wskazał przy tym na upolitycznienie Trybunału. Jak podkreślił, „coś niedorzecznego” jest w rozpatrywaniu przepisów historycznych.– Równie dobrze można byłoby skarżyć treść Kodeksu Napoleona czy przywileju neminem captivabimus (Przywilej jedleński – przyp. red.) z XVI wieku – powiedział Stankowski i dodał, że „nie widzi sensu wydawania wyroków w tej materii”. Polski rząd zmienił już zaskarżone przepisy, a wyrok dotyczy stanu historycznego – oświadczyło MSZ. Zarzuty Komisji Europejskiej zostały już uwzględnione poprzez nowelizację ustawy – Prawo o ustroju sądów powszechnych z 12 kwietnia 2018 roku – napisano w oświadczeniu resortu. KE jednak nie zdecydowała się na wycofanie skargi.",,
Trump zabrał głos po śmierci Sulejmaniego. „Iran nigdy nie przegrał negocjacji!”,"„Iran nigdy nie wygrał wojny, ale nigdy nie przegrał negocjacji!” – napisał na Twitterze prezydent USA Donald Trump. Zdaniem Trumpa, zabity wojskowy był „odpowiedzialny bezpośrednio lub pośrednio za śmierć milionów ludzi, wliczając w to protestujących w samym Iranie”. To reakcja na śmierć irańskiego generała Kasema Sulejmaniego, który zginął w wyniku amerykańskiego ataku w nocy z czwartku na piątek. Atak skomentował również prezydent Iranu Hassan Rouhani.","Prezydent Stanów Zjednoczonych Donald Trump skomentował śmierć irańskiego generała Kasema Sulejmaniego. Amerykański przywódca napisał, że „Iran nigdy nie wygrał wojny, ale nigdy nie przegrał negocjacji”. Później na Twitterze Trumpa pojawiły się kolejne wpisy na ten temat. „Generał Kassem Sulejmani zabił lub ciężko ranił tysiące Amerykanów, a planował zabić jeszcze wielu więcej... ale został dorwany!” – napisał Trump. Zdaniem prezydenta zabity wojskowy był „odpowiedzialny bezpośrednio lub pośrednio za śmierć milionów ludzi, wliczając w to protestujących w samym Iranie”.   „Chociaż irańskie władze tego nigdy nie przyznają, Sulejmani był znienawidzony i budził strach w samym kraju” – uważa Trump.",,
Aleksander Kwaśniewski poprze Bronisława Komorowskiego? „Stawiam na doświadczenie”,"– Wybory za dwa tygodnie będą dotyczyły tego czy chcemy doświadczenia, czy zmiany. Polska i świat są w takim momencie, że doświadczenie, dobre kontakty oraz przewidywalność mają ogromne znaczenie. Dlatego ja stawiam na doświadczenie – zadeklarował przez drugą turą wyborów prezydenckich Aleksander Kwaśniewski, były prezydent RP.","Według byłego prezydenta młodzi niekoniecznie poprą konkretnego kandydata. – Jeżeli ktoś nie uznaje tego establishmentu politycznego, to po prostu nie pójdzie głosować. Tutaj wybór między PiS-em, a Platformą nie jest jakąś zasadniczą różnicą – dodał Kwaśniewski. Aleksander Kwaśniewski skomentował też wynik wyborczy kandydatki SLD w wyborach prezydenckich. – Jeszcze niedawno jak pytaliśmy o przyszłość lewicy, to mówiono, że to jedynie sondaże, żeby zaczekać na wybory. A teraz są wybory i jest wynik wyborczy, który trzeba ocenić – Ten wynik wyborczy jest zły. Teraz powstaje pytanie – jakie wnioski zostaną wyciągnięte. Jeżeli liderzy lewicy, czyli Miller i Palikot powiedzą, że wszystko jest ok., to znaczy, że się mylą – mówił Kwaśniewski. Były prezydent zadeklarował przy tym, że on w tych wyborach „stawia na doświadczenie”.",,
Separatyści: wycofaliśmy całe ciężkie uzbrojenie. OBWE nie potwierdza,"Rebelianci wywożą sprzęt? Prorosyjscy separatyści na wschodzie Ukrainy poinformowali, że wycofali z linii frontu całe ciężkie uzbrojenie. Doniesień na temat „ostatniego etapu” wycofania broni nie skomentowali na razie obserwatorzy OBWE.","Sobota jest „ostatnim dniem wycofania uzbrojenia” – powiedział mediom przedstawiciel władz samozwańczej Donieckiej Republiki Ludowej (DRL) Eduard Basurin. – Wycofujemy w sumie 26 stanowisk moździerzowych. Będą one składowane tam, gdzie znajduje się już pozostały sprzęt wojskowy - dodał. Przywódca DRL Ołeksandr Zacharczenko, cytowany przez oficjalną stronę internetową separatystów, powiedział, że wycofali oni już „całą broń z linii frontu”. – Ukraina jeszcze tego nie zrobiła – wskazał. Zagroził jednocześnie cofnięciem sprzętu na wcześniejsze pozycje, jeśli „Kijów nie wypełni zobowiązań w ramach porozumień z Mińska” podpisanych 12 lutego przy mediacji kanclerz Niemiec Angeli Merkel i prezydenta Francji Francois Hollande'a w obecności prezydenta Rosji Władimira Putina i prezydenta Ukrainy Petra Poroszenki. Ukraina wycofuje sprzęt. OBWE milczy Zastępca szefa sztabu operacji zbrojnej przeciwko separatystom na wschodziekraju pułkownik Wałentyn Fediczew oświadczył w sobotę, że siły ukraińskiekończą proces wycofywania ciężkiej broni. Dzień wcześniej rzecznik operacjiAnatolij Stelmach poinformował, że armia rozpoczyna wycofywanie wyrzutnirakietowych „Uragan” z linii walk.  Tymczasem sobotnich wypowiedzi na temat ogłoszonego przez separatystów„ostatniego etapu” wycofania ciężkiego uzbrojenia nie skomentowało sześciuobserwatorów OBWE obecnych w Sniżnem, ok. 90 km od Doniecka. Także rzecznik Rady Bezpieczeństwa Narodowego i Obrony (RBNiO) w Kijowie Andrij Łysenko oświadczył, że „nie dysponuje żadnymi informacjami” na temat wycofania sprzętu przez separatystów. Wyraził zadowolenie, że „po raz pierwszy od wielu miesięcy"" w ciągu minionych 24 godzin nie zginął ani nie został ranny nikt z personelu wojskowego Ukrainy. Według Łysenki pozycje ukraińskiej armii koło miasta Awdijiwka były w ciągu ostatniej doby 14 razy obiektem ostrzału artyleryjskiego prowadzonego przez separatystów.  Rozejm z Mińska  Zgodnie z zawartymi 12 lutego w Mińsku porozumieniami pokojowymi, na wschodniej Ukrainie od 15 lutego miało obowiązywać zawieszenie broni. Następnie z obu stron linii walk w ciągu 14 dni miało być wycofane ciężkie uzbrojenie i wytyczona strefa buforowa o szerokości od 50 do 70 km. Terminten nie został dotrzymany.",,
Afera SKOK Wołomin. Sasin składa zawiadomienie ws. zniesławienia,"Jacek Sasin złożył prywatny akt oskarżenia o zniesławienie przeciwko Piotrowi P., podejrzanemu w śledztwie, które dotyczy wyłudzeń w SKOK Wołomin. Szef Komitetu Stałego Rady Ministrów złożył też w tej sprawie zawiadomienie do prokuratury.","Sasin zamieścił skany obu dokumentów na Twitterze. W zeszłą sobotę Radio ZET podało, że Piotr P., który jest jednym z głównych podejrzanych w śledztwie dotyczącym wyłudzeń ze SKOK Wołomin, zeznał jako świadek w innym procesie, że przekazywał politykom PiS koperty z pieniędzmi ze SKOK-ów. Jednym z polityków, któremu Piotr P. – według doniesień Radia ZET – miał wręczać gotówkę, jest Jacek Sasin.– Politycy, którzy są dziś u władzy, np. poseł Sasin, senator J., senator B., są to osoby, które bardzo dobrze znam i otrzymywały od nas ze SKOK pieniądze. Mówię w liczbie mnogiej, ponieważ nie byłem jedyną osobą, która przekazywała tym panom koperty z banknotami – zeznał P. „Absurdalne pomówienie”W oświadczeniu Sasin zapewnił, że twierdzenia Piotra P. to „absurdalne pomówienie”. „Afera SKOK Wołomin jest aferą WSI. Piotr P. były oficer WSI to »mózg« tej afery. Usłyszał w tej sprawie 911 zarzutów, został też wcześniej skazany prawomocnym wyrokiem za wyłudzenia w aferze Fundacji »Pro Civili«. Jest skompromitowany i kompletnie niewiarygodny” – podkreślił. „Jego fałszywe oskarżenia odbieram jako próbę ataku na Prawo i Sprawiedliwość; który wpisuje się również w obecne działania opozycji, która za wszelką cenę chce podważyć naszą wiarygodność i uczciwość” – dodał szef Komitetu Stałego RM, wyrażając jednocześnie przypuszczenie, że „być może Piotr P. chce tym atakiem przypodobać się Platformie Obywatelskiej, oczekując po ewentualnych wygranych przez nią wyborach łagodniejszego traktowania w tej sprawie”.Jak informowała w sierpniu Prokuratura Krajowa, całe śledztwo ws. SKOK Wołomin dotyczy wyłudzeń nawet 3 mld zł, zarzuty usłyszało dotychczas 112 osób, którym przedstawiono łącznie ok. 170 zarzutów popełniania przestępstw, a kolejnych 176 osób odpowiada już przed sądem.",,
"„Jesteś w moim domu, to brak szacunku”. Obama poucza kobietę, która przeszkadzała mu w przemówieniu","– Powinnaś się wstydzić – takie słowa Barack Obama skierował do kobiety, która próbowała przerwać mu przemówienie wygłaszane w Białym Domu z okazji Pride Month, czyli miesiąca przeciwko dyskryminacji osób LGBT. Choć użył żartobliwego tonu, na jego polecenie ochrona wyprowadziła ją z sali.","– Posłuchaj. Jesteś w moim domu. To brak szacunku, jesteś tutaj gościem – tymi słowami prezydent USA zwrócił się do kobiety, która próbowała przerwać mu przemówienie, wykrzykując hasła dotyczące imigracji. Obama zwracając się do niej z lekkim uśmiechem na twarzy, pokiwał jej palcem i powiedział, że jeśli chce mu nadal przeszkadzać, to lepiej żeby opuściła spotkanie. – Jeśli nadal będziesz mi przerywać w ten sposób, nie usłyszysz ode mnie żadnej odpowiedzi – stwierdził Obama. „Nie mam nic przeciwko protestującym, ale nie w moim domu”Prośba nie poskutkowała, więc Obama poprosił aby ochrona wyprowadziła kobietę z sali. – Powinnaś się wstydzić – mówił. Wydarzenie miało miejsce podczas spotkania w Białym Domu z okazji Pride Month, czyli miesiąca przeciwko dyskryminacji osób LGBT. Reakcja prezydenta została nagrodzona brawami. Zgromadzeni zaczęli skandować jego nazwisko. Obama tłumaczył, że nie ma nic przeciwko osobom, które wyrażają swój sprzeciw gdy przemawia, ale nie w miejscu, które jest jego domem. Protestująca to jak wynika z relacji aktywistów działających w sprawie imigracji – Jennicet Gutierrez, transpłciowa kobieta, które jest nieudokumentowaną imigrantką. To również założycielka organizacji walczącej o prawa imigrantów LGBT, którzy uważają, że nikt nie interesuje się ich losem.",,
Ekspert: Rosyjska armia ustępuje Zachodowi,"Rosyjska armia pod wieloma względami ustępuje siłom zbrojnym państw NATO i USA – ocenia ekspert Radia Svoboda Aleksandr Golc. Wcześniej prezydent Rosji Władimir Putin i minister obrony Siergiej Szojgu poinformowali, że rosyjska armia dysponuje takim sprzętem wojskowym, jakiego nie ma nikt inny na świecie.","Niezależni komentatorzy wielokrotnie podkreślali, że tego typu wypowiedzi są „w znacznej mierze propagandowym zabiegiem, mającym przestraszyć zachodnie państwa”. Ekspert wojskowy Aleksandr Golc przekonuje, że rosyjska armia nie otrzymuje nowych, nieznanych wcześniej rodzajów uzbrojenia, a jedynie sprzęt zmodernizowany i dostosowany do współczesnych wymogów pola walki. – Trwa zwyczajna, normalna, ewolucyjna zmiana przestarzałych systemów na nowe. To znaczy, że nie ma jakiegoś skoku nowych technologii; generalnie nie ma niczego nowego – tłumaczy rosyjski ekspert.",,
Śnieg na Florydzie. Pierwszy od niemal 30 lat,"Stany Zjednoczone zmagają się z atakiem zimy. Arktyczne warunki panują na północnym wschodzie, ale anomalie wystąpiły również na południu. Na Florydzie pierwszy raz od 1989 roku spadł śnieg.","Floryda to statystycznie najcieplejszy stan w kontynentalnej części kraju, jeśli chodzi o temperaturę. Opady śniegu w tym rejonie to efekt burzy śnieżnej oraz siarczystych mrozów na wschodnich wybrzeżach USA.Opady wystąpiły w północnej części stanu, m.in. w stolicy Florydy – Tallahassee. Niektórzy najmłodsi mieszkańcy miasta mieli okazję po raz pierwszy zobaczyć spadający z nieba biały puch.W tej części USA nie ma specjalistycznego sprzętu do posypywania nawierzchni dróg solą czy piaskiem. Były one bardzo śliskie i z tego powodu czasowo trzeba było zamknąć lokalne autostrady. Na szczęście nie ma doniesień o tragicznych wypadkach.",,
Nie kupują biletów. Ich dług przekracza 22 mln zł,"Dług jeżdżących środkami transportu publicznego bez ważnego biletu przekracza 22 mln zł – wynika z danych BIG InfoMonitor. Najwięcej nieuczciwych pasażerów mieszka na Mazowszu, a wśród gapowiczów najwięcej jest mężczyzn.","W Biurze Informacji Gospodarczej InfoMonitor na koniec maja zarejestrowano ponad 31,5 tys. gapowiczów. Najwięcej nieuczciwych pasażerów to mieszkańcy województwa mazowieckiego – 7,6 tys., Śląska - 4,7 tys. i Wielkopolski – 4 tys. osób. W tych regionach według BIG najwyższe są też kwoty zaległości. Natomiast najmniej dłużników pochodzi z województw: łódzkiego, opolskiego i podlaskiego. Najwyższe średnie zadłużenie na osobę zanotowano w woj. kujawsko-pomorskim – 1,1 tys. zł. Na drugiej pozycji znalazło się Pomorze ze średnią 911 zł na osobę, a na trzeciej – zachodniopomorskie (694 zł). Jazda na gapę i unikanie płacenia kar za to zdarza się przede wszystkim osobom między 35 a 44 rokiem życia. „Profil statystycznego gapowicza to właśnie 35-44 latek, koniecznie mężczyzna, bo panów jest wśród gapowiczów ponad 80 proc.” – wyliczono. Najwyższe średnie zaległości na osobę przypadają jednak na 18-24 latków i 25-34 latków, wynoszą odpowiednio 733 zł i 736 zł.",,
Wipler przed sądem za burdę pod nocnym klubem. „Nikogo nie skrzywdziłem”,"Przed Sądem Rejonowym Warszawa-Śródmieście rozpoczął się proces posła Przemysława Wiplera (KORWiN), oskarżonego o naruszenie nietykalności policjantów i ich znieważenie. Wipler, któremu grozi do trzech lat więzienia, nie przyznaje się do zarzutów i twierdzi, że to on został bezpodstawnie zaatakowany przez funkcjonariuszy.","– Dwa lata czekam na oczyszczenie mojego dobrego imienia. Cała Polska widziała, co się działo. Nikogo nie skrzywdziłem – mówił Wipler przed wejściem na salę rozpraw. Towarzyszył mu adwokat Krzysztof Wąsowski. Na rozprawie poseł mówił, że „został napadnięty przez funkcjonariuszy policji”. Jak przekonuje, informował funkcjonariuszy, że  jest parlamentarzystą, a wówczas należało mu zapewnić nietykalność. – Mimo tego funkcjonariusze nie zaprzestali napaści – dodał. Zapewniał, że nikomu nie utrudniał prowadzenia legalnych czynności służbowych. – Nikogo nie lżyłem ani nie znieważałem – powiedział.  Prokurator: są dowody winy Oskarżający go prokurator Piotr Skiba zapewniał dziennikarzy, że w akcie oskarżenia są dowody winy parlamentarzysty. Jako pokrzywdzeni w procesie występują policjantka i policjant, którzy mieli zostać znieważeni i których nietykalność osobista została naruszona. Z racji specyfiki ich służby nie chcą ujawniać swych danych. Funkcjonariusze są wspierani przez kilkunastu umundurowanych kolegów na ławach dla publiczności - to rzadkość w polskich sądach. – Wszyscy uważamy, że koledzy dobrze zrobili i dlatego tu jesteśmy – powiedział jeden z nich. Prowadzący proces sędzia Piotr Ermich nie zgodził się na rejestrację rozprawy przez media, bo uznał, że może to grozić „teatralizacją” zachowania stron i wpływać krępująco na świadków. Jednocześnie sąd podkreślił, że rozprawa jest jawna i publiczność oraz dziennikarze mogą robić notatki. Poseł świętował ciążę żony Oskarżenie dotyczy zdarzeń z 30 października 2013 r. przed jednym ze stołecznych klubów. Wipler, wówczas poseł PiS, zachowywał się według policji agresywnie i wulgarnie, chciał też wydawać polecenia funkcjonariuszom. W organizmie miał 1,4 prom. alkoholu. Jak twierdzili policjanci, dopiero po wszystkim zorientowali się, że mieli do czynienia z posłem. Zaraz po zdarzeniu Wipler wystąpił na konferencji prasowej (miał widoczne obrażenia twarzy). Tłumaczył, że świętował kolejną ciążę żony. Po wyjściu z klubu – według jego relacji – włączył się do policyjnej interwencji wobec innej osoby. Zaznaczał, że został pobity przez policjantów. Mówił, że lekarze stwierdzili u niego m.in. uszkodzenie rogówki i liczne stłuczenia oraz otarcia. Prokuratura oskarżyła posła o zmuszanie przemocą funkcjonariuszy policji do zaniechania prawnej czynności służbowej, naruszenie ich nietykalności cielesnej oraz „znieważenie słowami powszechnie uznawanymi za obelżywe - podczas i w związku z pełnieniem przez nich obowiązków służbowych”. Poseł sam zrzekł się w tej sprawie immunitetu, nie przyznał się i odmówił składania wyjaśnień. Prokuratura wskazuje, że poseł nie ma zarzutu czynnej napaści na policjantów, lecz naruszenia ich nietykalności - przez odepchnięcie ręki i szarpanie za mundur we wstępnej fazie swej interwencji.  Jest nagranie z monitoringu Ponad rok od zdarzenia, w listopadzie 2014 r. w mediach pojawiło się nagranie z monitoringu, które ma przedstawiać całe zdarzenie. – Doskonale widać na tym materiale, że nikogo nie szarpałem, nie biłem ani nie kopałem. Za to doskonale widać, że jestem bity – mówił wtedy Wipler w rozmowie z TVP Info. ZOBACZ WIDEO: Wiceprzewodniczący ugrupowania KORWiN poseł Przemysław Wipler (fot. PAP/Rafał Guz)teraz odtwarzaneWipler: to jest to samo nagranie klatka po klatce, które ma prokuratura",,
Sondaż dla „Wiadomości”:  PO o włos przed PiS;  Korwin-Mikke pokonał próg,"27 proc. poparcia dla PO i 26 proc. – dla PiS – tak wygląda czołówka kwietniowego rankingu poparcia dla partii politycznych, wykonanego na zlecenie „Wiadomości” TVP1 przez TNS Polska.","Notowania PO w porównaniu z marcem spadły o jeden punkt procentowy, PiS – o 5.10 proc. badanych wybrała partię Leszka Millera, która od marca zyskała 2 pkt poparcia. Oprócz SLD do Sejmu weszłyby jeszcze: PSL, Twój Ruch i Kongres Nowej Prawicy  – z poparciem po 5 proc. Poparcie dla ludowców i partii Janusza Palikota nie zmieniło się od marca; ugrupowanie Janusza Korwin-Mikkego zyskało 2 punkty.    14 proc. niezdecydowanych    Solidarna Polska i Polska Razem mają po 3 proc. zwolenników.  Odpowiedzi: „nie wiem, na którą partię głosować” udzieliło 14 procent badanych. Badanie preferencji - spontanicznych i wspomaganych (dla osób, które uprzednio spontanicznie odpowiadały „nie wiem, na którą partię głosować”) zostało wykonane w dniach 2-3 kwietnia na próbie 1000 Polaków; osoby, które nie wykluczyły udziału w wyborach – miały sprecyzowane preferencje lub nie były zdecydowane, której partii przekazać poparcie – stanowiły 773.  CZYTAJ WIĘCEJ: Sondaż: PiS wygrywa – dwa proc. więcej niż PO. Kto jeszcze w PE?  teraz odtwarzaneSondaż dla „Wiadomości”; komentarze",,
Trump ostrzega Arabię Saudyjską ws. zaginionego dziennikarza,"Tureccy śledczy wkroczyli do konsulatu Arabii Saudyjskiej w Stambule, gdzie dwa tygodnie temu zaginął współpracujący z dziennikiem „The Washington Post” dziennikarz Dżamal Chaszodżdżi. Tymczasem Donald Trump wysłał do Rijadu sekretarza stanu Mike’a Pompeo. Amerykański prezydent rozmawiał na temat potencjalnego zabójstwa Chaszodżdżiego z królem Arabii Saudyjskiej.","Donald Trump poinformował, że podczas rozmowy telefonicznej król Salman zapewnił go, iż nie ma nic wspólnego z zabójstwem Dżamala Chaszodżdżiego. – Król stanowczo zaprzeczył jakiejkolwiek wiedzy na ten temat. Nie chcę czytać w jego myślach, ale brzmiało to jakby mordercy działali na własną rękę. Kto wie? – powiedział Donald Trump przed wejściem na pokład prezydenckiego helikoptera. Zapowiedział, że Stany Zjednoczone wyjaśnią sprawę do końca.  Prezydent Stanów Zjednoczonych poinformował też, że w trybie pilnym wysyła do Rijadu szefa amerykańskiej dyplomacji.  – Zwróciłem się do sekretarza stanu Mike’a Pompeo, by natychmiast wsiadł na pokład samolotu i udał się do Arabii Saudyjskiej, a jeśli uzna to za konieczne, to także do Turcji – mówił Donald Trump. Już wiadomo, że Pompeo z Rijadu poleci do Ankary. Wczoraj prezydent Trump zapowiedział, że Arabia Saudyjska poniesie surowe konsekwencje, jeśli potwierdzą się oskarżenia, iż dziennikarz został zamordowany w saudyjskim konsulacie w Turcji. Donald Trump zaznaczył jednak, że będzie poszukiwał innych sposobów ukarania Arabii Saudyjskiej niż zerwanie kontraktów zbrojeniowych, ponieważ – jak tłumaczył – nie chce, aby w Stanach Zjednoczonych doszło do likwidacji miejsc pracy. Chaszodżdżi zaginął 2 października, po tym gdy wszedł do saudyjskiego konsulatu w Stambule, aby załatwić formalności związane z planowanym ślubem z turecką narzeczoną. Tureckie media podejrzewają, że dziennikarz został zamordowany wewnątrz budynku, a następnie, aby zatrzeć ślady zbrodni, jego ciało zostało rozczłonkowane i wysłane pocztą dyplomatyczną, która zgodnie z prawem międzynarodowym podlega ochronie przed przeszukaniem.",,
PSL o kandydacie KO na prezydenta RP: Nawet Rysiu Petru miałby większe szanse,"W tej sprawie stawiam w jednym rzędzie Ryszarda Petru z Władysławem Kosiniakiem-Kamyszem – powiedział poseł KO Sławomir Nitras. – To są ludzie, którzy mówią tak: „Myśmy wygrali wybory, zrobiliśmy świetny wynik 7 proc., a wyście przegrali wybory, bo zrobiliście 28. Ja myślę, ze tu trzeba trochę spokoju – powiedział polityk. „Nitras, nawet Rysiu Petru miałby większe szanse na wygraną z Dudą niż kandydat Koalicji Obywatelskiej” – skomentował jego słowa PSL.","Nitras w radiu RMF FM był pytany o możliwość prawyborów w szerszym gronie „niż tylko Koalicja Obywatelska” i o to, czy Władysław Kosiniak-Kamysz mógłby stanąć do prawyborów. – Ja bardzo  lubię i szanuję pana Władysława Kosiniaka-Kamysza, ale niestety on aspiruje do takiego grona polityków – z którego ja już kilku znam po drodze, ostatnim był Ryszard Petru – który po wyborach parlamentarnych... – mówił Nitras, kiedy przerwał mu redaktor prowadzący wywiad dopytując, czy stawia go w jednym rzędzie z Ryszardem Petru.– Trochę tak. Nie we wszystkim, ale w tej jednej sprawie go stawiam. To są ludzie – i Władysław i wcześniej Ryszard Petru - którzy mówią tak: myśmy wygrali wybory, zrobiliśmy świetny wynik 7 proc., a wyście przegrali wybory, bo zrobiliście 28. Ja myślę, że tu trzeba trochę spokoju – wskazał.Do słów Nitrasa odniosło się PSL na Twitterze. „Nitras, nawet Rysiu Petru miałby większe szanse na wygraną z Dudą niż kandydat Koalicji Obywatelskiej” – czytamy we wpisie PSL. Na ten wpis odpowiedziała z kolei Koalicja Europejska z pytaniem, „dlaczego tak sądzicie?”. „Sławek, nie przelogowałeś się” – odpowiedziało PSL. „Nadal sodówka, napijcie się herbaty” – odpisała KO, w następnym wpisie dodając, że to „sodówka 8,5 proc.”. Na tym dyskusja się nie skończyła. „Znowu lekceważycie 8 proc.” – czytamy we wpisie PSL, do którego załączono grafikę z wynikami sondażowymi z poprzedniej kampanii prezydenckiej; TVN podawał wtedy, że Andrzej Duda mógł liczyć na poparcie 8 proc. badanych. „Nie my. To Jacek z Michałem. Ups. Teraz są u Was... Nadal zalecamy herbatę, zamiast sodowej od rana” – czytamy w kolejnym komentarzu KE. „Wolelibyśmy to, co Sławek” – tajemniczo odpowiedziało PSL. ",,
„To rządy bankrutów”; „koniec leczenia snem”,"– Jak długo Polska może, bez niszczących szkód, znosić rządy bankrutów i nieudaczników, którzy
nie potrafią rządzić? – pytał prezes PiS Jarosław Kaczyński. – Leczenie snem zostało przerwane – mówił szef SLD Leszek Miller. Opozycja zgodnie krytykuje politykę finansową rządu Donalda Tuska. Premier poinformował we wtorek, że deficyt budżetowy w 2013 r. będzie większy o 16 mld zł, a resorty mają obciąć wydatki
o 8,5-8,6 mld zł.","Premier powiedział, że nowelizacja jest konieczna w związku z niższymi dochodami, jakie Polska odnotowała w pierwszympółroczu. Wskazał, że szczególnie trudne pod tym względem były miesiące zimowe i wczesnowiosenne. W sumie brakuje około 24 mld zł. Ubytek ten będzie można pokryć poprzez oszczędności i zwiększenie deficytu.- Sytuacja finansów publicznych jest fatalna, a rządnieustannie oszczędza – mówił wcześniej szef PiS Jarosław Kaczyński. Zdaniem wiceszefowej partii Beaty Szydło rząd - w związku z nowelą budżetu na2013 r. - przyzwala na przerzucanie długów na następne pokolenia. Oceniła, żezapowiedziana przez rząd nowelizacja budżetu „będzie wyborem między mniejszymi większym złem”. – Każdy wariant, na jaki się zdecyduje rząd, jest złą wiadomością dla polskiejgospodarki i dla Polaków – dodała. „Dramatyczny stan gospodarki”Szef SLD Leszek Miller uważa z kolei, że wtorkowe zapowiedzi rządu świadczą o dramatycznym stanie gospodarki i finansów publicznych. Jego zdaniem cięcia wresortach rzędu 8,5 mld złotych z pewnością dotkną różne grupy społeczne.Polityk nie ma wątpliwości, że w Sejmie odbędzie się w tej sprawie gorąca dyskusja, bo jak zaznaczył „leczenie snem, które od dłuższego czasu rząd uprawia dzisiaj zostało definitywnie przerwane”.– Ta sytuacja przypomina mu „dziurę Bauca” z 2001 roku, którą dziś można nazwać „dziurą Rostowskiego” – podkreślił. Szef SLD przypomniał, że minister Bauc został zdymisjonowany za doprowadzenie do sytuacji podobnej do tej z dziś.  „Wirtualny budżet”Według przewodniczącego klubu SP Arkadiusza Mularczyka pierwotny kształtbudżetu na 2013 r. był wirtualny, zatem jego nowelizacja była tylko kwestiączasu. Mularczyk uważa, że w obecnej sytuacji premier powinien ciąć wydatkiadministracji centralnej i wprowadzić podatek bankowy. Nowelizacji budżetuspodziewał się także poseł Ruchu Palikota Sławomir Kopyciński. Według niegobudżet na 2013 r. był nierealny i został przyjęty na przekór nie tylkoopiniom polityków, ale przede wszystkim wielu ekspertów.",,
Obraźliwe wiadomości i groźby. Były student i jego matka mieli nękać pracowników uczelni,Pod zarzutem uporczywego nękania i gróźb karalnych katowiccy policjanci zatrzymali 25-letniego byłego studenta Uniwersytetu Śląskiego w Katowicach i jego matkę. Ofiarami stalkingu były m.in. studentki i pracownicy uczelni.,"Do zatrzymania doszło w Tychach. Trwa przesłuchanie obojga podejrzanych. – Mężczyzna i jego 55-letnia matka zostali zatrzymani na polecenie katowickiej prokuratury. Zostali przewiezieni do katowickiej komendy, trwają czynności z ich udziałem – powiedziała rzeczniczka katowickiej policji Agnieszka Żyłka. Jak mówią policjanci, osoby przebywające w mieszkaniu nie chciały otworzyć mundurowym drzwi. Policjanci musieli wejść do środka siłą. – Oboje zostali zatrzymani w związku z nękaniem i groźbami karalnymi – dodała Żyłka. Szerszych informacji na temat stawianych podejrzanym zarzutów i ewentualnych środków zapobiegawczych policja ma udzielić w środę.",,
"Prezydent: Chciałbym, żeby akcja „sadziMy” nie miała jednorazowego charakteru","– Chciałbym, żeby para prezydencka, kolejne pary prezydenckie, w kolejnych kadencjach sadziły las. By ta akcja nie miała tylko jednorazowego charakteru – powiedział w piątek w obozowisku w Rytlu (Pomorskie) prezydent Andrzej Duda, dziękując uczestnikom ogólnopolskiej akcji „sadziMY”.","W piątek Lasy Państwowe zainaugurowały na terenach zniszczonych przez nawałnicę w 2017 r. (leśnictwo Jakubowo, woj. pomorskie) ogólnopolską akcję sadzenia drzew „sadziMY”. Inicjatorem akcji jest prezydent Andrzej Duda, który wraz z małżonką Agatą Kornhauser-Dudą wziął udział w tym wydarzeniu.  Prezydent podczas wystąpienia podkreślił, że on i jego żona chcą, by ta akcja nie miała jednorazowego charakteru, by wpisała się na stałe w państwowy obyczaj, w obyczaj służb mundurowych, harcerzy, a przede wszystkim w obyczaj prezydenta Polski.  – Tak jak para prezydencka co roku prowadzi „Narodowe czytanie”, tak samo chciałbym, żeby para prezydencka co roku, kolejne pary prezydenckie w kolejnych kadencjach, zawsze razem z ochotnikami, służbami mundurowymi i harcerzami, ze studentami, z młodzieżą szeroko pojętą (...) sadziły las – powiedział Andrzej Duda.  Przypomniał, że Nadleśnictwo Rytel to bardzo szczególne miejsce. – Tutaj (...) prawie dwa lata temu przeszła straszliwa nawałnica i zmasakrowała, zniszczyła wspaniały fragment Borów Tucholskich, zabierając także życie dwóm młodym harcerkom, Asi i Oldze – mówił.  Podziękował władzom lokalnym, rzemieślnikom, mieszkańcom ziemi rytelskiej za upamiętnienie tragicznie zmarłych harcerek. – W lesie nad jeziorem Suszek są dwa obeliski, które upamiętniają druhny i tamto straszliwe wydarzenie, które wyryło się nie tylko blizną tutaj, w tej części Borów Tucholskich, ale (...) w sercach wszystkich polskich harcerzy – podkreślił prezydent.  Zaznaczył, że chciałby, aby akcja sadzenia drzew była w jakimś sensie aktem pamięci o nich. – Na pewno by chciały, aby tutaj, gdzie przyjechały na obóz, by cieszyć się lasem, przyrodą (...), znów był piękny, wspaniały, wielki las – dodał.  Agata Kornhauser-Duda oceniła: to, że działaliśmy wspólnie, dało wspaniały efekt. Działając razem, jesteśmy w stanie twórczo przezwyciężać przeciwności losu – podkreśliła.  Wcześniej para prezydencka wspólnie posadziła kilkanaście dębów szypułkowych na kilku z wielu przygotowanych do tego celu placówkach. W tym sadzeniu uczestniczyli również minister środowiska Henryk Kowalczyk i wiceminister środowiska Małgorzata Golińska.",,
Filmowe „Prowincjonalia” pełne premier,"Ponad 50 filmów zaprezentowanych zostanie podczas XVIII Ogólnopolskiego Festiwalu Sztuki Filmowej  „Prowincjonalia 2011”, który odbędzie się we Wrześni w  dniach od 9  do 12  lutego.","Wśród pokazów przedpremierowych znalazły się filmy:  „Lincz” Krzysztofa Łukaszewicza, „Ewa” Adama Sikory i Ingmara Vilquista, „Cudowne lato” Ryszarda Brylskiego, „Dwa ognie” Agnieszki Łukasiak, „Jutro będzie lepiej” Doroty Kędzierzawskiej i „Mała Matura 1947” Janusza Majewskiego. Będą również filmy już znane i wielokrotnie nagradzane, w kraju i za granicą, takie jak „Chrzest” Marcina Wrony, „Wenecja” Jana Jakuba Kolskiego, „Matka Teresa od kotów” Pawła Sali.  W programie jest 26 filmów dokumentalnych,  w tym m.in.: „Przyrzeczona” Leszka Dobruckiego, „Komeda – Muzyczne ścieżki życia” Claudii Buthenhoft Duffy, „Bye, bye Dublin” Rafaela Lewandowskiego, „Bon Apetit” Kuby Maciejko i „Dziewczyny do wzięcia” Karoliny Bielawskiej i Julii Ruszkiewicz.Odbędą się także cykl pokazów filmowych „Prowincje świata – Ekologia duszy” oraz dodatkowe pokazy specjalne i przedpremierowe z udziałem twórców, pokazy retrospektywne. Laureatem nagrody honorowej Festiwalu zostanie wybitny polski reżyser filmowy teatralny i telewizyjny – Janusz Majewski.Zaplanowano również szereg imprez towarzyszących, m.in.: Forum Młodych Filmowców z udziałem przedstawicieli PISF, SFP i Studia im. Andrzeja Munka, spotkanie z koordynatorką misji Polskiej Akcji Humanitarnej w Sudanie Agnieszką Egan oraz debatę na temat zjawiska polskiej biedy.  Tradycyjnie już w klubie festiwalowym odbędą się liczne koncerty i wystawy oraz słynący ze swej oryginalności Piknik Leśny w Podstolicach. Informacje o warunkach uczestnictwa w Festiwalu na stronie www.prowincjonalia.com.pl.Twórcy zgłosili do udziału w festiwalu w sumie około 200 filmów, które oceniła komisja selekcyjna festiwalu.",,
"MPiT: 4,6 proc. wzrostu PKB plasuje Polskę w czołówce krajów UE","4,6 proc. wzrostu PKB w IV kwartale 2018 r. to wynik, który plasuje Polskę w czołówce krajów UE pod względem wzrostu gospodarczego – wskazuje Ministerstwo Przedsiębiorczości i Technologii w komentarzu do czwartkowych danych Eurostatu.","Według opublikowanych w czwartek szacunkowych danych Europejskiego Urzędu Statystycznego Eurostat, Polska w IV kwartale 2018 r. osiągnęła 4,6-proc. wzrost PKB(wyrównany sezonowo). – To niewątpliwie dobry wynik, który plasuje nas w czołówce krajów UE pod względem wzrostu gospodarczego. Szczególnie widoczny jest kontrast między nami a dużymi unijnymi gospodarkami, jak Włochy, Niemcy czy Francja – wskazało Ministerstwo Przedsiębiorczości i Technologii. Jak podkreślił resort, 4,6 proc. wzrostu PKB w IV kwartale to wynik znacznie wyższy od średniej UE (ponadtrzykrotnie). „Według szacunków Eurostat, PKB (sezonowo wyrównany) w IV kw. 2018 r. w ujęciu rdr wzrósł o 1,1 proc. w strefie euro i o 1,4 proc. w UE 28” – zaznaczono. Eksperci resortu przedsiębiorczości zwracają uwagę na „szczególnie niekorzystną sytuację dużych gospodarek europejskich, nie tylko Włoch, ale i Niemiec czy Francji, których roczny wzrost nie przekracza 1 proc.; wzrost PKB dla Włoch wyniósł natomiast 0 proc.”.",,
Exit poll: Tokajew wygrywa wybory prezydenckie w Kazachstanie. Opozycja protestuje,"Tymczasowy prezydent Kazachstanu Kasym-Żomart Tokajew, w dzisiejszych wyborach głowy państwa, otrzymał nieco ponad 70 procent głosów. To wyniki badania exit poll. Drugie miejsce zajął opozycyjny działacz społeczny, kandydat ruchu Ult Tagdyry (Losy Narodu) Amirżan Kosanow z 15-procentowym poparciem. Trzecia z wynikiem 5,8 proc. głosów jest Danija Jespajewa, kandydatka Demokratycznej Partii Kazachstanu „Ak Żoł”, reprezentująca środowiska przedsiębiorców.","Przedterminowe wybory prezydenckie wymusiło odejście w marcu ze stanowiska Nursułtana Nazarbajewa – pierwszego prezydenta niepodległego Kazachstanu. Zdaniem niezależnych komentatorów, wynik wyborów był z góry przesądzony. Kandydaturę Kasyma Tokajewa poparł Nursułtan Nazarbajew, który choć odszedł z urzędu, to jednak zachował decydujący wpływ na sytuację w kraju. Pozostali kandydaci nie byli znani kazachstańskiej opinii publicznej i według części politologów – zostali zgłoszeni tylko po to, żeby stało się zadość wymogom ordynacji. 66-letni Tokajew po marcowej dymisji Nazarbajewa objął urząd tymczasowego prezydenta. Wcześniej był premierem i wicepremierem Kazachstanu, przez wiele lat pełnił funkcję szefa MSZ, był także zastępcą sekretarza generalnego ONZ.",,
Medialna nagonka na księdza z powodu zaświadczenia o bierzmowaniu,"– Ocena personalna przypominająca notatki Służby Bezpieczeństwa PRL – tak szef młodzieżówki SLD komentuje zaświadczenie o bierzmowaniu, jakie otrzymał, na własną prośbę, z parafii. Niektóre ogólnopolskie media podejmują hejt, nie zadając sobie trudu konfrontacji z rzeczywistością.","Słowa porównujące kapłana do esbeka padły w rozmowie z „Gazetą Wyborczą” samego zainteresowanego. Jest nim Błażej Makarewicz, szef Federacji Młodych Socjaldemokratów, który poprosił w parafii pw. Miłosierdzia Bożego w Pułtusku o zaświadczenie o bierzmowaniu. Potrzebował go, by zostać ojcem chrzestnym. Obok podstawowej informacji o przyjęciu sakramentu z rąk bpa Stanisława Wielgusa ksiądz wystawiający dokument, zapewne proboszcz wspomnianej parafii, uznał za stosowne zaznaczyć, że Makarewicz nie mieszka już na jej terenie. To o tyle istotne, że chrzestny powinien przedstawić w parafii chrztu zaświadczenie od swojego proboszcza. Co więcej, ksiądz napisał, że kandydat do wspomnianej funkcji kościelnej działa w SLD i wypowiada się „przeciw Kościołowi i księżom.” Właśnie ta adnotacja wzbudziła oburzenie najpierw samego Makarewicza, a potem lewicowych mediów. Kościół stawia rodzicom chrzestnym wymagania Innymi słowy Makarewicz, człowiek, który na profilu facebookowym zamieszcza deklarację poparcia dla tzw. „czarnego protestu” przeciw ochronie życia, chcąc być chrzestnym musi mieć na uwadze te warunki. Przyjęcie sakramentu bierzmowania jest jednym z nich. Inne to np. „prowadzenie życia zgodnego z wiarą i odpowiadające funkcji, jaką ma pełnić”. Katechizm Kościoła katolickiego stwierdza, że rodzice chrzestni „powinni być głęboko wierzący, a także zdolni i gotowi służyć pomocą nowo ochrzczonemu, zarówno dziecku, jak dorosłemu, na drodze życia chrześcijańskiego. Ich misja jest prawdziwą funkcją eklezjalną (officium)”. Zgodnie z instrukcją Episkopatu Polski, kapłani mają obowiązek sprzeciwiać się wyborowi chrzestnych nie motywowanemu troską o religijne wychowanie dziecka, a także żądać (!) potwierdzenia, że kandydaci do tej funkcji rzeczywiście prowadzą życie religijne.",,
Atak Turcji na Syrię. Pentagon grozi poważnymi konsekwencjami,"Szef Pentagonu Mark Esper powiedział w piątek w rozmowie telefonicznej z ministrem obrony Turcji Hulusi Akarem, że inwazja w północno-wschodniej Syrii może mieć dla Ankary poważne konsekwencje i zaapelował o deeskalację konfliktu, zanim sytuacja „będzie nie do naprawienia”.","„Minister podkreślił znaczenie naszego strategicznego dwustronnego sojuszu, jednak (ocenił), że ta inwazja niesie z sobą ryzyko poważnych konsekwencji dla Turcji” – głosi komunikat Pentagonu w sprawie rozmowy, która miała miejsce w czwartek. „Minister zdecydowanie nakłaniał Turcję do przerwania operacji w północno-wschodniej Turcji, aby Stany Zjednoczone, Turcja i nasi partnerzy mogli znaleźć sposób na deeskalację, zanim (sytuacja) będzie nie do naprawienia” – czytamy w oświadczeniu. Turcja rozpoczęła w środę operację militarną w północno-wschodniej Syrii, wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów; są one jednak wspierane przez Zachód i stanowią główny trzon syryjskich sił SDF, które odegrały decydującą rolę w pokonaniu IS w Syrii i kontrolują obecnie większość północnych terenów kraju.",,
„Zarzuty są śmieszne i typowo polityczne”. Patryk Jaki skomentował raport NIK,"NIK poinformowała o skierowaniu do prokuratury zawiadomień dotyczących nieprawidłowości w programie „Praca dla więźniów”. Jak zauważył Patryk Jaki, europoseł PiS i były wiceminister sprawiedliwości, prezes Izby Marian Banaś opierał się na tym samym dokumencie, co jego poprzednik. „Z tego samego protokołu »bez przestępstw« nowy prezes Banaś wymyślił... 15 wniosków do prokuratury” – napisał polityk w mediach społecznościowych.","W raporcie przedstawionym przez Najwyższą Izbę Kontroli jest mowa o 27 przypadkach przyznania zleceń z naruszeniem prawa zamówień publicznych. W dokumencie stwierdzono, że nieprawidłowości mogły doprowadzić do wielomilionowych strat. Zdaniem Patryka Jakiego zarzuty Izby są typowo polityczne, a raport zawiera sprzeczne twierdzenia. Były wiceminister sprawiedliwości przypomniał, że raport NIK opiera się na protokole z kontroli, który sporządzono za poprzednika Mariana Banasia na stanowisku prezesa NIK, Krzysztofa Kwiatkowskiego. „Protokół podpisano za czasów K. Kwiatkowskiego. Są tam 3 zalecenia pokontrolne, które sprowadzają się do tezy „można było lepiej realizować zatrudnienie skazanych”. Za zatrudnienie skazanych przed mną odpowiadał m.in... minister K.Kwiatkowski. Zatrudniał wtedy... trzykrotnie  mniej skazanych, a państwowe zakłady, które dziś mają duże zyski były na skraju bankructwa” – napisał na Facebooku. „Zresztą nie ma żadnego zarzutu do mnie w kontroli. Jednak zabieram głos, ponieważ gołym okiem widać, że zarzuty są śmieszne i typowo polityczne. W wyniku wielkiego programu państwo nic nie straciło. Więźniowie poszli do pracy, sami zaczęli pracować na swoje utrzymanie. Ich rodziny otrzymały alimenty, spada powrotność do przestępstw, a państwowe firmy zarabiają więcej. Ale i tak źle. Szukamy dziury w całym. Ręce opadają” – napisał były wiceminister. Zarzuty NIK ocenił też jako „absurdalne” i takie, z którymi „nikt, kto pracował nad tym programem się nie zgadza”. Odnosząc się do niestosowania Prawa zamówień publicznych poprzez zlecanie budowy hal zakładom przywięziennym, Patryk Jaki podkreślił, że „można tak robić poniżej określonego progu, jeśli zleceniodawcą jest firma zatrudniająca skazanych”. „Za takim zwolnieniem głosował jednogłośnie cały Sejm. Wszyscy mieli świadomość, że zatrudnienie skazanego, który znajduje się w izolacji, wymaga specjalnych rozwiązań” – napisał. Dodał, że w uzasadnieniu Ustawy o zamówieniach publicznych nawet wprost wymieniono „przywięzienne zakłady pracy”.",,
Premier odwiedził chore dzieci w szpitalu. „Chyba się udało przynieść Im trochę radości”,"„To nie było wcale łatwe zadanie przykuć uwagę Dzieci, które oprócz dolegliwości zdrowotnych mają także perspektywę spędzenia okresu świątecznego poza domem. Ale chyba się udało przynieść Im trochę radości” – napisał premier Mateusz Morawiecki na Facebooku. Szef rządu odwiedził dzieci Instytucie Matki i Dziecka.",,,
Merkel o praworządności w Polsce: nie możemy trzymać języka za zębami,"Kanclerz Niemiec Angela Merkel powiedziała w Berlinie, że traktuje „bardzo poważnie” stanowisko KE w sprawie stanu praworządności w Polsce. Zastrzegła, że zależy jej na bardzo dobrych relacjach z Warszawą, lecz „nie może trzymać języka za zębami”.","Na spotkaniu z dziennikarzami Merkel, zapytana o ocenę sytuacji w Polsce, powiedziała, że „Polska i praworządność to poważny temat”. – Warunkiem kooperacji w ramach Unii Europejskiej są zasady praworządności – podkreśliła.Merkel zapowiedziała, że o praworządności w Polsce będzie „wyczerpująco” rozmawiała w środę w Berlinie z szefem Komisji Europejskiej Jeanem-Claude'em Junckerem.– Traktuję to bardzo poważnie. Chociaż bardzo życzyłabym sobie, by relacje i stosunki z Polską, która jest naszym sąsiadem, były bardzo dobre, a zawsze będę miała na względzie wagę tych relacji, nie możemy po prostu trzymać języka za zębami i nie mówić nic, by zachować pokój. Tutaj chodzi o fundamenty współpracy w UE – mówiła szefowa niemieckiego rządu.",,
Rząd USA: Grupy terrorystyczne wciąż planują ataki na Sri Lance,„Ugrupowania terrorystyczne nadal planują możliwe ataki na Sri Lance a rząd USA ma ograniczone możliwości udzielania pomocy obywatelom amerykańskim” – głosi opublikowany w piątek komunikat Departamentu Stanu USA.,"Departament Stanu poinformował też, że polecił ewakuację ze Sri Lanki wszystkich dzieci w wieku przedszkolnym i szkolnym amerykańskich dyplomatów i pracowników amerykańskich instytucji.Również sami pracownicy mogą opuścić placówkę, jeśli nie wykonują dla niej pilnych zadań. „Grupy terrorystyczne wciąż planują ataki na Sri Lance” – czytamy w oświadczeniu amerykańskiego Departamentu Stanu. W Niedzielę Wielkanocną w serii samobójczych ataków terrorystycznych na kościoły i luksusowe hotele zginęło na Sri Lance ponad 250 osób. Do ataków przyznało się tzw. Państwo Islamskie.",,
„Nadszedł wreszcie dzień lewicy”,"Po latach klęsk i rozbicia lewica powraca do władzy we Francji – podkreślają media nad Sekwaną w swoich pierwszych reakcjach na zwycięstwo Francois Hollande'a. Prasa zastanawia się też, co stanie się z pokonanym szefem państwa Nicolasem Sarkozym.","„Nadszedł wreszcie dzień lewicy” – tytułuje na swojej stronie „Liberation”, sympatyzujący z Hollandem główny lewicowy dziennik we Francji. Przypomina on, że wybory mają przełomowy charakter, gdyż od czasu nieżyjącego już prezydenta Francois Mitterranda – rządzącego od 1981 do 1995 roku – socjalista nie zasiadał w Pałacu Elizejskim.Wszystkie media pokazują także zdjęcia i migawki z całej Francji – od placu Bastylii w Paryżu, przez Lille, Marsylię Tuluzę po Bordeaux, gdzie tego wieczora na ulicach miast sympatycy fetują ten historyczny dla lewicy moment.„Nowy człowiek”Bliski w poglądach centrum tygodnik „L'Express” zauważa, że Francuzi wybrali „człowieka nowego”, który nie ma żadnego doświadczenia na stanowiskach rządowych. Według gazety Hollande'a czeka od razu szczególnie ciężkie zadanie, gdyż obejmuje władzę w niezwykle trudnym dla swojego kraju i Europy okresie.„L'Express” zauważa, że już w najbliższym dniach i tygodniach Hollande musi stawić czoła trzem wielkim konfrontacjom: z rynkami finansowymi, Niemcami – z powodu sporu o unijny pakt fiskalny – i z sojusznikami z NATO – z racji zapowiedzi socjalisty dotyczącej przyspieszonego wycofania wojsk francuskich z Afganistanu.Przyczyny porażkiBliskie Sarkozy'emu „Le Figaro” zastanawia się nad przyczynami jego porażki. Według gazety zawinił bardziej „gwiazdorski” styl zachowania obecnego prezydenta, który drażnił Francuzów, niż reformy, które przeprowadził.„Sarkozy zaczyna życie >>po<",,
„Ojców nie można karać za dorosłe dzieci”,"– Zachowajmy zdrowy rozsądek. Nie może być tak, że dzieci karane są za polityczne wybory ojców, a ojcowie za postępowanie dorosłych dzieci – w ten sposób na antenie TVP Info szef SLD Leszek Miller skomentował doniesienia prasowe dotyczące Michała Tuska, syna premiera. Dodał, że działanie takich podmiotów, jak Amber Gold, powinno być w większym stopniu kontrolowane przez państwo.",,,
Emilewicz: Polska ma w UE jedną z najniższych akcyz na wyroby tytoniowe i alkohol,"– Polska jest państwem w UE z jedną z najniższych akcyz na wyroby tytoniowe i alkohol – powiedziała szefowa resortu rozwoju Jadwiga Emilewicz. Dodała, że nawet po podniesieniu akcyzy, podatek ten w Polsce będzie jedną z najniższych tego typu opłat w Europie.","Emilewicz pytana była w PR1 o wzrost akcyzy na wyroby tytoniowe i alkoholowe oraz o zarzuty opozycji, że rząd podnosi akcyzę, bo w budżecie są pustki.  – Rozumiem, że retoryka sejmowa zniesie wszystko i sprzyja takim stwierdzeniom, ale gdyby posłowie sięgnęli do dokumentu, który przedstawialiśmy Komisji Europejskiej, „Aktualizacja Planu Konwergencji”, wiosną tego roku, to był pierwszy moment, kiedy powiedzieliśmy o podniesieniu akcyzy na tytoń i alkohol – odpowiedziała.  Podkreśliła, że Polska jest państwem w Unii Europejskiej z jedną z najniższych akcyz na te wyroby, niepodnoszoną, jeśli dobrze pamiętam, od 12 lat.",,
Szczyt Bałkanów Zachodnich z udziałem prezydenta i premiera,"Śniadaniem wydanym na cześć szefów delegacji krajów Bałkanów Zachodnich z udziałem premiera Mateusza Morawieckiego rozpoczyna się kluczowy, trzeci dzień Szczytu Bałkanów Zachodnich w Poznaniu. Na szczyt liderów w piątek do Poznania przyjadą premierzy kilkunastu europejskich krajów.","Polski premier osobiście powitał w piątek na terenie Międzynarodowych Targów Poznańskich premierów państw Bałkanów Zachodnich.Na szczycie pojawić się mają też kanclerz Niemiec Angela Merkel, prezydent Andrzej Duda, premierzy Francji Edouard Philippe i Wielkiej Brytanii Theresa May. Centralnym punktem trzeciego dnia szczytu będzie sesja plenarna, podczas której przewidziano wystąpienie szefa polskiego rządu i prezydenta Dudy.Rozmowy szefów państw lub rządów partnerów Procesu Berlińskiego poświęcone mają być kwestii terminu otwarcia negocjacji akcesyjnych z Albanią i Macedonią Północną. Odpowiedzialny za organizację szczytu w Poznaniu wiceszef MSZ Szymon Szynkowski vel Sęk poinformował, że podczas szczytu liderów podsumowane zostaną też dotychczasowe działania podejmowane w ramach Procesu Berlińskiego oraz omówione będą plany na przyszłość.Szczyt Bałkanów Zachodnich otworzyło w środę forum think tanków, w którym wzięło udział około 200 osób z organizacji pozarządowych z całej Europy. W czwartek do Poznania przyjechało kilkudziesięciu ministrów gospodarki, spraw zagranicznych i spraw wewnętrznych państw biorących udział w Procesie Berlińskim. Odbyły się także forum społeczeństwa obywatelskiego i forum biznesu.W Procesie Berlińskim uczestniczy sześciu partnerów z Bałkanów Zachodnich, którzy są kandydatami do członkostwa UE: Czarnogóra, Serbia, Macedonia Północna, Albania oraz potencjalnymi kandydatami: Bośnia i Hercegowina, Kosowo.W procesie uczestniczą także niektóre państwa członkowskie UE: Austria, Bułgaria, Chorwacja, Francja, Grecja, Niemcy, Polska, Słowenia, Wielka Brytania i Włochy. W pracach Procesu Berlińskiego biorą także udział Komisja Europejska, międzynarodowe instytucje finansowe, organizacje międzynarodowe i regionalne.Polska dołączyła do procesu w 2018 r. na zaproszenie kanclerz Angeli Merkel i uczestniczyła już w Szczycie Bałkanów Zachodnich w Londynie.",,
Putin potwierdził gotowość Rosji do finansowania rozbudowy elektrowni jądrowej na Węgrzech,"Przebywający z wizytą na Węgrzech prezydent Rosji Władimir Putin zadeklarował, że „strona rosyjska jest w pełni przygotowana na finansowanie rozbudowy węgierskiej elektrowni jądrowej Paks”. Podczas rozmowy z premierem Węgier Viktorem Orbánem prezydent mówił, że na rozbudowę elektrowni jądrowej w Paks zostało przeznaczone 12 mld dolarów. Dodał, że prace na miejscu mogłyby się zacząć na początku przyszłego roku.","Władimir Putin powiedział, że istnieją inne wspólne projekty rosyjsko-węgierskie, w szczególności w dziedzinie farmaceutyki. Rosyjski przywódca zwrócił uwagę na pozytywne tendencje w wymianie handlowej z Węgrami i przypomniał, że wartość rosyjskich inwestycji na Węgrzech wynosi półtora miliarda dolarów.    – Chciałbym zauważyć, że mimo wszelkich trudności wyniki ekonomiczne są coraz lepsze. W zeszłym roku mieliśmy spadek w handlu, jednak mały - 9 proc. rocznie, a w pierwszej połowie tego roku - wzrost o ponad 20 proc. Według różnych szacunków wzrost ten może sięgać nawet 27 proc. – mówił Władimir Putin. Władimir Putin gości w Budapeszcie w związku z rozpoczętymi tam dziś mistrzostwami świata w judo. W programie wizyty przewidziano rozmowy dwustronne rosyjskiej delegacji z węgierskimi władzami.  Poprzednio rosyjski prezydent odwiedził Węgry pół roku temu. Tematem rozmów była wówczas przede wszystkim współpraca gospodarcza, w tym rozbudowa przez Rosjan węgierskiej elektrowni atomowej w Paks o dwa kolejne bloki. Porozumienie w tej sprawie Węgry i Rosja podpisały na początku 2014 r. Według planów wyceniany na od 10 do 12,5 mld euro projekt Rosja chciała sfinansować w 80 proc. Budowa bloków ma się zacząć w 2018 r. i potrwać do około 2025 r.",,
Profesor prawa: Nawet 60 sędziów SN nie może pozbawić sędziego prawa wykonywania zawodu,"– Dlaczego ten sędzia, który wydawał dobre wyroki, a od pewnego momentu, kiedy ma wejść ta uchwała, staje się niedobrym sędzią? (…) Proszę skierować to pytanie do setek sędziów, którzy zostali powołani w nowym trybie – powiedziała prof. Genowefa Grabowska. Profesor nauk prawnych komentowała dzisiejszą uchwałę trzech Izb SN, w której zakwestionowano wybór sędziów wyłonionych przez KRS. Grabowska nie sądzi, by uchwała miała realny wpływ na ich pozycję.","Jak zaznaczyła Grabowska, uchwałę podjął nie cały SN, a trzy Izby, mimo że sąd ten podejmuje wiele uchwał w składzie pełnym. Sędzia retorycznie zapytała, czy uchwała była potrzebna, „skoro nie posunęliśmy się ani o krok naprzód w rozwiązaniu konfliktu”.  – Jeśli byśmy popatrzyli, co daje to obywatelowi, to słuchając uchwały mam pewne rozdwojenie jaźni. Dlaczego ten sędzia, który wydawał dobre wyroki, a od pewnego momentu, kiedy ma wejść ta uchwała, staje się niedobrym sędzią? Ten sam człowiek, tak samo powołany, w ten sam sposób i na podstawie tego samego prawa mianowany, nagle staje się niedobry – powiedziała.   Jej zdaniem, „jest to niezrozumiałe i chyba nie da się tego wytłumaczyć nie tylko opinii publicznej”.   – Proszę skierować to pytanie do setek sędziów, którzy zostali powołani w nowym trybie. Proszę i wytłumaczyć, że to, co robili do tej pory było dobre, ale od dzisiaj przestają być sędziami i są niedobrzy – powiedziała Grabowska.",,
Hiszpania: 28 separatystów w areszcie. Autorów zamieszek czekają „surowe konsekwencje”,"Po siedmiu dniach zamieszek w Katalonii zatrzymano łącznie 104 osoby, z których 28 zostały tymczasowo aresztowane – oszacował w niedzielę wieczorem MSW Hiszpanii. Niedziela była najspokojniejszym dniem w Katalonii od rozpoczęcia protestów. Wprawdzie wieczorem dwie osoby zostały ranne podczas manifestacji, ale starcia protestujących z policją były sporadyczne.","W niedzielę największą akcję protestu separatyści zorganizowali w Barcelonie pod siedzibą przedstawicielstwa rządu Hiszpanii. Blisko 3 tys. osób przyniosło ze sobą worki ze śmieciami, które następnie pozostawiono przy wejściu do budynku urzędu.Przy barcelońskiej Via Laietana, gdzie w piątek i sobotę dochodziło do licznych starć z policją, separatyści podpalili jedną z barykad, ale nie podjęli ataku na jednostki policji. Tysiące manifestantów okupują tę arterię od późnego popołudnia w sposób pokojowy. Masowe akcje protestacyjne rozpoczęły się w ubiegły poniedziałek. Zostały sprowokowane skazaniem dziewięciu separatystycznych polityków katalońskich na 9-13 lat więzienia za organizację w regionie w 2017 r. nielegalnego referendum niepodległościowego. Od poniedziałku w starciach z policją w największych miastach Katalonii rannych zostało ponad 600 osób, z czego 288 to funkcjonariusze policji oraz żandarmerii.",,
"Rzecznik SN: Ktoś, kto kradnie, nie może być sędzią","– Jeśli sędzia kradnie – obojętnie jaka to będzie rzecz, jakiej wartości – to moim zdaniem on traci legitymację, żeby być sędzią – powiedział w programie „Minęła 20”  Michał Laskowski, rzecznik Sądu Najwyższego.","W Stanach Zjednoczonych zatrzymany został ostatnio sędzia, który dwa dni wcześniej z domu swojej sąsiadki wyniósł bieliznę. Został oskarżony o włamanie. Prowadzący program Michał Rachoń zwrócił uwagę, że nie było słychać o protestach w środowiskach sędziowskich w Stanach Zjednoczonych w związku z tą sprawą.  Przypomniał sprawę polskiego sędziego, Mirosława Topyły, którego Sąd Najwyższy uniewinnił w sprawie dyscyplinarnej  od zarzutu kradzieży 50 zł.             – Ktoś, kto kradnie, nie może być sędzią i należy go jak najszybciej pociągnąć do odpowiedzialności – powiedział sędzia Michał Laskowski, zwracając jednocześnie uwagę, że w sprawie sędziego Topyły sąd po ocenie całości materiału uznał, że w jego przypadku to nie była kradzież.",,
"Jonny Daniels: To, co robi Jad Waszem, jest złe","Uroczystości upamiętniające wyzwolenie niemieckiego obozu Auschwitz „to wielka gra Putina i rosyjskich oligarchów” – ocenił w rozmowie z portalem Onet prezes fundacji From The Depths Jonny Daniels. Dodał, że właściwym miejscem na zorganizowanie obchodów jest Polska.","Daniels wskazał, że obchody powinny odbyć się w Polsce. – To jest wielka gra Putina i rosyjskich oligarchów (...) Wielki błąd Jad Waszem. W dobie odradzających się na świecie demonów antysemityzmu mieliśmy okazję pokazać wszystkim światowym liderom zło, które zostało wyrządzone – zaznaczył.– Mieli szansę uświadomić sobie, że to na ich barkach stoi odpowiedzialność, by już nigdy coś podobnego się nie powtórzyło. Właśnie dlatego obchody powinny odbywać się w Auschwitz, a nie w Jerozolimie – dodał.W jego opinii nie ma żadnego wytłumaczenia dla Jad Waszem, a to co robi organizacja „jest nadzwyczajnie złe”. – W obecnej sytuacji prezydent Polski powinien zbojkotować wyjazd do Izraela. Świat powinien dziękować Polsce, bo to w Polsce po II wojnie światowej zaopiekowano się obozami koncentracyjnymi i robiono wszystko, by świat o Holokauście nie zapomniał. W Austrii i Niemczech obozy niszczono – przypomniał Daniels.",,
"Ks. Tymoteusz Szydło, syn premier, odprawił swoją pierwszą mszę","Ks. Tymoteusz Szydło, syn premier Beaty Szydło, odprawił w niedzielę prymicyjną mszę św. w kościele Matki Bożej Częstochowskiej w rodzinnym Przecieszynie. W Eucharystii uczestniczyła rodzina wyświęconego dzień wcześniej księdza, w tym szefowa rządu.","– Dziś przede wszystkim świętujemy uroczystość Wniebowstąpienia Pańskiego i ona jest najważniejsza. Wspominamy jak Chrystus, głowa mistycznego ciała, wstępuje do Nieba i tam przebywa w chwale Ojca. Mamy tę nadzieję, że my też będziemy tam z nim przebywać, dzięki temu, że on przyjął naszą ludzką naturę i wywyższył ją w swoim wniebowstąpieniu – mówił ks. Szydło podczas prefacji.Ks. Tymoteusz przed błogosławieństwem kończącym mszę św. prosił wszystkich o modlitwę w swojej intencji. – Na koniec proszę, módlcie się za mnie. Nie o to, bym był wybitnym księdzem; nie o to, żeby mnie ominęło wszelkie zło; nie o to, bym robił karierę, ale o to, abym przeżył moje życie tak, jak tu przed wami stoję: jako ksiądz. Pozwólcie, że pierwszym gestem mojego podziękowania dla was będzie to, co otrzymałem. Niczego innego nie mam. Podziękuję wam błogosławieństwem. Niech dobry Bóg opiekuje się wami i prowadzi do zjednoczenia ze sobą – mówił.Homilię wygłosił ks. prof. Jan Żelazny, promotor pracy magisterskiej Tymoteusza Szydły. – Kapłanem, księże Tymoteuszu, był, jest i pozostanie tylko Chrystus. Twoim zadaniem jest uczynić go obecnym i w naszej przestrzeni wyznaczyć miejsce jego działania. Dokona się to poprzez serce człowieka, ale i poprzez twoje dłonie – mówił. Premier: jesteśmy bardzo szczęśliwi Premier Beata Szydło po mszy św. wyszła do dziennikarzy z synem Tymoteuszem. Jak powiedziała, napawa on całą rodzinę wielką dumą. Przypomniała, że w przecieszyńskiej parafii, w której odprawił pierwszą mszę św., został ochrzczony, przyjął komunię św. i zaczynał służbę liturgiczną. – Jesteśmy bardzo szczęśliwi. Życzymy Tymoteuszowi, by - jak powiedział na końcu (mszy - red.), Pan Bóg sprawił, by wytrwał do końca w kapłaństwie i tak, jak dziś stanął przed ludźmi jako kapłan, trwał przez całe życie – powiedziała Beata Szydło.Przed mszą św., jeszcze w rodzinnym domu, rodzice udzielili ks. Tymoteuszowi specjalnego błogosławieństwa. Do przecieszyńskiej świątyni przyszli wspólnie w procesji wraz z innymi księżmi. Po Eucharystii każdy z uczestników otrzymał na pamiątkę obrazek prymicyjny. Obok błogosławieństwa ks. Tymoteusza znalazła się na nim dewiza, którą przyjął. Są to słowa z Listu św. Pawła do Galatów: Ku wolności wyswobodził nas Chrystus.Ks. Tymoteusz Szydło święcenia kapłańskie przyjął w sobotę wraz z 12. innymi diakonami z rąk biskupa bielsko-żywieckiego Romana Pindla. Uroczystość odbyła się w katedrze św. Mikołaja w Bielsku-Białej.Duchowny wstąpił do krakowskiego seminarium jesienią 2011 r., krótko po beatyfikacji papieża Jana Pawła II. Papież Polak został patronem jego rocznika. Przez ostatni rok formację seminaryjną łączył z praktyką duszpasterską w parafii św. Andrzeja Apostoła w Osieku pod Oświęcimiem.                                                    Rodzina premier Beaty Szydło (fot. PAP/Jacek Bednarczyk) Ks. prof. Jan Żelazny powiedział dziennikarzom, że w pracy magisterskiej podjął on temat związany z patrologią orientalną, a konkretnie Tymoteuszem I, patriarchą Bagdadu z czasów panowania Abbasydów. To przełomu VIII i IX w.. – Podejmował on kwestie, które dziś nazwalibyśmy ekumeniczne. Praca jest o tym, że sposób wyrażania wiary jest czymś innym niż sama kwestia wiary. Tymoteusz I jest jednym z pierwszych patriarchów Kościoła, który mówił, że chrześcijan dzieli tak mało, że zawsze powinni umieć znaleźć nic porozumienia – mówił.Parafia Matki Bożej Częstochowskiej w Przecieszynie została erygowana w 1990 r. Należy do dekanatu jawiszowickiego w diecezji bielsko-żywieckiej. Tymoteusz Szydło jest pierwszym księdzem, który wyszedł z przecieszyńskiej parafii. Proboszcz ks. Jacek Przybyła powiedział, że przeżywa ogromną radość. – Cała społeczność dziękuje Bogu za ten dar. Dla nas to wielka chwała. Bogu dziękujemy za wszystko. (...) Sprzyja nam dziś ten lazur nieba, śpiew ptaków, słońce. To dar boży – mówił.Kościół pw. Matki Bożej Częstochowskiej w Przecieszynie konsekrował w 2012 r. ówczesny biskup ordynariusz bp Tadeusz Rakoczy.Diecezja bielsko-żywiecka została utworzona przez Jana Pawła II w marcu 1992 r. Posługę w niej pełni ok. 600 księży.",,
Kaczyński goni Komorowskiego?,"Bronisław Komorowski - 48 proc., Jarosław Kaczyński - 30 proc. Tak Polacy głosowaliby w I turze wyborów prezydenckich – wynika z sondażu „Rzeczpospolitej”. Mniejsza różnica między tymi dwoma kandydatami zarysowuje się w badaniu dla Polskiego Radia – dzieli ich różnica 6,3 proc.  Z sondaży wynika także, że Polacy oczekują na debatę prezydencką.","Jak wynika z sondażu przeprowadzonego przez GfK Polonia dla „Rzeczpospolitej”  z pozostałych kandydatów na stanowisko prezydenta  Grzegorz Napieralski otrzymałby 5 proc. wskazań, Andrzej Olechowski – 4 proc., Janusz Korwin-Mikke, Andrzej Lepper i Waldemar Pawlak – po 2 proc., Marek Jurek – 1 proc., a Kornel Morawiecki i Bogusław Ziętek – 0 proc.Jednocześnie 59 proc. Polaków zadeklarowało, że weźmie udział w wyborach prezydenckich. Jednak z sondażu Instytutu „Homo Homini” dla Polskiego Radia wynika, że gdyby wybory prezydenckie odbyły się w najbliższą niedzielę, 16 maja, Bronisław Komorowski (PO) mógłby liczyć na poparcie 42,2 proc. badanych, którzy zadeklarowali udział w wyborach, zaś Jarosław Kaczyński (PiS) dostałby 35,9 proc. głosów .Jak według tego sondażu kształtuje się poparcie dla innych kandydatów? Waldemar Pawlak (PSL) – 5,7 proc.; Grzegorz Napieralski (SLD) – 4,7 proc., Andrzej Olechowski (niezależny, wspierany przez Stronnictwo Demokratyczne) – 2,3 proc. i Marek Jurek (Prawica Rzeczypospolitej) – 1,9 proc.Poniżej jednego proc. wskazań padło na Janusza Korwin-Mikkego (0,7 proc.) i Andrzeja Leppera (0,6 proc.). W sondażu nikt nie zagłosował na Kornela Morawieckiego i Bogusława Ziętka. Więcej niż co dwudziesty ankietowany (6 proc.) nie wie jeszcze, na kogo zagłosuje.Według  sondażu dla Polskiego Radia, w głosowaniu wzięłoby udział 65,5 proc. ankietowanych.Uczestnikom badania zadano też pytanie o potrzebę zorganizowania debaty prezydenckiej. Prawie trzy czwarte pytanych (73 proc.) chce takiej debaty. Jedna piąta (21 proc.) uważa organizowanie takiego spotkania za niepotrzebne, zaś 6 proc. nie ma zdania na ten temat.Instytut Badania Opinii ”Homo Homini” przeprowadził sondaż metodą kwestionariuszowych wywiadów telefonicznych w piątek, 14 maja, na ogólnopolskiej reprezentatywnej próbie 1071 dorosłych mieszkańców Polski. O preferencje wyborcze zapytano 701 osób, które zadeklarowały udział w wyborach.",,
"Timmermans: Nie wiem, czy będzie „szczęśliwe zakończenie” ws. Polski","Wiceprzewodniczący Komisji Europejskiej Frans Timmermans oświadczył przed wtorkowym spotkaniem ministrów ds. europejskich, że nie wie, czy w sporze dotyczącym praworządności z Polską będzie „szczęśliwe zakończenie”, bo nie zależy to od niego.","– To zależy od polskiego parlamentu i polskiego rządu – powiedział dziennikarzom w Luksemburgu wiceszef Komisji. Jak zaznaczył, bardzo uważnie obserwował prace w polskim parlamencie, dotyczące zmian w wymiarze sprawiedliwości i wie, że poprawki są już przegłosowane. – Poinformuję ministrów, gdzie jesteśmy, że jesteśmy w (trakcie) dialogu, a także o tym, co, mamy nadzieję, jeszcze się wydarzy – oświadczył Timmermans sygnalizując, że przyjęte dotychczas przez polski parlament zmiany są dla Komisji niewystarczające. Premier Mateusz Morawiecki zapowiadał w poniedziałek, że prawdopodobne jest wprowadzenie paru kolejnych zmian w reformie wymiaru sprawiedliwości. – Jesteśmy cały czas w procesie rozmów z KE w tej sprawie, ponieważ dla nas reforma wymiaru sprawiedliwości, który był obciążony wieloma mankamentami, niedoskonałościami jest niezwykle ważna – powiedział w Polsat News. Podczas wtorkowego posiedzenia Rady UE nie są oczekiwane żadne decyzje. – Mam nadzieję, że usłyszymy, że rozwój wydarzeń pomiędzy KE i Polską jest pozytywny, żeby możliwe było porozumienie, które jest w interesie nas wszystkich – powiedziała dziennikarzom Ekaterina Zachariewa, minister spraw zagranicznych Bułgarii, sprawującej prezydencję w Radzie UE. Chodzi o nowelizację przepisów przewidujących ogłoszenie trzech niepublikowanych wyroków Trybunału Konstytucyjnego, nowelizację ustawy o Sądzie Najwyższym, oraz nowelizację ustaw o ustroju sądów powszechnych, SN i KRS. Marszałek Senatu Stanisław Karczewski oceniał po poniedziałkowych głosowaniach, że każda ze zmian „idzie w stronę oczekiwań KE”. Nowelizacja ustaw o ustroju sądów powszechnych, Sądzie Najwyższym i Krajowej Radzie Sądownictwa przewiduje m.in. wyłączenie prezydenta z procedury wyrażania zgody na dalsze sprawowanie urzędu przez sędziego po osiągnięciu przez niego 65. roku życia i przekazanie tej kompetencji KRS.",,
PKW wylosowała numery list w eurowyborach dla ogólnopolskich komitetów wyborczych,"W wyborach do PE z listą nr 1 wystartuje Konfederacja KORWiN Liroy Braun Narodowcy, z nr 2 – Wiosna Roberta Biedronia, nr 3 wylosowała Koalicja Europejska PO PSL SLD .N Zieloni, a nr 4 – Prawo i Sprawiedliwość; nr 5 ma Lewica Razem – Partia Razem, UP, Ruch Sprawiedliwości Społecznej, a nr 6 – Kukiz'15. Losowanie numerów list wyborczych PKW przeprowadziła w piątek.","W pierwszej części losowania przyznano numery listom komitetów wyborczych, które zostały zarejestrowane we wszystkich 13 okręgach wyborczych w wyborach do PE. Numer 1 otrzymał KWW Konfederacja Korwin Braun Liroy Narodowcy; nr 2 – KW Wiosna Roberta Biedronia; nr 3 – KKW Koalicja Europejska PO, PSL SLD .N Zieloni; 4 – KW Prawo i Sprawiedliwość; 5 – KKW Lewica Razem – Partia Razem, Unia Pracy, Ruch Sprawiedliwości Społecznej; 6 – KWW Kukiz'15.Dodatkowo wylosowano numery komitetów, które zarejestrowały się w więcej niż jednym okręgu wyborczym. Numer 7 wylosowano dla KWW Polska Fair Play Bezpartyjni Gwiazdowski (zarejestrował listy w sześciu okręgach); nr 8 otrzymał KW Ruch Prawdziwa Europa – Europa Christi (zarejestrował listy dwóch okręgach); 9 – KKW Polexit-Koalicja (zarejestrował listy w dwóch okręgach).Szef Komitetu Wykonawczego PiS Krzysztof Sobolewski pytany o „4” dla komitetu tego ugrupowania podkreślił, że nie przywiązuje szczególnej wagi do wyników losowania. – To numer na liście. Mówimy +mocna czwórka+ i jedziemy dalej –  podkreślił.Zadowolony z wylosowanego numeru 3 był szef sztabu wyborczego Koalicji Europejskiej Marcin Kierwiński. – W losowaniu jesteśmy przed PiS i w tych wyborach także będziemy przed PiS – oświadczył. Polityk wyraził też przekonanie, że to Koalicja Europejska wygra majowe eurowybory. – Mamy najlepszy program, najlepszą ofertę. Teraz do boju. Głosujcie na +trójkę+, to najlepsza lista – dodał. Posłanka PO Monika Wielichowska zwróciła uwagę, że to nie numery się liczą, tylko kandydaci, a tych – jak oceniła – Koalicja Europejska ma doświadczonych, kompetentnych i empatycznych.Zdaniem wiceszefowej Wiosny Gabrieli Morawskiej-Staneckiej nr 2 dla komitetu tej partii „to dobra wróżba”. – Chciałabym, żeby co najmniej ta dwójka potwierdziła się w wynikach wyborów – mówiła. – Mamy świetnych kandydatów, kompetentnych, sprawdzonych, młodych – wskazała. Jak podkreśliła, piątkowemu losowaniu towarzyszyły duże emocje, nie ukrywała też radości z jego wyniku.Poseł Kukiz'15 Piotr Apel stwierdził, że wylosowana „szóstka” idealnie pasuje do jego komitetu, bo „Kukiz'15 jest ugrupowaniem najlepszym, na szóstkę”. Polityk zwracał jednocześnie uwagę, że w majowych wyborach do PE karta wyborcza będzie miała formę płachty, a co za tym idzie, numery list nie będą miały tak dużego znaczenia. – Myślę, że wyborcy znajdą najlepszych kandydatów, kandydatów listy Kukiz'15 – numer 6 – dodał.Także Maciej Konieczny z zarządu Partii Razem nie ukrywał zadowolenia z wyników losowania. Jego zdaniem „piątka”, która przypadła komitetowi Lewicy Razem to dobry numer i pozwoli wprowadzić do PE posłów i posłanki. – Jako Lewica Razem gwarantujemy, że zasłużymy na tę piątkę – zadeklarował. – Lewica Razem to lista na piątkę – oświadczył.Wybory do PE odbędą się w Polsce 26 maja.",,
Poranny przegląd prasy w TVP Info,"Prezydentowi USA Donaldowi Trumpowi grozi impeachment; Stefan Niesiołowski mówi o tym, kto będzie rządził po wyborach; Katarzyna Lubnauer o tym, kto napędza spiralę nienawiści; w Polsce tanieją artykuły spożywcze – to tylko niektóre tematy przedstawione przez Antoniego Trzmiela w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Orban: Epoka niemiecko-francuskiej osi to przeszłość,"Premier Węgier Viktor Orban oświadczył w piątkowym wywiadzie dla niemieckiego tabloidu „Bild”, że epoka, w której Niemcy i Francja decydowały o całej Europie, należy do przeszłości. Zaatakował też czołowego kandydata Europejskiej Partii Ludowej w wyborach do Parlamentu Europejskiego Manfreda Webera.","– Epoka niemiecko-francuskiej osi w Europie już minęła. Francja, Niemcy i kraje Grupy Wyszehradzkiej – tak wygląda obecnie geometria Europy – powiedział Orban. – Politycznie, emocjonalnie i gospodarczo państwa V4 zbudują trwały związek. Przyjdzie moment, kiedy również Niemcy odkryją, że należą do tej środkowoeuropejskiej grupy. To zmieni politykę w Europie – przewiduje. Węgierski premier broni jednocześnie swoich działań wobec Rosji i Chin, które często pozostają w sprzeczności z działaniem Unii Europejskiej jako całości. – Sankcje wobec Rosji doprowadziły do zwiększenia obrotów handlowych między Rosją a Niemcami. Powstaje wręcz rosyjski gazociąg do Niemiec. Tymczasem węgierski eksport do Rosji skurczył się o 8 mld euro. Z mojego stanowiska wygląda to tak, jakby duże państwa europejskie wyparły nas, Europejczyków z Europy Środkowej, z handlu i zajęły nasze miejsce. I nazwały to sankcjami. To samo dotyczy Chin – uzasadniał. Pytany o domniemany antysemityzm w kampanii plakatowej na Węgrzech przeciwko amerykańskiemu finansiście George'owi Sorosowi, który jest zaangażowany w zwalczanie Orbana, węgierski przywódca odparł, że nie ma to nic wspólnego z wrogością wobec Żydów i że Węgry są jednym z najbezpieczniejszych krajów dla tego narodu, również dlatego, że nie mają mniejszości muzułmańskiej. – Mamy problem z kapitalizmem rodem z kasyna, ze spekulantami, z nietransparentnie finansowanymi organizacjami pozarządowymi, które służą do politycznych celów. Nie wolno dopuścić, żeby w dyskusji politycznej ktoś chował się za swoim pochodzeniem – zaznaczył węgierski premier. Zdaniem Orbana za zawieszeniem jego partii Fidesz w prawach członka EPL stoją kraje Beneluksu i Skandynawowie. Kierownictwo EPL było natomiast zbyt słabe, żeby odrzucić żądania 13 partii. – Zamiast tego Weber oznajmił, że nie chce zostać szefem Komisji Europejskiej dzięki głosom Węgier. Jest to taka obraza węgierskiego narodu i węgierskich wyborców, że jako kandydat stał się nie do zniesienia. Nie może być popierany i jest sam sobie winien – przypomina szef rządu w Budapeszcie. Zastrzegł jednocześnie, że EPL jest jego polityczną ojczyzną i zrobi wszystko, żeby odniosła sukces. Nie wykluczył jednak sojuszy po wyborach z innymi grupami, jak chociażby prawicową Ligą wicepremiera Włoch Matteo Salviniego. Opowiedział się też za współpracą z Niemcami, choć nie zamierza popierać wszystkich pomysłów Niemiec. – Nie poprzemy niemieckiej propozycji, by kwestie dotyczące polityki zagranicznej były podejmowane w Unii Europejskiej większością głosów. Byłby to koniec samodzielnej polityki zagranicznej dla krajów wielkości Węgier – zaznaczył Orban. Wskazał, że Europa potrzebuje silnego przywództwa Niemiec, które stoi pod znakiem zapytania po wycofaniu się Angeli Merkel z polityki. Ma to nastąpić w 2021 r.",,
Opozycjonista  Aleksiej Nawalny wzywa do demonstracji w całej Rosji,"Aleksiej Nawalny wezwał swoich zwolenników do zorganizowania w całej Rosji akcji protestacyjnych. Demonstracje mają być wyrazem sprzeciwu wobec niedopuszczenia go do kampanii wyborczej. Jednocześnie ich organizatorzy będą apelować do Rosjan o bojkot wyborów prezydenckich, które zaplanowano na 18 marca.","Sztab Aleksieja Nawalnego przygotowuje akcję protestacyjną na 28 stycznia. Jak do tej pory na wezwanie opozycyjnego polityka odpowiedziało 80 miast.Nawalny tłumaczy, że będzie walczył o swoje prawa i prawa obywateli, którzy popierają jego kandydaturę. Wyjaśnił, że w ciągu roku zebrał na swoją kampanię 300 mln rubli, to jest ponad 4 mln euro z datków, które przekazało 150 tys. osób. Dla zestawienia podaje, że na kampanię Władimira Putina pieniądze wpłaciły tylko dwie osoby. Według radia „Echo Moskwy” organy bezpieczeństwa próbują zastraszyć zwolenników Aleksieja Nawalnego, aby nie dopuścić do ogólnorosyjskiej akcji protestacyjnej. Rozgłośnia podaje, że w wielu regionach konfiskowane są materiały informacyjne o demonstracjach, a współpracownicy polityka dostają wezwania na przesłuchania.",,
"„Jeśli projekt o 30-krotności składki ZUS nie przejdzie, możliwa modyfikacja budżetu”","Jeżeli projekt w sprawie zniesienia 30-krotności składki na ZUS nie przejdzie, trzeba będzie zmodyfikować projekt budżetu państwa – powiedział w niedzielę rzecznik rządu Piotr Müller. Wskazał, że projekt był założony jeszcze przez wyborami w propozycji budżetu państwa. Przeciwko ustawie jest m.in. Porozumienie Jarosława Gowina, wchodzące w skład Zjednoczonej Prawicy.","Przypomnijmy – w środę posłowie PiS złożyli w Sejmie projekt ustawy likwidujący od 2020 r. górny limit przychodu, do którego płaci się składki na ubezpieczenia emerytalne i rentowe – tzw. 30-krotności ZUS. Według autorów projektu ma to przynieść wzrost wpływów do Funduszu Ubezpieczeń Społecznych oszacowany na 7,1 mld zł. Sejm ma zająć się tym projektem w najbliższym tygodniu.– My ten projekt założyliśmy przed wyborami – trzeba to wyraźnie podkreślić – w projekcie budżetu państwa. Jest założenie w projekcie budżetu państwa. Jeżeli projekt nie przejdzie, trzeba będzie zmodyfikować wtedy projekt budżetu państwa. W tej chwili w projekcie budżetu te wpływy się znajdują, w związku z tym konsekwentnie realizujemy to, co zapowiadaliśmy przed wyborami – mówił Müller podczas niedzielnej rozmowy polityków w Polsat News. Dodał, że „to nie jest żadna niespodzianka, że po wyborach PiS pokazuje ten projekt”.Projekt krytykuje koalicjant PiS ze Zjednoczonej Prawicy – Porozumienie Jarosława Gowina, której zarząd krajowy podjął w sobotę uchwałę zobowiązującą posłów i senatorów tego ugrupowania, aby nie popierali projektu ws. zniesienia 30-krotności składki. O projekcie sceptycznie wypowiada się także otoczenie prezydenta Andrzeja Dudy, a w Sejmie krytykuje projekt nie tylko Koalicja Obywatelska, ale też Konfederacja. Lewica ma opracować wspólne stanowisko w sprawie projektu.",,
„Ten obraz obraża ofiary Shoah”. Europosłanka porównuje zgładzonych Żydów do zwierząt,"Europosłanka Sylwia Spurek opublikowała w mediach społecznościowych obraz australijskiej artystki Jo Frederiks, który przedstawia krowy w obozowych pasiakach. Stroje nawiązują do tych, jakie nosiły ofiary Auschwitz-Birkenau. Wpis wywołał oburzenie wśród komentatorów i internautów. „Ten obraz obraża ofiary Shoah” – skomentowała zasiadająca w zarządzie Telewizji Polskiej Marzena Paczuska.","W twitterowym wpisie Spurek stwierdziła, że obraz australijskiej artystki „daje do myślenia” i „otwiera oczy na to, jak traktujemy zwierzęta”.  „Czas na poważną dyskusję o traktowaniu zwierząt, o warunkach, w jakich żyją, o tym, jak je zabijamy. Czy to jest humanitarne? Czy to nadal rolnictwo?” – zastanawiała się eurodeputowana socjalistów. Spurek do PE dostała się z list Wiosny Roberta Biedronia, choć po kilku miesiącach rozstała się z tym ugrupowaniem.    Europosłanka stwierdziła, że grafikę kilka dni temu „przypomniała” Fundacja Viva. Faktycznie – w weekend na prowadzonym przez fundację facebookowym profilu „Białe kłamstwa” opublikowano tę samą grafikę. Także wtedy wpis wywołał oburzenie, a serwis zakwalifikował go jako „mowę nienawiści” i następnie usunął.  Teraz internauci krytycznie odnoszą się do wpisu europosłanki opozycji. Krytyka pojawiła się także ze strony lewicowych komentatorów. Aktywistka LGBT wskazuje, że „jakkolwiek bliskie by nie były prawa zwierząt i weganizm”, to „przebieranie krowy za żydowskiego więźnia” uważa za przesadę. „O problemie na pewno można rozmawiać bez obrażania grup marginalizowanych?” – pyta europosłankę.  W odpowiedzi na tę uwagę inna internautka zwraca uwagę na hipokryzję Spurek, która – choć deklaruje się jako weganka – kilkukrotnie występowała w bardzo drogich, skórzanych ubraniach i elementach garderoby. Eurodeputowana opozycji próbowała polemizować z krytyką. Pytała m.in., czy komentujący dziennikarz zna historię grafiki i inspirację artystki.",,
„Nie chcemy konfliktu z Polską”. Premier Ukrainy o noweli ustawy o IPN,"– Kijów nie jest zainteresowany konfliktem z Warszawą – oświadczył w piątek premier Ukrainy Wołodymyr Hrojsman, komentując nowelizację ustawy o polskim Instytucie Pamięci Narodowej, która przewiduje karanie m.in. za zaprzeczanie zbrodniom ukraińskich nacjonalistów.","– Ukraina nie jest nastawiona na zaostrzanie stosunków między państwami partnerami, między przyjaciółmi, i uważam, że istnieje wiele delikatnych kwestii, których może nie należy podnosić, by nie tworzyć okazji do konfliktów – powiedział Hrojsman w rozmowie z dziennikarzami.Szef rządu zaznaczył, że Ukraina sama będzie decydowała o swoich bohaterach, i zaapelował, by w relacjach z Polską patrzeć w przyszłość.– Widzicie, w jaki sposób cały świat zareagował na te ustawy. Chcę podkreślić, że my, Ukraińcy, sami uporamy się ze swoimi bohaterami i własną historią. Jestem głęboko przekonany, że nie powinniśmy żyć tym, co było dawniej, lecz tym, co możemy zrobić razem – podkreślił Hrojsman.",,
"Samorządowcy SLD apelują do Millera, żeby ustąpił. Szef Sojuszu: to cyniczna gra. Zarząd podsumował wybory prezydenckie","– Nie ma podpisów, nie ma listu – tak wiceszef SLD prof. Bogusław  Liberadzki skomentował apel samorządowców Sojuszu skierowany do Leszka Millera. Działacze wezwali w nim szefa SLD do ustąpienia.  Jak dowiedziały się „Wiadomości” TVP1, szef Sojuszu miał nazwać apel „cyniczną grą” i zadeklarować, że nie ustąpi. Po sobotnim posiedzeniu zarządu Miller poinformował, że SLD nie wskaże swoim wyborcom, na którego z dwóch kandydatów mają głosować  w drugiej turze. Podkreślił, że Sojusz jest przeciwny okręgom jednomandatowym.","Wcześniej agencje informowały, że grupa kilkudziesięciu samorządowców SLD domaga się w liście do szefa SLD Leszka Millera jego  ustąpienia. List odczytał na sobotnim posiedzeniu zarządu lider śląskiego Sojuszu poseł Marek Balt. Jak dowiedziały się „Wiadomości” TVP1, szef Sojuszu miał nazwać apel partyjnych kolegów „cyniczną grą” i zadeklarować, że nie ustąpi. W grupie kilkudziesięciu samorządowców SLD, którzy wezwali Leszka Millera do ustąpienia znaleźli się prezydenci Częstochowy – Krzysztof Matyjaszczyk i Będzina –  Łukasz Komoniewski.  List odczytał na sobotnim posiedzeniu zarządu lider śląskiego Sojuszu poseł Marek Balt. „Panie Przewodniczący, dla dobra SLD i wszystkich środowisk lewicy w Polsce domagamy się ustąpienia Pana z funkcji przewodniczącego SLD oraz zwołania Rady Krajowej SLD na dzień 30 maja br.” – głosi jednozdaniowy list, pod którym widnieją podpisy m.in. Matyjaszczyka, Komoniewskiego, Balta, prezydenta Głogowa Rafaela Rokasiewicza, szefa klubu radnych SLD w radzie Poznania Tomasza Lewandowskiego oraz szefowej Forum Równych Szans i Praw Kobiet SLD w Polsce Moniki Pniakowskiej.  List podpisali ponadto: wiceburmistrzowie stołecznych Bielan Grzegorz Pietruczuk i Włodzimierz Piątkowski, członek zarządu województwa śląskiego Kazimierz Karolczak, tarnowski radny Jakub Kwaśny, także radny Sojuszu ze Szczecina Jędrzej Wijas. „Nie ma podpisów, nie ma listu”  Apel o ustąpienie Millera to pokłosie wyborów prezydenckich, w których Sojusz odnotował najniższy w historii wynik wyborczy. Kandydatka SLD Magdalena Ogórek otrzymała 2,38 proc głosów. – Nie ma podpisów, nie ma listu – powiedział na konferencji prasowej po zakończeniu posiedzenia zarządu prof. Bogusław  Liberadzki. – Okazało się – powiedział wiceszef SLD – że większość podpisów należy do ludzi spoza SLD, a ci spośród członków, którzy się podpisali, mówili, że nie powinni byli tego zrobić. Do dymisji podał się wiceprzewodniczący partii Leszek Aleksandrzak, który kierował pracami sztabu Magdaleny Ogórek. Aleksandrzak zastrzegł, że „samodzielna rezygnacja” nie oznacza opuszczenia przez niego SLD. Z kolei Miller pytany o to, jak się czuje po przegranej kandydatki Sojuszu, odparł, że czuje się tak samo, „jak przewodniczący PSL Janusz Piechociński, który mówił, że prezydentem zostanie Adam Jarubas czy jak Janusz Palikot, który przekonywał, że on sam zostanie prezydentem albo – jak premier Ewa Kopacz, która mówiła, że prezydentem zostanie wybrany w pierwszej turze Bronisław Komorowski”. Druga tura? „SLD nie będzie decydował za wyborców”Przewodniczący Sojuszu odniósł się też do nadchodzącej drugiej tury wyborów prezydenckich. – SLD nie będzie decydował za wyborców – powiedział Miller. Podkreślił, że obaj kandydaci reprezentują prawicę, zauważył, że niedzielna debata (organizowana przez TVP i Polsat – red.) będzie ważna dla „ostatecznych decyzji” wyborców. Miller dodał, że wyborcy będą się kierować własnymi  „poglądami i sumieniem”. Szef SLD mówił, że Bronisław Komorowski „bez zwłoki podpisał ustawę wydłużający wiek emerytalny do 67”, ustawę podwyższającą VAT do 23 proc., „co uderzyło w najbiedniejszych”, „zamroził” budżetówkę. Współpraca z Ogórek? „Już dziękujemy”. Stanowcze „nie” dla JOW-ówWynik pierwszej tury wyborów Miller uznał za „niesatysfakcjonujący”. Na pytanie o dalszą współpracę SLD z Magdaleną Ogórek odparł: „nie, już dziękujemy”. Szef SLD podziękował tym, którzy udzielili poparcia kandydatce partii i przeprosił tych, co „czują się tą kandydaturą zawiedzeni”.                                                teraz odtwarzaneSLD: stanowcze „nie” dla JOW-ów – Jesteśmy przeciwnikami jednomandatowych okręgów wyborczych, ponieważ wprowadzają niesprawiedliwy system, w którym zwycięzca bierze wszystko – powiedział w imieniu zarządu Miller. Nazwał takie rozwiązanie „liberalną zasadą”. Dodał, że państwo „musi być rządzone też przez tych, co nie są zwycięzcami, proporcjonalnie do oddanych głosów”. Napieralski: Leszek Miller powinien honorowo odejśćGodzinę po rozpoczęciu obrad zarządu do przedstawicieli kierownictwa partii dołączył zawieszony w prawach członka Grzegorz Napieralski. Były szef SLD wyszedł wcześniej z posiedzenia.W rozmowie z dziennikarzami Napieralski powtórzył, że w SLD powinny nastąpić bardzo poważne zmiany, a Leszek Miller powinien honorowo odejść z funkcji szefa partii. Pytany, czy jeżeli Miller nie odejdzie, to tak jak zapowiadał, złoży legitymację partyjną, odpowiedział: – Jeżeli nic się w SLD nie zmieni, Leszek Miller dalej będzie trwał i tak będzie wyglądał SLD, to dla mnie w takiej partii miejsca nie ma.                                                teraz odtwarzaneNapieralski: Leszek Miller powinien honorowo odejść",,
Rosjanie chwalą Greków. „Przeciwstawili się eurokratom i niemieckim bankierom”,"Rosyjscy komentatorzy po niedzielnym referendum chwalą stanowczość Greków. W programach informacyjnych i publicystycznych rosyjskiej telewizji można usłyszeć, że Grecja jest pierwszym z krajów południowej Europy, który sprzeciwił się „bankierom i eurokratom z Niemiec i Francji”.","Komentując pierwsze, nieoficjalne wyniki greckiego referendum szef komisji spraw zagranicznych Rady Federacji Konstantin Kosaczow stwierdził, że Grecja wzmocniła swoją pozycję w rozmowach z Unią Europejską. W opinii rosyjskiego polityka stanowisko Greków oznacza także ogromny mandat zaufania dla premiera Aleksisa Ciprasa. Kosaczow nie wierzy, aby w Grecji zapanował chaos. – Nie dopuszczą do tego sami kredytodawcy, którzy w obecnej sytuacji będą musieli złagodzić swoje żądania – mówił. – To wojna nerwów, ale kompromis zostanie osiągnięty – cytowała wypowiedź senatora agencja Ria Novosti. Rosja z zainteresowaniem obserwuje wydarzenia w Grecji, bowiem jak twierdzą analitycy giełdowi, Moskwa również odczuje negatywne skutki kryzysu greckiego. Przy tym podkreślają, że Ateny raczej na pomoc finansową Rosji nie powinny liczyć, a co najwyżej na złagodzenie embarga w handlu produktami spożywczymi.",,
Sprawa o unieważnienie kredytu frankowego odroczona. Powodem przystąpienie RPO,Do 3 stycznia 2020 r. sąd odroczył sprawę o unieważnienie kredytu frankowego państwa Dziubaków. Powodem odroczenia jest przystąpienie do sprawy Rzecznika Praw Obywatelskich.,"Rzecznik Praw Obywatelskich postanowił przystąpić do sprawy i poprosił o czas na zapoznanie się z aktami. Strona powodowa podtrzymała chęć unieważnienia kwestionowanej umowy kredytowej w całości. Strona pozwana wniosła o oddalenie powództwa w całości licząc, że orzeczenie sądu pozwoli uzupełnić umowę. Obie strony przychyliły się do wniosku o odroczenie z powodu przystąpienia RPO. Nowy termin rozprawy to 3 stycznia 2020 r. Państwo Dziubakowie wzięli kredyt hipoteczny na 40 lat. Bank dał im kredyt w złotych, ale był on indeksowany (przeliczany) we frankach szwajcarskich. Kredytobiorcy wnieśli do Sądu Okręgowego w Warszawie o unieważnienie umowy z uwagi na nieuczciwe - w ich opinii - postanowienia dotyczące mechanizmu indeksowania. Twierdzili, że postanowienia te były niezgodne z prawem, ponieważ umożliwiały bankowi jednostronne i dowolne określanie kursu walut. Podnosili, że bank jednostronnie określa saldo kredytu, a także wynik przeliczenia raty kredytu w obcej walucie na kwotę w walucie polskiej. Sąd Okręgowy w Warszawie zwrócił się do Trybunału Sprawiedliwości Unii Europejskiej (TSUE) o wykładnię unijnego prawa w sprawie warunków umów konsumenckich uznanych za nieuczciwe. 3 października br. TSUE wydał korzystną opinię ws. kredytu państwa Dziubaków. W komunikacie prasowym TSUE podano, że w zawartych w Polsce umowach kredytu indeksowanego do waluty obcej, nieuczciwe warunki umowy dotyczące różnic kursowych nie mogą być zastąpione przepisami ogólnymi polskiego prawa cywilnego. Według Trybunału, prawo UE nie stoi na przeszkodzie unieważnieniu umów dotyczących kredytów we frankach szwajcarskich.",,
"Ukraina apeluje do swoich kredytodawców. Chce spłacić dług, ale na własnych warunkach","Premier Ukrainy deklaruje, że jego kraj spłaci zaciągnięte za granicą 
kredyty, ale na własnych warunkach. Dodał, że władze Ukrainy wciąż 
spłacają długi zaciągnięte przez Janukowycza.","Premier Arsenij Jaceniuk w rozmowie z „Financial Times” zaapelował, aby międzynarodowi kredytodawcy wyszli Ukraińcom naprzeciw ze względu na trudną sytuację, w jakiej znalazł się ich kraj. Zaznaczył, że nawet jeżeli stracą na tym pewne sumy pieniędzy, to poprawią  swoją reputację. Jaceniuk powiedział, że od czasu objęcia przez niego stanowiska premiera w ubiegłym roku wartość długu spadła z 72 do 69 miliardów dolarów. Dodał, że obecne władze spłacają długi Wiktora Janukowycza, który w ciągu trzech lat pożyczył 40 miliardów dolarów. Kolejna transza kredytuW ubiegłym tygodniu Rada Najwyższa przyjęła ustawę pozwalającą rządowi na niespłacanie długów zaciągniętych u zagranicznych kredytodawców komercyjnych. Władze chcą w ten sposób zmusić ich do restrukturyzacji długów. Obecnie trwają negocjacje. Od tego czy się powiodą zależy, czy Ukraina otrzyma kolejną część kredytu z Międzynarodowego Funduszu Walutowego.",,
Witek: Trzaskowski wchodzi w buty Gronkiewicz-Waltz. Nie odciął się od dzikiej reprywatyzacji,"– Wcale bym się nie zdziwiła, gdyby ostatecznie za rok kandydatura Rafała Trzaskowskiego została zmieniona na kogoś zupełnie innego. To falstart – powiedziała w TVP Info Elżbieta Witek, szefowa gabinetu politycznego premier Beaty Szydło.","Elżbieta Witek oceniła w TVP Info kandydaturę Rafała Trzaskowskiego na prezydenta stolicy.  Jak podkreśliła, Trzaskowski wchodzi w te same buty, co obecna gospodyni Warszawy. Przypomniała, że Trzaskowski był szefem kampanii wyborczej Hanny Gronkiewicz-Waltz. Nie odciął się od tego. – Od dzikiej reprywatyzacji, od grabieży kamienic, od tego strasznego traktowania ludzi – wymieniała Witek. „Trzaskowski to falstart”Ta propozycja to jej zdaniem falstart. – Wcale bym się nie zdziwiła, gdyby ostatecznie za rok kandydatura Rafała Trzaskowskiego została zmieniona na kogoś zupełnie innego – oceniła Witek.  Stwierdziła, że nie wierzy w zjednoczoną opozycję. – Bo nie ogłasza się wspólnego kandydata, ale wspólnego zdaniem Grzegorza Schetyny – powiedziała. Jej zdaniem PO zdała sobie sprawę, że trudno będzie wygrać bój o Warszawę kandydatowi, który był blisko Hanny Gronkiewicz-Waltz. „Spekulacje Newsweeka”Gość programu, komentując doniesienia „Newsweeka”, który napisał, że Beata Szydło oddała się do dyspozycji Jarosława Kaczyńskiego, prosiła, by nie zajmować się spekulacjami tygodnika. – Ten temat uważam za zamknięty – stwierdziła. Podkreśliła, że w tej kwestii wypowiedziały się najważniejsze osoby. Przede wszystkim sama szefowa rządu. ",,
Rosja znów ma prawo pełnego głosu w Zgromadzeniu Parlamentarnym Rady Europy,"Rosja ponownie otrzymała pełne prawo głosu w Zgromadzeniu Parlamentarnym Rady Europy. Zdecydowało o tym gremium w głosowaniu, które w nocy z poniedziałku na wtorek odbyło się w Strasburgu.","Głosowanie było efektem przyjęcia przez Komitet Ministrów Rady Europy 17 maja w Helsinkach deklaracji, w której stwierdzono, że wszystkie państwa członkowskie mają prawo do uczestnictwa na równych prawach w pracach Komitetu Ministrów i Zgromadzenia Parlamentarnego, dwóch organów statutowych RE. Za przyjęciem deklaracji głosowało 118 parlamentarzystów z krajów członkowskich, 62 było przeciw, 10 wstrzymało się od głosu. Przeciwna deklaracji była Ukraina, według której jest to nieuzasadnione ustępstwo wobec Rosji.Decyzja o zawieszeniu prawa głosu delegacji rosyjskiej w Zgromadzeniu Parlamentarnym zapadła 10 kwietnia 2014 r. i była odpowiedzią na aneksję Krymu przez Rosję. Rosjanie zostali wtedy także pozbawieni prawa zajmowania funkcji kierowniczych w Zgromadzeniu i nie mogli brać udziału w misjach monitoringowych Rady Europy. W odwecie Rosja przestała w 2016 r. uczestniczyć w posiedzeniach Zgromadzenia Parlamentarnego, a w 2017 r. przestała płacić składki członkowskie. Zagroziła również całkowitym wycofaniem się z Rady.",,
Moskwa zgodziła się na oględziny Tu-154M przez Polaków. Próbki pobiorą Rosjanie,"Komitet Śledczy Federacji Rosyjskiej wyraził zgodę na ponowne oględziny przez polskich prokuratorów wraku Tu-154M, który rozbił się na lotnisku Siewiernyj w Smoleńsku 10 kwietnia 2010 r. W katastrofie zginął prezydent RP Lech Kaczyński, jego małżonka i 94 osoby, które towarzyszyły mu w drodze na obchody 70. rocznicy Zbrodni Katyńskiej. Moskwa wciąż nie zgadza się na zwrot szczątków maszyny.","Rosyjskie organa śledcze podpisały zgodę na oględziny wraku już w marcu, ale dopiero 8 maja informacja ta została upubliczniona na stronie internetowej Komitetu. Ostatni raz polscy eksperci przeprowadzali oględziny wraku we wrześniu 2018 r .  Z komunikatu Komitetu Śledczego wynika, że polscy specjaliści będą mogli rozpocząć pracę na lotnisku w Smoleńsku, gdzie znajdują się fragmenty rozbitej maszyny, w ostatnich dniach maja. Zgodnie z procedurą wszystkie czynności, w tym pobieranie próbek, będą przeprowadzać rosyjscy specjaliści w obecności przedstawicieli Polski. Następnie materiały zostaną opisane i przekazane do Warszawy.",,
Trump rozważa podjęcie mediacji między Turcją a Kurdami,Biorę pod uwagę możliwość podjęcia się negocjacji w konflikcie Turcji z Kurdami w północno-wschodniej Syrii – oświadczył w czwartek prezydent USA Donald Trump na Twitterze. Armia turecka od środy prowadzi w Syrii ofensywę zbrojną przeciwko kurdyjskim Ludowym Jednostkom Samoobrony.,"„Mamy trzy możliwości: wysłać tam do walki tysiące naszych żołnierzy, uderzyć w Turcję sankcjami gospodarczymi lub podjąć się mediacji w celu osiągnięcia porozumienia między Turcją a Kurdami!” – napisał Trump. Nie podał jednak szczegółów i nie wyjaśnił, czy dyplomaci amerykańscy podjęli już takie próby.Agencja AFP przypomina, że prezydent USA znalazł się w swoim kraju w ogniu krytyki po decyzji o wycofaniu wojsk amerykańskich z północy Syrii i pozostawieniu Kurdów bez wsparcia w konflikcie z Turcją. W reakcji oświadczył, że nałoży sankcje na Turcję, jeśli wojska tego kraju posuną się zbyt daleko w głąb Syrii. Nie określił jednak konkretnych granic dla tureckiej ofensywy.Podobnie sekretarz stanu USA Mike Pompeo także nie potrafił powiedzieć, dokąd armia turecka może bezkarnie działać. „Mogę was zapewnić, że tureccy przywódcy bardzo dobrze wiedzą, gdzie to jest” – powiedział.Jego zdaniem „Turcja ma uzasadniony interes w zakresie własnego bezpieczeństwa”, prowadząc ofensywę przeciwko „organizacji, którą traktuje jako terrorystów”, a zatem ma „prawo do obrony”. „Nie pozostawiamy jednak Kurdów samym sobie” – stwierdził Pompeo.„Jeśli dojdzie do masakry Kurdów lub działań sprzecznych z zapewnieniami prezydenta Turcji Erdogana, to USA zastosują sankcje ekonomiczne i wszelkie narzędzia amerykańskiej dyplomacji, aby spróbować przekonać Turków, że muszą się zatrzymać” – ostrzegł sekretarz stanu USA.",,
"„Nie rozumiem, dlaczego Frasyniuk kłamie”","Nie rozumiem, dlaczego kłamie. Przecież wie, jakie były fakty i ówczesny przebieg zdarzeń – powiedział w rozmowie z „Gazetą Polską Codziennie” były działacz opozycji w czasacj PRL Adam Borowski, odnosząc się do wywiadu Władysława Frasyniuka dla wrocławskiej „Gazety Wyborczej”.","W wywiadzie dla „GW” Władysław Frasyniuk stwierdził: „Morawieccy walczyli z komunizmem? Błagam... Jeden wyjechał, o drugim nic nie słyszałem”. „GPC” zapytała o te słowa Borowskiego.– Ten kłamliwy wywiad nie powinien zostać opublikowany w żadnym szanującym się medium. Zarówno dziennikarz, jak i sam Frasyniuk wiedzą, że Kornel Morawiecki rozpoczynał swoją walkę z  komunizmem w marcu 1968 r., a Frasyniuk wtedy chodził do szkoły podstawowej. Zanim dołączył w sierpniu 1980 r. do strajkujących, Kornel był już doświadczonym wydawcą ważnego podziemnego pisma „Biuletyn Dolnośląski” – przypomniał Borowski. Dodał, że Kornel Morawiecki był jednym z organizatorów wydarzeń strajkowych, których Frasyniuk był po prostu uczestnikiem.Dopytywany o powody ataku na Morawieckich, Borowski odpowiedział: „Nie rozumiem, dlaczego kłamie. On przecież wie, jaka jest prawda, fakty i ówczesny przebieg zdarzeń”. Podkreślił, że sugestie Frasyniuka, jakoby zamiast walczyć z komuną, Kornel Morawiecki wyjechał z kraju, to „kłamstwo”.– Kornel Morawiecki od początku stanu wojennego działał razem z Frasyniukiem i to Kornel zorganizował struktury drukarskie i kolporterskie dolnośląskiego RKS „S”. Poróżnił ich stosunek do form walki, a konkretnie demonstracji ulicznych 1 i 3 maja. Stojący na czele RKS Frasyniuk sprzeciwiał się organizowaniu demonstracji. Dlatego Kornel założył Solidarność Walczącą. (..) Frasyniuka aresztowano 5 października 1982 r., a Kornel ukrywał się do roku 1987 i prowadził bardzo efektywną działalność podziemną – wyjaśnił. – Kornel po aresztowaniu nie wyjechał z Polski z własnej woli, tylko został wyrzucony przez służby. Wrócił do kraju przez zieloną granicę, aby kontynuować walkę – zaznaczył.",,
Socjolog o wychowaniu dzieci: mogą nie udźwignąć ciężaru ważnych decyzji,"Na pozór wydaje się, że zrywamy z tradycją, ale prędzej czy później syn marnotrawny powróci do ojca, bo zatęskni za stabilizacją i jasno określonym porządkiem – powiedziała w wywiadzie dla „Plusa Minusa”, sobotnio-niedzielnego wydania „Rzeczpospolitej”, socjolog prof. Małgorzata Bogunia-Borowska. Ekspertka odniosła się m.in. do różnych modeli wychowywania dzieci.","Prof. Bogunia-Borowska pytana, czy uważa model rodzic kumpel i dziecko partner za zły pomysł na wychowanie, odpowiada, że kulturowe przyspieszenie procesów psychologicznych, szczególnie u dzieci, jest niemożliwe ze względu na sprawę dojrzałości emocjonalnej. „I nawet jeśli ubierzemy dziecko wedle mody dla dorosłych, czyniąc je kopią samych siebie, będziemy rozmawiać z nim na istotne tematy, a do tego włączać je w podejmowanie ważnych decyzji rodzinnych, to wcale nie oznacza, że dziecko będzie przygotowane, by udźwignąć ciężar decyzji i uczestniczyć w ważnych dyskusjach” – wyjaśnia.„Przykładem może być ekologia. Ostatnio modny jest trend, by włączać w tę debatę również dzieci. Znana jest historia Grety Thunberg, dziewczynki, która strajkowała w Szwecji przeciwko zmianom klimatu” – mówi socjolog i zastanawia się, na ile 15-letnia Thunberg sama z siebie przejęła się ekologią, a na ile została włączona w dyskurs ludzi dorosłych. „Oczywiście można dzieci uczyć, czym jest ekologia, jak dbać o naturę, jak się opiekować zwierzętami i że trzeba selekcjonować odpady oraz mówić, czym jest recykling. Ale jednocześnie trzeba bardzo uważać, żeby dzieci najzwyczajniej nie przestraszyć, nie budować w nich dodatkowego lęku, że natura umiera i że my też zginiemy” – czytamy w „Plusie Minusie”. „Amerykańska antropolog kulturowa Margaret Mead, opisując kulturę współczesności, nazwała ją wyjątkową w dziejach świata. To dlatego, że pierwszy raz w historii mamy do czynienia z sytuacją, w której dzieci w pewnych zakresach wiedzy wyprzedziły swoich rodziców i dziadków. To zaburzyło linearny rozwój cywilizacji. Do tej pory to dziadkowie, czyli ci najstarsi w społeczeństwie, mieli największy zakres wiedzy i doświadczeń. To oni mogli je przekazywać, przestrzegając i ucząc młodszych. Transmisja wartości odbywała się od najstarszych w społeczeństwie do najmłodszych. Natomiast dziś mamy sytuację, w której te doświadczenia są bardzo różne, czasami nawet skrajne, na dodatek oparte na nieustannym kontakcie z mediami” – dodaje Bogunia-Borowska.",,
Mateusz Morawiecki: Frampol to polska Guernica,"Frampol to polska Guernica – powiedział podczas obchodów 80. rocznicy bombardowania przez Niemców Frampola premier Mateusz Morawiecki. – Kiedy skończyły się bomby, niemieccy piloci strzelali do ludności cywilnej, ćwicząc swoją celność – wspomniał szef rządu.","Mateusz Morawiecki uczestniczy w obchodach 80. rocznicy bombardowania przez Niemców Frampola. 13 września 1939 r. kilkanaście niemieckich samolotów zbombardowało miasto. W mieście nie było żadnych instalacji wojskowych ani fabryk zbrojeniowych. Samoloty z 8 Korpusu Lotniczego Luftwaffe zrzucały bomby burzące i zapalające.– Polska przeżyła w swoich dziejach wiele trudnych, strasznych chwil, ale we wrześniu 1939 r. przeżyła koszmar. Ten wrzesień rozpoczął długie lata walki o istnienie, walki z barbarzyństwem niemieckim, które za swój cel wybrało unicestwienie również narodu polskiego – powiedział Mateusz Morawiecki. – Kiedy skończyły się bomby, niemieccy piloci strzelali do ludności cywilnej, ćwicząc swoją celność z broni pokładowej – zauważył szef rządu.– Cały świat zna taki obraz „Guernica” wielkiego hiszpańskiego malarza Picassa. Guernica to małe miasto w Kraju Basków w Hiszpani. Tam w 1937 r. również Luftwaffe dokonało bombardowań. Zginęło wtedy około 120 osób. Barbarzyństwo niemieckich pilotów dało się wtedy również we znaki. Frampol to polska Guernica – stwierdził Morawiecki i dodał, że „Frampol czeka na Picassa, który namaluje tamto cierpienie, tamten początek okrutnej wojny”.Premier wspomniał, że na rozpoczęcie mszy za ofiary tragedii została odśpiewana „Rota”. – Niech się rozpadnie w proch i w pył krzyżacka zawierucha. Maria Konopnicka nie mogła wiedzieć, że kilkadziesiąt lat później ta krzyżacka zawierucha ubrana w hitlerowskie, nazistowskie, niemieckie płaszcze dopuści się największego okrucieństwa na narodzie polskim – powiedział.– Przetrwaliśmy to, przetrwali świadkowie tamtych dni, ale pamięć to za mało. My wołamy o prawdę. Nie wołamy zemsty, ale wołamy o prawdę, sprawiedliwość, nadzieję, która może być budowana tylko na fundamencie prawdy – stwierdził Morawiecki.",,
„Bóg przemawia codziennie do człowieka”. III Narodowy Dzień Czytania Pisma Świętego,Pod hasłem zaczerpniętym z pierwszego Listu św. Piotra: „Głosili Ewangelię mocą Ducha Świętego” w niedzielę obchodzimy III Narodowy Dzień Czytania Pisma Świętego. Z tej okazji we wszystkich kościołach w Polsce czytana jest Biblia. Patronat honorowy nad wydarzeniem objęli przewodniczący KEP abp Stanisław Gądecki i premier Mateusz Morawiecki.,"– Bóg przemawia codziennie do człowieka. Przemawia do nas w PiśmieŚwiętym i jest to uprzywilejowane miejsce, w którym możemy sięz Nim spotkać i usłyszeć Jego głos – mówił kard. StanisławDziwisz podczas mszy św. w Sanktuarium Bożego Miłosierdzia w Łagiewnikach. Kardynał przypomniał, że rozpoczynający się w Polsce XI Tydzień Biblijny obchodzony jest pod hasłem „Głosili Ewangelięmocą Ducha Świętego”. Dodał, że Ewangelia kształtowała myślii serca naszych przodków i otworzyła Polskę na kulturęchrześcijańskiej Europy.– Dzisiaj tę chrześcijańską kulturę, opartą na prawdzie o Bogui człowieku, na przykazaniu miłości Boga i bliźniego, winniśmyocalić i pomnażać w naszych rodzinach i wspólnotach, w naszychparafiach, w środowiskach nauki i pracy, w cały naszym ojczystymDomu – podkreślił emerytowany metropolita krakowski.",,
Wielka Brytania apeluje do Niemiec o zwiększenie wydatków na obronność,"„The Times” poinformował, że brytyjski rząd zaapelował do władz Niemiec o zwiększenie wydatków na obronność do 2 proc. PKB. Theresa May i jej ministrowie mają nadzieję, że pomoże to uzyskać przychylność amerykańskiego prezydenta Donalda Trumpa dla NATO.","Według informacji gazety brytyjski minister obrony Gavin Williamson próbuje przekonać niemiecki rząd do „bardziej pomysłowego” podejścia do dwuprocentowego progu, np. wliczanie do niego wydatków infrastrukturalnych i zakupu sprzętu – helikopterów, ciężarówek i promów – zwiększającego mobilność żołnierzy.Według tej logiki wydatki na mosty czy autostrady oraz sprzęt mogą być łatwiejsze do zaakceptowania dla niemieckiego podatnika, niż zwiększenie wydatków na uzbrojenie lub zagraniczne misje wojskowe. Jednocześnie będą przydatne przy przemieszczaniu znacznej liczby wojsk na terenie Europy.Niemcy wydają tylko 1,2 proc. PKB na obronność, znacznie poniżej dwuprocentowego progu rekomendowanego dla państw członkowskich NATO. Wielokrotnie krytykował to prezydent Trump; oskarżał Europę o nadmierne poleganie na gwarancjach bezpieczeństwa ze strony Stanów Zjednoczonych.W ostatnich tygodniach przedstawiciele administracji Trumpa mieli – według doniesień medialnych – napisać szereg listów do sojuszników, którzy nie spełniają dwuprocentowego wymogu, z prośbą o ponowne przejrzenie priorytetów wydatkowych. Szczególny niepokój londyńskiej administracji wzbudza spotkanie Trumpa z rosyjskim prezydentem Władimirem Putinem w Helsinkach 16 lipca. Rozmówcy „Timesa” zaznaczyli, że liczą się z ryzykiem „zawarcia dziwnego porozumienia pokojowego” między przywódcami, które mogłoby osłabić zobowiązania Stanów Zjednoczonych wobec NATO.„To interesujące, ale dość przerażające” – oceniło źródło „Timesa”, tłumacząc, że „normalnie w przypadku dużego szczytu znalibyśmy wszystkie oświadczenia z wyprzedzeniem i w tym tygodniu robilibyśmy tylko ostatnie przygotowania”.""Tym razem jednak nikt nie wie – nawet po amerykańskiej stronie – jaki będzie efekt tych rozmów. To kompletnie niezbadane terytorium; wszystko będzie zgodnie z zachciankami amerykańskiego prezydenta” – tłumaczyło źródło.Szczyt NATO odbędzie się w Brukseli w środę i czwartek. Po jego zakończeniu prezydent Trump przyjedzie do Wielkiej Brytanii, gdzie spotka się m.in. z królową Elżbietą II i premier Theresą May, a następnie poleci do stolicy Finlandii na spotkanie z prezydentem Putinem.",,
Izraelskie media: za uroczystościami w Jad Waszem stoi Israel Kac,"Izraelskie media odnotowały, że prezydent Andrzej Duda nie weźmie udziału w uroczystości w Jad Waszem z okazji rocznicy wyzwolenia Auschwitz. Zwróciły uwagę, że organizatorzy nie chcieli, by zabrał tam głos, podczas gdy miał wystąpić prezydent Rosji Władimir Putin.","Andrzej Duda, którego nie poproszono o wystąpienie podczas uroczystości, postanowił nie wziąć w niej udziału – podają izraelskie media na stronach internetowych. Serwis „Times of Israel” pisze, że prezydent podjął taką decyzję w czasie, gdy doszło do sporu z Rosją, która oskarża Polskę o współpracę z Berlinem przed wybuchem wojny.„Pośród gorzkiego sporu rosyjsko-polskiego dotyczącego historii początku II wojny światowej, prezydent Polski Andrzej Duda zamierza pominąć upamiętnienie Holokaustu w Jerozolimie” – pisze serwis.„Dyplomaci w Jerozolimie zajęci są szukaniem rozwiązania potencjalnej sprzeczki dyplomatycznej, badając różne alternatywne sposoby zrealizowania żądań Polski” – kontynuuje portal. Przypomina też, że w historycznym sporze z Rosją stronę polską „poparli amerykańscy i izraelscy dyplomaci”.Dziennik „Haarec” sugeruje, że na decyzji polskiego prezydenta mógł też zaważyć fakt, iż jednym ze współorganizatorów uroczystości w Jad Waszem jest izraelski minister spraw zagranicznych i ds. służb specjalnych Israel Kac, który w ubiegłym roku powiedział, że Polacy „wysysają antysemityzm z mlekiem matki”.Izraelskie media wyjaśniają, że strona polska jest oburzona faktem, iż podczas uroczystości, która odbędzie się 23 stycznia, wystąpić ma Władimir Putin, podczas gdy odmówiono głosu Dudzie. W Jerozolimie państwa, które zwyciężyły w II wojnie światowej, reprezentować będą prezydent Francji Emmanuel Macron, książę Walii Karol, Putin oraz najprawdopodobniej wiceprezydent USA Mike Pence.Warszawa nie chce się zgodzić na udział polskiego prezydenta w uroczystości, jeśli strona izraelska zaproponuje jakieś inne rozwiązanie niż zaproszenie Dudy do zabrania głosu – wkazuje „Times of Israel”.Portal Ynetnews podaje, że polski prezydent wskazał, że zaproszenie go do wygłoszenia przemówienia i przedstawienia prawdziwych faktów dotyczących początku II wojny światowej jest „warunkiem koniecznym”, ponieważ niedawno „powiedziano kłamstwa” na ten temat.",,
Media społecznościowe rujnują sen nastolatków,Intensywne korzystanie z mediów społecznościowych skraca czas snu i pogarsza jego jakość – twierdzą naukowcy z Uniwersytetu w Glasgow. Młodzież w wieku 13–15 lat opóźnia czas położenia się spać ze względu na korzystanie ze smartfonów.,"Nastoletni użytkownicy mediów społecznościowych, którzy korzystają z nich ponad trzy godziny dziennie, częściej kładą się spać po godzinie 23 i budzą się w nocy – sugerują brytyjscy naukowcy. Z badań wynika, że problem dotyczy ponad jednej trzeciej nastolatków, zwłaszcza dziewcząt. Wśród 12 tys. badanych nastolatków, którzy najintensywniej korzystali z platform społecznościowych (pięć lub więcej godzin dziennie), prawdopodobieństwo późnego chodzenia spać było o 70 proc. wyższe niż w przypadku młodzieży poświęcającej na to od jednej do trzech godzin dziennie. Wyniki opublikowane w czasopiśmie naukowym „BMJ Open” opierają się na badaniu Millennium Cohort przeprowadzonym na reprezentatywnej grupie brytyjskich nastolatków w 2015 r. Zapytano ich, ile czasu poświęcają sieciom społecznościowym, komunikatorom lub aplikacjom w zwykły szkolny dzień i w weekendy, a następnie o nawyki związane ze snem. 20 proc. nastolatków spędza codziennie pięć lub więcej godzin używając aplikacji takich jak Instagram, WhatsApp i Facebook. Jedna trzecia ankietowanych zadeklarowała, że poświęca mediom społecznościowym mniej niż godzinę dziennie, przy średniej mieszczącej się w przedziale 1–3 godzin. W przypadku dwóch ostatnich grup prawdopodobieństwo późnego chodzenia spać było mniejsze. Psychiatrzy zastrzegają, że należy unikać korzystania z urządzeń elektronicznych na godzinę przed pójściem spać. Badanie pokazało jednak, że zastosowanie tej zasady w przypadku nastolatków jest „szczególnie trudne”, bo przez kontaktowanie się ze znajomymi z pomocą komunikatorów budują swoje poczucie niezależności. Jak zauważył serwis BBC, wyniki badania potwierdzają teorie zakładające, że czas spędzany przez nastolatków w mediach społecznościowych redukuje czas poświęcony na sen. Z kolei brak snu wpływa m.in. na zdrowie psychiczne, relacje z rodziną, wagę i wyniki w szkole. U osób w tym wieku występują również naturalne niedobory snu ze względu na zmiany hormonalne w organizmie. Według dr Holly Scott z Instytutu Psychologii na Uniwersytecie w Glasgow wyniki badania nie dowodzą, że intensywne korzystanie z mediów społecznościowych jest winne zaburzeniom snu, jawi się ono jednak jako „silny rywal snu”. Jednym z powodów jest obawa przegapienia czegoś, co może się w sieci wydarzyć podczas ich nieobecności. Niemniej naukowcy przyznają, że media społecznościowe są ważną formą interakcji ze społeczeństwem.",,
Niezależność i wolność przeniknięte obciążającą przeszłością [OPINIA],"Kiedy dziś oglądam ludzi protestujących pod telewizją publiczną, oskarżających dziennikarzy, którzy są jej pracownikami, bądź uczestników jej programów o manipulacje, propagandę i fałszowanie rzeczywistości, to widzę w tej postawie dalekie odbicie konsekwencji Okrągłego Stołu. Mamy do czynienia z klasyczną sytuacją à rebours. Domagający się prawdy i rzetelności od mediów w gruncie rzeczy chcą, aby media nie obnażały prawdziwej rzeczywistości o ludziach i faktach, które dla nich są niewygodne czy kompromitujące. Za to sami chętnie manipulują faktami, interpretując je zgodnie z własnymi interesami bądź wyobrażeniami.","Jedni – przede wszystkim politycy, ale także powiązane z nimi media – robią to całkowicie świadomie. Drudzy – zwykli ludzie, a także część odbiorców mediów – często nie rozumieją, że są sami manipulowani. Jednym z wielu, ale dość oczywistym przykładem takiej sytuacji jest rozpowszechnianie opinii, że obecny rząd tłumi wolność słowa i zgromadzeń. Ten rzekomo dramatyczny stan, odbierający wolność Polakom, głoszą w sposób nieskrępowany, na różny sposób - poprzez wznoszone okrzyki, napisy na transparentach, nagrywane hasła nagłaśniane przez megafony, podczas publicznych demonstracji i manifestacji. Jedynym ograniczeniem jest wymóg stosowany we wszystkich cywilizowanych, demokratycznych państwach. Konieczność stworzenia możliwości swobody poruszania się i manifestowania przez innych, zakaz blokowania i zajmowania urzędów państwowych oraz instytucji użytku publicznego oraz uszanowanie czci i dobrego imienia innych obywateli.  Podobne wrażenie odnoszę, patrząc na bohaterów nowej inicjatywy politycznej, która ma przynieść zwycięstwo nad Prawem i Sprawiedliwością w majowych wyborach do europarlamentu. W tym drugim przypadku analogia do zobowiązań okrągłostołowych jest wprost namacalna. Oto elity polityczne mające korzenie Solidarności – między innymi Grzegorz Schetyna, Jerzy Buzek – zawierają sojusz polityczny z ludźmi wywodzącymi się wprost z najwyższych struktur władzy komunistycznej czasów PRL – Włodzimierz Cimoszewicz, Leszek Miller. Można przez chwilę wyobrazić sobie obraz sprzed 30 laty, kiedy cała wymieniona czwórka wychodzi razem z Pałacu Prymasowskiego po zakończeniu spotkania przy Okrągłym Stole. Inaczej mówiąc, kiedy elity ówczesnej nomenklatury partyjnej porozumiały się z częścią elit Solidarności w sprawach władzy. Dla pierwszych celem sojuszu było zachowanie części władzy, dla drugich – zdobycie jej części. Sojusz ten był zawarty ponad głowami Polaków, a jednocześnie tworzył wspólny frontu przeciwko tak zwanej radykalnej opozycji, która walczyła o całkowitą likwidację komunizmu w Polsce. Podobny mechanizm, choć bardziej ukryty, napędza wspomniane na początku demonstracje rzekomo spontanicznych grup społecznych – w rodzaju KOD-u czy stowarzyszenia Obywateli RP. Większość tych ludzi, kosztem życia prywatnego, działa – prawdopodobnie w dobrej wierze – zakładając, że walczy ze złem dla dobra kraju – poświęca się na rzecz państwa. Nie zdają sobie sprawy, że w różny sposób traktowani są jako narzędzie do walki z określonym środowiskiem politycznym. Narzędzie do walki z konkretnymi przedstawicielami tego środowiska, ponieważ podejmują oni wysiłek przeprowadzenia zmian, które próbują przeciąć nici łączące nas z legendą mitu założycielskiego III RP, jakim był, mówiąc w ogromnym skrócie, Okrągły Stół. Okrągły Stół rozumiany jako zespół ustaleń formalnych zawartych w Pałacu Prymasowskim. I zakulisowych, które zapadły w Magdalence. Odpowiedź społeczeństwa polskiego przed 30 laty była druzgocąca dla tamtych ustaleń. To dzień 4 czerwca, przez niektórych badaczy i publicystów uznawany za ten właściwy mit założycielski III RP. To wtedy bowiem naród – jak się dziś chętnie mówi, suweren – odrzucił ustalenia Okrągłego Stołu, wycinając z list wyborczych, gdzie tylko było można, przedstawicieli komunistycznej nomenklatury. Polskie społeczeństwo praktycznie jednogłośnie powiedziało: mamy dosyć władzy komunistycznej i wszystkiego, co z nią jest związane, a więc w ogromnej mierze tego, co można określić jako spuściznę PRL. Gdybym miał rozsądzać spór o mit założycielski, uznałbym, że jest on pozorny, ponieważ obydwa te wydarzenia stanowią jedność. Okrągły Stół doprowadził do pierwszych od czasu zakończenia drugiej wojny światowej, koślawych, ale jednak częściowo wolnych wyborów. Jednakże dzień 4 czerwca 1989 roku, traktowany jako ich wynik, został zafałszowany, zgodnie z duchem zakulisowych uzgodnień elit komunistycznych i solidarnościowych. Przywrócono wbrew woli Polaków listę posłów PZPR, która przepadła w wyborach. Ten cień zdrady, który doprowadził do zdeformowania wyników wyborów, ciągnie się nad polską demokracją do dziś. Po raz pierwszy z wielką siłą uaktywnił się – nomen omen – 4 czerwca 1992 roku, podczas słynnej nocy obalenia rządu Jana Olszewskiego. Konsekwencje oszukańczego posunięcia sprzed trzech lat obróciły się przeciwko pierwszemu premierowi, desygnowanemu przez parlament, wybrany w pełni demokratycznych wyborach. Znowu dokonano fałszu i zdrady.   Za najważniejszą przyczynę odwołania przez ówczesny Sejm rządu Jana Olszewskiego trzeba uznać to, że kierunek działania tamtego gabinetu stanowił zagrożenie dla interesów ogromnej części beneficjentów ustaleń okrągłostołowych. I to na wielu płaszczyznach – polityki zagranicznej, przedsiębiorczości opartej na przejmowaniu za bezcen majątku narodowego, czyli rozkradaniu Polski, zawłaszczaniu instytucji finansowych i medialnych przejętych przez partyjną nomenklaturę oraz biznesmenów powiązanych z tajnymi służbami PRL, cywilnymi i wojskowymi.  Upadkowi rządu Jana Olszewskiego sprzyjały okoliczności zewnętrzne, między innymi rozbicie parlamentu na wiele ugrupowań, co uniemożliwiało stworzenie gabinetu większościowego. Sprawa dokonania lustracji, która stała się wstrząsem dla opinii publicznej i jednocześnie prawdziwym trzęsieniem ziemi w świecie polityki, przyspieszyła upadek rządu. Zarazem jednak kwestia lustracji jaskrawo uświadomiła, jak głęboko i wysoko w struktury państwa sięgały wpływy dawnych służb, włącznie ze stanowiskiem prezydenta.  Katastrofa rządu premiera Jana Olszewskiego pociągnęła za sobą powrót sił politycznych, które miały przepaść w mrokach przeszłości komunistycznej. Już rok później w pełnej glorii wróciły do władzy elity komunistyczne ze wszystkimi patologiami, przeniesionymi z czasów PRL w nowym kostiumie „demokracji”.  To oczywiste, że dziś Polska jest inna i w innym miejscu niż przed 30 laty. Inna niżeli przez 27 laty, kiedy doprowadzono do obalenia rządu Jana Olszewskiego. Jednocześnie istnieją środowiska, które przy wszystkich przeobrażeniach, jakie dokonały się wokół nich, ciągle tkwią korzeniami w epoce Okrągłego Stołu.",,
"„Społeczeństwo oczekiwało takiej decyzji”, „podpisanie ustawy szkodliwe”","– Bardzo dobrze, że pan prezydent podpisał tę ustawę. Społeczeństwo oczekiwało takiej, a nie innej decyzji głowy państwa – tak decyzję prezydenta Andrzeja Dudy skomentował w programie „Minęła 8” Tomasz Rzymkowski z Kukiz’15. – Samo podpisanie tej ustawy jest o tyle szkodliwe, że nie uspokaja sytuacji międzynarodowej – powiedział poseł Nowoczesnej Witold Zembaczyński. Politycy komentowali podpisanie przez prezydenta ustawy o IPN.","Prezydent Andrzej  Duda poinformował we wtorek, że po analizie sytuacji i po analizie proponowanych przepisów zdecydował się podpisać nowelizację ustawy o IPN. Jednocześnie skierował ją do Trybunału Konstytucyjnego. Decyzję prezydenta komentowali politycy w studiu „Minęła 8”. – Bardzo dobrze się stało, liczyliśmy na to, że pan prezydent podpisze tę ustawę. Dobrze też, że skierował ją do Trybunału Konstytucyjnego. Nie możemy mówić, że problem zniknął przy podpisaniu tej ustawy, musimy zacząć rozmawiać z Izraelem, Ukrainą na jej temat – powiedziała Iwona Arent, posłanka PiS. Podkreśliła,  że „należy rozmawiać o prawdzie historycznej, która przez 25 lat była zaniedbana. – Kwestia obrony i walki o prawdę historyczną powinna nas łączyć. Powinniśmy pokazywać, co się działo podczas II wojny światowej, jak walczyliśmy”. „Prezydent powinien zawetować” Odmiennego zdania był poseł Nowoczesnej Witold Zembaczyński.– W moim mniemaniu skierowanie przez pana prezydenta tej ustawy - szczególnie jej dwóch artykułów 55a i 55b do TK - jest wotum nieufności wobec wiceministra sprawiedliwości Patryka Jakiego. Samo podpisanie tej ustawy jest o tyle szkodliwe, że nie uspokaja sytuacji międzynarodowej. Znacznie skuteczniej broni się interesu i dobrego imienia Polski na gruncie prawa cywilnego – skomentował Zembaczyński.",,
Grodzki: Uchodziłem przez 36 lat za bardzo etycznego lekarza. Nigdy nie brałem łapówek,"Uchodziłem przez 36 lat za bardzo etycznego lekarza. Nigdy nie brałem łapówek, więc nie jestem w stanie udowodnić, że ich nie brałem.  Ale ci, którzy tak twierdzą, będą musieli to udowadniać – powiedział w poniedziałek marszałek Senatu Tomasz Grodzki pytany o to, czy jako lekarz wziął kiedykolwiek pieniądze w zamian za przeprowadzenie operacji czy przyjęcie do szpitala. Takich oskarżeń jest coraz więcej.","Grodzki w TVN24 oświadczył, że kiedy obejmował stanowisko marszałka Senatu, przeprowadził „rachunek sumienia”. – Byłem cztery lata senatorem – nic się nie działo. 36 lat byłem chirurgiem – nic się nie działo. Zostałem marszałkiem, pojawiły się pierwsze ataki. Uczestniczę w polowaniu z nagonką i to może być powód do dumy, że jestem najbardziej obrzydzany społeczeństwu – powiedział.  Marszałek Senatu dodał, że ma „czyste w sumienie”. – Ja jestem w stanie każdemu spojrzeć w oczy i powiedzieć: nigdy nie uzależniałem, jakiejkolwiek procedury medycznej od przyjmowania pieniędzy – wskazał.   – Nigdy nie brałem łapówek, więc nie jestem w stanie udowodnić, że ich nie brałem.  Ale ci, którzy tak twierdzą, będą musieli to udowadniać – zastrzegł.   Odniósł się też do udzielonego kilka dni temu wywiadu w wp.pl. – Niech pan powie dalej: wręczył w gabinecie prywatnym. Można w gabinecie też pracować dla idei, ale to nie było w szpitalu – powiedział wówczas Grodzki, pytany przez dziennikarza o zeznania córki jego z pacjentów. Kobieta powiedziała, że kiedy Grodzki leczył jej ojca, miał przyjąć 2 tys. zł za przeprowadzenie operacji.",,
Prezes PiS weźmie udział w spotkaniu RBN,"Prezes PiS Jarosław Kaczyński weźmie udział w niedzielnym spotkaniu polityków u premiera Donalda Tuska i w poniedziałkowym
posiedzeniu Rady Bezpieczeństwa Narodowego – dowiedziała się PAP od rzecznika partii Adama Hofmana.","– Sytuacja jest wyjątkowa. Liczymy na to, że rozmowa zarówno w niedzielę, jaki w poniedziałek będzie poważna - powiedział Hofman.O zwołaniu RBN poinformował w sobotę wieczorem prezydent BronisławKomorowski. Polska wystąpiła też do NATO o zwołanie w trybie pilnym RadyPółnocnoatlantyckiej. CZYTAJ WIĘCEJSpotkanie ws. Ukrainy w KPRM odbędzie się w niedzielę w południe. Kaczyńskibędzie w nim uczestniczył razem z wiceprezesem PiS Adamem Lipińskim. Do tejpory prezes PiS nie uczestniczył w spotkaniach zwoływanych przez premiera, niebrał tez udział w posiedzeniach RBN.  Sytuacja na Ukrainie poważnaPolskie władze oceniają, że sytuacja na Ukrainie jest poważna po tym, jakwyższa izba parlamentu Rosji zezwoliła w sobotę na użycie sił zbrojnych FR naterytorium Ukrainy. O zgodę zwrócił się prezydent Putin, uzasadniając topotrzebą normalizacji sytuacji społeczno-politycznej.Premier w szerokim gronie polityków spotyka się po raz drugi. Poprzednio wspotkaniu w KPRM, które odbyło się 20 lutego, wzięli udział: b. prezydentAleksander Kwaśniewski, b. premier Włodzimierz Cimoszewicz, lider PSL,wicepremier Janusz Piechociński, szef SLD Leszek Miller, lider Twojego RuchuJanusz Palikot, szef klubu SP Arkadiusz Mularczyk, wiceprezes PiS AdamLipiński, szef sejmowej komisji spraw zagranicznych Grzegorz Schetyna, b.minister spraw zagranicznych Adam Daniel Rotfeld oraz europosłowie: MichałKamiński, Marek Siwiec, Paweł Zalewski, Paweł Kowal. Obecni byli również:wiceszef MSZ Piotr Serafin, b. szef PE Jerzy Buzek oraz Krzysztof Szczerski(PiS).",,
"Sprzęt, żołnierze lub infrastruktura. Stoltenberg o wzmocnieniu wschodniej flanki NATO","Na lipcowym szczycie NATO w Warszawie nastąpi wzmocnienie wschodniej flanki Sojuszu – zapowiedział sekretarz generalny NATO Jens Stoltenberg. Nie chciał jednak mówić, jakie konkretnie decyzje zostaną podjęte.","Jens Stoltenberg przypomniał, że po agresji Rosji na Ukrainie NATO zwiększyło poziom bezpieczeństwa w krajach wschodniej Europy. Podkreślił też, że wśród członków Sojuszu trwają dyskusje nad dalszymi krokami. – Za wcześnie jeszcze, by przesądzać o decyzjach w Warszawie, ale potwierdzam, że właśnie o tym rozmawiamy. Częściowo mowa jest o zwiększeniu obecności. Może to być więcej żołnierzy, ale także sprzęt, jego rozmieszczenie i infrastruktura potrzebna, by zorganizować pomoc, gdyby była potrzebna, lub kombinacje tych możliwości – mówił Jens Stoltenberg. „Spór Polski z UE nie jest sprawą Sojuszu” Sekretarz generalny NATO był też pytany o sprawę ostatniego sporu Polski z Unią Europejską. Odpowiedział, że nie jest to sprawa Sojuszu. Zapewnił, że w czasie niedawnego spotkania z polskim prezydentem Andrzejem Dudą rozmawiał o wartościach, na jakich zbudowane jest NATO.Po agresji Rosji na Ukrainę NATO zwiększyło liczebność sił szybkiego reagowania z 13 do 40 tysięcy żołnierzy. Utworzono też tzw. szpicę, czyli oddział sił superszybkiego reagowania, zdolny przemieścić się w ciągu dwóch dni. Lipcowy szczyt w Warszawie jest uważany za jeden z najważniejszych w historii Sojuszu. Na początku lutego w Brukseli mają spotkać się ministrowie obrony NATO. W Pakcie uważa się, że to spotkanie może być wskazówką, jakie porozumienia mogą zostać osiągnięte w Warszawie.",,
Socjalistyczny dyktator zwalnia kolejnych więźniów politycznych,Rząd prezydenta Nikaragui Daniela Ortegi poinformował o zwolnieniu kolejnych 50 aresztowanych uczestników demonstracji antyrządowych. Nastąpiło to dwa dni po zakończeniu rozmów z opozycją na temat wyjścia kraju z kryzysu politycznego.,"Zwolnienie wszystkich zatrzymanych demonstrantów, których liczbę ocenia się na około 800, jest głównym żądaniem opozycji, od którego uzależnia wznowienie rozmów z rządem. Do tej pory zwolniono około 250 demonstrantów.Nikaragua pogrążona jest w głębokim kryzysie politycznym. Przeciwnicy 73-letniego prezydenta Ortegi, niegdyś przywódcy lewicowej partyzantki, zarzucają mu zapędy dyktatorskie i nadmierną koncentrację władzy w jednych rękach. Domagają się jego ustąpienia, a także wiceprezydent Rosario Murillo, która jest jego żoną.Bezpośrednim powodem protestów była próba wprowadzenia reformy systemu emerytalnego, która przewidywała zwiększenie składek na ubezpieczenie społeczne i jednoczesne obniżenie emerytur. Manifestujący żądali odstąpienia od planowanej reformy, a także poprawy warunków życia i zniesienia ograniczeń wolności słowa.Mimo odstąpienia od planów wprowadzenia reformy, protesty narastały. Dochodziło do krwawych zamieszek, w których według organizacji humanitarnych śmierć poniosło nawet 561 osób. Setki osób uznano za zaginione. Rząd Nikaragui uznaje więźniów za „terrorystów”, „zamachowców” i „zwykłych przestępców”.",,
Papież do Polaków: Niech wspiera was i prowadzi Maryja Królowa Polski,"Papież Franciszek podczas środowej audiencji generalnej w Watykanie życzył Polakom, by wspierała ich i prowadziła Matka Boża. Tak nawiązał do obchodzonej 3 maja przez polski Kościół uroczystości Najświętszej Maryi Panny Królowej Polski.","Witając się z pielgrzymami z Polski obecnymi na placu świętego Piotra, papież zauważył, że jest ich bardzo wielu, i ich pozdrowił.Następnie powiedział: „Liturgiczne wspomnienie świętego Józefa rzemieślnika wprowadza nas w maryjny miesiąc maj. Podczas tradycyjnych nabożeństw majowych zwierzajcie Matce Bożej sprawy osobiste, rodzinne, waszych bliskich”. – Módlcie się za Kościół, Ojczyznę, o pokój w świecie. Niech Maryja, Królowa Polski, której uroczystość przypada pojutrze, wspiera was i prowadzi – dodał Franciszek. Papież powiedział, że szczególnie w chwilach trudnych prób i pokus należy pamiętać o Bogu, który nas nigdy nie opuszcza. Papież kontynuował serię katechez poświęconych modlitwie „Ojcze Nasz”. Środowe rozważania poświęcił słowom, które, jak się wyraził, nie najlepiej przetłumaczono na „Nie wódź nas na pokuszenie”. Franciszek po raz kolejny zwrócił uwagę, że to nie Bóg zastawia na nas pułapki, a szatan. Podkreślił, że w trudnych chwilach Bóg czuwa przy nas i nas umacnia.",,
Wiceszef MSZ: Będzie drugi wniosek o ekstradycję skazanego za oszustwa Rafała Gawła,Będzie drugi wniosek o ekstradycję skazanego za oszustwa gospodarcze założyciela Ośrodka Monitorowania Zachowań Rasistowskich Rafała Gawła – powiedział w programie „Minęła 20” wiceminister spraw zagranicznych Szymon Szynkowski vel Sęk.,"Rafał Gaweł, założyciel Ośrodka Monitorowań Zachowań Rasistowskich, został skazany za oszustwa na szkodę banku, przedsiębiorców i fundacji oraz próbę udaremnienia egzekucji wierzytelności. Najpierw sąd wymierzył mu cztery lata więzienia, jednak sąd apelacyjny obniżył karę do dwóch lat. Mężczyzna nie przyznał się do winy, uważa, że został skazany w „niesprawiedliwym procesie, na podstawie sfabrykowanych dowodów”.Gaweł, po tym jak został skazany, uciekł do Norwegii, gdzie wystąpił o azyl polityczny. Założyciel OMZR skarżył się m.in. na to, że jest prześladowany przez polskie władze ze względu na swoją orientację seksualną i przynależność do społeczności LGBT+ . Co ciekawe, uciekł on do Norwegii wraz z żoną i córką.Pytany o tę sprawę wiceminister spraw zagranicznych Szymon Szynkowski vel Sęk stwierdził, że „każdy może ocenić, jaka jest wiarygodność tego rodzaju wymówek, że rzekomo jest prześladowany przez orientację seksualną”.",,
"„Wizyta Dudy w Białym Domu pokazuje, jak Trump wyobraża sobie grzecznego sojusznika”","Tygodnik „Der Spiegel”, komentując zapowiedź przesunięcia amerykańskich żołnierzy z Niemiec do Polski, ocenia, że Warszawa jest dla Trumpa wzorowym sojusznikiem.","„Wizyta narodowo-konserwatywnego polskiego prezydenta Andrzeja Dudy w Białym Domu pokazuje, jak Trump wyobraża sobie grzecznego sojusznika. Najpierw Duda pochwalił Trumpa i jego administrację. Następnie Trump pochwalił Dudę i na jego cześć kazał zorganizować przelot myśliwców F-35 nad Waszyngtonem. Polska chce kupić około 30 tych maszyn. Cena za sztukę – 90 mln dolarów. To oczywiście podoba się Trumpowi” – pisze na stronie internetowej lewicowo-liberalny tygodnik.„Podobna oferta leży na stole w Niemczech, na razie nie ma jednak decyzji. Nie powinno zatem dziwić, że Trump znów je skrytykował za wydatki na obronność: Niemcy robią za mało – gderał. Jednocześnie, wprowadził do rozmów temat przeniesienia tysiąca żołnierzy z Niemiec do Polski. Koszary dla nich są już budowane przez Polaków. Możliwa nazwa: Fort Trump” – puentuje „Spiegel”.Podczas wspólnej konferencji prasowej z prezydentem RP Andrzejem Duda, Donald Trump po raz kolejny skrytykował Niemcy za zbyt małe wydatki na obronność oraz za udział w budowie gazociągu Nord Stream 2. Oświadczył również, że do Polski zostanie prawdopodobnie przesunięta część żołnierzy USA stacjonująca w Niemczech. Ostateczna decyzja w tej sprawie nie została jeszcze podjęta. Na terenie Niemiec znajduje się 35 tys. amerykańskich wojskowych.",,
"Terlecki o głosowaniu ws. KRS: Można było je przerwać, bo jeszcze trwało","Nie było potrzeby reasumpcji głosowania, bo ono jeszcze trwało i można było je przerwać – stwierdził wicemarszałek Sejmu Ryszard Terlecki z PiS, komentując wybór nowych członków Krajowej Rady Sądownictwa. Jak podkreśla, głosowanie zostało anulowane, bo posłowie zgłaszali problemy z działaniem systemu do głosowania, a podobne sytuacje zdarzały się już wcześniej – m.in. kiedy marszałek Elżbieta Witek powtórzyła głosowanie z uwagi na niedziałającą maszynkę do głosowania posła Michała Szczerby z PO.","Sejm w czwartek w nocy wybrał posłów PiS Marka Asta, Arkadiusza Mularczyka, Bartosza Kownackiego i Kazimierza Smolińskiego na członków Krajowej Rady Sądownictwa. Głosowanie miało burzliwy przebieg. Po licznych zgłoszeniach z sali plenarnej o problemach z maszynkami do głosowania, marszałek Elżbieta Witek zarządziła, że głosowanie zostanie anulowane, co – ku jej zdziwieniu – zostało oprotestowane przez posłów opozycji. Witek była wyraźnie zaskoczona, ponieważ chwilę przed głosowaniem z części ław sejmowych zajmowanych przez posłów opozycji dobiegały skargi na działanie systemu do głosowania.– Na podstawie oceny sytuacji uznała, że głosowanie trzeba powtórzyć – powiedział Ryszard Terlecki. Podkreślił, że nie było potrzeby reasumpcji głosowania, bo ono jeszcze trwało i można było je przerwać.Wskazał, że zostało ono anulowane, bo domagali się tego posłowie. – Tak samo jak pani marszałek przerwała na życzenie posła Szczerby. Jeden poseł żalił się, że nie mógł oddać głosu i marszałek Witek powtórzyła głosowanie. Dokładnie ta sama sytuacja – stwierdził Terlecki. – Pani marszałek nie kierowała się głosem wystraszonych posłanek – zaznaczył wicemarszałek w wystąpieniu. Potwierdził, też że „dwie posłanki wyrażały obawy”. – Obawy, że przegramy, to dla posłanek, które bardzo przeżywają sprawy klubu i ugrupowania, zrozumiałe – dodał.Media zarzucają również marszałek Witek, że anulowała głosowanie, bo wynikało z niego, że „nie poszło” po myśli Prawa i Sprawiedliwości i partia rządząca by je przegrała. Nie zgodził się z tym Ryszard Terlecki.– Nie wiadomo, czy „nie poszło”. Nasza przewaga była na tyle bezpieczna, że nie było zagrożenia, byśmy je przegrali – wskazał wicemarszałek.Lewica i KO przeciwko marszałek WitekLewica zawiadamia prokuraturę ws. podejrzenia popełnienia przestępstwa przez marszałek Sejmu Elżbietę Witek w związku z głosowaniami w Sejmie nad wyborem członków KRS – poinformował w piątek szef klubu Lewicy Krzysztof Gawkowski.Z kolei przewodniczący klubu Koalicji Obywatelskiej Borys Budka poinformował w piątek, że w związku z czwartkowym głosowaniem przygotowany został wniosek o odwołanie marszałek Sejmu Elżbiety Witek z funkcji. Zapowiedział również – podobnie jak Lewica – złożenie zawiadomienia o możliwości popełnienia przestępstwa.Terlecki, pytany o zapowiadane przez posłów opozycji wnioski – przez Lewicę do prokuratury i KO – o odwołanie marszałek Sejmu, ocenił, że są one „niepoważne”. – Ale znamy opozycję totalną – dodał.Sejm publikuje zapis z przebiegu głosowaniaNa stronie internetowej Sejmu pojawił się stenogram z burzliwych obrad Sejmu, w tym głosowania dot. KRS. Wynika z niego, że marszałek Witek przed głosowaniem przedstawiła instrukcję. Wskazała, że głosowanie odbędzie się za pomocą urządzenia do liczenia głosów. Dodała, że należy wykorzystać „funkcję tego urządzenia umożliwiającą dokonanie wyboru z listy”. – Czy wszyscy posłowie są już gotowi do przeprowadzenia głosowania? Proszę sprawdzić, czy wszystkie karty działają, czy światełka się nie świecą – pytała Witek posłów. – Wszystko działa? Przechodzimy wobec tego do głosowania (...). Proszę obecnie panie i panów posłów o podejmowanie decyzji w sprawie wyboru posłów członków Krajowej Rady Sądownictwa – powiedziała chwilę później marszałek.W stenogramie pojawia się „głos z sali” mówiący: „Nie działa”.– Proszę państwa, u kogo nie działa czytnik? – pytała marszałek Witek.– Czy u kogoś z państwa jeszcze nie działa karta? Działa. Proszę państwa, nie może być tak, że u jednych działa, a u innych nie działa. Działa? – dopytywała Witek.W stenogramie czytamy, że z sali pojawiają się głosy: „Działa, działa”.– Proszę państwa, ja widzę, że nowi posłowie mają problemy z głosowaniem w czytniku, chociaż nie tylko nowi... Nie ma problemów? – pyta dalej marszałek Witek. Na to odzywa się szef klubu KO Borys Budka: „Nie, my nie mamy”.– Jest problem? – dopytuje Witek. Z sali pojawiają się głosy, że „jest problem” i „nie działa”.– Kto ma problem? – pyta marszałek.– Możemy jeszcze raz? – mówił głos z sali. – Nie ma nowych maszynek – kolejny głos z sali. Jak czytamy w stenogramie następny głos z sali mówi: „Prezes ma”.– Dobrze. Proszę państwa, w takim razie, jeżeli nie działają, mogę anulować to głosowanie, powtórzyć – oświadcza Witek. Na co z sali ktoś mówi: „Tak, anulować”. Inny głos stwierdza: „Nie”.Następnie pojawia się głos z sali. Jeden z posłów zwraca się do Witek, że nie może być tak, że jednym działa, a drugim nie działa. – Pytam właśnie, czy jednym działa, a drugim nie działa – odpowiada marszałek. Kolejny głos z sali stwierdza: „Pani marszałek, trzeba anulować, bo my przegramy. Za dużo osób po prostu jest. Naprawdę”.– Proszę państwa, jest prośba posłów Platformy Obywatelskiej... I tu, że państwo, że nie działa i że państwo... – mówiła Witek.Ze stenogramu wynika, że sali padają głosy: „Działa. Działa” oraz „Wszystkim działa”.– Pani poseł przed chwileczką od państwa była z taką samą prośbą – mówiła Witek.– Ale już działa – mówi głos z sali.W tym momencie część posłów skandowała: „Wyniki, wyniki, wyniki”. Z kolei marszałek Witek poinformowała, że decyzję o tym, czy dokonać reasumpcji głosowania, można podjąć, gdy wniosek złoży 30 posłów. Dodała, że za chwilę w sprawie głosowania zarządzi przerwę i Konwent Seniorów. – Więc czekam na wniosek 30 posłów chcących dokonać reasumpcji głosowania – powiedziała.Część posłów – jak czytamy w stenogramie – uderzało w pulpity i skanduje: „Wyniki! Wyniki!”.– Proszę państwa, zgodnie z decyzją marszałka anuluję to głosowanie na prośbę posłów, na prośbę posłów opozycji – oświadczyła marszałek Witek. „Skandal!”, „Hańba!”, „Dyktatura!” – pokrzykiwali posłowie.Następnie zostało przeprowadzone powtórne głosowanie, w którym wybrano czterech posłów PiS do KRS. Powtórzenie głosowania wywołało oburzenie posłów opozycji, którzy krzyczeli: „Fałszerze!”, „Hańba!”.– Ponieważ był wniosek o reasumpcję tamtego głosowania, ogłoszę krótką przerwę i zwołam konwent seniorów – mówiła Witek po ogłoszeniu wyników. Na pytanie, na jakiej podstawie anulowała głosowanie, odpowiedziała, że na takiej samej jak poprzednie, gdy poseł Borys Budka stwierdził, że nie działa mu karta do głosowania.",,
Rocznica pogrzebu pary prezydenckiej. Politycy oddali hołd na Wawelu,"W ósmą rocznicę pogrzebu prezydenta Lecha Kaczyńskiego i jego żony Marii politycy Prawa i Sprawiedliwości oddali hołd ofiarom katastrofy. W uroczystości na Wawelu uczestniczyli m.in. prezes partii Jarosław Kaczyński, premier Mateusz Morawiecki i wicepremier Beata Szydło. – Byli i są tacy Polacy, dla których podstawowe zasady moralne wynikające z chrześcijaństwa są sprawą oczywistą, a równocześnie świętą –  powiedział metropolita krakowski.","Mszy św. w katedrze odprawionej w intencji tragicznie zmarłej pary prezydenckiej przewodniczył metropolita krakowski abp Marek Jędraszewski. Uczestnicy mszy modlili się także za wszystkich, którzy „zostali dotknięci tragedią smoleńską”, „wszystkich, którzy o niej pamiętają” i „na tej pamięci chcą budować dobrą przyszłość naszej Ojczyzny”.             – Byli i są Polacy, którzy rozumieli i rozumieją, co to jest liturgia dziejów – powiedział w homilii abp Marek Jędraszewski. Jak mówił, w tę liturgię dziejów włączyli się ci, którzy pamiętali o ofiarach Katynia i 10 kwietnia 2010 r. w 70. rocznicę sowieckiej zbrodni rządowym samolotem wraz z prezydentem Lechem Kaczyńskim i jego małżonką udali się do Smoleńska.             – Byli i są tacy Polacy, dla których podstawowe zasady moralne wynikające z chrześcijaństwa są sprawą oczywistą (...), którzy wiedzą, że nie mogą – że nie wolno im – godzić się na słabość – powiedział metropolita krakowski. – To, że są tacy Polacy, daje nam nadzieję w naszym dzisiejszym patrzeniu na Polskę i na jej przyszłość – dodał. Po mszy św. politycy PiS zeszli do krypty, w której spoczywają Lech i Maria Kaczyńscy. Przy sarkofagu pary prezydenckiej odmówili modlitwę i złożyli wieńce. Jarosław Kaczyński w towarzystwie m.in. premiera Mateusza Morawieckiego i wicepremier Beaty Szydło, złożył też kwiaty pod pomnikiem papieża Jana Pawła II na wzgórzu wawelskim i pod Krzyżem Katyńskim.             W uroczystości uczestniczyli m.in. marszałek Sejmu Marek Kuchciński, wicemarszałkowie Sejmu Beata Mazurek i Ryszard Terlecki, szef gabinetu prezydenta Krzysztof Szczerski, ministrowie m.in. obrony narodowej Mariusz Błaszczak, spraw wewnętrznych i administracji Joachim Brudziński, sprawiedliwości Zbigniew Ziobro, infrastruktury Andrzej Adamczyk.          Wizycie polityków towarzyszyły dwie pikiety kilkudziesięciu zwolenników i kilku przeciwników PiS, którzy zebrali się u stóp Wawelu i przekrzykiwali się wzajemnie.Wieczorem w kościele oo. Bernardynów zorganizowano koncert wspomnieniowy, podczas którego Orkiestra Symfoniczna Filharmonii Podkarpackiej i Chór Wydziału Muzyki Uniwersytetu Rzeszowskiego wraz z solistami wykonają „Symfonię światła” Stanisława Fiałkowskiego – utwór skomponowany w hołdzie parze prezydenckiej i ofiarom katastrofy. Składa się on z pięciu części. W koncercie uczestniczył kompozytor.",,
Policja szuka sprawców dewastacji kościoła,"Policja poszukuje sprawców dewastacji kościoła w Jeninie – poinformował podkom. Maciej Kimet z policji w Gorzowie Wielkopolskim. W Boże Narodzenie zdewastowano kościół w tej podgorzowskiej miejscowości, niszcząc drzwi oraz elementy wyposażenia.","Podkom. Kimet poinformował, że zgłoszenie o zdarzeniu policja otrzymała 25 grudnia późnym wieczorem. Na miejsce udali się policjanci z psami tropiącymi i technik kryminalistyki. Nieznani sprawy zniszczyli drzwi kościoła oraz elementy jego wyposażenia. Informację jako pierwszy podał portal gorzowianin.com. Według portalu w kościele zostały zniszczone krzyże. Z nieoficjalnych informacji wynika, że doszło do nieskutecznej próby podpalenia ławki tuż przy wejściu.   Policja prowadzi postępowanie pod kątem zniszczenia mienia i obrazy uczuć religijnych.",,
Marszałek trzyma projekty w „zamrażarce”,"Marszałek Sejmu faworyzuje koalicyjne projekty ustaw – twierdzą PiS i SLD. Ich zdaniem, Bronisław Komorowski celowo przetrzymuje w sejmowej „zamrażarce” 37 projektów ich autorstwa. Marszałek odpowiada, że lewica rozpoczęła kampanię wyborczą.","Mowa o zwolnieniu z VAT-u sms-ów na charytatywne cele. Dziś premier po spotkaniu z organizacjami pozarządowymi ogłosił, że rząd przygotował w tej sprawie rozporządzenie. Lewica twierdzi, że jej ustawa rozwiązująca ten sam problem od ponad roku leży u marszałka.Izabela Jaruga-Nowacka i Marek Wikiński z SLD pytali na piątkowejkonferencji prasowej w Sejmie, czy w związku z tym Komorowski może być dobrymprezydentem. Jaruga-Nowacka i Wikiński rozstawili na sejmowym korytarzu baner opatrzonynapisem „Zamrażarka marszałka”, na którym zawiesili strony tytułowe projektówzłożonych przez klub Lewicy, które czekają na rozpatrzenie w Sejmie. – Chcemy pokazać naszym wyborcom, że my, zgodnie z wartościami lewicowymi,składamy ważne dla obywateli projekty ustaw, m.in. dotyczące podniesieniapłacy minimalnej, dotyczącego tego, żeby emeryci i renciści mieli wypłacanepieniądze z II filara, a nie byli wyłącznie tymi, którzy tracą, a bogacą sięOtwarte Fundusze Emerytalne, dotyczące refundacji zapłodnieniapozaustrojowego, czy prawa młodzieży do poznawania wiedzy o swojejseksualności - podkreśliła Jaruga-Nowacka.Według niej, wszystkie te projekty pochodzą z 2008 roku.  – Marszałek Komorowski powinien być marszałkiem wszystkich posłów. Tymczasem rzeczywiście traktuje posłów bardzo nierówno, projekty poselskie także bardzonierówno. W związku z tym, zastanawiamy się, czy ktoś, kto nie jest jednaksprawiedliwy wobec wszystkich posłów, zarówno opozycyjnych, jak i z własnegougrupowania, nadaje się na dobrego prezydenta Rzeczypospolitej?  - pytałaposłanka Lewicy.Wikiński zapowiedział, że Lewica - w przeciwieństwie do PiS - będzie wdalszym ciągu zgłaszać projekty ustaw. Wikiński powiedział, że w środę posłowie Lewicy złożyli do marszałkaprojekt, który zakłada m.in. zmianę finansowania mediów publicznych. W piątekz kolei klub ma zamiar zgłosić projekt ustawy, który miałby - jak mówił -wprowadzić „korzystne rozwiązania dla tysiąca polskich kobiet, dotycząceubezpieczenia w ZUS”. – Podszedłemdo tej słynnej zamrażarki marszałkowskiej, otworzyłem te przepastne wrota,szukałem na półkach i nic nie było. W końcu, jak już tam prawie sam wlazłem,znalazłem jedną kartkę, która - według mnie - wszystko wyjaśnia  - odpowiada na zarzutyKomorowski, pokazując jednocześnie kartkę z napisem „Lewica rozpoczęłakampanię wyborczą”.– I drugą kartkę - dodał marszałek, prezentując ostatnie sondażowe wynikipoparcia dla partii, w których PO miało 57 proc., a SLD - 7 proc. Marszałek zapewnił, że sprawdzał „szczegółowo” każdy z projektów, które - jak mówił -„z różnych powodów nie trafiły do komisji lub nie można było im nadaćnumeru”. Marszałek odniósł się także do uwag Pis. Zaznaczył, że w piątek klub tenzgłosił  projekt zmian w uchwale powołującej hazardową komisję śledczą,rozszerzający zakres prac komisji.  – Mówią, że bojkotują, a jednocześnieskładają. Konsekwencja na miarę Pis - ocenił marszałek Sejmu.",,
Komu klaskał Kosiniak-Kamysz? Radny PSL tłumaczy przewodniczącego partii,"– Władysław Kosiniak-Kamysz, jak i duża część tej sali, oklaskiwali Donalda Tuska wchodzącego na scenę. Proszę zobaczyć. Proszę państwa, ja tam byłem i wiem, bo Jażdżewski zapraszał na scenę Donalda Tuska – stwierdził w programie „Strefa starcia” radny PSL Konrad Wojnarowski, broniąc prezesa PSL, który – jak widać na materiałach filmowych – oklaskiwał skandaliczne wystąpienie redaktora naczelnego pisma „Liberté!”. Wcześniej radny PSL twierdził, że szef ludowców wcale nie klaskał, i zarzucał TVP manipulacje.","– Władysław Kosiniak-Kamysz nie klaskał i proszę nie manipulować w ten sposób. Jedynym człowiekiem, którego oklaskiwał Władysław Kosiniak-Kamysz, był Donald Tusk i my, jako Polskie Stronnictwo Ludowe, zawsze wartości i wspólnoty Kościoła będziemy bronić. Wspólnoty Kościoła, wspólnoty katolickiej – stwierdził radny PSL, spytany o zachowanie Władysława Kosiniaka-Kamysza, który po wysłuchaniu kontrowersyjnego wystąpienia Leszka Jażdżewskiego na Uniwersytecie Warszawskim nagrodził go oklaskami.  Redaktor naczelny pisma „Liberté!” w swojej tyradzie bezpardonowo zaatakował Kościół katolicki. – Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, żeby sprawować funkcję sumienia narodu – powiedział w Auditorium Maximum Uniwersytetu Warszawskiego Jażdżewski. Redaktor naczelny „Liberté!” stwierdził również, że „polski Kościół zaparł się Ewangelii i zaparł się Chrystusa”.  – Rzeczywiście, wypowiedź, która nie powinna mieć miejsca, nie tylko ze względu na samą treść, ale także dlatego, że spotkanie odbyło się na uniwersytecie, zresztą bardzo mi bliskim, a uniwersytet nie jest miejscem, gdzie można pozwalać sobie na tego typu tyrady – skomentował w programie „Strefa starcia” Wojnarowski, utrzymując jednocześnie, że zarzuty, jakoby prezes ludowców oklaskiwał wystąpienie, były manipulacją. Nawet gdy prowadzący program Michał Adamczyk zaprezentował klip, na którym wyraźnie widać coś zgoła innego, Wojnarowski nie ustępował.  – Władysław Kosiniak-Kamysz, jak i duża część tej sali, oklaskiwali Donalda Tuska wchodzącego na scenę. Proszę zobaczyć. Proszę państwa, ja tam byłem i wiem, bo Jażdżewski zapraszał na scenę Donalda Tuska. Ja tam byłem i pamiętam ten fragment. Jażdżewski powiedział: „zapraszam na scenę Donalda Tuska” i była chwila, wtedy są oklaski i on wchodzi. To tak wyglądało – stanowczo utrzymywał radny PSL.Na pytanie, czy w związku z tym Wojnarowski twierdzi, że Leszek Jażdżewski nie był oklaskiwany, a jeśli był, to przez nielicznych, radny PSL odparł, że „na pewno nie przez Władysława Kosiniaka-Kamysza, który następnego dnia ewidentnie odciął się od jego słów”.",,
Najnowszy sondaż: tylko trzy partie w Sejmie,"Gdyby wybory parlamentarne odbywały się w lipcu, 44 proc. głosujących poparłoby PiS wraz z Solidarną Polską i Porozumieniem, 21 proc. oddałoby głos na PO, a 6 proc. na PSL; progu wyborczego nie przekroczyłyby Kukiz'15, Wiosna Biedronia i Nowoczesna – wynika z sondażu CBOS.","Według sondażu frekwencja w wyborach do Sejmu i Senatu wyniosłaby 73 proc. – o 4 pkt proc. mniej niż w sondażu z ubiegłego miesiąca. 10 proc. ankietowanych (wzrost o 1 pkt proc.) nie wie, czy wzięłoby udział w wyborach, gdyby odbyły się już teraz. 17 proc. badanych (wzrost o 3 pkt proc.) z góry odrzuciło możliwość udziału w głosowaniu.W porównaniu z wynikami z czerwca poparcie dla PiS się nie zmieniło. O 1 pkt proc. mniej ankietowanych niż przed miesiącem zadeklarowało chęć głosowania na PO. PSL zanotował wzrost poparcia o 3 pkt proc.; CBOS zaznaczył, że to najlepszy wynik ludowców od stycznia.„W lipcu istotny statystycznie okazał się wzrost poparcia dla PSL, pozostałe zmiany w notowaniach poszczególnych ugrupowań politycznych okazały się nieistotne” – ocenił CBOS. Tak samo jak w czerwcu 11 proc. osób zapowiadających swój pewny udział w wyborach do Sejmu i Senatu, gdyby odbywały się już teraz, nie wie, na którą partię oddałaby swój głos.CBOS podkreśla, że PiS wraz z koalicjantami utrzymuje w lipcu wysoką przewagę nad pozostałymi konkurentami, a gdyby partie opozycyjne startowały w tych wyborach samodzielnie, do parlamentu mieliby szanse wejść tylko posłowie PO i PSL.„Gdyby te partie startowały w koalicji zbliżonej kształtem do byłej Koalicji Europejskiej (PO, PSL, SLD, Nowoczesna, Zieloni), ich łączny wynik wyniósłby 31 proc. Gdyby koalicję poszerzono o Wiosnę, suma ich głosów wyniosłaby 35 procent” – wyliczyła sondażownia.CBOS przeprowadził sondaż w dniach 4-11 lipca 2019 r. na liczącej 1120 osób reprezentatywnej próbie losowej dorosłych.",,
Narodziny bliźniaków na przeciekającym pontonie. Próbowali przepłynąć do Grecji,Porodem na środku Morza Egejskiego zakończyła się dla młodej imigrantki próba przedostania się z Turcji do Grecji. Ona i nowo narodzone bliźniaki oraz 36 imigrantów zostało uratowanych z przeciekającego pontonu przez grecką straż przybrzeżną.,"Na uszkodzoną łódkę strażnicy natknęli się w północno-wschodniej części Morza Egejskiego. Imigrantów udało się przeprowadzić na jedną z pobliskich wysp. Matkę wraz z bliźniakami strażnicy zabrali na pokład śmigłowca i do szpitala. Jedno z dzieci wciąż miało nieodcięta pępowinę. Poród odbył się przed terminem, a noworodki były mocno wychłodzone. Oba natychmiast umieszczono w inkubatorach. Nie wiadomo w jakim stanie znajduje się matka chłopców.Niebezpieczny szlakMorska trasa z Turcji do Grecji to często wykorzystywany kanał przerzutowy uchodźców z Afryki, Bliskiego Wschodu i Azji. Z Grecji imigranci przedostają się do innych państw UE lub pozostają na miejscu. Wielu ginie w czasie próby pokonania morza.",,
Beata Szydło: Ugrupowania lewicowe mają „pewien model destrukcji rodziny”,"Program Zjednoczonej Prawicy kładł nacisk na rodzinę, a ugrupowania lewicowe proponują „pewien model destrukcji rodziny” – oceniła w Krakowie Beata Szydło. Była premier skrytykowała oddanie Lewicy przewodnictwa w sejmowej Komisji Polityki Społecznej i Rodziny.","Była premier, europosłanka PiS, zabrała głos podczas konferencji „Od tolerancji do despotyzmu. Lewicowy marsz na Polskę”, organizowanej przez europosła PiS Ryszarda Legutkę w siedzibie Zgromadzenia Księży Misjonarzy. Beata Szydło podkreśliła, że program Zjednoczonej Prawicy oparty był na rodzinie i taki program powinien być kontynuowany. W jej ocenie błędem jest oddanie lewicy przewodnictwa Komisji Polityki Społecznej i Rodziny w Sejmie. Przewodniczącą tej komisji została wiceszefowa Klubu Lewicy Magdalena Biejat. – W czasach, kiedy w polskim parlamencie znalazła się reprezentacja ugrupowań lewicowych, które nie ukrywają, z jakim programem przyszły – bo nie można im odmówić, że nie mają programu dot. rodzin – ale to zupełnie inny model budowania rodziny; myślę że możemy powiedzieć, że to pewien model destrukcji rodziny – mówiła była premier. Według niej przedstawiciele partii konserwatywnych są „stygmatyzowani” w Parlamencie Europejskim i politycy Prawa i Sprawiedliwości „mocno” to odczuwają w Brukseli. Była premier powiedziała też, że Zjednoczona Prawica potrafi zaakceptować poglądy innych i tego samego oczekuje od środowisk lewicowych, ponieważ – jak mówiła – na tym polega tolerancja. Szydło oceniła także, że nie została wybrana na przewodniczącą Komisji ds. Zatrudnienia i Spraw Społecznych w Parlamencie Europejskim właśnie ze względu na swoje poglądy. – Jestem byłym premierem polskiego rządu, który potrafił się sprzeciwić pewnemu szaleństwu w Parlamencie Europejskim – zaznaczyła. Przypomniała słowa, które skierowała do członków PE. – Powiedziałam, by zastanowili się, dokąd zmierza Parlament Europejski – mówiła była premier. Dodała, że większość głosujących w PE nie znała jej, a oceny dokonała kierując się stereotypami i nietolerancyjnym podejściem do tego co wolno, a czego nie wolno. Do uczestników konferencji list skierował metropolita krakowski abp Marek Jędraszewski. Duchowny ocenił, że „prawdę, której źródłem jest Bóg, wielokrotnie próbowano w przeszłości przesłonić półprawdami, zatuszować”. Jak dodał, naród polski wielokrotnie jednoczył się stając w obronie wiary i wartości. „Również i dziś konieczne jest poszukiwanie tej prawy, która mówi o głębokiej wartości każdego człowieka. Konieczne jest zjednoczenie Polaków w ich obronie” – napisał arybiskup.",,
Polska wydała cudzoziemcom ponad pół miliona zezwoleń na pobyt,"542 tys. zezwoleń wydała w 2015 r. Polska cudzoziemcom, którzy starali się o pobyt w UE; to 21 proc. wszystkich w Europie – wynika z danych Eurostatu przywołanych przez Urząd do Spraw Cudzoziemców. Najwięcej dokumentów pobytowych w Polsce wydano w związku z pracą, głównie Ukraińcom.","Trzeci rok z rzędu Polska zajmuje drugie miejsce w Unii Europejskiej pod względem liczby wydanych wiz długoterminowych oraz zezwoleń pobytowych dla cudzoziemców spoza UE. Polska jest europejskim liderem w liczbie dokumentów wydanych z powodu chęci podjęcia pracy przez imigrantów. W 2015 roku wydała ich 375 tys., czyli 53 proc. wszystkich zezwoleń związanych z pracą wydanych w UE.  Głównym państwem pochodzenia osób, które uzyskały zezwolenia w Europie jest Ukraina (500 tys.). 430 tys. z nich wydano w Polsce. Na drugim i trzecim miejscu pod względem liczby otrzymanych zezwoleń w naszym kraju byli Białorusini (75 tys.) i obywatele Mołdawii (8 tys.).  – Dane Eurostatu pokazują, że Polska jest otwarta na migrantów. Potwierdzają to również nasze krajowe statystyki. Rok 2016 będzie zapewne kolejnym rekordowym, ponieważ obywatele Ukrainy otrzymali już blisko milion wiz, a coraz więcej z nich chce zostać w Polsce na dłużej. Jest to legalna i bezpieczna migracja, mająca charakter uzupełniający względem potrzeb rynku pracy – powiedział  szef Urzędu do Spraw Cudzoziemców Rafał Rogala. Najwięcej zezwoleń pobytowych w UE wydała Wielka Brytania (633 tys.), a kolejne pozycje (po Polsce) zajmują: Francja (227 tys.), Niemcy (195 tys.), Hiszpania (193 tys.) i Włochy (179 tys.). Łącznie wszystkie państwa członkowskie wydały 2,6 mln zezwoleń, o 12 proc. więcej niż w 2014 r. Poza Ukrainą innymi najliczniejszymi „ojczyznami” imigrantów są: Stany Zjednoczone (262 tys.), Chiny (167 tys.), Indie (136 tys.) i Syria (104 tys.). Obywatele Ukrainy dominują przy zezwoleniach wydanych w związku z pracą (75 proc. w zezwoleń w UE dla Ukrainy). Zezwolenia wydane w związku z edukacją są zdominowane przez obywateli Chin, natomiast obywatele Maroka i Indii korzystają z największej liczby zezwoleń w ramach łączenia rodzin.",,
Prezydent USA apeluje o zmianę zasad zakupu broni,"Prezydent Stanów Zjednoczonych wezwał Republikanów i Demokratów do zaostrzenia kontroli broni. Zasugerował, że nowe prawo może być powiązane z jego projektem reformy imigracyjnej.","W dwóch strzelaninach, do których doszło w miniony weekend w stanach Teksas i Ohio, zginęło 29 osób, a ponad 50 zostało rannych. Donald Trump napisał na Twitterze, że Republikanie i Demokraci muszą wypracować silniejsze kontrole w przyszłości i połączyć to prawo z „rozpaczliwie potrzebną reformą imigracyjną”. Jak podała organizacja Gun Violence Archive, od początku roku w Stanach Zjednoczonych w strzelaninach zginęło ponad 8 tys. osób.",,
Wiceprezydent USA wezwał do zakończenia dyktatury Maduro,"Wypowiadając się o sytuacji w Wenezueli, wiceprezydent USA Mike Pence wezwał w piątek do działania i do obalenia władzy prezydenta Nicolasa Maduro. Podkreślił, że „nie jest to czas na dialog”.","– To nie jest czas na dialog. To czas na działanie – oświadczył Pence podczas wiecu na zamieszkanej przez wiele osób pochodzenia wenezuelskiego Florydzie. – Nadszedł czas, by zakończyć dyktaturę Maduro raz na zawsze – apelował.Na fali masowych wystąpień przeciwko Maduro lider opozycji wenezuelskiej i szef parlamentu Juan Guaido ogłosił się 23 stycznia tymczasowym prezydentem kraju. Prezydenturę Maduro uznał za nielegalną.Przejęcie władzy przez Guaido uznały USA, Kanada, większość państw Ameryki Łacińskiej (z wyjątkiem m.in. Meksyku, Boliwii, Kuby i Nikaragui), Izrael i Australia, a spośród państw europejskich – Albania, Kosowo i Gruzja. Unia Europejska na razie wstrzymała się z taką deklaracją, a kilka państw członkowskich – Francja, Niemcy, Wielka Brytania, Hiszpania, Portugalia i Holandia – zapowiedziało, że jeśli Maduro w najbliższym czasie nie rozpisze nowych, uczciwych wyborów, również uznają Guaido.",,
"Przyszły senator: Szkoda, że oddane głosy na PiS nie są jawne","„Coś Ty narobiła, Polsko? Naród, który 30 lat temu zrzucił kajdany i zburzył Mur Berliński, teraz sam sobie te kajdany nałożył i się upodlił” – napisał na Facebookoku nowo wybrany senator niezależny Wadim Tyszkiewicz. Wieloletni prezydent Nowej Soli wyraził żal, „że oddane głosy na PiS nie są jawne”.","Niedzielne wybory do Sejmu wygrało Prawo i Sprawiedliwość, na które głosowało 43,59 proc. wyborców. Drugie miejsce zajęła Koalicja Obywatelska z wynikiem 27,40 proc, a dalsze: SLD (12,56 proc. głosów), PSL (8,55 proc.) i Konfederacja (6,81 proc.). PiS będzie w najbliższej kadencji Sejmu dysponować 235 mandatami, KO – 134, SLD – 49, PSL – 30, a Konfederacja – 11.W Senacie dzięki tzw. paktowi senackiemu opozycji udało się zdobyć 51 mandatów. To porozumienie, które zawarły latem Koalicja Obywatelska (PO, Nowoczesna, Inicjatywa Polska, Zieloni), Lewica (SLD, Lewica Razem, Wiosna) i PSL – Koalicja Polska (m.in. PSL i Kukiz'15). W ramach paktu w zdecydowanej większości okręgów opozycja wystawiła przeciwko PiS tylko jednego kandydata na senatora. „Wolność, demokracja, Konstytucja... ? Śmiechu warte. Puste slogany. Nic nieznaczące słowa. Liczy się żłób napełniany przez PiS, naszymi, nam zabranymi pieniędzmi. Iluzja trwa. Póki co brzuszki syte, ale niedługo zacznie w nich burczeć. Tylko już wtedy będzie ściana” – dodał.„Kaczyński zapowiedział w Polsce Budapeszt, i tak się stało. Dotrzymał słowa. Demokracjo – idź precz” – oznajmił. Tyszkiewicz  stwierdził, że jeśli „demokracja i wolność będą demolowane” to wejdzie na barykady.„Szkoda tylko, że oddane głosy na PiS nie są jawne” – dodał.",,
Hejterską stroną SokzBuraka zarządza działacz KOD i Fundacji Otwarty Dialog,"Stroną SokzBuraka na Facebooku zarządza Marcin Mycielski z Fundacji Otwarty Dialog i KOD, były korespondent „Gazety Wyborczej”. Informacja ta jest widoczna na samym Facebooku, kiedy wejdziemy na SokzBuraka. W minionych latach powstały tam setki hejterskich i kłamliwych wpisów. Większość z nich dotyczy polityków Prawa i Sprawiedliwości. Treści strony uderzają też w Kościół katolicki i dziennikarzy TVP.","Prawdopodobnie na skutek usterki na Facebooku pojawiły się dziś informacje dotyczące tego, kto może publikować na poszczególnych fanpage'ach. Jak się okazało, w zakładce „członkowie zespołu” na znanej hejterskiej stronie SokzBuraka wyświetla się profil Marcina Mycielskiego (podpisanego: Martin Mycielski) – opozycyjnego dziennikarza i działacza inicjatyw antyrządowych.    Mycielski jest byłym brukselskim korespondentem „Gazety Wyborczej”  oraz założycielem międzynarodowego Komitetu Obrony Demokracji (KOD International). Aktywnie angażuje się w działalność Fundacji Otwarty Dialog, której szefowa Ludmiła Kozłowska w sierpniu zeszłego roku została deportowana z Polski na Ukrainę. Niedługo potem otrzymała prawo pobytu w Belgii. Na portalach społecznościowych jest wiele wspólnych zdjęć Mycielskiego z Kozłowską i jej mężem Bartoszem Kramkiem.  W ostatnich miesiącach Mycielski publikował też m.in. na portalu natemat.pl. Jak podawała niezalezna.pl, dawniej Mycielski prowadził m.in. kampanię wyborczą polityka UW Marcina Święcickiego (obecnie KO), ale też eurodeputowanego Samoobrony Bogdana Golika, który został w 2005 r. oskarżony przez francuską prostytutkę o gwałt (trzy lata później prokuratura w Belgii umorzyła tę sprawę). W 2015 r. Golik – pisze niezalezna.pl – został zatrzymany i tymczasowo aresztowany pod zarzutem udziału w grupie przestępczej wyłudzającej zwrot podatku VAT.",,
Politycy PiS: wycofać notę ws. o. Rydzyka,"Wycofania noty dyplomatycznej do Watykanu w sprawie
wypowiedzi o. Tadeusza Rydzyka w Parlamencie Europejskim domaga się w liście do premiera Donalda Tuska troje parlamentarzystów PiS - poinformowano w niedzielę na stronie internetowej Radia Maryja.","Pod listem, którego fragmenty przytoczono na stronie radia, podpisali się posłowie Anna Sobecka i Bogusław Kowalski oraz senator Waldemar Kraska. Jest to odpowiedź na oświadczenie MSZ. W sobotę rzecznik resortu, Marcin Bosacki poinformował, że do Watykanu zostałaprzekazana nota dyplomatyczna w sprawie wypowiedzi o. Tadeusza Rydzyka w Parlamencie Europejskim.Jak wyjaśnił Bosacki, chodzi m.in. o słowa, że „Polska jest krajem niecywilizowanym i totalitarnym” i po drugie, że „Polską nie rządzą Polacy”. Parlamentarzyści PiS działanie ministra spraw zagranicznych Radosława Sikorskiegookreślili jako „skandaliczny przypadek łamania norm systemu demokratycznego przez używanie aparatu państwowego, w tym wypadku dyplomacji, do tłumienia wolności słowa”. „Zastosowanie tych metod jest tylko potwierdzeniem słów, które padły w Brukseli. W pełni podzielamy opinie wyrażone w wypowiedzi o. dr. Tadeusza Rydzyka, oddają one smutną prawdę o rzeczywistości w Polsce” - dodają przedstawiciele PiS.W omówieniu listu na stronie Radia Maryja zaznaczono, że parlamentarzyści zwracali się z apelem do premiera o przywołanie do porządku ministra spraw zagranicznych, który ”już wcześniej zachowywał się w sposób arogancki i butny”.",,
"Ruszyła naprawa kolektorów „Czajki”. Kosztuje dwa razy więcej, niż mówił Trzaskowski","W tunelu pod Wisłą zamontowano już pierwsze elementy związane z naprawą kolektora doprowadzającego ścieki z lewobrzeżnej Warszawy do oczyszczalni „Czajka”. Stołeczne MPWiK w zeszłym tygodniu podpisało umowę na naprawę uszkodzonego układu przesyłowego, a jej wartość to 23 mln zł netto. To blisko dwukrotnie więcej niż dwa tygodnie wcześniej deklarował prezydent stolicy Rafał Trzaskowski.","Do awarii kolektorów przesyłających ścieki z części lewobrzeżnej Warszawy do znajdującej się na prawym brzegu oczyszczalni „Czajka” doszło pod koniec sierpnia. MPWiK podjęło wtedy decyzję o zrzucie nieczystości do Wisły. W reakcji premier Mateusz Morawiecki zlecił budowę alternatywnego systemu przesyłowego. 9 września rozpoczęło się tłoczenie ścieków do „Czajki” zastępczym rurociągiem.Na konferencji prasowej 24 września Rafał Trzaskowski powiedział, że do tamtej pory wydano 7 mln zł na ustalenie przyczyny awarii kolektorów, a rozwiązanie – które proponują – według szacunków będzie kosztowało 12-13 mln zł.2 października Miejskie Przedsiębiorstwo Wodociągów i Kanalizacji podpisało umowę na naprawę układu przesyłowego. Jak poinformowano w komunikacie, jej wartość to 23 mln zł netto – prawie dwa razy więcej niż niedługo wcześniej zapowiadał prezydent stolicy. Wykonawca, Inżynieria Rzeszów S.A., ma pracować bez przerwy – 24 godz. na dobę, siedem dni w tygodniu. Roboty odbywają się w tunelu pod Wisłą, którym biegną dwie rury o średnicy 1,6 m każda.Pierwsze elementy zostały zamontowane 7 października. Budowa zleconego przez premiera zastępczego rurociągu umieszczonego na moście pontonowym na Wiśle kosztowała około 41 mln zł. – Wody Polskie będą się starały utrzymać zastępczy rurociąg przesyłający ścieki do „Czajki” do 15 listopada. Odprowadzanie ścieków to zadanie gminy i za to bezpośrednio odpowiada prezydent Warszawy Rafał Trzaskowski – powiedział w zeszłym tygodniu prezes Wód Polskich Przemysław Daca.",,
Wybory z kilkoma niewiadomymi [OPINIA],"Wiele wskazywało na to, że kończąca się dziś kampania wyborcza przed wyborami do sejmu i senatu będzie wyjątkowo brutalna, być może nawet najbrutalniejsza w historii Polski po 1989 roku. Dla opozycji jest to przecież bój o wszystko, dla rządzących zresztą też. Kiedy poznaliśmy już wyniki eurowyborów, było oczywiste, że czeka nas przegrupowanie na scenie politycznej. PSL zaczął dystansować się od niedawnych partnerów z Koalicji Europejskiej, a Kukiz'15 i Konfederacja znalazły się pod progiem, spodziewano się więc jakiejś formy porozumienia tych dwóch bliskich sobie środowisk. Wszystko potoczyło się zupełnie inaczej.","Najwięcej uwagi bardzo długo skupiali na sobie ludowcy i Kukiz’15, główne postacie wieloodcinkowego serialu „Osobno, czy w koalicji”.  Kukiz zastanawiał się tak długo, aż z pozycji równego gracza spadł do roli w pełni uzależnionego od bardziej cwanych kolegów petenta – bez większości sympatyków, bez sporej grupy posłów i bez swojej specyficznej, wynikającej z jego pozapolitycznej historii, wiarygodności. Politycy PSL wyszli na tym wszystkim nieźle, przejmując cenioną markę „Kukiz” niemal za bezcen. Sami jednak nie są w najlepszej sytuacji. Stronnictwo od kilku miesięcy nie jest w stanie wyrobić sobie jednoznacznej identyfikacji ideowej. Po wyborach do PE, w których opozycja przegrała z PiS, zaś ludowcy stracili na rzecz tej partii wielu wyborców, doszli oni do wniosku, że zaszkodziło im powiązanie z trudnymi do przyjęcia dla wiejskiego elektoratu obyczajowymi wątkami przekazu innych sił opozycyjnych. Ogłosili więc, że z lewicą nigdzie już nie pójdą ani z Wiosną, ani nawet z SLD, z którym poszli przecież przed chwilą, wspólnie zdobywając upragnione fotele. Przez kilka tygodni Polskie Stronnictwo Ludowe określało się w mediach jako partia centroprawicowa, w jej orbicie wyobrażano już sobie nie tylko Kukiza, ale nawet Marka Jurka, czasem wspominano też o części Konfederacji. Kiedy jednak Paweł Kukiz znalazł się już na pokładzie, słowo „prawica” z przekazów zniknęło, zostało tylko centrum, nieunikające jednak odniesień do chrześcijaństwa. Czasem nawet atakujące PiS z pozycji konserwatywnych, choćby w kwestii zakazu aborcji czy in vitro.  Z drugiej strony jednak ci sami ludowcy ogłosili już, że nie dopuszczają do siebie myśli o współpracy z Prawem i Sprawiedliwością (w pierwszych tygodniach tworzenia Koalicji Polskiej jej siłą miała być zdolność zawarcia koalicji z każdym z dużych graczy), a najbardziej naturalnym partnerem jest dla nich Sojusz Lewicy Demokratycznej. Z Robertem Biedroniem, dodajmy. Bo przecież i na lewicy doszło do czegoś w rodzaju trzęsienia ziemi, choć łatwość, z jakim ono się dokonało, każe pytać o spontaniczność tego zwrotu.  Oto bowiem, gdy tylko ludowcy odwrócili się od niedawnych koalicjantów, Grzegorz Schetyna nie mając już przeszkody, by do swojego centrolewicowego bloku zaprosić Wiosnę, wykonał ruch całkowicie odwrotny – podziękował Włodzimierzowi Czarzastemu za współpracę. I kiedy tylko to zrobił, niemal natychmiast ogłoszono powstanie trójporozumienia SLD, Razem i Wiosny, które, oficjalnie z przyczyn formalnych, stało się szybko jedną listą pod szyldem największego ugrupowania. Od pewnego czasu słyszymy powtarzające się plotki, że przynajmniej jedna z nowych sił lewicowych po wyborach połączy się z Sojuszem już w pełni, rezygnując z szyldu i resztek samodzielności.  Zapewne po lewej stronie poza SLD zostanie już tylko Razem, co zresztą prowokuje kolejne pytania. Co stanie się, jeśli opozycja zdobędzie, dajmy na to 231 mandatów, zaś Adrian Zandberg z kilkorgiem kolegów nie wejdą do jednego klubu z Czarzastym? Czy zdecydują się na wejście do koalicji, w której dominować będą liberałowie, zaś centrowi katolicy z PSL zablokują zmiany obyczajowe? Sondaże wskazują, że jest to problem czysto teoretyczny, ciekawi mnie jednak, czy ktoś już się nad nim zastanowił. Platforma tymczasem nie zdecydowała się na powtórzenie strategii z wyborów do PE, polegającej na atakowaniu PiS kolejnymi skandalami, natychmiast rozbrajanymi przez rząd i parlament. Zamiast tego wróciła strategia z lat 2007 i 2011, strategia dzielenia elektoratów i odwoływania się do strachu i pogardy. Również wobec własnych wyborców, co pokazały nam doskonale taśmy Sławomira Neumanna. Na początku wydawało się, że jest to raczej domena wyborców, zwłaszcza kilku pań ze środowisk artystycznych, w tym najbardziej znanej, obok Krystyny Jandy, przedstawicielki Marii Nurowskiej, która tym razem zasłynęła wpisami o złym wyglądzie zwolenników i zwolenniczek prawicy. Później w ten nurt wpisał się, mówiący coś o zemście potomków pańszczyźnianych chłopów Jerzy Stuhr, na końcu zaś wszystkich zdeklasował Michał Cessanis, prywatnie partner Pawła Rabieja. „Należę do intelektualnej elity tego kraju. I nigdy nie będę po stornie władzy ani żadnego prezesa. I będę czytał książki, jakie chcę. I będę myślał, tak jak chcę. Idźcie na wybory, bo inaczej stracicie wybór” – napisał Cessanis, po czym myśl tę usunął. Poza elitarnością mamy tu stare lęki, że PiS czegoś zabroni, a coś nakaże, czy to w kwestii lektur, czy choćby wyglądu, słyszeliśmy to już cztery lata temu.  W tym tygodniu Maja Ostaszewska zdążyła zmartwić się o swobodę dostępu do Internetu, choć to jej polityczni przyjaciele mieliby tu więcej do powiedzenia, choćby w sprawie kluczenia przy pierwszym ACTA i jednoznacznego poparcia drugiego.  Tymczasem Nobla otrzymuje właśnie Olga Tokarczuk i choć jest osobą wyznającą wybitnie inną wizję świata i polskiej historii od rządzących, maszyny drukarskie ruszają z drukiem nowych nakładów jej dzieł i obywa się bez aresztowań. Sama Tokarczuk zaś zbiera gratulacje od przedstawicieli władzy i dziennikarzy od lewa do prawa, pozostając autorką polską, nie – emigracyjną. Chociaż mieliśmy dostać nową, bardziej przyjazną Platformę z twarzą Małgorzaty Kidawy-Błońskiej, niemal od razu show skradła jej reprezentująca całkowite zaprzeczenie tego stylu Klaudia Jachira ze swoimi żartami ze Smoleńska, parodiowaniem religii i obsesją na punkcie Jarosława Kaczyńskiego. Zanim trochę ją w końcu schowano, mieliśmy okazję przypomnieć sobie praktykę rządów ekipy PO, utrwaloną na taśmach Sławomira Neumanna, później zaś swoje dołożył Lech Wałęsa zaproszony na ostatnią dużą konwencję Koalicji. Wałęsa swój występ poświęcił głównie atakowaniu gospodarzy, przy okazji jednak rozbudził uśpionych sondażami przeciwników, poświęcając swoje dwie minuty nienawiści pochowanemu dzień wcześniej Kornelowi Morawieckiemu. I zapewne ta końcówka może wzmocnić PiS, choć to ponoć elektoratowi opozycji, zwłaszcza lewicy, determinacji przed tymi wyborami nie brakuje. Sam PiS, na co już narzekałem, nie jest wdzięcznym tematem dla felietonisty. Sprawna kampania, odpowiednio dobrany przekaz i zręczne wyślizgiwanie się z potencjalnych kłopotów, a więc nuda, której to inni gracze mogą tylko pozazdrościć, lecz która osłabia czujność elektoratu. Skoro bowiem tu jest tak dobrze, a po drugiej stronie mamy tylko chaos, wybory nie mogą na zdrowy rozum przenieść niczego nieupragnionego. Na samym końcu kampanii pojawił się jeszcze duży sukces, oddziałujący na istotny dla tej partii elektorat wiejski – wybór Janusza Wojciechowskiego na unijnego komisarza do spraw rolnictwa. A jednak piłka jest w grze, krążąc wokół linii oznaczającej granicę samodzielnych rządów.  Nasza ordynacja promuje największych, lecz tylko wtedy, gdy najmniejsi są naprawdę bardzo mali. Jeżeli tylko wychylą się ponad próg, dokonują też przemieszczeń między pierwszym a drugim miejscem. Tymczasem na dzień przed wyborami trudno przewidzieć, jak potoczą się losy PSL i Konfederacji. Tak jak kilka miesięcy temu, podczas wieczorów wyborczych komentować będziemy pierwsze wyniki, z których już w nocy może zostać niewiele. W poniedziałek zaś obudzimy się w jeszcze innej sytuacji. Znów trzeba będzie pisać i analizować przyczyny wyborczych zwycięstw i porażek. I sytuację przed wyborami prezydenckimi.",,
Opozycja i jej fake newsy,,,,
Rzecznik KEP o oskarżeniach wobec Jana Pawła II: Prawda broni się sama,"Rzecznik prasowy Konferencji Episkopatu Polski odniósł się do oskarżeń wobec Jana Pawła II o to, że mógł kryć pedofilię. – Prawda broni się sama. Papież Franciszek powiedział jasno: nikt nie może mieć wątpliwości, że Jan Paweł II jest święty – powiedział Ks. Paweł Rytel-Andrianik.","Rzecznik episkopatu przypomniał, że w 2002 r. Jan Paweł II powiedział do biskupów amerykańskich bardzo mocne słowa: ludzie muszą wiedzieć, że w stanie kapłańskim i w życiu zakonnym nie ma miejsca dla tych którzy krzywdziliby nieletnich.  Gość TVP Info przypomniał, że w 2001 r. papież zaostrzył prawo w tej kwestii i zobowiązał biskupów, aby przypadki molestowania nie pozostawały w diecezjach, ale szły do Watykanu.  Ks. Rytel-Adrianik ocenił, że zarzuty wobec Jana Pawła II w tej kwestii wynikają z niewiedzy. – Ludzie nie wiedzą o tym, co robił Jan Paweł II – powiedział.",,
Francuskie media: Huawei „koniem trojańskim” Pekinu,"Francuskie media „koniem trojańskim Pekinu” nazywają koncern Huawei, a „aferę” z nim związaną uważają za przejaw chińskich ambicji hegemonistycznych. Huawei to według francuskich komentatorów bezpośrednie zagrożenie dla bezpieczeństwa zachodnich infrastruktur, a w dłuższej perspektywie przyczynek do walki o światową dominację technologiczną.","„Wynik zmagań między (prezydentem USA Donaldem) Trumpem a (prezydentem Chin) Xi (Jinpingiem) oznaczać będzie panowanie nad światową technologią” – brzmi tytuł serii artykułów zamieszczonych w środę przez dziennik „Le Figaro”. Inne gazety francuskie wybijają natomiast na pierwszy plan „niebezpieczeństwo w postaci szpiegostwa przemysłowego” oraz „prawdopodobieństwo zdobycia sekretów zachodnich instytucji i przekazania ich władzom chińskim”. Groźba wojny handlowej między USA a Chinami nie powinna prowadzić do wniosku, że sprawa dotyczy wyłącznie tych dwóch krajów. Przed senacką komisją spraw zagranicznych szef francuskiej dyplomacji Jean-Yves Le Drian zapewniał, że Paryż „doskonale zdaje sobie sprawę z ryzyka, jakie stwarza centralne miejsce Huawei w głównych sieciach technologicznych, jak i w 5G”. – Gdy będzie trzeba, rząd podejmie odpowiednie kroki – dodał. – Huawei poczynił ogromne inwestycje w technologię mobilną piątej generacji. Sztuczna inteligencja, autonomiczne pojazdy, internet rzeczy - 5G rozpocznie nową rewolucję przemysłową – podkreślił Hans Vestberg, szef największej amerykańskiej firmy telefonicznej Verizon, cytowany przez paryski „Le Journal du Dimanche”. A zdaniem Philippe'a Le Corre z Uniwersytetu Harvarda „Zachód obawia się nie tylko utraty dominacji technologicznej”. – Huawei twierdzi, że jest niezależnym przedsiębiorstwem, ale nikt w to naprawdę nie wierzy. Prezydent Xi powtórzył niedawno, że w Chinach wszystkim rządzi partia. Jeśli pozwoli się chińskim firmom na dostęp do danych instytucji innych państw, istnieje obawa, że zostaną one przekazane chińskiemu rządowi – przytacza wypowiedź eksperta „Le Journal du Dimanche”. Internetowa gazeta ekonomiczna „La Tribune” wylicza kraje, które już ograniczyły dostęp do swych rynków dla Huawei, ale powołuje się na niemieckiego giganta Deutsche Telekom, który ostrzega, że zaprzestanie współpracy z Huawei co najmniej o dwa lata opóźni realizację jego projektów. Komentator „Le Figaro” Arnaud de La Grange „aferę Huawei” nazywa „wypowiedzeniem nowej zimnej wojny technologicznej”. Podobnie jak inni francuscy obserwatorzy, nie ma wątpliwości co do „ukrytych zamiarów Waszyngtonu”, ale „władze w Pekinie nie powinny się dziwić podejrzeniom Zachodu”, gdyż – jak zaznacza – jest to normalny skutek „całkowitego panowania autokratycznej partii nad wielkimi chińskimi koncernami”. „Afera Huawei wiele mówi o stawkach i przyszłym stosunku sił. Ta wojna jest handlowa i technologiczna, ale również geopolityczna i wpisuje się we współzawodnictwo Chin i USA o dominację nad światem” – pisze de La Grange. Jak dodaje, „od dawna mówi się o wysuwaniu się Chin do przodu, a teraz widać, że pierwsze miejsce na podium jest w ich zasięgu”. „Dla Europejczyków sprawa Huawei powinna być sygnałem ostrzegawczym. Nie chodzi o to, by krzyczeć o »żółtym niebezpieczeństwie«, ale przyszedł czas, by odrzucić naiwność wobec gracza, który nie przestrzega reguł gry” – ocenia komentator. Wzywa Europę do inwestowania w sektory strategiczne, gdyż – ostrzega – bez tego „powiększy się niebezpiecznie jej zależność technologiczna od przypadków wielkiej rozgrywki między USA i Chinami”.",,
Komisja Senatu za zwiększeniem obecności sił USA w Polsce,"Komisja Sił Zbrojnych w Senacie USA pozytywnie zaopiniowała projekt ustawy o budżecie Pentagonu na 2020 r., przewidujący m.in. zwiększenie trwałej obecności sił USA w Polsce. Projekt zakłada przeznaczenie 750 mld dolarów na obronę w roku fiskalnym 2020.","„Ustawa wyraża poparcie dla zwiększenia trwałej obecności sił amerykańskich w Polsce w celu wzmocnienia czynnika powstrzymującego rosyjską agresję” – czytamy w oświadczeniu przywódców senackiej komisji.  W celu przeciwdziałania agresywnej polityce Rosji projekt „ustawy o autoryzacji wydatków na obronę narodową w 2020 r.” przewiduje przeznaczenie na pomoc militarną dla Ukrainy 300 mln dolarów, w tym 100 mln  wyłącznie na śmiercionośną broń pola walki.  Senacki projekt obejmuje budzący kontrowersje zakaz sprzedaży Turcji amerykańskich samolotów bojowych F-35s do czasu, dopóki Turcja nie zrezygnuje z zakupu rosyjskiego systemu obrony antyrakietowej S-400.",,
Wojna domowa w Syrii. „WSJ”: Asad zgodził się na atak chemiczny,"Prezydent Syrii Baszar el-Asad zaaprobował użycie chloru w zapowiadanej ofensywie zbrojnej na Idlib, ostatnią dużą rebeliancką enklawę w tym kraju – informuje „Wall Street Journal”, powołując się na amerykańskie źródła wywiadowcze.","Według gazety Asad zgodził się na użycie chloru, ale nie jest jasne czy również sarinu.Jak ocenia „WSJ”, ewentualne użycie broni chemicznej „zwiększa szanse na kolejny odwetowy atak amerykański” i to nie tylko na siły Asada, ale również na obiekty rosyjskie i irańskie w Syrii. Może do niego dojść, gdy tysiące ludzi będzie próbowało uciec przed zbrojną batalią w Idlibie, „która może być decydującą bitwą” w siedmioletnim konflikcie syryjskim.Dziennik przypomina, że prezydent USA Donald Trump „zagroził, że dokona ogromnego ataku na Asada, jeśli ten przeprowadzi masakrę w Idlibie (...)”. W ocenie „WSJ” ta północno-zachodnia prowincja Syrii „stała się ostatnią ostoją dla ponad trzech milionów osób oraz 70 tys. opozycyjnych bojowników, których reżim (Asada) uznaje za terrorystów”.„Międzynarodowe wysiłki na rzecz uniknięcia ofensywy nie zdołały odwieść Syrii, Rosji i Iranu od prób zadania wyniszczającego ciosu rebeliantom, którzy wydają się być na granicy porażki po siedmiu latach prób odsunięcia Asada od władzy. Rosja i Syria zwiększyły liczbę nalotów, a tysiące cywilów ewakuowano do kontrolowanych przez rząd części Syrii. Asad odrzucił apele ONZ, Turcji, USA i innych, którzy ostrzegli, że atak może wywołać nowy kryzys humanitarny” – czytamy w „Wall Street Journal”.„Pentagon przygotowuje wojskowe opcje, ale Trump nie zdecydował jeszcze co dokładnie spowoduje militarną odpowiedź” i „czy USA zaatakują rosyjskie lub irańskie oddziały wojskowe wspierające Asada – pisze „WSJ”, powołując się na źródła w Waszyngtonie i wskazuje, że Stany Zjednoczone mogą wprowadzić również sankcje gospodarcze zamiast atakować militarnie. Dziennik podkreśla, że amerykańska administracja „od tygodni próbuje powstrzymać ofensywę” na Idlib. Doradca Trumpa ds. bezpieczeństwa narodowego John Bolton i sekretarz stanu Mike Pompeo mieli prosić Moskwę, by ta zapewniła, że w Idlibie nie zostanie użyta broń chemiczna. Syryjskie i rosyjskie wojska kontynuują jednak naloty w Idlibie, w których według organizacji pozarządowych giną cywile i atakowane są m.in. szpitale.„Według strony rosyjskiej rebelianci w Syrii mogą użyć broni chemicznej, prowokując USA do nalotów na siły Asada” – pisze „WSJ”. Przypomina zarazem, że według Waszyngtonu nie ma dowodów na to, iż opozycyjni bojownicy mają możliwości do przeprowadzenia takich ataków.Po oskarżeniach wojsk Asada o ataki z użyciem broni chemicznej, w których zginęli cywile, siły USA dwukrotnie w ciągu ostatnich dwóch lat przeprowadzały ataki na pozycje armii syryjskiej. Według „WSJ” podczas ostatniego z nich w kwietniu zespół doradców ds. bezpieczeństwa Trumpa „rozważał uderzenie na rosyjskie lub irańskie cele w Syrii (...)”, ale „Pentagon naciskał na bardziej wyważoną odpowiedź”.",,
Tajemniczy wirus? Na wycieczkowcu zmarł nagle 12-latek z Niemiec,Do tragedii doszło w ubiegły wtorek na statku pasażerskim MSC „Divina” kursującym po Morzu Śródziemnym – relacjonuje w niedzielę „Daily Mail”. 12-latek z Niemiec zmarł nagle o świcie; nie pomogła resuscytacja. Jego rodzinę poddano kwarantannie.,"Jednostka była wtedy oddalona o trzy godziny drogi od Sardynii, znajdowała się na południe od wyspy.   „Daily Mail” w swoim internetowym wydaniu cytuje rzecznika Mediterranean Shipping Company (MSC), linii obsługującej feralny kurs. – Przyczyny zgonu dotąd  nie ustalono; wszelkich innych informacji, ze względu na rodzinę i tajemnicę lekarską, nie udzielamy – powiedział „Newsweekowi”. W mediach pojawiło się przypuszczenie, że malec padł ofiarą wirusa. Dziecko miało poczuć się źle już w porcie Civitavecchia pod Rzymem, podczas  pierwszego  postoju.",,
Metro wyda miliard na nowy tabor,"Trzy oferty zostały złożone w przetargu na 210 nowych wagonów dla warszawskiego
metra. Zwycięzcę wybierze komisja przetargowa za miesiąc. Wartość przetargu to ponad 1 mld zł.","Oferta złożona przez hiszpańskiego producenta taboru kolejowego Construcciones Auxiliarde Ferrocarriles opiewa na1 mld 199 mln zł brutto. Konsorcjum Siemens i Newag wyceniło swoją ofertę na1 mld 305 mln zł brutto. Oferta została złożona także przez konsorcjum SkodaCzechy i Wagonmasz z Sankt Petersburga. Jej wartość to 1 mld 109 mln zł,jednak – jak zaznaczył rzecznik Metra Warszawskiego Krzysztof Malawko – jest to cena netto.W sumie do stolicy ma trafić 210 kolejnych wagonów podziemnych pociągów.Obecnie jest ich 240, więc tabor powiększy się blisko dwukrotnie. Pierwszewagony mają być dostarczone w ostatnim kwartale 2012 r., ostatnie – rokpóźniej. Przetarg na dostawę 35 sześciowagonowych pociągów to największyzakup w historii warszawskiego metra.Zamawiane pociągi będą różnić się od tych, które jeżdżą obecnie. Nowościąbędzie m.in. to, że nie trzeba będzie wysiadać z pociągu, by przejść doinnego wagonu. Będą one dostosowane do potrzeb osób niepełnosprawnych iwyposażone w wewnętrzny monitoring, w guzik umożliwiający otwarcie drzwiprzez pasażera, system wizyjnej i głosowej łączności z maszynistą, wysuwaneplatformy dla wózków inwalidzkich oraz znacznie większe niż obecnie stosowanewyświetlacze. W każdym pociągu będzie 230 miejsc siedzących, a w sumie mazmieścić się w nim ponad 1400 osób, czyli mniej więcej o 200 więcej niż wobecnie używanych.20 nowych składów metra będzie obsługiwać centralny odcinek II linii metra,który ma być gotowy na przełomie 2013 i 2014 r. Pierwsze prace związane zjego budową rozpoczęły się w zeszłym tygodniu. Reszta wagonów ma jeździć natrasie I linii, co ma związek z przewidywanym zwiększeniem częstotliwościkursowania pociągów.Głównym kryterium wyboru oferty będzie zaproponowana cena (50 proc.), ale poduwagę będą brane także zużycie energii elektrycznej (20 proc.), systemutrzymania pojazdu (20 proc.), ekologia (8 proc.) oraz wydłużenie gwarancjipowyżej 30 miesięcy (2 proc.).Jak wyjaśnił rzecznik metra, teraz komisja przetargowa będzie musiałasprawdzić poprawność wszystkich złożonych ofert. Wątpliwości budzi np. tazłożona przez Skodę i Wagonmasz, bowiem zgodnie z wymogami przetargu oferentpowinien podać zarówno cenę brutto, jak i netto. –Komisja będzie musiałasprawdzić, czy istnieją przyczyny, dla których to konsorcjum zdecydowało sięna taki sposób prezentacji ceny w swojej ofercie – powiedział Malawko.W październiku ub.r. władze miasta podpisały umowę na budowę centralnegoodcinka II linii metra, która połączyć ma wschodnie i zachodnie dzielnicemiasta. Ma ona pochłonąć 4,1 mld zł. W połowie lipca br. stołeczny ratuszzłożył w Centrum Unijnych Projektów Transportowych wniosek o dofinansowanieze środków wspólnotowych budowy centralnego odcinka i prac projektowych całejII linii podziemnej kolejki oraz zakupu 20 wagonów, które mają ją obsługiwać.Wniosek opiewa na 5,3 mld zł, a dofinansowanie miałoby wynieść 2,9 mldzł.",,
Skarbówka wystawi na Allegro i OLX majątek dłużników,"Skarbówka łatwiej sprzeda ściągnięte od dłużników rzeczy, będzie mogła też o wiele łatwiej zajmować majątek bez wiedzy posiadaczy. To przygotowana przez Ministerstwo Finansów nowelizacja postępowania egzekucyjnego w administracji – pisze „Rzeczpospolita”.","Jak pisze gazeta, resort finansów przygotował nowelizację postępowania egzekucyjnego, które służyć będzie „przede wszystkim do ścigania nierzetelnych dłużników”.Według autorów projektu rzeczy, które skarbówka ściągnie od dłużników, będą teraz mogły być efektywnie i sprawnie licytowane na platformach internetowych, takich jak Allegro i OLX. „Są też rozwiązania niepokojące prawników, jak wprowadzenie natychmiastowej egzekucji poprzez zajęcie ruchomości, np. samochodu czy laptopa. Zdaniem ekspertów nie można wykluczyć, że takie działania fiskusa bez informowania o nich dłużników będą sposobem na wstrzymanie przedawnienia podatków” – donosi gazeta.",,
„To Niemcy organizowali zagładę i próbowali wmontować do niej inne narody”,"– Chcieliśmy przypomnieć, że Holokaust był przedsięwzięciem państwowym Rzeszy niemieckiej, w którym Rzeczpospolita nie miała udziału nawet przez moment. Polska od pierwszego do ostatniego dnia wojny stała po stronie tych, którzy walczyli z Niemcami. To Niemcy organizowali zagładę i próbowali do niej wmontować szerokie warstwy, nie tylko własnego narodu – tak dr Mateusz Szpytma, wiceprezes Instytutu Pamięci Narodowej, odniósł się do ostatnich publikacji sugerujących, że Polacy brali aktywny udział w zagładzie Żydów.",,,
"Korwin-Mikke inauguruje kampanię. „Potrzebujemy silnej armii, a nie armii urzędników”","– Bez rozterek zastosuję się do rady Winstona Churchilla, który mawiał: nigdy się nie poddawaj. Nie poddam się i przysięgam, że będę walczył o naszą wolność, ochronę prywatnej własności i sprawiedliwość, która jest ostoją mocy i trwałości Rzeczpospolitej – mówił w niedzielę Janusz Korwin-Mikke na konwencji inaugurującej jego kampanię prezydencką.","Korwin-Mikke na początku wystąpienia cytował m.in. Winstona Churchilla, Stefana Kisielewskiego, Ronalda Reagana i Zbigniewa Herberta. Następnie  dodał m.in., że jako prezydent wprowadzi nową konstytucję, która „ukróci samowolę urzędników i polityków”. - Przysięgam, że jako prezydent Rzeczpospolitej złożę do Sejmu projekty ustaw, które stworzą silną armię. (…) Będę dbał o siłę i godność Rzeczpospolitej, gwarantowaną przez silną, sprawną 100-tysięczną armię. Potrzebujemy prawdziwej armii, a nie armii urzędników – mówił podczas wystąpienia Janusz Korwin-Mikke. Janusz Korwin-Mikke został kandydatem na urząd prezydenta ugrupowania KORWiN, czyli Koalicji Odnowy Rzeczypospolitej Wolność i Nadzieja.  Na czele ugrupowania oprócz Janusza Korwin-Mikkego, byłego szefa Kongresu Nowej Prawicy, stoi także poseł Przemysław Wipler.",,
Premier May: Nie zdradzimy wyniku referendum,"Premier Theresa May zapowiedziała, że jej rząd nie zdradzi wyniku referendum ws. wyjścia Wielkiej Brytanii z Unii Europejskiej.  Jej zdaniem tak by się stało, gdyby jej kraj zaakceptował porozumienie z UE, które nie spełniałoby wymogów dotyczących odzyskania kontroli nad wydatkami, prawem i granicami.","W wystąpieniu kończącym konwencję programową Partii Konserwatywnej w Birmingham szefowa rządu mówiła o rządowej strategii negocjacji z UE, a także przedstawiła nowe propozycje dotyczące m.in. inwestycji w służbę zdrowia (w tym program wczesnego wykrywania raka) i zwiększenia wydatków na mieszkalnictwo.– Nikt nie chce dobrego porozumienia z Unią Europejską bardziej niż ja, ale to nigdy nie oznaczało gotowości do wypracowania umowy za wszelką cenę – mówiła May, a odwołując się do nieformalnego szczytu UE w Salzburgu. Premier podkreśliła, że „traktowała Unię Europejską wyłącznie z szacunkiem i Wielka Brytania oczekuje tego samego”. Jednocześnie ostrzegła, że brytyjski rząd nie wyklucza zakończenia negocjacji bez porozumienia z Unią Europejską ws. przyszłych relacji. Jak tłumaczyła, w szczególności taki scenariusz byłby możliwy, gdyby proponowane modele przyszłych stosunków zagrażały jedności Zjednoczonego Królestwa przez nadanie specjalnego statusu prawnego Irlandii Północnej lub sprowadzały się do „wyjścia z UE jedynie z nazwy”, zmuszając rząd w Londynie do utrzymania członkostwa we wspólnym rynku i unii celnej, a także jurysdykcji Trybunału Sprawiedliwości UE.",,
"Prezydent: Jest grupa sędziów, która zapomniała jaka jest ich rzeczywista rola","– Jest grupa sędziów, która zupełnie zapomniała jaka jest ich rzeczywista rola, komu służą i po co zostali powołani na swoje urzędy sędziowskie – powiedział w czwartek w Opolu Lubelskim prezydent Andrzej Duda. Przyznał, że liczy, iż spokojnie uda się naprawić w Polsce wymiar sprawiedliwości.","Andrzej Duda podczas spotkania z mieszkańcami Opola Lubelskiego podkreślił, że podstawowym obowiązkiem sędziów jest służyć obywatelom i Rzeczypospolitej, o czym stanowi ślubowanie sędziowskie. – Kto tego nie przestrzega narusza żelazną regułę ślubowania sędziowskiego – zaznaczył. – Niestety jest grupa sędziów, która zupełnie zapomniała jaka jest ich rzeczywista rola, komu służą i po co zostali powołani na swoje urzędy sędziowskie – oświadczył prezydent.– Mam nadzieję, że powoli, konsekwentnie i spokojnie uda nam się wymiar sprawiedliwości naprawić, a ci, którzy w nim nie powinni być po prostu zwyczajnie od niego odejdą. Tak byłoby najlepiej dla polskiego wymiaru sprawiedliwości i dla Rzeczypospolitej – podkreślił prezydent. „Musi zostać naprawiony wymiar sprawiedliwości” – Musi zostać naprawiony wymiar sprawiedliwości; nie może być tak, że ludzie mówią, że sądy są niesprawiedliwe, że sądy źle działają i że sprawiedliwości nie znajdziesz w sądzie – podkreślił prezydent Andrzej Duda.– Są obszary, które wymagają w Polsce naprawy – naprawiony musi zostać wymiar sprawiedliwości. Nie może być tak, że ludzie mówią, że sądy są niesprawiedliwe, że sądy źle działają i że sprawiedliwości nie znajdziesz w sądzie – zaznaczył Duda.— Niektórym, podkreślam, niektórym, bo absolutnie nie wszystkim, ale niektórym sędziom wydaje się, że są bogami, bo mają nieograniczoną władzę nad ludźmi, którzy stają przed sądem. Otóż jest dokładnie odwrotnie i zupełnie inaczej. Sędziowie są sługami Rzeczypospolitej i narodu polskiego – oświadczył prezydent.",,
„Pozdrawiam serdecznie rodaków świętego Jana Pawła II”,"Papież Franciszek podczas środowej audiencji generalnej oddał hołd św. Janowi Pawłowi II, którego 12. rocznica śmierci obchodzona była w niedzielę. Papież modlił się też za ofiary zamachu w Petersburgu i potępił atak chemiczny w Syrii.","Zwracając się do Polaków Franciszek powiedział: „Pozdrawiam serdecznie obecnych tu rodaków świętego Jana Pawła II. W pierwszych dniach kwietnia wspominamy Jego przejście do domu Ojca. Był wiernym świadkiem Chrystusa, gorliwym obrońcą dziedzictwa wiary”. Następnie papież zauważył, że Jan Paweł II „przypomniał światu dwa wielkie orędzia: Jezusa Miłosiernego i orędzie fatimskie. Pierwsze przybliżył nam Nadzwyczajny Jubileusz Miłosierdzia; drugie, mówiące o triumfie Niepokalanego Serca Maryi nad złem, uświadamia nam stulecie objawień Matki Bożej w Fatimie”. Modlitwa za ofiary zamachu w Petersburgu i ataku w SyriiNa zakończenie audiencji papież powiedział, że modli się za ofiary poniedziałkowego zamachu w metrze w Petersburgu, w którym zginęło 14 osób. „Zawierzając miłosierdziu Bożemu tych, którzy tragicznie zginęli, wyrażam moją duchową bliskość z rodzinami i wszystkimi, którzy cierpią z powodu tego dramatycznego wydarzenia”.Następnie Franciszek mówił o ataku chemicznym w Syrii, w którym we wtorek zginęły co najmniej 72 osoby. „Obserwujemy zatrwożeni ostatnie wydarzenia w Syrii. Stanowczo potępiam niedopuszczalną masakrę, jaka miała miejsce wczoraj w prowincji Idlib, gdzie zabito dziesiątki bezbronnych osób, wśród nich dzieci” – mówił.",,
"„UE nie ma pomysłu na to, jak Rosję do czegoś zmusić”","–  Jako Polska ucierpieliśmy na sankcjach wobec Rosji.  Nasze  słynne jabłka, które do tej pory są rozdawane w szkołach za darmo.  Unia Europejska tak naprawdę nie ma pomysłu, jak Rosję do czegoś przymusić – powiedział w programie „Gość poranka” poseł Wojciech Bakun z Kukiz’15.","Polityk wskazał również na nieudolne, jego zdaniem, działania Unii w rozwiązywaniu problemów związanych z napływem do Europy uchodźców. – Komisja Europejska cały czas naciska na swój system relokacyjny. Kary są horrendalne. 250 tys. euro za jednego nieprzyjętego uchodźcę to dużo. Jeśli w przypadku Polski mówimy o 7 tys. uchodźców to kara wyniosłaby 1 mld 700 tys. euro – wyliczał poseł. Poseł Kukiz’15, który pochodzi z Przemyśla mówił także, że w jego rodzinnym mieście powstaną jako jedne z pierwszych oddziały obrony terytorialnej. Jak podkreślił, w ciągu ostatnich lat bardzo zmniejszyła się liczba żołnierzy tam stacjonujących. Podkreślił jednak, że obrony terytorialnej nie należy mylić z regularnym wojskiem. ",,
Julia Przyłębska: 2017 r. był rokiem stabilizacji Trybunału Konstytucyjnego,"Rok 2017 był rokiem stabilizacji funkcjonowania Trybunału Konstytucyjnego – powiedziała prezes TK Julia Przyłębska. I dodała, że sprzyjał temu spokój normatywny w zakresie przepisów regulujących postępowanie przed Trybunałem oraz orzeczenia TK.","Prezes Przyłębska podczas corocznego publicznego posiedzenia Zgromadzenia Ogólnego Sędziów Trybunału Konstytucyjnego przedstawiła m.in. informację o istotnych problemach wynikających z działalności i orzecznictwa Trybunału w 2017 r. W posiedzeniu bierze udział m.in. prezydent Andrzej Duda.W jej ocenie rok 2017 był rokiem stabilizacji funkcjonowania Trybunału. – Z jednej strony sprzyjał temu spokój normatywny, jeżeli chodzi o przepisy regulujące postępowanie przed Trybunałem. Z drugiej strony na stabilizację funkcjonowania Trybunału wpłynęły także orzeczenia samego Trybunału Konstytucyjnego – uzasadniła Przyłębska.Sędzia zwróciła uwagę, że w wyroku z października 2017 r. TK potwierdził, że sędzia Trybunału wybrany przez Sejm, który złożył ślubowanie wobec prezydenta, podejmuje obowiązki sędziowskie, a obowiązkiem prezesa TK jest przydzielanie mu spraw. – Sędzia jest bowiem w wypełnianiu swojej funkcji niezawisły i podlega jedynie konstytucji – dodała. Jak wynika z danych przedstawionych przez prezes Przyłębską, w zeszłym roku Trybunał wydał w postępowaniu merytorycznym 89 orzeczeń kończących postępowanie, w tym 36 wyroków oraz 53 postanowienia o umorzeniu postępowania. Zostało też wydane jedno postanowienie sygnalizacyjne. – W ramach wstępnej kontroli skarg konstytucyjnych oraz wniosków wydano w sumie 461 postanowień i zarządzeń. W 2017 r., w przeciwieństwie do 2016 r., w większości wyroków Trybunał orzekł o niekonstytucyjności co najmniej jednego przepisu - 56 proc. wszystkich wyroków; w 2016 r. było to 44 proc. – zaznaczyła prezes TK.– W 2017 r. wpłynęło do TK ogółem 285 wniosków, pytań prawnych i skarg konstytucyjnych, jest to nieco mniej niż w roku 2016. Nie oznacza to jednak, że Trybunał gorzej pracował. W 2017 r. Trybunał nadrobił zaległości z lat ubiegłych: na etapie kontroli merytorycznej załatwił: 7 spraw z 2013 r., 10 spraw z 2014 r., 32 sprawy z 2015 r. oraz 28 spraw z 2016 r. – dodała Przyłębska. Prezes TK wyjaśniła, że w 2017 r. nie zawierano już umów o dzieło z osobami niezatrudnionymi w TK o przygotowanie projektu orzeczenia wraz z uzasadnieniem. – Takie praktyki występowały w poprzednich latach – podkreśliła prezes TK.",,
Śmierć wenezuelskiego opozycjonisty w areszcie. USA ogłaszają sankcje,"Rząd USA ogłosił w czwartek sankcje wobec wenezuelskiej Dyrekcji Generalnej Kontrwywiadu Wojskowego (DGCIM) jako odpowiedzialnej za śmierć kapitana Rafaela Acosty Arevalo, zmarłego w areszcie prawdopodobnie wskutek tortur.","„Aresztowanie z przyczyn politycznych i tragiczna śmierć kapitana Rafaela Acosty są nieuzasadnione i nie sposób się z nimi pogodzić” - oświadczył w komunikacie minister skarbu USA Steven Mnuchin.Dodał, że „Departament Skarbu jest zaangażowany w działania mające na celu położenie kresu nieludzkiemu traktowaniu opozycjonistów politycznych i niewinnych członków sił zbrojnych, zmierzającemu do zdławienia opozycji” w Wenezueli.Amerykański rząd zazwyczaj wymienia Nicolasa Maduro jako „byłego prezydenta” Wenezueli, a jego rząd określa jako „dawny rząd”, ponieważ uważa za legalnego szefa państwa wenezuelskiego przywódcę opozycji Juana Guaido, którego uznały dotąd 54 państwa.W następstwie sankcji nałożonych przez Departament Skarbu USA zamrożona została cała własność DGCIM znajdująca się na terenie jurysdykcji USA; jednocześnie wprowadzono zakaz dokonywania przez DGCIM transakcji finansowych z osobami przebywającymi na terenie Stanów Zjednoczonych.29 czerwca rząd wenezuelski potwierdził zgon kapitana marynarki wojennej Rafaela Acosty Arevalo, oskarżonego o udział w spisku mającym na celu obalenie rządu Nicolasa Maduro. Kapitan zmarł w więzieniu wenezuelskiego kontrwywiadu, a dwaj funkcjonariusze DGCIM zostali aresztowani jako podejrzani o spowodowanie jego śmierci.",,
Policja o nocnych protestach przed Sejmem: 17 wniosków do sądu ukaranie,"Podczas nocnych protestów przed Sejmem policjanci wylegitymowali 18 osób. Rzecznik komendanta stołecznego policji komisarz Sylwester Marczak oświadczył, że nie można mówić o pokojowej demonstracji: jej uczestnicy dopuszczali się aktów wandalizmu i prowokowali policjantów.","Rzecznik wyjaśnił, że na ścianie jednego z budynków sejmowych namalowano wulgarny napis, a uczestnicy protestu utrudniali działania policjantów i wyzywali ich. 18 osób zostało wylegitymowanych, do sądu zostanie skierowanych 17 wniosków o ukaranie. Trzy osoby odpowiedzą za malowanie napisów, pozostałe za pomocnictwo. Jak powiedział komisarz Marczak, policjanci mimo prowokacji zachowywali opanowanie, wykazując pełen profesjonalizm. – W takich przypadkach będziemy zawsze reagować, a nasze działania będą charakteryzować się zdecydowaniem, przy jednoczesnym zachowaniu godności osób, wobec których będą te działania podejmowane – oświadczył Sylwester Marczak.Komisarz Marczak podkreślił, że użycie siły służyło zakończeniu czynności służbowych podjętych przez funkcjonariuszy. Choć pojawiają się twierdzenia, że policjanci podejmowali jakieś specjalne działania, to, jak wyjaśnił rzecznik, miały one doprowadzić do wylegitymowania osób i sporządzenia dokumentacji potrzebnej do przygotowania wniosków o ich ukaranie.",,
Testy genetyczne do kosza? Geny determinują nasze zdrowie w niewielkim stopniu,"Poza wyjątkami, dziedziczone mutacje w genach tylko w kilku procentach decydują o ryzyku różnorodnych chorób. Najważniejszy w tym względzie jest styl życia i środowisko – wynika z szeroko zakrojonej analizy badań przeprowadzonych w ostatnich 20 latach.","Rozwinięcie się danej choroby zależy od genów tylko w 5 proc. – twierdzą naukowcy z University of Alberta w Edmonton (Kanada). Przeprowadzili oni największą jak dotąd metaanalizę badań na ten temat. Uwzględnili zebrane w ciągu dwóch dekad dane na temat związków między różnymi chorobami a częstymi mutacjami w genach (tzw. polimorfizmem pojedynczego nukleotydu, ang. single nucleotide polymorphisms – SNPs). – Ujmując rzecz prościej: DNA nie określa przeznaczenia człowieka, a SNPs są bezużyteczne dla przewidywania chorób – mówi prof. David Wishart, autor pracy opublikowanej w piśmie „PLOS ONE”. – Rozwinięcie się znaczącej większości chorób, w tym wielu nowotworów, cukrzycy, choroby Alzheimera, zależy od genów w najlepszym razie w 5–10 procentach. Analiza wskazuje jednocześnie na ważne wyjątki, takie jak choroba Crohna, celiakia czy zwyrodnienie plamki żółtej, na których rozwój geny w pływają w 40–50 proc. – Poza nielicznymi wyjątkami, coraz bardziej jasne staje się, że ryzyko pojawienia się większości chorób zależy od metabolizmu, środowiska, stylu życia i dostępu do różnego rodzaju substancji odżywczych oraz działania chemikaliów, bakterii i wirusów – wyjaśnia prof. Wishart.",,
Po wyroku TSUE ws. frankowiczów. Kluczowe będą terminy przedawnienia,"Po wyroku w sprawie frankowiczów sędziowie będą musieli rozstrzygnąć, czy i jakie terminy przedawnienia stosować w szczególności do roszczeń banków w razie uznania umowy kredytowej za nieważną – zwraca uwagę „Rzeczpospolita”.","Jak zauważa gazeta, po wyroku TSUE w sprawie frankowiczów przybędzie pozwów o unieważnienie umów i wyroków to stwierdzających, nie jest jednak jasne, jak strony mają się rozliczyć.Według ogólnej zasady, w razie uznania umowy za nieważną strony zwracają sobie to, co w jej ramach sobie świadczyły: konsument musi liczyć się ze zwrotem wypłaconego kredytu, a sam ma roszczenie o zwrot spłaconych rat, odsetek i marży bankowej.Dziennik wskazuje, że sędziowie stoją przed szeregiem problemów prawnych, w szczególności – czy i jakie terminy przedawnienia stosować w szczególności do roszczeń banków. Także wśród ekspertów prawnych nie ma zgody, jak rozwiązać ten problem, a decyzje sędziów – jak twierdzą – nie muszą być korzystne dla kredytobiorców.",,
USA nakładają sankcje na irański bank narodowy. „Najsurowsze z dotychczasowych”,"Prezydent Donald Trump powiedział w piątek, że USA nakładają sankcje na irański bank narodowy. Nie podał jednak żadnych szczegółów. W środę prezydent zapowiedział nowe retorsje wobec Teheranu w związku z atakami na saudyjskie instalacje naftowe.","Prezydent powiedział dziennikarzom, że będą to „najsurowsze sankcje, jakie kiedykolwiek nałożono na jakiś kraj”. W środę Donald Trump zapowiedział, że w ciągu 48 godzin poda szczegóły nowych retorsji. Napisał też na Twitterze, że polecił ministrowi finansów Stevenowi Mnuchinowi „znaczne zwiększenie sankcji” nałożonych na Iran.Wkrótce po piątkowej wypowiedzi Trumpa resort finansów USA poinformował, że restrykcje obejmą Bank Centralny Iranu, Irański Narodowy Fundusz Rozwoju, które wspierają finansowo irańską Gwardię Rewolucyjną, siły Al-Kuds, czyli elitarną jednostkę Gwardii Rewolucyjnej, oraz libański Hezbollah.Sankcje zostaną też nałożone na firmę Etemad Tejarate Pars Co., która – jak twierdzi ministerstwo – jest wykorzystywana do ukrywania transakcji zakupu broni dla irańskiej armii. Rebelianci Huti są wspierani przez Iran w wojnie z krajami Zatoki Perskiej. Zdaniem Teheranu ataki miały być „ostrzeżeniem” dla Saudyjczyków, którzy dowodzą sunnicką koalicją walczącą w Jemenie z Huti od 2015 roku.Po jednostronnym wycofaniu się USA w 2018 roku z porozumienia nuklearnego światowych mocarstw z Iranem Stany Zjednoczone przywróciły bardzo surowe sankcje gospodarcze na Iran. Napięcia między Waszyngtonem a Teheranem narastają więc od miesięcy, a Trump na przemian grozi Teheranowi lub deklaruje, że nie chce doprowadzić do wojny, a nawet powtarza, że chce się spotkać z prezydentem Iranu Hasanem Rowhanim bez jakichkolwiek warunków wstępnych – przypomina „The Hill”.Jednak po groźbach Trumpa i sekretarza stanu Mike’a Pompeo, którzy dawali do zrozumienia, że nie wykluczają militarnej akcji odwetowej po atakach na saudyjskie rafinerie, minister spraw zagranicznych Iranu Mohammad Dżawad Zarif ostrzegł CNN, że atak zbrojny USA lub Arabii Saudyjskiej na jego kraj przerodzi się w „wojnę na pełną skalę”.",,
Prezydent powierzył Mateuszowi Morawieckiemu misję tworzenia rządu,"– Wynik wyborów jest jednoznaczny, samodzielną większość uzyskała Zjednoczona Prawica i to jest naturalne, że misję utworzenia rządu otrzymuje dotychczasowy premier – mówił w czwartek prezydent Andrzej Duda podczas uroczystości desygnowania Mateusza Morawieckiego na premiera.","Prezydent podkreślił, że wybory parlamentarne przyniosły jednoznaczne rozstrzygnięcia. Przypomniał, że zostali już wybrani marszałkowie obu izb parlamentu; dodał, że kolejnym etapem w działalności demokratycznego państwa jest powołanie nowego rządu.– Wynik wyborów, jeżeli chodzi o większość w Sejmie, jest absolutnie jednoznaczny, znowu samodzielną większość uzyskuje Zjednoczona Prawica na czele z PiS - obóz, który ja nazywam obozem konserwatywnym - mówił prezydent.– Dziś przychodzi ten moment, w którym następuje powierzenie misji utworzenia kolejnego rządu RP po ostatnich wyborach parlamentarnych i jest czymś zupełnie naturalnym, że misję tę otrzymuje dotychczasowy premier. Panie premierze, cieszę się, że mogę panu dzisiaj powierzyć tę tekę. Bardzo dziękuję za konsultację, zwłaszcza te wczorajsze konsultacje - długie, ale ciekawe i mam nadzieję pożyteczne zarówno dla mnie z punktu widzenia naszej przyszłej działalności, jak i przede wszystkim także dla pana premiera - dodał Andrzej Duda. „Mamy z premierem Morawieckim absolutnie wspólną wizję rozwoju Polski”Prezydent powiedział, że cieszy się, iż może powierzyć Morawieckiemu tekę Prezesa Rady Ministrów, podziękował za konsultacje, które odbyli w środę.– Jasno mogę zobaczyć, że te cztery lata pańskiego doświadczenia, jeżeli chodzi o prowadzenie najważniejszych polskich spraw (...) najpierw na funkcji wicepremiera, ale przecież przede wszystkim ministra finansów, jednego z absolutnie najważniejszych ministrów w rządzie, a następnie przez dwa lata premiera – dało panu to ogromne doświadczenie, które pozwala teraz wyeliminować mankamenty, które gdzieś tam się pojawiały i usprawnić różnego rodzaju procesy – mówił prezydent zwracając się do Morawieckiego.Wyraził nadzieję na dalszą współpracę z pożytkiem dla Rzeczypospolitej i dla obywateli. – Mamy absolutnie wspólną wizję rozwoju Polski, mamy wspólną wizję tych priorytetów, które powinny być zrealizowane, mamy wspólną wizję polskiej polityki ukierunkowanej na obywatela, na jego sprawy, sprawy jego powodzenia życiowego, sprawy poprawy jakości życia w Polsce, jak również wzmacniania pozycji Polski na arenie międzynarodowej, wzmacniania polskiej gospodarki – mówił prezydent.Duda powiedział, że po rozmowie z Morawieckim i znając kandydatów na ministrów ma „absolutne przekonanie”, że nowy rząd będzie działał sprawnie. Morawiecki: mam nadzieję, że kolejne cztery lata będą skokiem rozwojowym Mateusz Morawiecki podziękował prezydentowi Andrzejowi Dudzie za okazane zaufanie oraz za możliwość kontynuacji misji „poprawy standardu życia Polaków”.– Chcę to z całą mocą podkreślić, że te dzieła, które Polacy nagrodzili rzeczywiście bezprecedensowym wynikiem (wyborów) przy najwyższej frekwencji, te ponad 8 mln głosów Polaków, świadczą o ich zaufaniu – podkreślił szef rządu.Zwracając się do prezydenta, Morawiecki powiedział, że „te dzieła” nie byłyby możliwe bez zaufania głowy państwa, jego konstruktywnej i bliskiej współpracy oraz merytorycznej oceny wielu projektów i współpracy ekspertów. – To rzecz niezwykle cenna, bardzo ważna z punktu widzenia naszej zdolności do wdrażania bardzo ważnych projektów dla obywateli, dla całego społeczeństwa – przekonywał Morawiecki.Jak dodał, „świat i Polska w szczególności stoją niewątpliwie przed ogromnymi wyzwaniami”. – Pytań jest bardzo wiele, ale mam głęboką nadzieję, że we współpracy z panem prezydentem będziemy potrafili znajdować wszelkie odpowiedzi na te wyzwania, które są przed nami, oraz że te pierwsze cztery lata były swego rodzaju rozbiegiem, a te kolejne cztery lata będą skokiem rozwojowym – skokiem, który pokaże Polakom, że ten wymarzony standard życia na poziomie europejskim jest coraz bliżej – mówił premier. We wtorek Morawiecki złożył na ręce prezydenta dymisję poprzedniego rządu. Do czasu powołania nowego gabinetu prezydent powierzył dotychczasowemu pełnienie obowiązków.Zgodnie z konstytucją, po przyjęciu dymisji dotychczasowego rządu, jest 14 dni na desygnację nowego premiera i powołanie nowego rządu. Najpóźniej 14 dni po powołaniu Rady Ministrów nowy premier przedstawia program działania rządu (wygłasza exposé) i składa wniosek o wotum zaufania dla rządu, którego udziela Sejm bezwzględną większością głosów w obecności co najmniej połowy ustawowej liczby posłów.Powołanie rządu może nastąpić w piątek, a exposé premiera w Sejmie – we wtorek 19 listopada.Mateusz Morawiecki był premierem w trakcie poprzedniej kadencji Sejmu, od 11 grudnia 2017 roku do 12 października, kiedy na inauguracyjnym posiedzeniu Sejmu nowej kadencji złożył dymisję, jeszcze tego samego dnia przyjętą przez prezydenta. Proponowany skład nowej Rady MinistrówPremier Mateusz Morawiecki 8 listopada przedstawił propozycję  składu nowego rządu. Wówcas zaznaczył, ze nie ma jeszcze kandydata na ministra sportu. Skład proponowanego nowego rządu:  Ministerstwo Cyfryzacji  Marek Zagórski  Ministerstwo Edukacji Narodowej  Dariusz Piontkowski  Ministerstwo Finansów  Tadeusz Kościński  Ministerstwo Gospodarki Morskiej i Żeglugi Śródlądowej  Marek Gróbarczyk  Ministerstwo Infrastruktury  Andrzej Adamczyk  Ministerstwo Klimatu  Michał Kurtyka  Ministerstwo Kultury i Dziedzictwa Narodowego  wicepremierPiotr Gliński  Ministerstwo Nadzoru Właścicielskiego  Jacek Sasin  Ministerstwo Nauki i Szkolnictwa Wyższego  wicepremier Jarosław Gowin Ministerstwo Obrony Narodowej  Mariusz Błaszczak  Ministerstwo Rodziny, Pracy i Polityki Społecznej  Marlena Maląg  Ministerstwo Rolnictwa i Rozwoju Wsi  Jan Krzysztof Ardanowski  Ministerstwo Rozwoju – w resorcie znajdą się też działy budownictwo i turystyka  Jadwiga Emilewicz  Ministerstwo Sportu  bez kandydata  Ministerstwo Spraw Wewnętrznych i Administracji  Mariusz Kamiński  Ministerstwo Spraw Zagranicznych  Jacek Czaputowicz  Ministerstwo Sprawiedliwości  Zbigniew Ziobro  Ministerstwo Środowiska  Michał Woś  Ministerstwo Zarządzania Funduszami  Małgorzata Jarosińska-Jedynak  Ministerstwo Zdrowia  Łukasz Szumowski  Szef Kancelarii Prezesa Rady Ministrów  Michał Dworczyk",,
"Ani marsz LGBT, ani kontrmanifestacje. Prezydent z PO zakazał wszystkiego",Prezydent Gniezna Tomasz Budasz (PO) nie wyraził zgody na organizację w mieście 13 kwietnia dwóch marszów równości i 16 kontrmanifestacji. Obawiał się o bezpieczeństwo mieszkańców a także stan miejskiej infrastruktury. O zakaz marszu równości zaapelował radny PiS i działacze Młodzieży Wszechpolskiej.,"Imprezy organizowane w tym samym czasie i miejscu zgłoszono do Urzędu Miasta w Gnieźnie. „Jest to sytuacja niecodzienna i nie ma precedensu w historii naszego miasta” – ocenia w wydanym w tej sprawie oświadczeniu prezydent Tomasz Budasz, który nie wyraził zgodę na żadną z nich.  „Należy więc założyć, że w jednym miejscu i czasie spotkają się ze sobą bardzo zantagonizowani przedstawiciele rożnych grup społecznych, m.in. zwolennicy środowisk LGBT, a także grupy radykalno-prawicowe, kibicowskie i tym podobne” – uważa prezydent Gniezna.   „Biorąc pod uwagę doświadczenia innych miast, a także temperaturę każdego sporu światopoglądowego prowadzonego pomiędzy tymi grupami, istnieje uzasadniona obawa zagrożenia zdrowia i życia mieszkańców oraz zniszczenia infrastruktury miejskiej, witryn sklepowych, mienia mieszkańców, w tym np. parkujących aut czy ogródków kawiarnianych” – wyjaśnia Budasz; wskazuje, że oprócz tego miastu groziłby paraliż komunikacyjny.",,
Trump chce wycofać zakaz otwartego popierania polityków przez Kościoły,"Prezydent USA Donald Trump oświadczył w czwartek, że wolność religijna w USA i na świecie „jest zagrożona” oraz zapowiedział, że wycofa tzw. poprawkę Johnsona – przepis prawa podatkowego zakazujący m.in. Kościołom otwartego popierania kandydatów politycznych.","– Pozbędę się poprawki Johnsona, całkowicie ją zniszczę i pozwolę naszym przedstawicielom religijnym, by mówili swobodnie, bez obawy przed kłopotami – powiedział Trump podczas Narodowego Śniadania Modlitewnego w Waszyngtonie, ekumenicznego spotkania polityków, dyplomatów i przywódców religijnych z całego świata. Zapowiedział również, że jego rząd „zrobi wszystko, co możliwe”, by chronić wolność religijną.      – Stany Zjednoczone muszą być zawsze społeczeństwem tolerancyjnym, w którym szanuje się wszystkie wyznania – dodał.     Poprawka Johnsona z 1954 roku wprowadza zasadę, która zakazuje korzystającym ze zwolnienia od podatków organizacjom, m.in. uniwersytetom, fundacjom charytatywnym i Kościołom, otwartego popierania kandydatów na stanowiska polityczne pod groźbą utraty ulg podatkowych. Ustawa ta nazywana jest od nazwiska ówczesnego senatora Lyndona B. Johnsona (prezydenta USA w latach 1963-69), który ją sponsorował.",,
Prawie 60 tys. przypadkowych Norwegów,"58 tysięcy osób z wielu krajów otrzymało przez pomyłkę norweskie obywatelstwo. Nastąpiło to w 1990 roku, gdy komputeryzowano systemy ewidencji ludności.","W wyniku błędu w programie, wszystkich opuszczających Norwegię na stałe w latach 1960 – 1975 zapisano jako norweskich obywateli. Dotyczyło to ponad 64 tysięcy osób. Jak się okazało, zaledwie 6 tysięcy było rzeczywiście obywatelami Norwegii. Pozostali to głównie sezonowi imigranci, najczęściej z południa Europy i Północnej Afryki, powracający do domów.Pierwszy sygnał o błędzie dotarł do Oslo w 2007 roku, gdy zaczęli się zgłaszać i domagać paszportów Marokańczycy, twierdzący, iż są norweskimi obywatelami. Początkowo nawet wydano im pewną ilość dokumentów.Władze norweskie, jak wyszło obecnie na jaw, nie potrafiły do tej pory rozwiązać powstałego problemu. Media zarzucają im skandaliczną opieszałość. Urzędnicy tłumaczą, że nie są w stanie odszukać i zawiadomić o pomyłce wszystkich, których wpisano w ewidencję jako norweskich obywateli. Najczęściej nieznane są ich adresy i nie wiadomo, czy jeszcze żyją.Nikt też nie wie, ile norweskich paszportów trafiło w niepowołane ręce i mogło znaleźć się na międzynarodowym czarnym rynku.",,
Jacek Czaputowicz: ukraiński boeing został prawdopodobnie zestrzelony,"Minister spraw zagranicznych Jacek Czaputowicz powiedział, że jest bardzo prawdopodobne, iż ukraiński samolot został zestrzelony w Iranie. Maszyna rozbiła się zaraz po starcie z lotniska w Teheranie, kilka godzin po przeprowadzeniu przez Iran ostrzału amerykańskich baz w Iraku.","Szef polskiej dyplomacji poinformował w Brukseli, że to był jeden z tematów nadzwyczajnego spotkania ministrów spraw zagranicznych 28 krajów.  – Ten wątek był poruszany, zwłaszcza że obywatele niektórych unijnych państw zginęli. Były zgłaszane głosy, że Unia Europejska powinna się domagać obiektywnego śledztwa od Iranu. My na pewno popieramy to stanowisko. Jest bardzo prawdopodobne, że doszło do zestrzelenia. Natomiast, jaka była tego podstawa, jest przedmiotem analiz – dodał szef MSZ-tu.  Wcześniej także przedstawiciele władz Stanów Zjednoczonych, Wielkiej Brytanii i Kanady oraz NATO mówili, że jest wysoce prawdopodobne, iż to Iran zestrzelił ukraiński samolot. Teheran stanowczo zaprzecza. O przeprowadzenie wiarygodnego i niezależnego dochodzenia w tej sprawie zaapelowała Komisja Europejska.",,
Israel Katz: w poniedziałek Trump podpisze dekret w sprawie Wzgórz Golan,"W poniedziałek, podczas wizyty premiera Izraela Benjamina Netanjahu w Białym Domu Prezydent USA Donald Trump podpisze dekret uznający zwierzchność państwa żydowskiego nad Wzgórzami Golan. Informację tę podał p.o. szefa izraelskiej dyplomacji Israel Katz.","„Jutro prezydent Trump w obecności premiera Netanjahu złoży podpis pod dekretem, uznającym zwierzchność Izraela nad Wzgórzami Golan. Stosunki izraelsko-amerykańskie są bliższe niż kiedykolwiek” – napisał Katz na Twitterze. Agencja Reutera przypomina, że wysoki rangą amerykański urzędnik informował niedawno, iż administracja USA przygotowuje dokument w tej sprawie. W czwartek Donald Trump oznajmił na Twitterze, że „nadszedł czas, aby Stany Zjednoczone w pełni uznały władzę Izraela nad Wzgórzami Golan” oraz że ma to „kluczowe strategiczne znaczenie dla bezpieczeństwa Izraela i stabilności regionu”. Izrael zajął znaczną część Wzgórz Golan podczas wojny sześciodniowej w 1967 roku, a następnie wcielił je administracyjnie do swego terytorium; decyzja ta nie została nigdy zaaprobowana przez wspólnotę międzynarodową, a prawo do tego obszaru rości sobie Syria.",,
„Świetny fachowiec nie powinien pracować dla zachodnich koncernów”,"– Świetny fachowiec nie powinien pracować dla zachodnich koncernów i dla świata podziemnego, bo i tak się zdarza. Państwo musi mieć najlepszych – powiedział euro deputowany Tadeusz Cymański z SP i dodał, że powinna za tym iść pełna transparentność urzędników państwowych.","Premier Mateusz Morawiecki zapowiedział zredukowanie w ciągu 2-3 miesięcy stanowisk w rządzie o 20-25 proc, zmniejszenie liczby członków gabinetów politycznych, zmniejszenie lub likwidację kart kredytowych w administracji rządowej, ogłosił koniec nagród dla ministrów i podsekretarzy stany. Tadeusz Cymański, eurodeputowany z Solidarnej Polski komentując te zapowiedzi podkreślił, że sztuczne jest podnoszenie wynagrodzenia przez premię. Jak dodał, premia powinna być uznaniowa, za coś konkretnego. Dodał jednak, że chore jest, aby dyrektorzy departamentów, specjaliści, eksperci, którzy pracują dla ministerstwa zarabiali więcej od ministra czy wiceministra. Jednocześnie gość programu przyznał, że świetny fachowiec nie powinien pracować dla zachodnich koncernów i dla świata podziemnego, bo i tak się zdarza – zauważył. – Państwo musi mieć najlepszych. Natomiast musimy dobrze pracować. Być transparentni – mówił i podkreślił, że rozwiązania proponowane przez premiera morawickiego są roztropne.",,
Czech wygrał papieskie Lamborghini w loterii charytatywnej,"Unikatowy model Lamborghini Huracan, który w 2017 r. od włoskiego producenta samochodów dostał papież Franciszek, trafił w internetowej loterii charytatywnej w ręce Czecha – poformowała w piątek agencja CTK. Powołała się na organizatora loterii, portal Omaze.com.","Papież poświęcił Lamborghini, a na masce złożył autograf. Loteria na cele charytatywne przyniosła 200 tys. euro, które zostaną przekazane na pomoc dla chrześcijan w Iraku i na odbudowę ich świątyń zniszczonych przez tak zwane Państwo Islamskie.  Organizatorzy nie ujawnili tożsamości zwycięzcy loterii. Także czeskie media nie dotarły do niego.  Lamborghini w papieskich biało-żółtych kolorach, zanim stało się fantem na loterii, trafiło w 2018 r. na aukcję. W domu aukcyjnym Sotheby's w Monako osiągnęło cenę 715 tys. euro.  Jak napisał portal Novinky.cz, chciała go kupić hiszpańska firma wynajmująca samochody, ale transakcji nie zakończyła. Pojazd trafił na loterię charytatywną, zorganizowaną przez amerykańską platformę internetową Omaze.com, zbierającą pieniądze na cele dobroczynne.  Wśród darów dla papieża są także te związane z motoryzacją. Franciszek dostał m.in. motocykl Harley-Davidson, który także trafił na aukcję charytatywną.   Nie pierwszy raz też Franciszek wspiera finansowo Kościoły chrześcijańskie na Bliskim Wschodzie. W 2016 r. przekazał 100 tys. euro dla kliniki w stolicy irackiego Kurdystanu, Irbilu. Zysk z Lamborghini trafił do organizacji „Kościół w potrzebie”, ma być przeznaczony m.in. na pomoc dla chrześcijan uciekających przed islamistami.",,
"„Jesteśmy tu po to, aby bronić”. Trump poparł artykuł 5 o wzajemnej obronie","Prezydent USA Donald Trump oświadczył w piątek, że USA popierają i są w pełni przywiązane do artykułu 5 Traktatu Północnoatlantyckiego o wzajemnej obronie sojuszników. Artykuł ten wskazuje, że napaść na jedno z państw członkowskich NATO jest traktowana jako agresja na cały Sojusz.","Na wspólnej konferencji prasowej w Ogrodzie Różanym Białego Domu z prezydentem Rumunii Klausem Iohannisem, Donald Trump powiedział, że „w pełni zobowiązuje USA do artykułu 5”.Podejście prezydenta USA do NATO uważane jest za kontrowersyjne. Podczas kampanii prezydenckiej Trump deklarował, że Stany Zjednoczone nie będą dłużej tolerować faktu, iż tylko cztery kraje stosują się do ustalonych przez państwa członkowskie poziomu wydatków na obronność. Przyjęto, że ma on rocznie wynosić minimum 2 proc. PKB każdego kraju. Trump tłumaczył, że USA nie stać na ponoszenie wszystkich kosztów NATO.",,
„Nieplanowane” od 1 listopada w kinach. Film pokaże kulisy branży aborcyjnej,"1 listopada wchodzi do polskich kin film „Nieplanowane”, pokazujący kulisy branży aborcyjnej w USA – poinformował na konferencji prasowej współorganizator akcji „Polska pod Krzyżem” Maciej Bodasiński.","– Krzyż to źródło zbawienia i życia, dlatego organizatorzy akcji „Polska pod Krzyżem” wraz z Rafael Film pragną zaprosić wszystkich Polaków do wielkiej afirmacji życia – powiedział Bodasiński. – Kilka miesięcy temu zetknęliśmy się z wyjątkowym filmem „Nieplanowane”, który był pokazywany w USA i wywołał tam rewolucję (...). Zmienił życie tysięcy ludzi w tym kraju, sprawił, że dzisiaj w Stanach Zjednoczonych jest najmniejszy od lat współczynnik dokonywanych aborcji. (...) Film zaprasza do tego, żeby w zupełnie nowy sposób spojrzeć na kwestię dzieci nienarodzonych (...). Stąd też bez wahania zaangażowaliśmy całą naszą Fundację Solo Dios Basta w dystrybucję i promocję tego filmu – dodał. Wyraził też przekonanie, że być może pierwszy raz w historii Polski pojawia się narzędzie, które może „zmienić sposób, w jaki dyskutujemy i rozmawiamy na temat aborcji”. Dodał, że film ten może sprawić, że „front wojny, która toczy się w Polsce, może po prostu zniknąć, że zaczniemy mówić o tym temacie z wielkim szacunkiem, z miłością, zapraszając do tego, żeby każdy w swoim sumieniu, stojąc w prawdzie, rozeznał swój stosunek do życia dzieci nienarodzonych”.",,
"„To nie będzie żadna rekonstrukcja, tylko zupełnie nowy układ”","– Mateusz Morawiecki stanie się kimś w rodzaju sukcesora. I ten układ sił, który do tej pory znamy, powoli będzie odchodził w przeszłość – powiedział w programie „O co chodzi” Michał Karnowski z „Sieci”. – Pytanie, czy elektorat polubi Mateusza Morawieckiego – stwierdził Piotr Semka i dodał, że większość wyborców Prawa i Sprawiedliwości nie rozumie, czemu premier Beata Szydło ma być ukarana po dwóch latach dobrych rządów.","Publicyści Michał Karnowski z „Sieci” oraz Piotr Semka rozmawiali w TVP Info na temat zapowiadanej rekonstrukcji rządu. – W mojej ocenie to nie będzie żadna rekonstrukcja tylko to będzie rekonfiguracja układu czyli zupełnie nowy układ. Twierdzę, że będziemy mieli do czynienia z postPiS-em – powiedział Karnowski i dodał, że Mateusz Morawiecki stanie się kimś w rodzaju sukcesora. Jego zdaniem ten układ sił, który do tej pory znamy powoli będzie odchodził w przeszłość. Karnowski podkreślił, że to będzie zupełnie inny styl przywództwa, mniej więzi emocjonalnej. – Bardziej korporacyjny. Mateusz Morawiecki stawia zupełnie inne akcenty – ocenił i dodał, że siłą rzeczy będzie ciągnęło go w stronę gospodarki. Jako bardzo prawdopodobne ocenił, że Morawiecki stanie na czele rządu. ",,
Dowódca sił obronnych Finlandii: Aneksja  Krymu zmieniła sytuację na północy Europy,"W ostatnich latach w regionie bałtyckim oraz w całej Europie Północnej znacząco zwiększyła się wojskowa aktywność zarówno NATO, jak i Rosji, co jest efektem rosyjskiej aneksji Krymu – ocenił dowódca sił obronnych Finlandii, gen. Jarmo Lindberg.","– NATO zmieniło swą strategię we wrześniu 2014 roku (na szczycie w Walii). Zainicjowano wtedy rozległy program rozbudowy potencjału bojowego – powiedział Lindberg w sobotę, występując w fińskiej publicznej telewizji Yle. Według niego Rosja wzięła pod uwagę dokonane w Finlandii po aneksji Krymu zmiany legislacyjne, umożliwiające szybką kontrakcję wobec wykrytych na własnym terytorium „zielonych ludzików”. Jak zaznaczył Lindberg, także Szwecja zmieniła swą doktrynę militarną, uznającą operacje międzynarodowe za główne zadanie sił zbrojnych. Teraz kładzie nacisk na obronę wewnętrzną i poprawę gotowości bojowej. Na terenie Szwecji trwają obecnie ćwiczenia wojsk lądowych Northern Wind 2019, w których obok gospodarzy uczestniczą również żołnierze z Finlandii i trzech państw NATO – Wielkiej Brytanii, Norwegii i USA. Gen. Lindberg wskazał, że w regionie Morza Bałtyckiego swą aktywność, również wojskową, zwiększyły w ciągu ubiegłych pięciu lat zarówno NATO, jak i Rosja.",,
Ziobro: Opracujmy zasady zachowania sędziów w mediach społecznościowych,"Minister sprawiedliwości Zbigniew Ziobro zwrócił się w piątek do Krajowej Rady Sądownictwa o przygotowanie kodeksu etyki, który będzie regulował zachowanie sędziów w mediach społecznościowych. Jak poinformował resort, „inicjatywa ta ma na celu oczyszczenie środowiska sędziowskiego z zachowań niegodnych przedstawicieli wymiaru sprawiedliwości”.","„Minister Sprawiedliwości Prokurator Generalny Zbigniew Ziobro zwrócił się do Krajowej Rady Sądownictwa z apelem o przygotowanie kodeksu etyki, który będzie regulował zachowanie sędziów w internetowych mediach społecznościowych” – poinformowało MS w wydanym w tej sprawie komunikacie. Zdaniem ministra Ziobry w kodeksie powinny znaleźć się regulacje, które będą przeciwdziałać łamaniu przez sędziów zasady apartyjności i apolityczności. Jak zaznaczył szef resortu, „zasady etyczne nie mogą zezwalać na anonimowe angażowanie się sędziów w mediach społecznościowych i komentowanie wyroków, w tym własnych”. „Obywatele oczekują też, by sędziowie nie posługiwali się nienawistnym językiem, nie używali wulgaryzmów, nie publikowali obscenicznych zdjęć i nie przekraczali granic dobrego smaku” – wskazał resort. Zbigniew Ziobro podkreślił przy tym, że sprawowane godności sędziego to wielki przywilej, ale też ograniczenia. „Jednym z nich powinna stać się zasada szczególnej powściągliwości w korzystaniu z mediów społecznościowych” – dodał minister.",,
"Napisała o korupcji, oskarżyła Grodzkiego. Uniwersytet wszczął postępowanie","Uniwersytet Szczeciński wszczął postępowanie dyscyplinarne przeciwko prof. Agnieszce Popieli, która jako pierwsza informowała, że prof. Tomasz Grodzki miał wziąć od niej 500 dolarów łapówki za operację.","W listopadzie na Facebooku prof. Agnieszka Popiela z Uniwersytetu Szczecińskiego zasugerowała, że Grodzki przyjął od niej 500 dolarów.   „Jak moja Mama umierała, to trzeba było dać 500 dolarów za operację. Podobno na czasopisma medyczne. Faktury ani rachunku nie dostałam. Nigdy tego nie zapomnę” – pisała prof. Popiela.  Po jej słowach pojawiły się relacje kolejnych kilkunastu osób, które twierdzą, że w różnych latach Grodzki miał brać od kilkuset do kilku tysięcy zł łapówki za przeprowadzenie zabiegu lub przyjęcie do lecznicy. Jak informuje Radio Szczecin rzecznik dyscyplinarny Uniwersytetu Szczecińskiego wszczął postępowanie dyscyplinarne przeciwko prof. Popieli.  Rozgłośnia cytuje też samą prof. Popielę, która zapewnia, że z niczego się nie wycofała. – Złożyłam zeznania do odpowiednich służb w sprawie prof. Tomasza Grodzkiego – powiedziała.  Według radia postępowanie dyscyplinarne to inicjatywa rektora Uniwersytetu Szczecińskiego, prof. Edwarda Włodarczyka. „Jest to o tyle dziwne, że sam zainteresowany prof. Tomasz Grodzki nie wystąpił na drogę prawną przeciwko autorce wpisu na facebooku” – relacjonuje radio.",,
"Afera Ciech. Wyjątkowa wypowiedź posłanki PO. „Wszystko jest dęte""","– Spółka CIECH to spółka giełdowa, wycena aukcji była giełdowa, a wezwanie do sprzedaży było publiczne – powiedziała w programie „Minęła 8” Izabela Leszczyna z PO. Wyraziła zdziwienie, że prokuratura potrzebowała 2,5 roku, aby „wyprowadzić w kajdankach sześć osób akurat w tym momencie”.  Dodała, że „sprawa jest dęta”. Zdaniem Doroty Arciszewskiej-Mielewczyk, sprawa CIECH-u była już wcześniej podejmowana, a Platforma Obywatelska ucieka od taśm.","Centralne Biuro Antykorupcyjne poinformowało o zatrzymaniu w sprawie prywatyzacji CIECH-u sześciu osób, w tym byłego wiceministra skarbu w rządzie PO-PSL Pawła T. Według nieoficjalnych informacji straty mogły sięgnąć nawet 110 mln zł, – Zawsze, jak dzieje się coś złego, jak PiS wywoła międzynarodową awanturę i zniszczy nasze relacje, ostatnio ze Stanami Zjednoczonymi, to musi się wydarzyć coś w kraju, co odwróci uwagę – powiedziała Izabela Leszczyna z PO.  – To była spółka giełdowa, wycena aukcji była giełdowa, wezwanie do sprzedaży było publiczne i oferta była publiczna. Wszystkie karty  leżały na stole – mówiła Leszczyna wyrażając zdziwienie, że prokuratura potrzebowała 2,5 roku, by „wyprowadzić w kajdankach tych sześć osób akurat w tym momencie”. – Moja odpowiedź jest taka: Ziobro musiał mieć najpierw sądy partyjne w swoich rękach, bo bał się, że jak ta sprawa pójdzie do normalnego sądu, niezależnego, niezawisłego, to okaże się, że sprawa jest dęta – dodała. „Platforma Obywatelska ucieka od taśm”      – To by oznaczało, że z dnia na dzień niezależność i sposób orzekania przestały istnieć. To jest nieprawda. Tym samym pani dyskryminuje wszystkich sędziów i prokuratorów, którzy pracują w sądach i nikt im krzywdy nie zrobił – zwróciła się do Leszczyny Dorota Arciszewska-Mielewczyk z PiS.  Jak podkreśliła, „co innego jest zarządzanie sądami, a co innego niezawisłość sędziowska, której nikt nie odebrał żadnemu sędziemu”.  – Sprawa CIECH-u była już wcześniej podejmowana. Platforma Obywatelska ucieka od taśm, ponieważ zawsze skupiała się na tym, kto nagrywał, a nie co jest na tych taśmach – powiedziała Dorota Arciszewska-Mielewczyk. – Taśmy świadczą o tym, że tam są przestępstwa urzędnicze. Ważne jest, co jest na tych taśmach, ponieważ inwestor z bardzo ważnymi urzędnikami ustalają ceny, warunki i mają zielone światło od premiera na tego typu transakcje – podkreśliła. Zmora gospodarki  – Tam, gdzie jest styk polityki z biznesem, często dochodzi do nieprawidłowości, jeżeli mamy nieuczciwych ludzi z jednej i z drugiej strony, polityków, którzy są łasi na jakieś propozycje przedsiębiorców i tych, którzy takie propozycje składają  – powiedział Mirosław Maliszewski z PSL.  Zdaniem polityka to zmora gospodarki. – Dlatego w wielu dziedzinach nie powinno być udziału państwa. Jestem zdania, że w strategicznych działach, jak sektor energetyczny, państwo powinno mieć pakiet kontrolny – powiedział Maliszewski.",,
Tąpnięcie we wrocławskiej radzie miejskiej. Nowoczesna wyłamuje się z koalicji z PO,"We wrocławskiej radzie miejskiej rozpada się koalicja między Platformą Obywatelską a Nowoczesną. Radni .N chcą stworzyć w radzie nowy klub, niezależny od wpływów koalicyjnych kolegów.","O sprawie informuje portal GazetaWroclawska.pl. Do nowego klubu Nowoczesnej w Radzie Miasta Wrocławia ma trafić 5 spośród 17 radnych wybranych z list Koalicji Obywatelskiej.Może to zmienić zupełnie rozkład sił w radzie, w której do samodzielnego rządzenia potrzebnych jest przynajmniej 19 radnych.  „Uważam, że Nowoczesna powinna mieć swój klub w radzie, i do tego będę dążył” – powiedział portalowi Tadeusz Grabarek, nowo wybrany radny oraz lider Nowoczesnej w regionie Dolnego Śląska. Jego zdaniem zobowiązanie, które podpisywali działacze wchodzący w struktury Koalicji Obywatelskiej, jest już nieaktualne. „To prawda, podpisywaliśmy zobowiązanie, ale to było w innej czasoprzestrzeni, sytuacja się zmieniła. Tak chcieli radni Nowoczesnej. Weksli na szczęście Platformie nie podpisywaliśmy” – mówił Grabarek.",,
Prezydent odniósł się do słów arcybiskupa o „tęczowej zarazie”,"Abp Marek Jędraszewski ma ogromny szacunek do człowieka, chyba nikt w to nie wątpi – powiedział w piątek prezydent Andrzej Duda. W jego ocenie metropolita krakowski mówił w czwartek „o pewnym ideologicznym starciu”. To komentarz do słów duchownego o „tęczowej zarazie”.","Podczas kazania w bazylice Mariackiej w Krakowie wygłoszonego w ramach czwartkowych obchodów 75. rocznicy wybuchu Powstania Warszawskiego metropolita krakowski podkreślił, że to z powstańczych mogił narodziła się wolna Polska. – Trzeba było długo na nią czekać (...). Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – stwierdził. O słowa abpa Jędraszewskiego prezydent został zapytany w piątek w rozmowie z Polsat News. Andrzej Duda zwrócił uwagę, że metropolita krakowski jest filozofem. Dodał, iż nie ma żadnych wątpliwości, że arcybiskup „ma ogromny szacunek do człowieka”. – Zresztą chyba nikt w to nie wątpi – zaznaczył prezydent. Według niego hierarcha mówił w czwartek „o pewnym ideologicznym starciu”. – I rzeczywiście ze swojego punktu widzenia –  filozofa opowiedział się w tym ideologicznym sporze w sposób zdecydowany – powiedział Duda. Powtórzył, że w słowach abpa Jędraszewskiego chodziło o „o ideologię, a nie o ludzi”. Andrzej Duda został też zapytany, jak zatem słowa metropolity krakowskiego połączyć ze słynną wypowiedzią papieża Franciszka, który pytany o homoseksualistów, odparł: „kim ja jestem, żeby ich osądzać”. Odpowiedział, że on sam jest człowiekiem tolerancyjnym. Podkreślił jednocześnie potrzebę zapewnienia szacunku dla drugiego człowieka. – Mnie absolutnie nie przeszkadza, że ktoś ma inne preferencje, natomiast powiem tak: gdyby moi sąsiedzi, małżeństwo – mężczyzna i kobieta razem prezentowali jakieś zachowania seksualne w przestrzeni publicznej, obnosili się z tym, epatowali w obecności dzieci, to nie byłbym zadowolony – zaznaczył Duda. Dopytywany, czy za „epatowanie” uznałby „trzymanie się za ręce”, odparł, że nie. – Ja myślę, że jak ktoś chce trzymać się za ręce, proszę bardzo. Ja też się trzymam za rękę z moją żoną, natomiast bardzo często widzimy różnego rodzaju demonstracje półnagości itd. – powiedział Duda. – Gdzieś na ulicach w różnych miejscach na świecie, to nie jest coś, co mi odpowiada. I to nie ma znaczenia, czy to są demonstracje o charakterze homoseksualnym, czy heteroseksualnym. Jeżeli ktoś się chce obnażyć, to proszę bardzo, to można zrobić na plaży, tam to jest przyjęte – dodał.",,
Bartłomiej M. trafi na trzy miesiące do aresztu,"Były rzecznik prasowy Ministerstwa Obrony Narodowej Bartłomiej M. spędzi najbliższe trzy miesiące w areszcie, poinformował na Twitterze dziennikarz TVP Cezary Gmyz. Wobec byłego posła PiS Mariusza Antoniego K. sąd zastosował poręczenie majątkowe w wysokości 50 tys. zł oraz zakaz opuszczania kraju wraz z zatrzymaniem paszportu. Obaj zostali zatrzymani przed dwoma dniami przez funkcjonariuszy CBA.","Komentując sprawę Bartłomieja M., rzecznik prasowy Prokuratury Okręgowej w Tarnobrzegu Andrzej Dubiel powiedział, że „sąd w całości przychylił się do wniosku prokuratury”.Jak dodał Gmyz, sąd nie uwzględnił poręczenia o. Tadeusza Rydzyka oraz nie zgodził się na opuszczenie aresztu za kaucją. Osobiste poręczenie o. Rydzyka przedstawili sądowi adwokaci M. Zapewniał w nim – jak powiedział obrońca byłego rzecznika MON Piotr Fidura – że M. nie będzie „utrudniał postępowania karnego, a w szczególności stawiennictwa na wszelkie wezwania organów ścigania”. Obrońcy M. zapowiedzieli apelację.",,
Prezes PiS: Musimy walczyć o prawdę. Rozumiał to Lech Kaczyński,"– Jeśli chcemy odzyskać to, co się nam należy, czyli status wielkiego europejskiego narodu, to musimy o prawdę walczyć. Rozumiał to dobrze prezydent Lech Kaczyński, rozumiemy to my i rozumie to prezydent Andrzej Duda – mówił prezes Prawa i Sprawiedliwości Jarosław Kaczyński w trakcie uroczystości dziewiątej rocznicy katastrofy smoleńskiej na Krakowskim Przedmieściu.","Jak mówił Kaczyński, wyprawa polskiej delegacji do Smoleńska w kwietniu 2010 r. nie była zwykłym wyjazdem, ale „pełnieniem misji obejmującej sprawy szersze niż wspomnienie o wymordowanych polskich oficerach”. Chodziło także o „odzyskanie prawa do prawdy”.– W wypadku naszego narodu prawo do prawdy jest prawem do godności, do poczucia, że nasz naród wypełniał w różnych chwilach swoje zobowiązania, często dużym kosztem, nie oczekując zapłaty od innych. Ta prawda jest ciągle przez wielu kwestionowana. Jeśli chcemy odzyskać to, co się nam należy, czyli status wielkiego europejskiego narodu, to musimy o tę prawdę walczyć. Rozumiał to dobrze prezydent Lech Kaczyński, rozumiemy to my i rozumie to prezydent Andrzej Duda – mówił prezes PiS, dodając, że „jest niezmiernie ważne, by Polacy to rozumieli”. Jak stwierdził, „musimy dążyć, żeby nasz naród miał nie tylko argumenty moralne, ale i materialne. Dopiero łącznie stanowią one wielką siłę”.",,
„Do tanga trzeba dwojga”. Chiny chcą rozwiązać spór handlowy z USA,"Ambasador Chin w Stanach w USA Cui Tiankai podkreślił, że wolą Chin jest rozwiązanie sporu handlowego z Waszyngtonem w drodze negocjacji, ale, jak zaznaczył, „do tanga trzeba dwojga”. 
– Nadal preferujemy negocjacje, ale do tanga trzeba dwojga. Zobaczymy, co zrobi USA – powiedział po spotkaniu w Departamencie Stanu z pełniącym obowiązki sekretarza stanu Johnem Sullivanem.","Wcześniej we wtorek, jeszcze przed ogłoszeniem listy produktów, na które mają być nałożone karne cła przez Stany Zjednoczone, ambasador Cui zapowiedział, że Chiny odpowiedzą proporcjonalnie na działania Waszyngtonu.Chiny zamierzają wprowadzić 25-procentowe cła odwetowe na 106 produktów USA. Wartość ich importu do ChRL wyniosła w 2017 roku 50 mld dolarów – poinformowały w środę chińskie ministerstwa finansów i handlu. Na liście znalazła się m.in. soja, samochody i chemikalia.Zarzucają kradzież własności intelektualnej Ogłoszenie tej listy jest reakcją na publikację wykazu ponad 1300 chińskich produktów, które Waszyngton zamierza obciążyć 25-procentowymi cłami, aby ukarać Pekin za kradzież własności intelektualnej amerykańskich firm (oraz zmniejszyć deficyt handlowy). Chińskie władze zaprzeczają tym zarzutom i potępiają amerykańskie cła.Na liście chińskiego resortu finansów, oprócz soi, samochodów i chemikaliów, znalazła się też whisky, wyroby tytoniowe, niektóre rodzaje wołowiny, wyroby plastikowe, sok pomarańczowy, część wyrobów z sorga i niektóre samoloty.",,
75 lat temu Niemcy stracili członków konspiracji w Auschwitz,"75 lat temu Niemcy zgładzili pięciu więźniów, członków ruchu oporu w obozie Auschwitz. 30 grudnia 1944 r. powiesili dwóch Polaków i trzech Austriaków. Była to ostatnia publiczna egzekucja wykonana przez Niemców na obozowym placu apelowym.","Straceni zostali: Piotr Piąty, Bernard Świerczyna, Ernst Burger, Rudolf Friemel i Ludwig Vesely. Niemcy wykonali egzekucję po wieczornym apelu. Skazani nie pozwolili sobie zawiązać oczu. Przed śmiercią wznieśli okrzyki: Precz z Hitlerem!, Precz z faszyzmem!, Niech żyje Polska!  Przywódcy obozowej konspiracji próbowali zbiec z Auschwitz 27 października 1944 r. Wesprzeć ich miał przyobozowy ruch oporu.   Więźniów Bernarda Świerczynę, Czesława Duzela, Zbigniewa Raynocha i Piotra Piątego z AK oraz Austriaka Ernsta Burgera z Grupy Bojowej Oświęcim z obozu miał wywieźć esesman Johann Roth. Uciekinierzy ukryli się w samochodzie, którym wywożono brudną bieliznę do pralni w Bielsku. Mieli zostać przewiezieni do miejscowości Łęki, kilka kilometrów od Oświęcimia. Roth jednak zdradził. Uzbrojeni esesmani ciężarówką pojechali do Łęk, gdzie na uciekinierów w gospodzie Juliana Dusika czekała grupa żołnierzy AK z oddziału Sosienki. Jej dowódcą był Konstanty Jagiełło, również uciekinier z Auschwitz. Pomagali mu Tomasz Sobański, Kazimierz Ptasiński, Franciszek Dusik i łączniczka Wanda Dusik.   Historyk Marcin Dziubek w monografii Sosienek napisał, że konspiratorzy zostali całkowicie zaskoczeni przez Niemców. „Samochód, zgodnie z umową, zwolnił koło gospody, ale Ptasiński zaniepokoił się otwartą platformą. Mimo opuszczonej plandeki dostrzegł żołnierskie buty i kolby karabinów. Zdążył tylko wrzasnąć: wsypa!” – napisał w książce „Niezłomni z oddziału Sosienki”.  W akcji esesmani zastrzelili Jagiełłę oraz 70-letniego Jana Galocha, niesłyszącego, który nie zareagował na wezwanie do podniesienia rąk. Aresztowano Dusików oraz Ptasińskiego, który zdołał później zbiec. Ocalał Sobański, którego Jagiełło wysłał po ubrania dla uciekinierów. Esesman Johann Roth w nagrodę za udaremnienie ucieczki otrzymał fotografię szefa Głównego Urzędu Gospodarczo-Administracyjnego Oswalda Pohla z własnoręczną dedykacją.   Więźniowie zatrzymani podczas ucieczki zostali poddani brutalnemu śledztwu. Nikogo nie wydali. Bernard Świerczyna napisał ołówkiem na drzwiach celi: „Chciałem tylko być człowiekiem, nie bezduszną składnią cyfr. Byt swój z przyszłym związać wiekiem, dziejów przyszłych poznać szyfr. Zdradą przemoc mnie pojmała i zamknęła pośród krat, lecz honoru nie złamała, nawet go nie złamie kat. Quia pulchris est pro Patria mori”.  Ruch oporu w obozie był organizowany od początku jego istnienia. Jesienią 1940 r. powstała grupa Polskiej Partii Socjalistycznej, która szybko rozwinęła działalność polityczną i akcję pomocy współwięźniom. W październiku 1940 r. rtm. Witold Pilecki (w obozie przebywał jako Tomasz Serafiński) zorganizował grupę pod nazwą Związek Organizacji Wojskowej. Pilecki poszedł do obozu dobrowolnie by założyć konspirację i sporządzić dokumentację niemieckiego ludobójstwa. Po ucieczce przekazał dokumentację na zachód. W lutym 1941 r. powstał Związek Walki Zbrojnej, przekształcony w 1942 r. w Armię Krajową. W kierownictwie znalazł się m.in. Bernard Świerczyna. Jesienią 1941 r. zaczęły działać grupy prawicowe.  Pod koniec 1941 r. ZWZ zainicjował akcję scaleniową obozowej konspiracji. Do października 1942 r. większość grup podporządkowało się wspólnemu dowództwu.  W 1943 r. Niemcy podjęli szereg akcji przeciw konspiracji. W zbiorowych egzekucjach zginęło 105 więźniów. Represje nie zdusiły oporu.  Niezależnie od grup polskich, na przełomie lat 1942 i 1943 powstały w obozie organizacje więźniów innych narodów. Z początkiem 1943 r. z inicjatywy Austriaków podjęto tajne rokowania w celu scalenia ruchu oporu. W maju utworzono wspólną Grupę Bojową Oświęcim, do której w 1944 r. przyłączyły się polskie grupy wojskowe. Powstała Rada Wojskowa Oświęcim.",,
Lubnauer: Jachiry nie powinno być na listach KO,"Klaudia Jachira nie powinna być na listach Koalicji Obywatelskiej; jedyna metoda, żeby odejść z listy to własna rezygnacja – stwierdziła we wtorek szefowa Nowoczesnej Katarzyna Lubnauer. Dodała, że zdjęcie zrobione przez Jachirę przed pomnikiem Armii Krajowej jest kompromitujące.","Blogerka Klaudia Jachira, która startuje z trzynastego miejsca warszawskiej listy Koalicji Obywatelskiej do Sejmu zamieściła kilka dni temu na Twitterze zdjęcia z piątkowego Młodzieżowego Strajku Klimatycznego, w którym wzięła udział.  Wśród nich jest zdjęcie wykonane przed pomnikiem Armii Krajowej i Polskiego Państwa Podziemnego, który znajduje się w okolicach Sejmu. Na zdjęciu jest Jachira oraz dwie młode osoby, które trzymają transparent z napisem: „Bób, Hummus, Włoszczyzna”; w tle widać fragment pomnika z napisem „Bóg Honor Ojczyzna”. Jachira w oświadczeniu przeprosiła wszystkich, którzy poczuli się urażeni tym zdjęciem i zapewniła, że ma szacunek dla tych, którzy bronili ojczyzny. Szefowa Nowoczesnej Katarzyna Lubnauer, odnosząc się we wtorek w radiu RMF FM do uwagi, że Jachira sparodiowała hasło „Bóg Honor Ojczyzna” powiedziała: „Chyba dokładnie rzecz biorąc nie ona, tylko tamte autorki, ale nie ma to znaczenia”. – Zrobienie sobie zdjęcia uważam za kompromitujące. Już kiedyś mówiłam i to dużo wcześniej, że to, co robi pani Klaudia Jachira całkowicie nie jest w mojej estetyce. I uważam, że nie powinno się w ten sposób uprawiać polityki – oceniła Lubnauer.",,
Wybory prezydenckie w Chorwacji. Były premier wygrywa w II turze,"Były premier Zoran Milanović, kandydat Socjaldemokratycznej Partii Chorwacji (SDP), wygrywa w niedzielnej II turze wyborów prezydenckich w Chorwacji, uzyskując 53,25 proc. głosów – wynika z sondażu exit poll, przedstawionego w chorwackiej telewizji.","W II turze wyborów rywalizował z ubiegającą się o reelekcję Kolindą Grabar-Kitarović z rządzącej konserwatywnej Chorwackiej Wspólnoty Demokratycznej (HDZ). Jak wynika z sondażu exit poll, zdobyła 46,5 proc. głosów. Pierwsze wstępne wyniki wyborów mają być ogłoszone o godz. 20. Milanović, którego popierała liberalna opozycja, obiecywał Chorwację „normalną”, wolną od nietolerancji, nienawiści i korupcji oraz należącą do „rodziny europejskich i postępowych krajów zachodnich”. Akcentował, że podczas jego rządów w latach 2011-2016 zwiększyły się prawa środowisk LGBT i podjęto kroki, by ulżyć osobom zadłużonym we frankach szwajcarskich. Mówił też o poszerzeniu praw mniejszości serbskiej, co jest w Chorwacji sprawą bardzo delikatną ze względu na silne sentymenty antyserbskie.",,
"Ponad półtora tysiąca gości, wszyscy w strojach galowych. Ceremonia w Sztokholmie",Podczas ceremonii wręczenia Nagród Nobla w sztokholmskiej filharmonii Olga Tokarczuk - piąta polska laureatka w dziedzinie literatury - odebrała dyplom i złoty medal z rąk króla Karola XVI Gustawa. Tokarczuk otrzymała nagrodę za 2018 r.,"Uroczystość odbyła się w gmachu sztokholmskiej filharmonii, który jarzył się tysiącami światełek. Przed budynkiem pojawili się m.in. tłumacze książek Olgi Tokarczuk na różne języki, którzy trzymali parasole z napisem „Literacki Nobel Olga”. Wśród zgromadzonych przed filharmonią widać było także biało-czerwone flagi.  Tradycyjnie na uroczystości noblowskiej obowiązywały stroje galowe. Panie ubrane były w długie suknie wieczorowe, a mężczyźni byli we frakach, białych koszulach i białych muszkach. Byli również goście w strojach narodowych, np. Japonki w kimonach i Hinduski w sari. Olga Tokarczuk wystąpiła w kreacji przygotowanej dla niej przez projektantkę Gosię Baczyńską.  Na widowni było 1560 gości - artystów i polityków, dziennikarzy, naukowców, osób zaproszonych przez noblistów. Pierwsze rzędy widowni zarezerwowano dla rodzin laureatów, członków szwedzkiego rządu i parlamentu. Na samej scenie było 90 miejsc - tu zasiadali członkowie Królewskiej Szwedzkiej Akademii Nauk, Akademii Szwedzkiej, zarząd Fundacji Noblowskiej oraz laureaci Nagrody Nobla z poprzednich lat. Naprzeciw nich, także na scenie, zasiedli tegoroczni laureaci oraz członkowie szwedzkiej rodziny królewskiej: król Karol XVI Gustaw z królową Sylwia, następczyni tronu księżniczka Wiktoria oraz książę Daniel. Według programu najpierw zabrał głos prezes Fundacji Noblowskiej prof. Carl-Henrik Heldin. Następnie przedstawiciele komitetów noblowskich kolejno wygłaszali laudacje na cześć laureatów.  Olga Tokarczuk wyszła na scenę, aby z rąk króla odebrać medal i dyplom, jako dziesiąty noblista. Ceremoniał ma związek z kolejnością dziedzin nagrody zapisanych w testamencie Nobla. Przy odbiorze nagrody każdy z laureatów wykonał trzykrotny ukłon, który nobliści ćwiczyli przed ceremonią.  Sala filharmonii sztokholmskiej i ratusza, gdzie po ceremonii odbędzie się bankiet, ozdabiane są tradycyjnie kwiatami przysyłanymi w darze przez włoskie miasto San Remo, gdzie spędził ostatnie lata życia i zmarł Alfred Nobel. Tradycja przesyłania kwiatów z San Remo do Sztokholmu sięga 1905 roku. Wtedy to przyleciało ponad 25 tys. kwiatów. Są to żółte, kremowe i morelowe róże, goździki i chryzantemy, białe orchidee i różne odmiany asparagusów. Kwiatową ścianę na scenie filharmonii o powierzchni 15 m kw. wykonano z ponad 10 tys. białych kwiatów.  Oprawę muzyczną ceremonii zapewnił Royal Stockholm Philharmonic Orchestra pod batutą Dawida Bjorkmana. Jako solistka wystąpiła sopranistka Sofie Asplund. Wykonano m.in. utwory Edwarda Edgara, Charlesa Gounoda i Jeana Sibeliusa.  W tym roku uroczystość przebiegała w szybkim tempie. Miało to związek z rekordową liczbą noblistów – aż 14. Piętnasty laureat, który otrzymał Pokojową Nagrodę Nobla, odebrał swoje wyróżnienie w Oslo.Uroczystość w filharmonii zakończyła się odegraniem hymnu narodowego Szwecji. Goście udali się na Bankiet Noblowski w sztokholmskim ratuszu.",,
Nowa Zelandia: Erupcja wulkanu na Wyspie White. Kilkadziesiąt osób rannych [WIDEO],"Pięć osób zginęło w poniedziałek w wyniku erupcji wulkanu na Białej Wyspie, przy wschodnim wybrzeżu Wyspy Północnej, jednej z dwóch głównych wysp Nowej Zelandii – poinformowała miejscowa policja. Na miejscu jest wciąż zbyt niebezpiecznie dla ekip ratunkowych.","Co najmniej 23 osoby zostały ewakuowane z Białej Wyspy, w tym osoby ranne. Kilka osób jest zaginionych.  Jak przekazał zastępca komisarza policji John Tims, w sumie na wyspie w momencie wybuchu wulkanu przebywało około 50 osób. Jak sprecyzował Tims, wśród rannych i zaginionych są zagraniczni turyści.  Premier Nowej Zelandii Jacinda Ardern zapowiedziała, że uda się na miejsce w ciągu dnia. Wskazała, że „incydent okazał się bardzo poważny”. – Wszystkie nasze myśli są z tymi, którzy zostali dotknięci (tragedią) – oświadczyła.  Wulkanolog z grupy badawczej GNS Science, Brad Scott powiedział, że w wyniku erupcji wulkanu w powietrze wyrzucony został „pióropusz pary i popiołu” na wysokość ok. 3600 metrów.  Biała Wyspa znajduje się około 50 km od wschodniego wybrzeża Wyspy Północnej.",,
„To jeszcze nie centrolewica”,"– Dzisiejsza polityka przypomina komputer, który się zawiesił. Nic się nie dzieje. Jedyny sposób, aby ten komputer odwiesić, to jest centrolewica – powiedział Andrzej Olechowski w programie „Kod dostępu”, w TVP Info. Były minister spraw zagranicznych i finansów oraz współtwórca Platformy Obywatelskiej dodał, że według niego inicjatywa Aleksandra Kwaśniewskiego budowy nowej siły politycznej, jeszcze nie jest centrolewicowa.","–  Nie chodzi o to, że są u nas tylko dwie partie, bo tak jest w wielu miejscach na świecie. Ale nasze są w sporze kompletnie jałowym. On nic nie wnosi dla Polski. Tylko centrolewica może to zmienić  Bo między PO a PiS już nic się nie wciśnie – podkreślił Andrzej Olechowski w rozmowie z Barbarą Czajkowską.Według gościa TVP Info wszystkie inne partie, wokół dwóch głównych, są niszowe. Ale ugrupowania, które miałyby dołączyć do inicjatywy Aleksandra Kwaśniewskiego, to jeszcze nie centrolewica. – Jeśli wymienione partie się połączą to będzie na razie tylko lewica, a nie centrolewica. Gdzie tam szukać liberałów, ludzi z centrum... Na razie jest to odnawianie lewicy. Ale to początek i to obiecujący – zauważył Olechowski. W piątek były prezydent mówił podczas specjalnej konferencji, że do inicjatywy mogłyby wejść m.in. Sojusz Lewicy Demokratycznej, Ruch Palikota, czy Unia Pracy. Były szef MSZ i resortu finansów chwalił jednak postawę Kwaśniewskiego. – Jestem pod wrażeniem jego determinacji. On ma w Polsce bardzo dobrą reputację i pozycję, wielu miało nadzieję, że zrobi jakiś ruch i zrobił. A ja trzymam za to kciuki – podkreślił.Sam jednak na razie do inicjatywy nie chce się przyłączyć. – To jeszcze nie jest centrolewica, a ja nie jestem lewica – zakończył.",,
Premier Szydło: rząd nie zgodzi się na narzucenie kwot relokacji migrantów,"– Rząd pod moim kierownictwem nigdy nie zgodzi się na przyjęcie i narzucenie przez UE kwot relokacji migrantów – oświadczyła w czwartek premier Beata Szydło. Podkreśliła, że polityka migracyjna jest wewnętrzną sprawą krajów UE. – Dla nas najważniejsze jest bezpieczeństwo – dodała w Telewizji Republika.","Szydło była pytana w Telewizji Republika o to, czy nie obawia się, że Unia Europejska narzuci Polsce przyjęcie imigrantów z Afryki Północnej i Bliskiego Wschodu.– Polski rząd pod moim kierownictwem nigdy nie zgodzi się na przyjęcie i narzucenie sobie kwot relokacji, nigdy nie zgodzimy się na przyjęcie wbrew woli rządu migrantów. Polityka migracyjna jest wewnętrzną sprawą krajów członkowskich i nikt nie może nam jej narzucać – mówiła szefowa rządu. – Dla nas najważniejsze jest bezpieczeństwo – dodała.W jej ocenie system relokacji imigrantów stworzony przez Unię Europejską jest nieskuteczny. – Ten system relokacji obowiązuje do końca września. Potem będzie dyskusja i praca nad nowymi rozwiązaniami. My na pewno nie zgodzimy się i myślę, że Węgrzy również nie zgodzą się na to, żeby narzucono nam cokolwiek siłą – zaznaczyła premier.Szefową rządu zapytano też, czy „były sygnały o zagrożeniu w Polsce ze strony imigrantów”. – Cały czas monitorujemy sytuację i służby działają, bo to, że jesteśmy krajem bezpiecznym i mówimy, że w tej chwili nie ma w Polsce zagrożeń terrorystycznych, to nie znaczy, że nie musimy się zabezpieczać i czuwać - odparła.Aktywni terroryści Jej zdaniem napływ imigrantów spowodował uaktywnienie się również tych terrorystów, którzy już wcześniej przebywali w Europie. – Ci, którzy chcą zniszczyć ład europejski, wykorzystują tę sytuację – dodała.Szydło podkreśliła, że Polska jest bezpieczna oraz przypomniała, że na ostatnim posiedzeniu rządu przyjęto wstępny projekt budżetu na 2018 rok, który zakłada m.in. dofinansowanie Straży Granicznej. – Cały czas prowadzimy modernizację służb mundurowych – podkreśliła. Pytana, czy nie obawia się, że postawa Polski wobec przyjmowania imigrantów spowoduje „eskalację konfliktu z Komisją Europejską”, oceniła, że nasz kraj prezentuje w tej kwestii „podejście zdroworozsądkowe”. Zdaniem premier Szydło niektóre kraje członkowskie Unii Europejskiej „ulegają poprawności politycznej”. – Myślę, że jest to też wyraz bezradności i braku pomysłu na to, jak odwrócić coś, co sami przywódcy europejscy spowodowali – dodała.Według niej będą naciski na Polskę ws. imigrantów. – Proszę mi wierzyć, że Polska sobie poradzi. Jesteśmy takim samym krajem członkowskim, jak pozostałe. Mamy takie same prawa. Będziemy swoje racje przedstawiać - zapewniła premier. – Myślę, że przywódcy europejscy w duchu przyznają nam rację. Oni oczywiście, pod presją silniejszych, wolą udawać, że jest inaczej, wolą się poddawać. My się poddawać nie będziemy - oświadczyła szefowa rządu.",,
Radni PiS upominają się o spotkanie opłatkowe podczas sesji Rady Warszawy,"Radni PiS zaapelowali do przewodniczącej Rady Warszawy Ewy Malinowskiej-Grupińskiej, by wycofała się z decyzji, na mocy której nie odbędzie się spotkanie opłatkowe z udziałem duchownych. List do przewodniczącej w tej sprawie wystosował radny Dariusz Lasocki.","W sobotę Wyborcza.pl opublikowała informację, że podczas sesji Rady Warszawy poprzedzającej Święta Bożego Narodzenia nie odbędzie się spotkanie opłatkowe. – Odbędzie się 17 grudnia. Kto będzie chciał, to przyjdzie – powiedziała przewodnicząca rady miasta Ewa Malinowska-Grupińska (PO). Dodała – według Wyborczej.pl – że „będzie to stricte samorządowe spotkanie, bez udziału duchownych”.  Przeciw decyzji Malinowskiej-Grupińskiej zaprotestowali radni Prawa i Sprawiedliwości. List w tej sprawie napisał radny Dariusz Lasocki. „Jako radny i mieszkaniec Warszawy z wielkim zdziwieniem i zaniepokojeniem odebrałem jednoosobowe działania i słowa Pani Przewodniczącej w kontekście rezygnacji ze spotkania opłatkowego, jakie od wielu lat (przynajmniej od połowy lat 90-tych) miały miejsce w Radzie m.st. Warszawy podczas jej posiedzenia” – napisał. „Polska kultura – co zapewne Pani przyzna – karmi się również tradycją a w tym przypadku tradycją Świąt Bożego Narodzenia. Nie można Świąt tych odseparować od ich religijnego i transcendentnego charakteru. Święta te nikogo nie wykluczają, nikogo nie pomijają, nikogo nie odrzucają. Są czasem nadziei, oczekiwania, miłości, czasem Narodzenia Boga” – zaznaczył w liście. Ocenił, że art. 5 konstytucji „nakazuje Rzeczypospolitej Polskiej, czyli wszystkim organom władzy państwowej i samorządowej, strzec dziedzictwa narodowego, a więc także jego chrześcijańskich elementów. To również mój i Pani obowiązek”.",,
Śledztwo ws. więzień CIA przedłuży się,"Polskie śledztwo w sprawie domniemanych więzień CIA nie zakończy się w terminie. Jak dowiedziała się Panorama TVP, Prokuratura Generalna przedłużyła dziś dochodzenie o kolejne pół roku.","Polscy śledczy chcą jeszcze przesłuchać Abu Zubajdę i Abd Al Nashiriego, którzy twierdzą, że byli przetrzymywani i torturowani w tajnym ośrodku Polsce, a obecnie są więzieni w Guantanamo (więzienie USA na Kubie). Obaj mają status pokrzywdzonych w polskim śledztwie. Z powodu braku odpowiedzi Amerykanów na prośbę o pomoc prawną w tej sprawie prokurator generalny przedłużyłśledztwo do lutego przyszłego roku. To oznacza, że nie zakończy się przed wyborami. Nieoficjalnie wiadomo, że kilku polskim politykom może grozić nawet postawienie przed Trybunałem Stanu. Śledztwo w sprawie tajnych więzień CIA w Polsce trwa od marca 2008 r. Wszczęto je w odpowiedzi na apel Unii Europejskiej, by wszystkie państwa wyjaśniły podejrzenia o istnienie rzekomych tajnych baz CIA w Europie.Komisje Zgromadzenia Parlamentarnego Rady Europy i Parlamentu Europejskiego znalazły jedynie dowody, że na lotnisku w Szymanach na Mazurach w latach 2003 – 2005 lądowało 11 samolotów związanych z CIA. Jak dotąd nie ma żadnych dowodów, że przewożeni nimi byli więźniowie z Al–Kaidy, ani na istnienie tajnych więzień na terenie Polski.W czerwcu br. „Gazeta Wyborcza” napisała, że prezydent Aleksander Kwaśniewski, za czasów którego miały istnieć rzekome więzienia, nie wiedział o ich istnieniu. Gdy informacja dotarła do niego, kazał je zlikwidować. Prezydent Kwaśniewski odmówił komentarza w tej sprawie.",,
"Wiceszef MSZ Rosji o eskadrze dronów USA w Polsce: Oczywiście, że nas to niepokoi","Moskwa jest zaniepokojona decyzją Warszawy i Waszyngtonu o rozmieszczeniu w Polsce eskadry amerykańskich bezzałogowych statków powietrznych – powiedział wiceminister spraw zagranicznych Rosji Siergiej Riabkow. W jego opinii „pojawia się pytanie, jak to się odnosi do ustaleń między Rosją a NATO”.","– Oczywiście, że nas to niepokoi – odpowiedział Riabkow na pytanie dziennikarzy o eskadrę samolotów bezzałogowych. Chodzi o maszyny MQ-9.– Jest to odzwierciedleniem polityki wzmacniania napięcia wojskowego w Europie, szczególnie na tzw. wschodniej flance NATO – oświadczył wiceminister spraw zagranicznych Rosji. Ocenił, że „pod zmyślonymi pretekstami realizowane są programy, które w znacznej mierze mają charakter destabilizujący” i nacechowany eskalacją.Moskwa – kontynuował Riabkow – „ma coraz więcej” pytań dotyczących kwestii, „jak tego rodzaju działania odnoszą się do zobowiązań NATO w ramach Aktu Stanowiącego o podstawach wzajemnych stosunków” z 1997 r.Wcześniej kilku rosyjskich parlamentarzystów oświadczyło, że Moskwa odpowie na plany rozmieszczenia eskadry w Polsce i zapewniło, że Rosja dysponuje niezbędnymi do tego środkami.",,
Szef MON Turcji: Ciało Chaszodżdżiego mogło być wywiezione z kraju,"Minister obrony Turcji Hulusi Akar powiedział w sobotę w Halifax, że zabójcy saudyjskiego dziennikarza Dżamala Chaszodżdżiego mogli niezauważenie wywieźć z kraju jego rozczłonkowane ciało dzięki immunitetom dyplomatycznym.","Jak stwierdził Akar podczas Forum Bezpieczeństwa Międzynarodowego w kanadyjskim Halifax, według jednej z rozważanych hipotez zabójcy Chaszodżdżiego opuścili Turcję w ciągu 3-4 godzin, wywożąc ze sobą ciało dziennikarza. – Dzięki immunitetowi dyplomatycznemu wyjechali bardzo łatwo, bez żadnych problemów, z bagażami. Możliwe, że w bagażu mieli rozczłonkowane ciało Dżamala Chaszodżdżiego – powiedział Akar. Minister dodał, że za operacją mogło stać 18 Saudyjczyków. Jak w piątek napisał „The Washington Post”, w ocenie CIA zabójstwo Chaszodżdżiego, do jakiego doszło 2 października w saudyjskim konsulacie w Stambule, zlecił następca saudyjskiego tronu książę Muhammad ibn Salman. Prezydent USA Donald Trump oświadczył w sobotę, że czeka na sprawozdanie agencji.",,
„Poziom bezrobocia osiąga wynik nienotowany od początków transformacji”,"Kolejny miesiąc z rzędu poziom bezrobocia osiąga wynik nienotowany od początków transformacji – podkreślił w sobotę premier Mateusz Morawiecki. Dodał, że rządowa polityka antycykliczna zmniejsza niekorzystne skutki światowego spowolnienia ekonomicznego.","– Nasza gospodarka, budowana na solidnych fundamentach, notuje bardzo dobre rezultaty. Rządowa polityka antycykliczna zmniejsza niekorzystne skutki światowego spowolnienia ekonomicznego – napisał na Twitterze premier. W środę minister rodziny, pracy i polityki społecznej Bożena Borys-Szopa poinformowała, że „od dłuższego czasu rynek pracy znajduje się w bardzo dobrej kondycji, a stopa bezrobocia utrzymuje się na rekordowo niskim poziomie”. – Zbliżamy się do granicy tzw. naturalnego bezrobocia – oceniła. Szacowana przez ministerstwo rodziny stopa bezrobocia rejestrowanego wyniosła w lipcu br. 5,2 proc. i w porównaniu do czerwca br. spadła o 0,1 punktu procentowego. To najlepszy wynik od 1991 roku. – To wynik najlepszy od 28 lat. Cieszy nas fakt, że w rejestrach urzędów pracy figuruje coraz mniej osób bezrobotnych. Bardzo zależy nam na tym, żeby jak najwięcej Polaków miało pracę, a ich zarobki regularnie rosły – podkreśliła minister. Ze wstępnych danych MRPiPS wynika, że liczba bezrobotnych w końcu lipca br. wyniosła 869,3 tys. osób i w porównaniu do wcześniejszego miesiąca spadła o 7,8 tys. osób. Oznacza to spadek o 0,9 proc. Dla porównania, w tym samym okresie ubiegłego roku (lipiec 2018 – czerwiec 2018) spadek ten wynosił odpowiednio 6,1 tys. osób i 0,6 proc. Spadek liczby bezrobotnych odnotowano w 14 województwach, szczególnie w: lubuskim – o 2,9 proc., śląskim – o 2,5 proc., oraz pomorskim i warmińsko-mazurskim – w obu o 1,4 proc.Ze wstępnych danych resortu wynika, że w lipcu br. wzrosła też liczba miejsc pracy i miejsc aktywizacji zawodowej zgłoszonych przez pracodawców do urzędów pracy. Wyniosła ona 118,6 tys. – o 15,5 tys. oraz 15 proc. więcej niż w czerwcu br.",,
Jaki: Nie powiodła się próba zamiany flagi biało-czerwonej na tęczową,"– W wyborach do PE uzyskaliśmy prawie pół miliona głosów, więcej niż w 2014 r. Gdyby policzyć wszystkie partie wokół Koalicji Europejskiej, to mają ponad milion głosów mniej; to pokazuje, że Polska idzie w dobrym kierunku, nie powiodła się operacja zamiany biało-czerwonej flagi na tęczową – powiedział wiceminister sprawiedliwości Patryk Jaki, który zdobył mandat europosła.","Wybory do PE wygrał PiS z poparciem 45,38 proc. wyborców, drugie miejsce zajęła KE z 38,47 proc. głosów – podała Państwowa Komisja Wyborcza. Próg wyborczy przekroczyła też Wiosna Roberta Biedronia z 6,06 proc. głosów. Tym samym PiS zdobył 27 mandatów, KE 22 mandaty, a Wiosna Biedronia 3 mandaty.  Patryk Jaki uzyskał drugi wynik, po wicepremier Beacie Szydło, w okręgu małopolsko-świętokrzyskim. Startował z trzeciego miejsca na liście PiS i uzyskał 258 366 głosów. Jaki w Sejmie podziękował wyborcom, dzięki którym Zjednoczona Prawica zwyciężyła.  Stwierdził, że była to „próba bezpardonowego przeprowadzenia rewolucji obyczajowej i Polacy to odrzucili”. – Odrzucili również te bezpardonowe ataki na Kościół, potrafili na całe szczęście rozróżnić, kto w sposób właściwy chce walczyć ze zorganizowaną przestępczością, w tym z pedofilią – dodał Jaki.",,
„Nie było w tym złej woli”. Szef ukraińskiego IPN o ustawie gloryfikującej UPA,"Przyjęcie ustawy gloryfikującej Ukraińskiej Powstańczej Armii (UPA) przypadkowo zbiegło się w czasie z wystąpieniem w Radzie Najwyższej prezydenta Bronisława Komorowskiego – zapewnia szef ukraińskiego IPN. Wołodymyr Wiatrowycz mówi, że celem ustawy było podkreślenie ciągłości państwa ukraińskiego. – Ukraina dopiero rozpoczyna drogę dekomunizacji, którą Polska ma już za sobą. Potrzebujemy polskiego doświadczenia – podkreślił.","Ukraiński parlament przyjął w czwartek, kilka godzin po wystąpieniu prezydenta Komorowskiego,  pakiet dekomunizacyjny opracowanych przez tamtejszy IPN. W jednej z ustaw uznał za „bojowników o wolność i niezależność Ukrainy” członków Organizacji Ukraińskich Nacjonalistów i Ukraińskiej Powstańczej Armii. – Nie było złej woli w tym, że ustawy zostały przegłosowane w dniu wystąpienia polskiego prezydenta  – przekonuje Wołodymyr Wiatrowycz: - Ustawy te jeszcze kilka tygodni temu przeszły przez ukraiński rząd i komisje parlamentarne. Tak się złożyło, że w tym samym dniu prezydent Komorowski wystąpił w Radzie Najwyższej. Te ustawy były zapowiedziane, jak mi się wydaje, wcześniej, niż był potwierdzony przyjazd prezydenta Komorowskiego – mówi.  Zbrodnie UPA UPA walczyła podczas drugiej wojny światowej zarówno przeciw Niemcom, jak i ZSRR. Od wiosny 1943 roku prowadziła także działania zbrojne przeciwko ludności polskiej Wołynia, Polesia i Galicji Wschodniej, zmierzające do jej całkowitego usunięcia z tych terenów. Oblicza się, że w wyniku działań UPA zginęło około 100 tys. Polaków. Od jesieni 1944 UPA walczyła na terenie nowych granic Polski, oprócz LWP również z oddziałami poakowskimi (np. Zgrupowanie Warta), atakowała posterunki MO i niebronione polskie wsie. W Polsce jej aktywność znacząco zmalała po akcji „Wisła” w 1947 r., ostatnie oddziały przestały istnieć w ZSRR w 1956 r. Wiatrowycz: chodziło o podkreślenie ciągłości Ukrainy Jak mówi Wołodymyr Wiatrowycz, termin wizyty polskiego prezydenta na Ukrainie był kilkakrotnie przekładany, najważniejsza zaś dla ukraińskiego IPN ustawa o dostępie do archiwów była opracowywana przez kilka lat. Wiatrowycz dodaje, że przyjęcie pakietu było zapisane w umowie koalicyjnej po zeszłorocznych wyborach parlamentarnych na Ukrainie. Z kolei celem przyjęcia ustawy uznającej m.in. kombatantów UPA za „bojowników o wolność i niezależność Ukrainy” było podkreślenie ciągłości państwa ukraińskiego w XX wieku.  – Według ustawy, tymi, którzy walczyli o niepodległą Ukrainę, będą uznawani uczestnicy formacji, których celem było utworzenie suwerennego państwa ukraińskiego. Toteż nie ma w ustawie mowy o takich formacjach, jak dywizja SS »Galicja«, gdyż była to jednostka armii niemieckiej – mówi szef ukraińskiego IPN.Za główny efekt przyjęcia pakietu dekomunizacyjnego Wiatrowycz uważa otwarcie dostępu do archiwów służb specjalnych. W ciągu sześciu miesięcy na Ukrainie mają też zostać zmienione wszystkie nazwy geograficzne odwołujące się do epoki komunistycznej, m.in. nowe imiona otrzymają obwód dniepropietrowski i kirowohradzki.",,
Obywatele RP przed siedzibą Platformy. Chcą „prawdziwego programu”,"Obywatele RP pikietowali biuro krajowe Platformy Obywatelskiej w Warszawie, domagając się utworzenia wspólnej listy partii opozycyjnych i wyłonienia kandydatów na wybory parlamentarne w specjalnych prawyborach. W czasie pikiety w siedzibie trwało posiedzenie zarządu PO.","Pikiety Obywateli RP pod hasłem „Więcej demokracji wśród demokratów” mają odbywać się przed siedzibami partii opozycyjnych. W środę przed biurem krajowym PO aktywiści rozstawili banery z hasłami: „Żądamy rzetelnej debaty o przyszłości Polski”, „Konstytucyjna większość”, „Ustrojowa reforma kraju” i „Obywatelski Senat”. W czasie pikiety obradował zarząd Platformy Obywatelskiej.W czwartek podobną akcję Obywatele RP planuję przed siedzibą PSL, a w piątek przed siedzibą Nowoczesnej.Obywatele RP domagają się od partii opozycyjnych utworzenia jednej listy na jesienne wybory parlamentarne. Na liście mieliby się znaleźć kandydaci wyłonieni w prawyborach. Wśród partii, do których kierowany jest apel, wymieniają oprócz PO, PSL i Nowoczesnej, także SLD, Wiosnę Roberta Biedronia, Inicjatywę Polska, Zielonych czy Lewicę Razem.Jak mówił dziennikarzom Paweł Kasprzak, Obywatele RP chcą zjednoczyć „wszystkich polityków, którzy uważają parlamentaryzm za normę”. – Przede wszystkim pytamy się, czy opozycja chce wygrać, bo to ostatnio zaczyna budzić wątpliwości. My chcemy doprowadzić do tego, żeby demokraci wygrali – powiedział.Dodał, że Obywatelom RP zależy na tym, aby partie opozycyjne pokazały „prawdziwy program”, a nie – jak mówił – „tłumiły wszystkie kontrowersyjne i drażliwe kwestie, takie jak aborcja, 500 plus, polityka socjalna i do pewnego stopnia również ustrój polskich sądów”.",,
Na gmachu Sądu Najwyższego zawieszono transparent z napisem „konstytucja”,"Baner z napisem „konstytucja” zawisł nad wejściem do Sądu Najwyższego. Jego opuszczenie z dachu budynku poprzedził briefing prasowy Obywateli RP. Rzecznik Sądu Najwyższego Michał Laskowski potwierdził, że dyrekcja SN wyraziła zgodę na umieszczenie transparentu.","Kilkudziesięciu członków i sympatyków Obywateli RP zebrało się przed budynkiem Sądu Najwyższego. Wśród zebranych był m.in. lider ruchu Paweł Kasprzak, Władysław Frasyniuk i były lider Komitetu Obrony Demokracji Mateusz Kijowski. Kasprzak podczas briefingu prasowego powiedział dziennikarzom, że Sad Najwyższy „dzięki odpowiedzialnej postawie” swoich sędziów trwa jako „niezawisła władza sądownicza wciąż demokratycznej RP”. – Ten znak, to słowo jest niewinne, jest politycznie obojętne, jest politycznie bezbarwne. Jesteśmy przed sądem, ten sąd broni sprawiedliwości, sprawiedliwość jest bezpartyjna, sprawiedliwość nie może zależeć od chwilowych koniunktur politycznych – mówił Kasprzak. Władysław Frasyniuk w rozmowie z dziennikarzami powiedział, że w chwili, kiedy pierwszy prezes SN zostanie odwołana, będziemy mieli do czynienia ze „współczesnym zamachem stanu, z prowadzeniem współczesnego stanu wojennego, bo od tego momentu prawa i swobody obywatelskie będą w sposób radykalny ograniczane”.",,
"Może chciał być księdzem, a może – kościelnym. „Pobożny” złodziej okradł kościół [WIDEO]","Niezidentyfikowany dotychczas mężczyzna włamał się do jednego z katowickich kościołów. Z namaszczeniem uczynił znak krzyża, po czym okradł salkę katechetyczną i kaplicę. Zabrał figurkę Jezusa i dwie gromnice. Całość zdarzenia zarejestrowała kamera monitoringu. Teraz lekkomyślnemu mężczyźnie grozi nawet do dziesięciu lat więzienia.","Lokalni śledczy poszukują mężczyzny, który włamał się do kościoła i pomieszczeń parafii pod wezwaniem św. apostołów Piotra i Pawła przy ul. Mikołowskiej w Katowicach. Do zdarzenia doszło 7 lipca. Jak ustalono w toku działań operacyjnych, sprawca wszedł przez okno do salki katechetycznej, skąd skradł figurkę Chrystusa. Następnie, łasy na więcej sakralnych zdobyczy, udał się do kaplicy; stamtąd zabrał dwie świece gromnice. Zdarzenie zostało zarejestrowane przez kamery monitoringu. Policja opublikowała nagranie, na którym został zarejestrowany wizerunek osoby podejrzewanej o kradzież. Wartość skradzionego mienia szacuje się na ok. 700 zł.",,
Guaido zapowiada powrót do kraju i wzywa do kolejnych protestów,"Juan Guaido, lider opozycji i przewodniczący parlamentu, który mianował się tymczasowym prezydentem Wenezueli, powiedział w sobotę, że po zakończeniu wizyty w Ekwadorze powróci do kraju. Wezwał także do kolejnych protestów w Wenezueli przeciwko Nicolasowi Maduro.","Guaido podróżuje obecnie po Ameryce Południowej. Przed przyjazdem do Ekwadoru odwiedził m.in. Brazylię, Argentynę i Paragwaj, gdzie zabiegał o poparcie dla swojej kampanii na rzecz odsunięcia od władzy dotychczasowego prezydenta Wenezueli Nicolasa Maduro i utworzenia rządu przejściowego.Na wspólnej konferencji prasowej z prezydentem Ekwadoru Leninem Moreno w mieście Salinas Guaido zapowiedział, że powróci do Wenezueli, mimo że grozi mu tam aresztowanie. Sąd Najwyższy zakazał mu bowiem wyjazdu z kraju, gdyż toczy się przeciwko niemu postępowanie. Jest ono związane z tym, że 23 stycznia sam obwołał się tymczasowym prezydentem Wenezueli, uznając, że wybory prezydenckie z maja 2018 roku, które wygrał Maduro, nie były demokratyczne. UE Ostrzega władze WenezueliUnia Europejska ostrzegła władze w Caracas przed aresztowaniem Guaido. – Każde działanie, które naruszy wolność i bezpieczeństwo Juana Guaido, będzie oznaczać znaczną eskalację napięcia w Wenezueli - oświadczyła w sobotę wieczorem szefowa unijnej dyplomacji Federica Mogherini.Przejęcie władzy przez Guaido uznało ponad 40 państw i Parlament Europejski. Nowego status quo nie zaakceptowała Rosja, która oznajmiła, że uważa Maduro za jedynego prawowitego prezydenta Wenezueli.Podczas wizyty w Ekwadorze Guaido wezwał swych rodaków do kolejnych protestów w przyszłym tygodniu - w poniedziałek i we wtorek - przeciwko Nicolasowi Maduro. Guaido nie sprecyzował, kiedy powróci do kraju. Oczekuje się, że w niedzielę przed południem czasu lokalnego.Rząd Nicolasa Maduro doprowadził Wenezuelę na skraj całkowitego załamania gospodarczego; Zachód, który nałożył na Caracas liczne sankcje, oskarża też dotychczasowego prezydenta o zapędy dyktatorskie, podminowywanie demokracji i korupcję.",,
Szczyt w Brukseli: Polska ma wsparcie w sprawie Nord Stream 2,"Premier Beata Szydło potwierdziła, że Polska ma poparcie w Unii Europejskiej w swym sprzeciwie wobec budowy drugiej nitki Gazociągu Północnego. Ta sprawa była omawiana podczas pierwszej sesji unijnego szczytu w Brukseli.","Szefowa polskiego rządu powiedziała, że poparli ją przywódcy kilku krajów, a także szef Rady Europejskiej Donald Tusk. Beata Szydło poinformowała, że zaapelowała do Komisji Europejskiej, by przyspieszyła ogłoszenie zmian w unijnych przepisach. Chodzi o zmiany w dyrektywie gazowej, które spowodują, że część morska Nord Stream 2 będzie podlegać unijnemu prawu.Premier Danii Lars Rasmussen, który zabrał głos w tej dyskusji, również wskazywał na konieczność wypracowania wspólnych rozwiązań. Jego zdaniem KE powinna negocjować nie w sprawie tego, czy można budować Nord Stream 2, tylko jak gazociąg ten będzie operować. Również szefowie rządów Łotwy oraz Litwy podkreślali wagę problemu. Krytyczne stanowisko wobec Nord Stream 2 zajął także  szef Rady Europejskiej. Według rozmówcy PAP Tusk powiedział, że to problem ogólnoeuropejski. Putin atakujeW czasie gdy w Brukseli trwał szczyt, głos w sprawie Nord Stream 2 na sesji plenarnej Klubu Wałdajskiego zabrał prezydent Rosji Władimir Putin. – Próbuje się nam czynić przeszkody w układaniu nowych tras energetycznych (...), chociaż taka dywersyfikacja jest efektywna ekonomicznie, jest korzystna dla Europy – powiedział rosyjski przywódca. Przygotowywana przez KE nowelizacja dyrektywy gazowej z 2009 r. należy do tzw. trzeciego pakietu energetycznego. Prawnicy spierają się, czy obecne przepisy mogą mieć zastosowanie do morskiego odcinka Nord Stream 2. KE nie rozstrzyga tego sporu, tylko chce zmienić definicję interkonektora, czyli łącznika między systemami gazowymi, tak by Nord Stream 2 się w nią wpisywał. Po dnie BałtykuObjęcie morskiej części planowanego przez Rosjan gazociągu restrykcjami trzeciego pakietu energetycznego oznaczałoby, że Gazprom musiałaby zapewnić innym dostawcom dostęp do Nord Stream 2, a jego własne dostawy przez ten rurociąg mogłyby zostać ograniczone do 50 procent. Nord Stream 2 ma powstać na dnie Bałtyku, równolegle do uruchomionego w 2011 roku gazociągu Nord Stream. Partnerami Gazpromu w tym projekcie jest pięć zachodnich firm energetycznych. Gazociąg ma być gotowy pod koniec 2019 roku; wtedy też Rosja zamierza przestać przesyłać gaz rurociągami biegnącymi przez terytorium Ukrainy. Budowie Nord Stream 2 sprzeciwiają się Polska, kraje bałtyckie i Ukraina.",,
Grupa Wyszehradzka apeluje do Tuska o dyskusję ws. Albanii i Macedonii Płn.,"Premierzy Grupy Wyszehradzkiej napisali list do przewodniczącego Rady Europejskiej Donalda Tuska z apelem o dyskusję na szczycie Unii Europejskiej o tym, jak odblokować rozpoczęcie rozmów akcesyjnych z Albanią i Macedonią Płn. – poinformowało unijne źródło dyplomatyczne.","„Mimo zawiedzionych nadziei, których byliśmy świadkami podczas Rady ds. Ogólnych, proponujemy rozstrzygającą dyskusję na organizowanym w tym tygodniu szczycie unijnym, podczas którego musimy wspólnie pracować nad odblokowaniem obecnej sytuacji” – napisali premierzy państw V4 w liście do Tuska.„Musimy zdawać sobie sprawę ze stawki: decyzja, którą podejmiemy w tym tygodniu, będzie miała nieodwracalny wpływ na naszą wiarygodność w regionie i, co nawet ważniejsze, będzie miała poważne i długookresowe konsekwencje dla naszej stabilności i bezpieczeństwa. Musimy honorować nasze zobowiązania” – dodali szefowie rządów Grupy Wyszehradzkiej, w której skład wchodzą: Polska, Czechy, Słowacja i Węgry.Zauważają w liście, że Albania i Macedonia Północna osiągnęły duże sukcesy w prowadzonych reformach i poprawiły relacje z krajami sąsiedzkimi. „UE ciągle nie jest w stanie zagwarantować tym krajom jasnej, europejskiej perspektyw” – wskazują.Podkreślają, że znacząca większość państw członkowskich i unijnych instytucji chciałaby honorować zobowiązania i pracować „bardziej intensywnie” z dwoma bałkańskimi krajami nad ich unijną perspektywą. Według nieoficjalnych źródeł brak zielonego światła UE to efekt stanowiska Francji, które jako jedyne państwo członkowskie było przeciwne otwarciu rozmów akcesyjnych zarówno ze Skopje, jak i Tiraną. Zastrzeżenia do Albanii miały też inne stolice, ale większość w UE chciała odblokować rozmowy w sprawie członkostwa.Szansa na to nie znika całkowicie. Według fińskiej minister intencją szefa Rady Europejskiej Donalda Tuska jest poddanie tej sprawy pod dyskusję na szczycie UE, który rozpoczyna się w czwartek.Brak zgody na rozpoczęcie rozmów akcesyjnych wywołuje obawy, że w reakcji na tę decyzję wybuchnie kryzys polityczny w Albanii i Macedonii Północnej, gdzie elity rządzące zainwestowały sporo kapitału politycznego w spełnianie warunków postawionych przez państwa unijne. Polska należy do większości krajów UE, które opowiadają się za otwarciem procesu negocjacyjnego.Do rozpoczęcia rozmów akcesyjnych z Albanią i Macedonią Północną wezwali na początku miesiąca liderzy instytucji UE: szef Komisji Europejskiej Jean-Claude Juncker i jego następczyni Ursula von der Leyen, a także przewodniczący Parlamentu Europejskiego David Sassoli i Donald Tusk. Komisja Europejska dwukrotnie – w kwietniu 2018 r. pod koniec maja tego roku – rekomendowała krajom unijnym rozpoczęcie negocjacji akcesyjnych.W połowie lutego była jugosłowiańska republika oficjalnie zmieniła nazwę z Macedonii na Macedonię Północną, co umożliwiło zakończenie trwającego od czasu ogłoszenia przez nią niepodległości w 1991 r. sporu z Grecją. Albania od 2009 r. jest członkiem NATO, a od 2014 r. ma status kandydata do UE.",,
Czarnecki: Ze spokojem czekamy na werdykt TSUE ws. wniosku SN,"– Czekamy na werdykt ze spokojem – powiedział w poniedziałek dziennikarzom w Sejmie europoseł PiS Ryszard Czarnecki, pytany, jakiego spodziewa się orzeczenia TSUE ws. wniosku Sądu Najwyższego.","Na początku sierpnia Sąd Najwyższy wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. W poniedziałek TVN24 poinformował, że Trybunał Sprawiedliwości UE rozpoczął rozpatrywanie wniosku Sądu Najwyższego. Wicepremier, minister nauki i szkolnictwa wyższego Jarosław Gowin w wywiadzie dla „Do Rzeczy” powiedział, że „jeżeli Trybunał dopuści się precedensu i usankcjonuje zawieszenie prawa przez Sąd Najwyższy, to nasz rząd zapewne nie będzie miał innego wyjścia jak doprowadzić do drugiego precedensu, czyli zignorować orzeczenie TSUE jako sprzeczne z traktatem lizbońskim oraz z całym duchem integracji europejskiej”.Czarnecki – pytany o ocenę tej wypowiedzi – powiedział, że „ma wrażenie, iż wypowiedź wicepremiera Gowina oddaje atmosferę w kręgach rządowych”. – Polska nie będzie ulegać naciskom zewnętrznym, naciskom instytucji międzynarodowych w kontekście wymiaru sprawiedliwości, który jeszcze do niedawna był wymiarem niesprawiedliwości – oświadczył Czarnecki.Jak dodał, „to jest sygnał dla Polaków, że interes naszych rodaków, a także uzdrowienie wymiaru sprawiedliwości jest rzeczą nadrzędną”.Dopytywany o hipotetyczną sytuację, w której TSUE usankcjonowałby zawieszenie prawa przez Sąd Najwyższy, Czarnecki powiedział: „poczekajmy na werdykt trybunału w Luksemburgu ze spokojem, a dopiero jak on będzie, do tego się odniesiemy”.Na początku sierpnia SN wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. Pytania zostały zadane na tle rozpoznawanej przez SN sprawy, która „dotyczyła obowiązku opłacania składek ubezpieczeń społecznych w sytuacji, kiedy Polak ma firmę w Czechach albo na Słowacji”. W powiększonym składzie orzekającym znalazł się jeden sędzia, który przekroczył 65. rok życia i co do którego trwa procedura związana z przeniesieniem go w stan spoczynku lub ewentualnym umożliwianiem mu dalszego orzekania.",,
"3 tony kokainy na pokładzie łodzi podwodnej. Wpadli, bo zabrakło paliwa i osiedli na mieliźnie","Hiszpańska policja we współpracy z portugalskimi organami ścigania przejęła niedaleko przygranicznej miejscowości Cangas okręt podwodny z trzema tonami kokainy na pokładzie. Służby przejęły okręt krótko po tym, gdy z braku paliwa osiadł na mieliźnie – podają źródła zbliżone do śledztwa. Hiszpańska prokuratura postawiła zarzuty dwóm członkom załogi.","Jak poinformowała hiszpańska żandarmeria (Guardia Civil), po południu wciąż trwały poszukiwania trzeciego członka załogi. Dwaj pozostali to obywatele Ekwadoru, którzy usłyszeli zarzuty przynależności do organizacji przestępczej i przemytu narkotyków.Ze zbliżonych do śledztwa źródeł, na które powołują się portugalskie media, wynika, że okręt podwodny, wyposażony w zaawansowaną technologię, przypłynął do północno-zachodniej Hiszpanii z Portugalii. Prawdopodobnie kilka dni wcześniej gang przetransportował ładunek około trzech ton kokainy z Ameryki Południowej.Przejęcie jednostki było możliwe, bo zatrzymała się ona blisko wybrzeża w okolicach portugalsko-hiszpańskiej granicy. Według źródła zbliżonego do śledztwa służby przejęły okręt krótko po tym, gdy z braku paliwa osiadł na mieliźnie.Zarekwirowana przez żandarmerię jednostka to pierwszy transatlantycki okręt podwodny z kokainą, jaki przejęto na wodach terytorialnych Hiszpanii. Pochodząca z Gujany Francuskiej jednostka mogła pomieścić do sześciu ton narkotyków. Trwa akcja poszukiwania trzeciego jej członka załogi i dodatkowych dowodów w dochodzeniu. Na kilku drogach w prowincji Pontevedra ruch był mocno utrudniony z powodu policyjnych kontroli.Akcję poszukiwania w okolicach brzegu utrudnia skaliste wybrzeże okolic hiszpańskiego Cangas. Przyjmuje się, że trzeci z członków gangu opuścił wynurzoną do połowy łódź podwodną w kombinezonie płetwonurka.",,
Leszek Balcerowicz o Kukizie: ujawnił się jako radykalny populista w stylu Ciprasa,"„Ciekawe jest, że przez większość kampanii wyborczej Kukiz i Korwin-Mikke mieli niski poziom poparcia. Nagle w ciągu ostatnich tygodni poparcie dla tego pierwszego radykalnie wzrosło. Dlaczego? Może socjologowie na to odpowiedzą?” – zastanawia się Leszek Balcerowicz w rozmowie z „Rzeczpospolitą”. Szef Forum Obywatelskiego Rozwoju uważa, że Paweł Kukiz „ujawnił się jako radykalny populista w stylu Aleksisa Ciprasa”, premiera Grecji.","„Polskiej kulturze politycznej bliżej do kultury greckiej, a nie, niestety brytyjskiej, skandynawskiej i niemieckiej. Również w Grecji Aleksis Cipras, który miał gorszy program, ale prowadził sprawniej kampanię, nie miał ograniczeń w demagogii, był pracowitszy – wygrał” – komentuje na łamach gazety Leszek Balcerowicz. Były wicepremier i minister finansów odnosi wrażenie, że kultura polityczna w naszym kraju jest coraz gorsza. „Niedługo Andrzej Lepper będzie uchodził za wzór dżentelmena politycznego”. Wyzwiska, fałszywe zarzuty, insynuacje, puste obietnice  traktowane są jak argumenty” – zaznacza Balcerowicz.  „Gorsze propozycje Dudy”  Szef FOR odnosi się również do sukcesu Andrzeja Dudy w wyborach prezydenckich. Już wcześniej nazwał go „młodszym Jarosławem Kaczyńskim”. „Nie znam osobiście Andrzeja Dudy. Moje uwagi pod adresem kandydata PiS dotyczyły wyłącznie jego propozycji. Były one gorsze od propozycji Bronisława Komorowskiego, z którym niejednokrotnie się nie zgadzałem” – komentuje.",,
„»Botoks« to kino bardziej feministyczne niż katolickie”,"– „Botoks” – kino rozrywkowe na przyzwoitym poziomie. Żadne arcydzieło, ale ogląda się bardzo dobrze – ocenił publicysta Filip Memches. Jego zdaniem przesłanie „raczej nie jest katolickie”. – Prędzej już feministyczne. Nie ma bohaterów, są bohaterki. Natomiast są szwarccharaktery, którymi są przede wszystkim mężczyźni – zwrócił uwagę.","– Jak to się ma do „prolajferyzmu”? Tak że to, iż feminizm splótł się w XX wieku z walką o prawo do aborcji, jest aberracją. I w tym filmie rzeczywiście reżyser w brutalny sposób pokazał, że aborcja jest piekłem kobiet – przyznał Memches.Według publicysty film „odsłania w przerysowany sposób różne oblicza zła”. Memches zwrócił uwagę na wiele „niejednoznaczności”. – Niemniej to czarna komedia, nie moralitet – dowodził.",,
Andrzej Duda wygrywa w obu turach. Na podium także kandydat Lewicy,"Według sondażu United Survey Company dla „Dziennika Gazety Prawnej” i RMF FM w najbliższych wyborach w pierwszej turze największe poparcie będzie miał Andrzej Duda z poparciem na poziomie 43 proc. Następna w kolejności jest Małgorzata Kidawa-Błońska z poparciem 23,3 proc.","„Sondaż United Survey dla DGP i RMF sugeruje, że wybory rozstrzygną się między obecnym prezydentem a kandydatką PO Małgorzatą Kidawą-Błońską. Poparcie dla Andrzeja Dudy, które wynosi tu 43 proc., choć nieco niższe niż w badaniu listopadowym, daje mu stabilną przewagę 20 pkt proc. nad kandydatką PO. W każdym z wariantów w badaniu Andrzej Duda wygrywa i I, i II turę” – czytamy we wtorkowym „DGP”.  Z sondażu wynika, że na trzecim miejscu w wyborach prezydenckich znalazłby się Robert Biedroń (Lewica) – 7,3 proc, a za nim Władysław Kosiniak-Kamysz (PSL) – 7 proc., Szymon Hołownia (niezależny) – 6,7 proc., oraz Krzysztof Bosak (Konfederacja) – 5,3 proc. 7,4 proc. badanych nie wie, na kogo oddałoby swój głos.  Z kolei w drugiej turze wyborów – gdyby doszło do pojedynku Andrzeja Dudy z Małgorzatą Kidawą-Błońską – Duda mógłby liczyć na 47,8 proc. poparcia, zaś Kidawa-Błońska na 40,8 proc. W pojedynku z Kosiniakiem-Kamyszem Duda otrzymałby 49,1 proc., zaś kandydat PSL 36 proc.  Gdyby w drugiej turze doszło z kolei do pojedynku Dudy z Biedroniem, ten pierwszy otrzymałby poparcie na poziomie 54,1 proc., zaś kandydat Lewicy – 31 proc. W pojedynku Dudy z Hołownią na obecnego prezydenta zagłosowałoby 54,4 proc. wyborców, zaś na Hołownię 31,2 proc.  Sondaż IBRIS – United Survey dla „Dziennika Gazety Prawnej”, Dziennik.pl, RMF FM i rmf24.pl został przeprowadzony 10-11 stycznia 2020 r. na ogólnopolskiej próbie 1100 dorosłych Polaków metodą telefonicznych, standaryzowanych wywiadów kwestionariuszowych wspomaganych komputerowo (CATI).",,
"Prokuratura chce, żeby Birgfellner zapłacił karę. Nie stawia się na przesłuchania","Warszawska Prokuratura Okręgowa nałożyła kary porządkowe po 3 tys. zł na austriackiego biznesmena Geralda Birgfellnera za to, że nie stawił się na przesłuchania 21 i 22 lutego, chociaż prawidłowo doręczono mu wezwanie. Prokuratura sprawdza doniesienia Austriaka, który twierdzi, że prezes PiS Jarosław Kaczyński próbował oszukać go podczas przygotowań do budowy dwóch wieżowców w Warszawie.","– Dbając o sprawność czynności procesowej, jaką jest przesłuchanie zawiadamiającego, prokurator referent sprawy próbował ustalić z pełnomocnikiem zawiadamiającego Geralda B., adwokatem Romanem Giertychem, dogodny dla biznesmena termin przesłuchania. Próby te nie przyniosły rezultatu. Mecenas Giertych nie odebrał telefonu od prokuratura w dniu, w którym umówił się z nim na rozmowę ani także później. Mimo próśb ze strony prokuratury, w nawiązaniu kontaktu z mecenasem Giertychem nie pomogła również jego kancelaria – wyjaśnił prokurator Łukasz Łapczyński, rzecznik stołecznej Prokuratury Okręgowej.  – Wobec tego prokurator doręczył Gerardowi B. wezwanie do stawiennictwa na przesłuchanie w dniach 21 i 22 lutego 2019 r. Wezwanie zostało wysłane na adres, który wskazał sam biznesmen. Mimo to Gerard B. się nie stawił – dodał prokurator.",,
Włosi ogłosili kadrę na mecz z Polską. Brakuje Balotellego,Selekcjoner reprezentacji Włoch Roberto Mancini powołał 28 piłkarzy na mecz z Polską w Lidze Narodów 14 października na Stadionie Śląskim w Chorzowie i towarzyskie spotkanie z Ukrainą cztery dni wcześniej w Genui. Wśród nich nie ma Mario Balotellego.,"Wśród powołanych jest czterech bramkarzy, ale pewne miejsce w pierwszym składzie raczej ma zawodnik AC Milan Gianluigi Donnarumma.Biało-czerwoni zremisowali z Włochami 1:1 w swoim pierwszym spotkaniu LN. W porównaniu do składu z 7 września, tym razem Mancini nie znalazł miejsca dla Balotellego, a także Davide Zappacosty i Andrei Belottiego.Włoska kadra rozpocznie zgrupowanie w państwowym centrum sportowym Coverciano w niedzielę. Na poniedziałek zaplanowano pierwszy trening, a we wtorek Italia uda się do Genui, gdzie dzień później zmierzy się z Ukrainą.Następnie „Azzurri” wrócą do Coverciano, aby kontynuować przygotowania, a w Chorzowie zjawią się w sobotę.",,
"Jaki do internautów: Jeśli wygram, Polacy dowiedzą się, na co szły pieniądze z podatków","– Tylko gdy ja wygram wybory w Warszawie, Polacy dowiedzą się na co w mieście szły ich podatki i jakie były kulisy pracy ratusza za czasów prezydent Hanny Gronkiewicz-Waltz – mówił kandydat Zjednoczonej Prawicy na prezydenta stolicy Patryk Jaki podczas spotkania z internautami w mediach społecznościowych.","Sobotnie dwugodzinne spotkanie wideo było testem do zaplanowanej na piątek dziesięciogodzinnej debaty na Twitterze: od godz. 14 do północy.  Jaki zapowiedział też, że podczas niedzielnej porannej konferencji prasowej – o godz. 9 ogłosi plany przyszłości Placu Defilad – jego zagospodarowania, jeśli zostanie prezydentem miasta. Zapowiedział, że jeśli on wygra wybory warszawiacy dowiedzą się na co przez ostatnie lata szły w mieście ich podatki i co działo się w kulisach ratusza. Podczas relacji na żywo Jaki przypomniał, że wśród jego „twardych zobowiązań”, oprócz dwóch linii metra, są też mieszkania komunalne. Jak powiedział, miasto będzie ich budowało rocznie pięciokrotnie więcej, niż obecne 280 lokali. Jego zdaniem obecnie samorząd nie buduje więcej, by nie psuć rynku deweloperom i wynajmującym mieszkania. – Deweloperzy mogą dyktować wyższe ceny za wynajem i wyższe ceny zakupu, dlatego będziemy chcieli to systemowo zmienić – podkreślił. Prawicowy kandydat na prezydenta stolicy dodał, że Hanna Gronkiewicz-Waltz w kampanii w 2006 r. obiecywała, że wybuduje pięć mostów na Wiśle, a powstał jeden. Jaki obiecał, że zbuduje mosty zarówno na południu, czyli na wysokości Wawra i na północy – na wysokości Targówka.",,
Trump o rozmowach w Hamburgu: Dwukrotnie mocno wywarłem nacisk na prezydenta Putina,"W serii tweetów opublikowanych w niedzielę prezydent USA Donald Trump napisał, że zakończony dzień wcześniej szczyt G20 był dla USA sukcesem. Nawiązując do swego spotkania z prezydentem Rosji Władimirem Putinem dodał, że czas na konstruktywną współpracę z Rosją.","„Dwukrotnie mocno wywarłem nacisk na prezydenta Putina w sprawie mieszania się Rosji w nasze wybory. On gwałtownie temu zaprzeczył. Ja już wyraziłem swoje zdanie. Wynegocjowaliśmy zawieszenie broni w części Syrii, co ocali ludzkie życie. Teraz nadszedł czas, by przejść do konstruktywnej współpracy z Rosją!” – przekazał amerykański przywódca. Zdaniem Trumpa, szczyt G20 był dla USA sukcesem, ponieważ wyjaśnił on tam partnerom z innych rozwiniętych krajów, że  „USA muszą naprawić wiele złych umów handlowych”. „Zrobimy to!” –  zaznaczył prezydent.  W kuluarach szczytu G20 W Hamburgu doszło w piątek do rozmowy przywódców USA i Rosji, którzy po raz pierwszy spotkali się osobiście. Spotkanie trwało ponad dwie godziny.",,
100-tysięczna manifestacja PiS w kwietniu?,"Na 21 kwietnia PiS planuje 100-tysięczną manifestację, by bronić TV Trwam, tradycyjnych wartości i Kościoła – informuje „Rzeczpospolita”.","Politycy PiS liczą, że konfrontacyjna postawa PO wobec Kościoła pomoże im zebrać rekordowe tłumy – nawet 100 tys. osób. Mają też nadzieję na zmobilizowanie prawicowych i konserwatywnych wyborców oraz przekonanie o. Tadeusza Rydzyka, że warto popierać PiS, a nie Solidarną Polskę.Jak mówi poseł PiS Andrzej Jaworski, temat manifestacji będzie znacznie szerszy niż sprawa TV Trwam. –  Chodzi o coraz częstsze dyskryminowanie katolików w różnych dziedzinach – podkreśla. To właśnie Jaworski obok posłanek PiS Anny Sobeckiej i Małgorzaty Sadurskiej odpowiadają za to, by Radio Maryja było przychylne najnowszej inicjatywie partii – stwierdza „Rz”.–  Mamy zapewnienie o takim poparciu – mówi Jaworski. –  Skoro co roku pielgrzymka Rodziny Radia Maryja na Jasną Górę przyciąga około pół miliona ludzi, to szacujemy, że do stolicy wybierze się co najmniej 100 tys. i będzie to największa demonstracja od kilkunastu lat – ocenia.PiS planuje wciągnąć w organizację manifestacji katolickie organizacje i środowiska, a także kibiców.",,
Rosjanie – „okupanci”. Tłumacz Google spłatał figla internautom,"Serwis internetowy Google Translate, który umożliwia tłumaczenie tekstów na różne języki, przekładał w poniedziałek po ukraińsku wyraz „Rosjanie” na rosyjskie „okupanci”. „Federacja Rosyjska” była natomiast tłumaczona jako „Mordor”.","Przykłady ironicznych tłumaczeń potwierdzają zrzuty z ekranów komputerów umieszczane w portalach społecznościowych. Można wśród nich odnaleźć przekład z ukraińskiego na rosyjski nazwiska rosyjskiego ministra spraw zagranicznych Siergieja Ławrowa. Program przełożył je jako „grustnaja łoszaka”, czyli „smutny konik”.Istnieje prawdopodobieństwo, że takie wersje tłumaczeń serwis Google włączył do własnych zasobów automatycznie, w wyniku zmasowanego zastosowania przez internautów opcji „zaproponuj zmianę”. Oznaczało to skrzyknięcie pewnej grupy nieprzychylnych Rosji internautów.Ponad 9 tysięcy ofiarKonflikt zbrojny między Ukrainą a Rosją trwa od początku 2014 roku. Rozpoczął się od aneksji Krymu. Walki wybuchły na wschodzie Ukrainy, w obwodach donieckim i ługańskim. Wspierani przez Kreml bojownicy stworzyli separatystyczne republiki. Walki wciąż trwają.Z raportu Urzędu Wysokiego Komisarza Narodów Zjednoczonych ds. Praw Człowieka (UNHCHR) wynika, że od kwietnia 2014 r. w konflikcie zginęło ponad 9 tysięcy osób, zaś ponad 20 tysięcy zostało rannych.",,
Merkel: Ukraina musi pozostać krajem tranzytowym dla rosyjskiego gazu,"Kanclerz Niemiec Angela Merkel podkreśliła w sobotę na Monachijskiej Konferencji Bezpieczeństwa. że „Ukraina musi pozostać krajem tranzytowym dla rosyjskiego gazu”.   W swoim wystąpieniu ostrzegła też przed rozpadem międzynarodowych struktur politycznych, wskazując na „bardzo liczne konflikty” na świecie, które wymagają ponadnarodowej współpracy.","Odnosząc się do potencjalnego politycznego zagrożenia, które stwarza budowany gazociąg Nord Stream 2, szefowa niemieckiego rządu przypomniała, że istnieje już połączenie Nord Stream 1, które – jak powiedziała – nie stwarza problemów. Merkel opowiedziała się przeciwko izolacji Rosji. Jednocześnie oceniła, że wojna hybrydowa prowadzona przez Rosję w internecie jest odczuwana codziennie w każdym europejskim kraju. – Jako pierwsi są zawsze atakowani gospodarczo najsłabsi – mówiła szefowa niemieckiego rządu, odpowiadając na pytanie o największe wyzwania, przed którymi stoi Unia Europejska. „Potrzebujemy NATO jako kotwicy”  Kanclerz Angela Merkel ostrzegła przed rozpadem międzynarodowych struktur politycznych, wskazując na „bardzo liczne konflikty” na świecie, które wymagają ponadnarodowej współpracy. – Musimy myśleć połączonymi strukturami. Komponent wojskowy to jedna z nich – powiedziała szefowa niemieckiego rządu. Podkreśliła jednocześnie znaczenie Sojuszu Północnoatlantyckiego. – Potrzebujemy NATO jako stabilizującej kotwicy w burzliwych czasach. Potrzebujemy (NATO) jako wspólnoty wartości – oświadczyła.",,
Petru: Miller nie przeprosił. Pełnomocnik Millera: nie mamy wyroku,"– Pan Leszek Miller nie wykonuje postanowienia sądu. Od przegranego procesu miał 48 godzin na opublikowanie przeprosin i tego nie zrobił. To jest człowiek, który tworzy polskie prawo i potem go nie przestrzega – mówił lider Nowoczesnej Ryszard Petru. Pełnomocnik Millera odpowiada, że sąd nie doręczył przewodniczącemu SLD wyroku.","Liderzy Zjednoczonej Lewicy Leszek Miller i Janusz Palikot muszą przeprosić Ryszarda Petru za twierdzenia, że jest „człowiekiem wynajętym przez banki”. Szef Nowoczesnej pozwał rywali politycznych w trybie wyborczym i Sąd Okręgowy w Warszawie przyznał mu rację.Jednak do tej pory Leszek Miller nie przeprosił Ryszarda Petru. Według tego ostatniego wyrok będzie zrealizowany w trybie egzekucyjnym. Pełnomocnik Millera odpowiada, że sąd nie doręczył przewodniczącemu SLD wyroku.Jak powiedział w czwartek podczas konferencji prasowej szef Nowoczesnej, sąd pozytywnie rozpatrzył jego wniosek o emisję przeprosin w trybie egzekucyjnym. Miller nie otrzymał wyroku sądu Petru skrytykował zachowanie Millera. – Co to za parlamentarzysta? Czy to jest człowiek, który tworzy polskie prawo i chce tworzyć polskie prawo, a potem go nie przestrzega? To pytanie, jaką nam demokrację proponuje – mówił.Pełnomocnik Millera mec. Liwiusz Laska zapewnił, że przewodniczący Sojuszu nie mógł wykonać wyroku sądu, ponieważ go nie otrzymał. Tymczasem według Laski, „każda telewizja, żeby opublikować sprostowanie, domaga się wyroku z pieczęciami sądu – inaczej nie opublikują, bo nie mają takiego obowiązku”. – Sąd wydał wyrok na posiedzeniu niejawnym i my się dowiadujemy o tym w jakiś sposób z mediów, ale nie znamy dokładnie treści – dodał Laska.",,
"„Jeśli będą inicjatywy dotyczące sankcji wobec Rosji, Polska będzie się włączała”","– Jeżeli będą zgłaszane międzynarodowe inicjatywy dotyczące rozszerzenia sankcji wobec Rosji, Polska na pewno będzie się włączała – powiedział prezydent Andrzej Duda po wtorkowych rozmowach z prezydentem Bułgarii Rumenem Radewem w Sofii.","Ukraina ogłosiła w poniedziałek stan wojenny w części kraju po zaatakowaniu w niedzielę przez Rosję trzech okrętów ukraińskiej marynarki wojennej w Cieśninie Kerczeńskiej między Morzem Czarnym a Azowskim. W wyniku zdarzenia rannych zostało kilku ukraińskich marynarzy. Ukraińskie jednostki zostały ostrzelane i przejęte przez rosyjskie oddziały specjalne i obecnie znajdują się w porcie w Kerczu na kontrolowanym przez Rosję Krymie.Podczas wtorkowej konferencji prasowej po rozmowach z prezydentem Bułgarii Rumenem Radewem Duda, odnosząc się do sytuacji na Ukrainie, mówił, że według niego nie ma wątpliwości, iż Rosja jest agresorem i że „po raz kolejny doszło do złamania prawa międzynarodowego i zawartych porozumień pomiędzy Rosją a Ukrainą, jeśli chodzi o choćby żeglugę na Morzu Azowskim”. – To jest coś, czego zaakceptować nie można i Polska się z takim działaniem absolutnie nie godzi – zaznaczył.Prezydent podkreślił, że konieczne jest „przywrócenie ładu” i „deeskalacja konfliktu”. – Apelujemy o to, by przestrzegać prawa międzynarodowego; marynarze ukraińscy, którzy zostali wzięci do niewoli przez wojska rosyjskie, muszą zostać uwolnieni, podobnie jak muszą zostać zwrócone Ukrainie okręty, które Rosja zatrzymała – powiedział Duda.Jak dodał, obaj z Radewem nie mają wątpliwości, że „potrzebne są dalsze działania, aby w tej części Europy, w naszym bezpośrednim sąsiedztwie, zakończył się ten konflikt zbrojny, który tam cały czas trwa od 2014 r., a to jest związane przede wszystkim z tym, żeby wreszcie porozumienia mińskie były przestrzegane i zrealizowane”. – O to ze wszystkich sił apelujemy – zaznaczył prezydent.Duda zadeklarował jednocześnie, że Polska włączy się w działania realizowane przez społeczność międzynarodową mające na celu jak najszybsze zakończenie i rozwiązanie konfliktu. „Jesteśmy gotowi w zasadzie na wszystkie działania, które doprowadzą do zakończenia konfliktu” Pytany, czy w związku z sytuacją na Morzu Azowskim Polska popiera zaostrzenie reżimu sankcyjnego wobec Rosji, prezydent zadeklarował, że jeżeli takie międzynarodowe inicjatywy będą zgłaszane, „Polska na pewno będzie się w te inicjatywy włączała”.– Jesteśmy gotowi w zasadzie na wszystkie działania, które doprowadzą do zakończenia tego konfliktu; giną ludzie, jest ogromny niepokój o bezpieczeństwo i nie mam wątpliwości, że trzeba czynić wszystko, żeby ta kwestia została rozwiązana – mówił Duda. Radew: wzywamy do rozwagi i dialogu Do sytuacji na Morzu Azowskim odniósł się na wtorkowej konferencji także prezydent Bułgarii. Jak zaznaczył, podczas rozmów w Sofii, wraz z Dudą wyrazili zaniepokojenie z powodu eskalacji napięcia w regionie Morza Czarnego.– Dążąc do rozwiązania konfliktu, wzywamy do rozwagi, wstrzemięźliwości i dialogu, bez użycia siły – powiedział Radew, według którego należy również zagwarantować wolność żeglugi.Bułgarski prezydent podkreślił, że Rosja powinna zwrócić zatrzymane podczas incydentu w Cieśninie Kerczeńskiej ukraińskie okręty i uwolnić marynarzy. – Dla nas jako kraju czarnomorskiego jest ważne, by nie doszło do eskalacji napięcia – oznajmił. Ważne rocznice Duda we wtorkowym wystąpieniu nawiązał też m.in. do obchodzonych w tym roku rocznic: stulecia odzyskania przez Polskę niepodległości i 140. rocznicy „wyzwolenia Bułgarii spod jarzma tureckiego”, a także stulecia polsko-bułgarskich stosunków dyplomatycznych. Mówił też o znakomitych - jego zdaniem – relacjach łączących dziś oba kraje, wskazując m.in. na wspólną przynależność Polski i Bułgarii do NATO i UE oraz zaangażowanie w Inicjatywę Trójmorza i poważne podejście do tego formatu. Via Carpatia Polski prezydent wyraził w tym kontekście nadzieję, że „za kilka lat” oba kraje połączy Via Carpatia – „transeuropejska arteria, którą będzie można przemieszczać się pomiędzy Północą a Południem, pomiędzy Polską i krajami bałtyckimi a właśnie Bułgarią i dalej, w kierunku Turcji”. – Będzie to nie tylko wielki skok pod względem gospodarczym i transportowym, ale będzie to przede wszystkim także i skok w tym znaczeniu międzyludzkim – zaznaczył, wspominając w tym kontekście m.in. ruchu turystyczny między dwoma krajami.  Inicjatywa Trójmorza W czasie rozmów – jak relacjonował Duda – poruszono również kwestie współpracy politycznej, m.in. w odniesieniu do integracji Bałkanów Zachodnich z UE. Prezydent nawiązał w tym kontekście do sytuacji Macedonii, wyrażając nadzieję na pozytywne zakończenie procesów parlamentarnych związanych ze zmianą konstytucji tego kraju oraz z uznaniem nowej nazwy kraju przez Grecję.W efekcie – jak mówił – Polska liczy na to, że Macedonia będzie mogła stać się częścią Sojuszu Północnoatlantyckiego i UE, a „być może w perspektywie także, w związku z tym, naszym partnerem, jeśli chodzi o Inicjatywę Trójmorza”. Wyraził też nadzieję na pozytywny, spokojny i pokojowy rozwój sytuacji Bośni i Hercegowiny oraz postępy jej integracji z Unią i NATO.Z kolei Radew, analizując polsko-bułgarskie stosunki polityczne i gospodarcze, podkreślił, że są one na wyjątkowo wysokim poziomie, zwłaszcza, że oba państwa łączą wspólne euroatlantyckie wartości. Jak ocenił, wymiana handlowa między oboma krajami rozwija się zadowalająco, lecz istnieją duże możliwości jej rozszerzenia.Według prezydenta Bułgarii Polska dała sobie radę z korupcją, skutecznie wykorzystuje fundusze unijne, a także doszło w niej do skutecznej decentralizacji gmin. Są to modele, z których możemy korzystać - mówił.Radew podkreślił też znaczenie, jakie - także dla Bułgarii - ma Inicjatywa Trójmorza, szczególnie w dziedzinie połączeń trasportowych i infrastrukturalnych. Perspektywiczna jest także współpraca w dziedzinie obronności – ocenił Radew, który jest generałem rezerwy i dawnym dowodzącym bułgarskiego lotnictwa wojskowego. Kwestia Brexitu Według bułgarskiego prezydenta w trakcie kampanii przed majowymi wyborami do Parlamentu Europejskiego należy zwrócić uwagę na oczekiwania obywateli dotyczące lepszej reprezentacji w instytucjach unijnych oraz przyśpieszenia ich działalności. – Obecnie te instytucje są ociężałe i to zniechęca ludzi do UE – powiedział. To – zdaniem Radewa – jest jedną z przyczyn Brexitu. Wyjście Wielkiej Brytanii z UE jest złe dla Europy, lecz powinno być podstawą do wyciągnięcia wniosków, co w działalności Unii należy zmienić, żeby zachować jej integralność - mówił.Do Brexitu odniósł się również Duda, który zgodził się z prezydentem Bułgarii, że przywódcy UE, zamiast mieć pretensję do Brytyjczyków, że wypowiedzieli się w referendum przeciwko członkostwu Wielkiej Brytanii we Wspólnocie, „powinni zadać sobie pytanie, dlaczego to zrobili”.– To jest bardzo zła sytuacja dla UE, że Wielka Brytania z niej odchodzi, ale (...) to jeszcze nie niszczy UE – zaznaczył polski prezydent. Według niego rzeczą gorszą niż Brexit byłoby „forsowanie tzw. UE dwóch prędkości”. – Każdy, kto dąży dzisiaj do stworzenia jakiejś UE dwóch czy więcej prędkości, czyli zróżnicowania wewnętrznie UE co do znaczenia poszczególnych krajów UE, stworzenia jakiejś lepszej UE i gorszej UE, tak naprawdę dąży do rozbicia UE – przekonywał Duda.– My jesteśmy za UE i my chcemy, żeby UE się reformowała, ale żeby UE pozostała UE wolnych narodów i równych państw, to jest dla nas najważniejsze – dodał.",,
PiS odpowiada na kongres Schetyny... programem PO,"„Oczywiście, że należy powrócić do projektu podniesienia wieku emerytalnego” – takie słowa wciąż widnieją w programie PO – przypomniało konto PiS na Twitterze. Stoją one w kontraście do przemówienia lidera PO Grzegorza Schetyny, który stwierdził na konwencji programowej KO, że podniesienie wieku emerytalnego było błędem.","Jeśli pada pytanie o wiek emerytalny, o słynne 67 lat, to przyznajemy – to był błąd – podkreślił lider PO Grzegorz Schetyna podczas Forum Programowego Koalicji Obywatelskiej. Przyznał, że można to było przeprowadzić na zasadzie dobrowolności i zachęt, a nie przymusu.  W nawiązaniu do tych słów na koncie PiS na Twitterze pojawiły się słowa z oficjalnego programu PO, dotyczące wieku emerytalnego: „Oczywiście, że należy powrócić do projektu podniesienia wieku emerytalnego”. W zamieszczonym na stronie PO programie partii, w dziale „Platforma dla seniorów” rzeczywiście zamieszczone są takie słowa.",,
Kardynał Nycz: Kościół mówi „nie” małżeństwom tej samej płci,"– Świat doszedł do takiego punktu, kiedy Kościół musi powiedzieć i będzie mówił „nie”, ponieważ małżeństwo ustanowione przez Boga, podniesione do sakramentu przez Jezusa jest i będzie zawsze w Kościele związkiem mężczyzny i kobiety – mówił kard. Kazimierz Nycz podczas XIII Ogólnopolskiej Pielgrzymki Rodziny Radia Maryja do Narodowego Sanktuarium św. Józefa w Kaliszu.","Tysiące pielgrzymów z całej Polski przybyły w ramach Ogólnopolskiej Pielgrzymki Rodziny Radia Maryja do Narodowego Sanktuarium św. Józefa w Kaliszu, aby modlić się w intencji życia poczętego i rodzin. Temat wrześniowego spotkania brzmiał: „»Służyć ludzkiemu życiu to służyć Bogu i każdemu życiu, od tego w łonie matki, po to starcze, cierpiące i chore« (Franciszek) – Święty Józefie, twojej opiece zawierzamy życie każdego człowieka”.W homilii podczas mszy św. kard. Kazimierz Nycz wskazywał, że we współczesnym świecie widoczna jest próba redefinicji sakramentu małżeństwa.– Nawet papieżowi Franciszkowi podczas niedawnej wizyty wielcy tego świata potrafili podpowiadać, co Kościół musi zrobić, żeby był akceptowany w świecie. Podpowiadano, że musi dopuścić małżeństwa osób tej samej płci. Świat doszedł do takiego punktu, kiedy Kościół musi powiedzieć i będzie mówił „nie”, ponieważ małżeństwo ustanowione przez Boga, podniesione do sakramentu przez Jezusa, jest i będzie zawsze w Kościele związkiem mężczyzny i kobiety – wołał celebrans.Podkreślał, że małżonkowie w sakramencie małżeństwa uczestniczą w wielkiej tajemnicy miłości Boga do człowieka, Jezusa do Kościoła. – Miłość mężczyzny i kobiety w małżeństwie jest tak wielka, że jest znakiem miłości Chrystusa do Kościoła. Ludzie patrząc na małżonków żyjących piękną miłością zdolną przebaczać na co dzień, stawiają współczesnemu światu pytanie, jakże wielka musi być miłość Jezusa do Kościoła, skoro tak piękna może być i jest miłość małżonków względem siebie – zaznaczył kaznodzieja.Odwołując się do setnej rocznicy odzyskania przez Polskę niepodległości akcentował, że w wymiarze życia osobistego, rodzinnego, wspólnotowego człowiek powinien cieszyć się prawdziwą wolnością, a nie swawolą.Wskazywał, jakie warunki człowiek musi spełnić, aby mógł cieszyć się prawdziwą wolnością i obdarzać nią innych.– Nie ma wolności bez ofiary i poświęcenia. Nie ma wolności bez prawdy. Często zapominamy o prawdzie, przemilczamy prawdę albo czasem posuwamy się do kłamstwa. Szukając dróg wolności, trzeba nam iść drogami prawdy Bożych przykazań, prawdy Ewangelii. Nie ma wolności bez solidarności. Mówiąc o solidarności mamy na myśli postawę zapisaną w Ewangelii, aby dźwigać brzemiona innych. To jest solidarność, która jest warunkiem życia w miłości, zgodzie i wolności. Św. Jan Paweł II dodawał jeszcze czwarty element, kiedy mówił, że nie ma wolności bez miłości, tej miłości, która jest największym przykazaniem – przekonywał hierarcha. Wskazując na św. Józefa podkreślał, że w życiu człowieka są takie sytuacje, kiedy należy milczeć.– Papież Franciszek powiedział w niełatwych czasach dla niego, że prawda lubi milczenie. Prawdę trzeba głosić, prawdę trzeba świadczyć całym swoim życiem, ale są takie momenty, kiedy tak jak Jezus na krzyżu, tak jak św. Józef w trudnych momentach życia, trzeba milczeć. Strapiony papież powiedział, że wtedy kiedy mamy do czynienia z chęcią skandalu, z chęcią dzielenia Pan Jezus podpowiada milczenie – mówił metropolita warszawski.Zachęcał wiernych, aby od św. Józefa uczyli się postawy milczenia. – Nie brakuje w życiu naszej ojczyzny rozmaitych chęci skandalu, nie brakuje chęci dzielenia. Wtedy trzeba solidarności, prawdy, odwagi, miłości, ale może wtedy czasem trzeba też milczenia. Niech dla nas lekcja św. Józefa, lekcja milczenia, będzie sposobem uporania się z najważniejszymi sprawami, które mamy do zrobienia w ojczyźnie, rodzinach, parafiach, Kościele, żeby budować tę miłość, którą Chrystus nas odkupił i zbawił i tę miłość, która jest rozlana w naszych sercach – powiedział kard. Nycz.",,
Franciszek: przezwyciężyć logikę egoizmu i osobistego zysku,"Papież Franciszek mówił w niedzielę wiernym o potrzebie przezwyciężenia logiki egoizmu i osobistych zysków. – Jezus chce otworzyć nasze serca na logikę miłości, która jest bezinteresowna i szczodra – mówił papież przed modlitwą Anioł Pański.","Podczas spotkania z wiernymi w południe na placu Świętego Piotra Franciszek podkreślił, że „w Królestwie Bożym nie ma bezrobotnych, wszyscy wezwani są do tego, by pełnić swoje zadanie”.Franciszek mówił również wiernym o tym, że w sobotę, w Oklahomie, w USA został beatyfikowany ksiądz Stanley Francis Rother (1935-1981), zamordowany podczas misji w Gwatemali. Został zabity z nienawiści do wiary, z powodu swej pracy ewangelizacyjnej i działań na rzecz najbiedniejszych – przypomniał papież. Następnie dodał: „niech jego heroiczny wzór pomoże nam być odważnymi świadkami Ewangelii i angażować się na rzecz godności człowieka”.To pierwszy urodzony w Stanach Zjednoczonych ksiądz męczennik, którego ogłoszono błogosławionym.Na Placu Świętego Piotra w czasie niedzielnej modlitwy obowiązywały wyraźnie wzmocnione środki bezpieczeństwa. Całej okolicy pilnowały liczne patrole policji, karabinierów i wojska. Wszyscy wchodzący na plac zostali poddani skrupulatnym kontrolom – zauważają media.",,
"Polska liczy, ilu może przyjąć uchodźców. „Kwoty KE to nie jest nawet punkt odniesienia”","W najbliższych dniach Warszawa ogłosi, ilu uchodźców może przyjąć – zapowiedział wiceminister spraw zagranicznych Rafał Trzaskowski. Podkreślił, że wszystkie państwa UE uczestniczą w programie osiedlania uchodźców dobrowolnie, a Bruksela nie może określić, ilu z nich przyjedzie do konkretnego kraju. Tymczasem ONZ ogłosiła, że liczba uchodźców z Syrii przekroczyła 4 mln osób.","Na ostatnim szczycie UE w Brukseli szefowie państw i rządów odrzucili obowiązkowe liczby, które zaproponowała Komisja Europejska. Uzgodnili, że kraje UE dobrowolnie przejmą w ciągu dwóch lat od Włoch i Grecji 40 tysięcy imigrantów, którzy docierają do tych państw przez Morze Śródziemne. Poza tym przesiedlą również 20 tysięcy uchodźców, przebywających obecnie w obozach poza Unią Europejską.Pełna dobrowolnośćKraje mają uzgodnić do końca lipca, ilu z 60 tys. uchodźców każdy z nich przyjmie. – W tej chwili trwają negocjacje, kto ilu uchodźców będzie w stanie przyjąć, zarówno jeśli chodzi o program relokacji, jak i przesiedleń. Jedno jest jasne, że wszystkie państwa będą w tym uczestniczyć na zasadzie dobrowolności –  powiedział Trzaskowski na czwartkowym posiedzeniu komisji ds. UE. Jak zaznaczył, jeśli chodzi o Polskę te liczby będą zgłaszane w ciągu najbliższych dni. – Na pewno nie mają one nic wspólnego z kwotami, które zostały wyznaczone przez Komisję Europejską. Dla nas to nawet nie jest żaden punkt odniesienia, dla nas najważniejsze jest to, jaka jest nasza własna możliwość przyjęcia tych ludzi – oświadczył minister ds. UE. Tymczasem Czesi już zaproponowali, że mogą w ciągu dwóch lat będą mogli przyjąć 1,5 tys. osób.                                                    Państwa UE mają przyjąc w sumie 60 tys. uchodźców (fot. Getty/Carsten Koall / Stringer) Zgodnie z propozycją KE 40 tys. spośród uchodźców, którzy po 15 kwietnia dotarli do Włoch i Grecji, miałoby zostać rozmieszczonych w poszczególnych krajach UE według klucza opartego przede wszystkim na wielkości PKB oraz liczbie ludności, a także na poziomie bezrobocia oraz liczbie uchodźców przyjętych w minionych pięciu latach. Według tego klucza Polska ma przyjąć 6,65 proc., czyli 2659 osób. Armia uchodźcówW czwartek biuro Wysokiego Komisarza ds. Uchodźców ONZ ogłosiło, że liczba uchodźców z ogarniętej wojną Syrii przekroczyła 4 mln osób. Z kraju uciekło 4,27 mln ludzi. – Potrzebują wsparcia świata, ale zamiast tego żyją w straszliwych warunkach i pogrążają się w coraz większej biedzie – powiedział komisarz Antonio Guterres.",,
"„Wyszłam za mąż, gdy miałam 14 lat”. Indie zmieniają podejście do nieletnich żon","Indyjski Sąd Najwyższy w przełomowym orzeczeniu uznał, że seks z nieletnią małżonką jest gwałtem. Dotychczas wyjątkiem była sytuacja zamężnej dziewczyny między 15. a 18. rokiem życia, z którą zbliżenie nie było gwałtem. Sprzeczność wynika z przyzwolenia społeczeństwa na małżeństwa dziewczynek.","– Żyjemy w kraju, gdzie prawo dyskryminuje kobiety – mówi Surabhi Mahajan z organizacji Kobiet Południowej Azji, która zajmuje się walką o prawa kobiet w regionie.– Z jednej strony dużo się mówi o walce z gwałtami po wydarzeniach w 2012 roku, a jednocześnie dopiero teraz sąd kasuje irracjonalny przepis – dodaje, wspominając o bestialskim gwałcie na fizjoterapeutce w Delhi, kiedy kobiety wyszły protestować przeciw przemocy.Prawo indyjskie w kilku oddzielnych aktach uznaje gwałt na osobie poniżej 18. roku życia, bez względu na to, czy na zbliżenie udzielona została zgoda. Według prawa, niepełnoletnia osoba nie może przystać na seks. Ale jednocześnie przepisy dopuszczają wyjątek w przypadku zamężnych dziewczynek między 15. i 18. rokiem życia, z którymi zbliżenie nie było gwałtem. Co zaskakujące, zmianom w prawie przeciwny był rząd Indii. Prawnicy strony rządowej argumentowali, że zwyczaj małżeństw dzieci jest szeroko rozpowszechniony i można uznać go za tradycję ziemi. Pozbycie się wyjątku miałoby podkopać fundamenty instytucji małżeństwa.– Nie jest mi obca twarda rzeczywistość kraju, gdzie większość dziewczynek – panien młodych nie ma nawet 15 lat. One są niewinnymi dziećmi, które nawet nie rozumieją, czym jest małżeństwo – pisał w uzasadnieniu wyroku sędzia Gupta. Jednocześnie zwracał uwagę, że nie można przyzwalać na zwyczaj niezgodny z konstytucją tylko dlatego, że jest uznawany za tradycję.Nie ma kategorii gwałtu w małżeństwie– Rzeczywiście istnieje zakaz małżeństw dzieci, lecz nikt tego nie sprawdza. Takie śluby odbywają się zazwyczaj w świątyniach – tłumaczy Surabhi Mahajan. Dodaje, że teoretycznie kobieta ma dwa lata od uzyskania pełnoletniości na zakwestionowanie małżeństwa. Jej zdaniem przepis w praktyce sankcjonuje małżeństwa dziewczynek.– Różne społeczności, zarówno hindusi jak i indyjscy muzułmanie, przestrzegają zwyczajów wynikających z tradycji, a nie religii. Zwyczaje, jeśli stoją w sprzeczności z równością ludzi wobec prawa, powinny być zakazane – tłumaczy Zakia Soman, działaczka praw kobiet, która sama jest muzułmanką, walczyła o zniesienie tzw. potrójnego talaku rozpowszechnionego wśród indyjskich muzułmanów. Zwyczaj dyskryminował kobiety w małżeństwie i niedawno został zakazany wyrokiem Sądu Najwyższego. „Talak” to formuła rozwodu w islamie, polegająca na trzykrotnym wypowiedzeniu przez mężczyznę wobec kobiety tego arabskiego słowa (znaczy ono „rozwodzę się z tobą”).                                                    Zwyczaj małżeństw dzieci jest szeroko rozpowszechniony w Indiach (fot. Getty Images / Stringer) Zdaniem sędziego Gupty wyjątek w ustawie tworzył nierówność w traktowaniu dzieci przez prawo i de facto dwie kategorie ludzi. – Tyle że teraz również mamy dwie kategorie ludzi. Nieletnie zamężne dziewczęta, z którymi seks jest obecnie gwałtem, oraz dorosłe zamężne kobiety, które według prawa nie mogą odmówić seksu swojemu mężowi – tłumaczy Mahajan.„Wyszłam za mąż, gdy miałam 14 lat”W indyjskim prawie nie ma kategorii gwałtu w małżeństwie, więc nawet jeśli dorosła kobieta powie „nie” mężowi, nie może zgłosić gwałtu na policję.– Wyszłam za mąż, gdy miałam 14 lat – 20-letnia Padma pracuje jako pomoc domowa w dzielnicy Jangpura w centrum Delhi. – W mojej wiosce zawsze tak było. Małżeństwo jest wcześnie, bo rodzice mają mniej dzieci na utrzymaniu – dodaje.– Mąż ma chronić kobietę przed innymi mężczyznami – dorzuca Vishma, która jest w podobnym wieku jak Padma. Pracują zazwyczaj razem. – Wolałabym jednak później wyjść za mąż. Po ślubie musiałam rzucić szkołę – dodaje po chwili zastanowienia.                                                    W Indiach dziewczęta wydaje się wcześnie, bo wtedy rodzice mają mniej dzieci na utrzymaniu (fot. Getty Images / Stringer)",,
Sąd: PO musi przeprosić Mateckiego za „damskiego boksera”,"Platforma Obywatelska ma zakaz kolportowania nieprawdziwych informacji, że Dariusz Matecki jest damskim bokserem – uznał Sąd Okręgowy w Szczecinie. Rozpatrywał on w trybie wyborczym pozew Dariusza Mateckiego, kandydata Prawa i Sprawiedliwości do Rady Miejskiej w Szczecinie przeciwko PO. Platforma ma przeprosić Mateckiego na Facebooku i wpłacić 10 tys. zł na rzecz stowarzyszenia SOS dla Rodziny.","Informacji tych udzielił portalowi tvp.info SSO Tomasz Szaj, rzecznik Sądu Okręgowego w Szczecinie.Poszło o mema zamieszczonego na facebookowym profilu Platformy Obywatelskiej Pomorze Zachodnie. Zacytowano na nim słowa znanej blogerki modowej o pseudonimie Macademian Girl, Tamary Gonzalez. W wywiadzie dla plotkarskiego portalu Pudelek wyznała ona, że w szkole podstawowej była prześladowana przez niektórych uczniów. Wspominała, że jednym z prowodyrów był „działacz skrajnie prawicowej partii”. Jednak nazwiska owego działacza nie podała. Zrobili to za to działacze zachodniopomorskiej PO. Dariusz Matecki przyznał, że rzeczywiście była sprzeczka między nim a Tamarą Gonzalez, gdy mieli 10 lat. Po tym spięciu pogodzili się i przyjaźnili w liceum i na studiach. – Napisano, że biłem kobiety i jestem damskim bokserem; nigdy w życiu nie podniosłem ręki na kobietę – mówił w sądzie Matecki. Można się spodziewać apelacji PO. Na jej złożenie partia ma 24 godziny.",,
Powstał pierwszy turecki samochód elektryczny. Produkcja ma wynieść do 175 tys. aut rocznie,"Prezydent Turcji Recep Tayyip Erdogan zaprezentował w piątek pierwszy w pełni wyprodukowany w kraju samochód elektryczny. Rocznie ma ich powstawać do 175 tys. W ciągu 13 lat projekt ma kosztować 3,7 mld dolarów.","Budowa krajowego samochodu to długoterminowy cel prezydenta Erdogana i jego partii AKP będący demonstracją rosnącej potęgi gospodarczej państwa.  Przemawiając podczas ceremonii prezentacji, turecki przywódca powiedział, że jego kraj dąży nie tylko do sprzedaży samochodu na rynku wewnętrznym, ale chce również, by został marką globalną. – Wszyscy jesteśmy świadkami 60-letniego marzenia Turcji, które staje się rzeczywistością – powiedział. – Kiedy zobaczymy ten samochód na drogach na całym świecie, osiągniemy nasz cel – dodał.   Po jego przemówieniu na scenie pojawił się czerwony model SUV i szary sedan opatrzone logo TOGG – konsorcjum, które będzie je produkować. Docelowo wyprodukowanych zostanie pięć modeli nowego samochodu w ciągu 15 lat – zapowiedział dyrektor generalny TOGG.",,
Impas ws. brexitu. Premier Johnson ma pomysł na granicę z Irlandią,"Premier Wielkiej Brytanii Boris Johnson szuka wyjścia z impasu ws. brexitu. Napisał do szefa Rady Europejskiej Donalda Tuska, proponując zastąpienie w umowie mechanizmu awaryjnego dla Irlandii Północnej (backstop) zobowiązaniem do wprowadzenia alternatywnych rozwiązań przed końcem okresu przejściowego.","Johnson powtórzył swoje wezwanie do usunięcia backstopu z porozumienia, które UE osiągnęła z jego poprzedniczką Theresą May. „Zjednoczone Królestwo i Unia Europejska uzgodniły już, że »alternatywne porozumienia« mogą być częścią rozwiązania. Zgodnie z tym: proponuję, by backstop został zastąpiony zobowiązaniem do wprowadzenia takich porozumień, na ile to możliwe, przed końcem okresu przejściowego, jako część przyszłych relacji” – napisał Johnson.Wielka Brytania powinna opuścić Wspólnotę 31 października, ale kraj od miesięcy tkwi w politycznym impasie dotyczącym warunków wyjścia z UE. Johnson już jako nowy premier zażądał od Brukseli renegocjacji umowy wyjścia i zagroził, że jeśli Unia nie spełni jego oczekiwań, zdecyduje się na brexit bez umowy. Bruksela odmawia jednak renegocjowania umowy o wyjściu, a dopuszcza możliwość zapisów w dołączonej do porozumienia deklaracji politycznej. Backstop to – jak komentują media – „polisa ubezpieczeniowa”, która ma zagwarantować, że nie będzie twardej granicy pomiędzy Irlandią a Irlandią Północną. Ma ona być uruchomiona tylko wówczas, gdyby nie doszło do zawarcia umowy dotyczącej przyszłych relacji między UE a Wielką Brytanią.",,
„Nie jesteśmy gotowi scedować swojej suwerenności”. Austria przeciwna armii europejskiej,"Minister obrony Austrii Mario Kunasek w rozmowie z agencją APA wykluczył udział swojego kraju w proponowanej przez Niemcy i Francję europejskiej armii. Nie potrzeba wspólnego wojska, lecz lepszej współpracy – ocenił.","– Dla Austrii jako państwa neutralnego nie ma tematu wspólnej armii – powiedział Kunasek podczas wizyty w Rumunii, dodając, że jego kraj „z pewnością nie jest gotowy do scedowania swojej suwerenności”.W jego ocenie wymagana jest wielostronna współpraca w dziedzinie wojskowości, w tym wspólne platformy szkoleniowe i misje, ale nie wspólna armia. – Ważne, by świadomie powiedzieć: chcemy zadbać w Unii Europejskiej o wspólną politykę zagraniczną i obronną – podkreślił minister. Jak wskazał, ze względu na to, że wiele państw unijnych należy także do NATO, trzeba uniknąć „dwutorowości”. – Nie widzę tu potencjalnego konfliktu, lecz szanse – zaznaczył. Dodał też, że o udziale austriackich sił zbrojnych w misjach unijnych lub NATO będzie zawsze decydował parlament. Najnowszą konfrontację między Ukrainą a Rosją w Cieśninie Kerczeńskiej w pobliżu Krymu Kunasek określił jako niepokojącą. Europa konfrontowana jest z konfliktami w swojej okolicy, „to budzi niepokój, ale też pokazuje nam, jak ważne jest wspólne działanie i że musimy wspólnie zastanawiać się nad rozwiązaniami i tworzeniem stabilności” – dodał.Minister obrony z rezerwą odniósł się do ewentualnego udziału Austrii w misji na Ukrainie. W jego ocenie „należy skupić się na Bałkanach Zachodnich (...) i oczywiście na Bliskim Wschodzie”. Pomysł budowania armii europejskiej, która byłaby konkurencją dla NATO oraz sojuszy ze Stanami Zjednoczonymi skrytykował w zeszłym tygodniu poseł Prawa i Sprawiedliwości, były minister obrony narodowej Antoni Macierewicz. W Polskim Radiu powiedział, że koncepcja zaproponowana przez kanclerz Niemiec i wspierana m. in. przez Francję, jest niebezpieczna. – Prezydent Macron reklamując ten projekt mówi, że to jest armia przygotowana do walki ze Stanami Zjednoczonymi. To oznacza zupełne odwrócenie sojuszy. To projekt, w którym na pewno Polska nie będzie mogła brać udziału dlatego, bo nasze bezpieczeństwo jest związane przede wszystkim z rozwojem własnej armii – własnej siły – ale póki ona jest w fazie rozwoju właśnie musimy się opierać na sojuszu ze Stanami Zjednoczonymi – powiedział były szef MON.Kanclerz Niemiec 13 listopada na forum Parlamentu Europejskiego mówiła, że Europa powinna pracować nad wizją „prawdziwej europejskiej armii”. Zdaniem Angeli Merkel takie wspólne wojska pokazałaby światu, że między europejskimi krajami nigdy już nie będzie wojny.Z kolei prezydent Francji Emmanuel Macron kilka dni zaproponował, żeby do 2020 r. stworzyć w Europie wspólne oddziały interwencyjne na wypadek kryzysów. Zaproponował też wspólny budżet obronny i wspólną militarną doktrynę. Zdaniem prezydenta Francji należy zmniejszyć zależność Europy od USA po zapowiedzi prezydenta Donalda Trumpa wycofania się jego kraju z traktatu INF (o całkowitej likwidacji pocisków rakietowych pośredniego i średniego zasięgu) z Rosją.",,
„Nie boję się Korwin-Mikkego. Nie będę przed nim uciekał”,"– Nie będę uciekał przed panem Januszem Korwin-Mikkem. Ja się go nie boję. Nie będę miał ze sobą gazu łzawiącego, o co mnie również pytano. Będę dalej taki, jaki jestem – powiedział Michał Boni w programie „Dziś wieczorem”. – Gdyby ta sytuacja wydarzyła się na ulicy, to wtedy jest jeden do jednego, być może oddałbym, uruchamiając swoje chłopackie umiejętności z dzieciństwa. (…) Jednak jak się pełni pewną rolę w miejscu publicznym, obowiązuje pewna kultura – dodał europoseł. Gość TVP Info zapowiedział, że złoży wniosek do prokuratury, tylko jeśli trzeba będzie wzmocnić doniesienie MSZ ws. spoliczkowania go przez europosła Janusza Korwin-Mikkego.","– Uważam, że to jest jakaś gra. Przez te ponad dwadzieścia lat myśmy może nie bardzo blisko, ale w różnych miejscach publicznych bywaliśmy obok siebie. Nigdy nie było żadnej reakcji – powiedział Michał Boni i podkreślił, że do incydentu doszło tuż po wyborach do PE.  – Nie mam w sobie ani lęku, ani spokoju, ani napięcia. Wczoraj patrzyłem panu Korwin-Mikkemu prosto w oczy. Nie wstydzę się, nie boję. On nie jest w stanie zabrać mi mojego honoru – mówił gość TVP Info.  – Jeśli pan Korwin-Mikke na moje „Dzień dobry” zareagował w ten sposób to będę się zastanawiał, czy go witać. Nie oczekuję przeprosin. Nie spodziewam się niczego – podkreślił Boni.  MSZ zgłosił wniosek do prokuratury o wszczęcie postępowania w sprawie użycia fizycznej przemocy przez lidera Nowej Prawicy Janusza Korwin-Mikkego. – Jeśli prokurator uzna, że dla wzmocnienia działania jest potrzebny mój wniosek, to oczywiście go złożę, natomiast uważam, że została przekroczona granica nie tylko w relacjach personalnych – oznajmił Boni.  – Nie mam wrażenia, żebym skrzywdził pana Janusza Korwin-Mikkego. On ma bardzo dosadny język, wiele osób obraził. To nie jest tak, że te osoby z nie wiadomo jakiego powodu żądają jakiejś satysfakcji, chociaż pewnie mogłyby. Myślę, że problem jest zupełnie czym innym. Nie w tym, czy ja powinienem go przeprosić czy nie, bo czuję się w porządku – skomentował polityk Platformy Obywatelskiej. Uznał, że zachowanie Korwin-Mikkego nie było próbą wyrównania rachunków. – To nie jest żadna sprawiedliwość. Nie oszukujmy się. To w jakimś sensie chuligaństwo polityczne – podkreślił Boni.                                                teraz odtwarzaneBoni o ataku Korwin-Mikkego: uważam, że to jakaś gra Były minister administracji i cyfryzacji jest przekonany, że agresja w polityce więcej psuje, niż pomaga.  – Język polityki jest językiem pełnym emocji. Jestem przeciwny językowi nienawiści, bo to zabija relacje między ludźmi. Nie pozwala także w polityce rozwiązywać trudnych problemów – zauważył polityk PO.   Przed wyborami Korwin-Mikke zapowiadał w wywiadzie dla tygodnika „Do Rzeczy”, że zamierza uderzyć  Boniego.  – Gdy zrobiłem ustawę lustracyjną, on pojawił się na mównicy sejmowej, nazwał mnie idiotą i oszołomem, że mogę go podejrzewać. Parę lat później przyznał się, że był agentem. Nie przeprosił mnie, więc gdy go spotkam, dam mu w mordę. Stanie się to pewnie w Parlamencie Europejskim, bo wcześniej nie będę się z nim widział. Lepiej więc niech się trzyma ode mnie z daleka – mówił lider Nowej Prawicy.   Boni  oznajmił na antenie TVP Info, że za wszystkie rzeczy, które można było mu zarzucać przeprosił w specjalnym oświadczeniu dotyczącym lat 80. Rzecz miała miejsce w 2007 roku.    CZYTAJ TAKŻE: Korwin-Mikke o spoliczkowaniu Boniego: odebrałem mu honor i czekałem na jego sekundantów",,
„500 plus” na pierwsze dziecko. Szefowa resortu rodziny przedstawiła koszty programu,"Koszt wprowadzenia „500 plus” także na pierwsze dziecko to rocznie koszt około 20 mld zł – poinformowała minister rodziny, pracy i polityki społecznej Elżbieta Rafalska.","Wprowadzenie od 1 lipca „500 plus” także dla pierwszego dziecka zapowiedział podczas sobotniej konwencji PiS lider partii Jarosław Kaczyński, przedstawiając pięć nowych propozycji. Obok zmian dotyczących „500 plus” zapowiedział także zniesienie podatku PIT dla pracowników do 26. roku życia, „trzynastkę” w postaci najniższej emerytury – 1100 zł – dla każdego emeryta, a także przywrócenie zredukowanych połączeń autobusowych i obniżenie kosztów pracy.Obecnie w ramach programu „Rodzina 500 plus” przysługuje świadczenie wychowawcze w kwocie 500 zł miesięcznie na drugie i kolejne dziecko, bez kryterium dochodowego. Rodziny o niskich dochodach otrzymują wsparcie także dla pierwszego dziecka, jeśli spełniają kryterium przeciętnego miesięcznego dochodu 800 zł netto lub 1200 zł, gdy wychowują w rodzinie dziecko niepełnosprawne.Finansowanie zagwarantowaneSzefowa MRPiPS została zapytana przez Tvgorzow.pl o koszty wprowadzenia „500 plus” od pierwszego dziecka. – Dzisiaj jesteśmy w zupełnie innym miejscu, niż byliśmy wtedy, gdy wprowadzaliśmy ten program w 2016 r. Możemy powiedzieć, że jest zagwarantowane finansowanie na pierwsze dziecko – powiedziała. – Mówimy o sytuacji, w której kryterium dochodowe przestaje obowiązywać. Będzie można korzystać ze świadczenia od pierwszego dziecka bez kryterium dochodowego – wskazała.Przypomniała, że świadczenie „500 plus” przyznawane jest na wniosek. Pytana, kiedy można będzie składać wnioski na pierwsze dziecko, zaznaczyła, że konieczne są zmiany ustawowe. – Poczekajmy chwileczkę, wszystkiego się dowiemy, co do terminów składania wniosków i jak to będzie wyglądało, w najbliższym czasie – dodała.",,
Solidarne wsparcie dla premiera po zaatakowaniu jego rodziny,"Po ataku na rodzinę premiera Mateusza Morawickiego, w którym ujawniono, że polityk adoptował dwoje swoich dzieci, w sieci pojawiła się lawina komentarzy. Internauci jednoznacznie wsparli szefa polskiego rządu i jego najbliższych, potępiając przy tym byłego współpracownika Morawieckiego – Piotra Gajdzińskiego i jego skandaliczną publikację.",    ,,
Jurgen Klopp pięć lat dłużej w Liverpoolu,Jurgen Klopp przedłużył kontrakt z Liverpoolem. Niemiecki szkoleniowiec pozostanie trenerem The Reds do 2024 roku. Umowy przedłużyli również jego asystenci – Peter Krawietz i Pepijn Lijnders.,"Klopp objął posadę szkoleniowca Liverpoolu w 2015 roku, zmieniając na tym stanowisku Brendana Rodgersa z Irlandii Północnej. Niemiec doprowadził drużynę do dwóch finałów Ligi Mistrzów, zdobywając Puchar Europy w poprzednim sezonie. Łącznie angielski zespół poprowadził w 232 spotkaniach. 139 z nich zakończyło się zwycięstwem, 54 remisem, a 39 porażką. Niedawno pobił rekord LFC – potrzebował tylko 159 spotkań, aby osiągnąć 100 zwycięstw w Premier League.W tabeli angielskiej Premier League The Reds prowadzą z ośmioma punktami przewagi nad Leicester City. Najbliższe spotkanie Liverpool rozegra już w sobotę. Rywalem Liverpoolu w 17. kolejce angielskiej ekstraklasy będzie Watford.",,
Putin uprościł uzyskiwanie obywatelstwa przez mieszkańców Donbasu,"Prezydent Władimir Putin podpisał dekret o uproszczonym trybie uzyskiwania obywatelstwa Rosji przez mieszkańców tzw. republik ludowych w ukraińskim Donbasie. Ich wnioski o obywatelstwo powinny być rozpatrywane nie dłużej niż trzy miesiące – stanowi dekret. Ukraiński minister spraw zagranicznych stwierdził, że jest to kolejny etap okupacji tego regionu.","O możliwości podjęcia przez władze Rosji takiego kroku krótko po wyborach prezydenckich na Ukrainie pisał wcześniej rosyjski dziennik „Kommiersant”.Jak głosi dokument opublikowany na stronie internetowej Kremla, „osoby stale mieszkające na terytoriach poszczególnych rejonów obwodu donieckiego i ługańskiego mają prawo zwrócić się z wnioskami o nadanie obywatelstwa Federacji Rosyjskiej w trybie uproszczonym”.Wnioski te mieszkańcy Donbasu będą mogli składać do organów terytorialnych MSW Rosji; wykaz tych organów ma jeszcze zostać ogłoszony. Wśród dokumentów dołączonych do wniosku powinien znajdować się m.in. dowód tożsamości z adnotacją o zameldowaniu na terenie obwodu donieckiego lub ługańskiego. Doradca Putina Władisław Surkow, który uważany jest za architekta polityki Rosji wobec Ukrainy, określił decyzję o uproszczeniu obywatelstwa jako „nieuniknioną i sprawiedliwą”. W wypowiedzi dla agencji TASS Surkow oświadczył, że „jest to powinność Rosji wobec ludzi mówiących i myślących po rosyjsku, którzy znaleźli się w bardzo trudnej sytuacji z powodu represyjnych działań reżimu w Kijowie”.– Apeluję do obywateli ukraińskich na terytoriach okupowanych przez Rosję, by nie przyjmowali rosyjskich paszportów. Rosja pozbawiła was teraźniejszości, a teraz sięga po waszą przyszłość – stwierdził minister spraw zagranicznych Ukrainy Pawło Klimkin.Stały przedstawiciel Ukrainy przy ONZ Wołodymyr Jelczenko poinformował, że Kijów zwrócił się w tej sprawie do Rady Bezpieczeństwa ONZ.",,
Agnieszka Holland: Polacy są wspaniali jako naród i do d*** jako społeczeństwo,"- Państwo się totalitaryzuje. A że ludzie to łykają? No, łykają – ubolewa Agnieszka Holland w wywiadzie dla „Kultury Liberalnej”. Reżyser odrzuca diagnozę, że język debaty publicznej się radykalizuje. - Jeśli ludzie zatykają uszy, musisz krzyczeć coraz głośniej – przekonuje Holland.","W rozmowie z reżyserką Łukasz Pawłowski z „KL” konfrontuje ją z tezą, że coraz ostrzejszy język w przekazie opozycji jest przeciwskuteczny i „ostra retoryka po prostu nie działa, co widać w sondażach”. Agnieszka Holland odrzuca te argumenty i zarzuca, że za duże społeczne poparcie dla Prawa i Sprawiedliwości odpowiadają ci, którzy odrzucają ostrą retorykę. „Problemem nie jest to, iż ludzie obojętnieją, ale że od początku nie chcieli słuchać ostrzeżeń. A jeśli ludzie zatykają uszy, musisz krzyczeć coraz głośniej” – mówi Holland. - Państwo się totalitaryzuje. A że ludzie to łykają? No, łykają, także dlatego, że zamiast ostrzegać, m. in. wy próbujecie ten proces relatywizować – stwierdza. Jednocześnie Holland przyznaje, że opozycja parlamentarna jest nieudolna, choć winą za to obarcza Prawo i Sprawiedliwość. - PiS ciśnie tak bardzo i tak radykalnie, że ta nieszczęsna opozycja nie nastarcza reagować – wyjaśnia. Sugeruje też, że sondaże poparcia nie odzwierciedlają rzeczywistości, bo Polacy się boją mówić prawdę i część ludzi, kiedy ktoś obcy, podający się za ankietera, pyta ich telefonicznie, na kogo głosują, asekuracyjnie odpowiada, że na władzę. - Przypuszczam, że [tak robi] ok. 5–10 proc. Wiele podróżowałam tego lata po Polsce i często od swoich przypadkowych rozmówców słyszałam, że się boją. Kiedy pojechałam na spotkanie do Londynu, szefowa ośrodka kultury, trzęsąc się, błagała mnie, żebym nic nie mówiła o polityce, kiedy BBC będzie ze mną robić wywiad – opowiada Holland. Artystka z jednej strony strachem tłumaczy rzekome podawanie nieprawdziwej odpowiedzi ankieterom opracowującym sondaże, z drugiej – jak przekonuje – ten strach powoduje wzrost poparcia dla obecnego obozu władzy. - Strach, który gdzieś w ludziach jest zakodowany, PRL-owski strach, natychmiast dał o sobie znać. A dlaczego? Prawdopodobnie cała ta demokracja i potrzeba wolności były płytkie oraz imitacyjne. I kiedy okazało się, że jest alternatywa, że ktoś zdejmie z ludzi odpowiedzialność, w zamian żądając tylko, żeby zamknęli buzie, a na dokładkę dorzuci socjalne apanaże, wielu Polaków chętnie się zgodziło – przekonuje Agnieszka Holland. Polacy popierają PiS, bo nie wiedzą czego chcąReżyserka przyznaje, że bliski jej obóz polityczny nie jest w stanie odpowiedzieć na potrzeby Polaków. – Widzę, co się dzieje, znam historię i mechanizmy, którymi ludzkość niekiedy się kieruje. Jednak nie wiem, jak przekonać większość Polaków, żeby nie kładli głowy pod gilotynę. (…) Są takie okresy w historii, kiedy całe społeczeństwa zmierzają w kierunku katastrofy i tak jest obecnie w Polsce – ubolewa. - Nie uda się nam łatwo wydostać z obecnej sytuacji, bo nasze pytania nie znajdują odpowiedzi – przyznaje Holland. Dziennikarz prowadzący wywiad próbuje konfrontować reżyserkę z wynikami badań: „W skali globalnej stajemy wobec gigantycznych wyzwań. Ale badania nastrojów społecznych i konsumenckich w Polsce pokazują, że ludzie są zadowoleni, chcą wydawać pieniądze i optymistycznie patrzą w przyszłość”. Agnieszka Holland źródło takiego stanu rzeczy upatruje w niezdolności Polaków do wyrażenia swoich potrzeb: „Stopień zadowolenia w Polsce rośnie już od dłuższego czasu. Janusz Czapiński co roku publikuje swoje diagnozy społeczne, co roku okazuje się, że ludzie są coraz bardziej zadowoleni, a jednocześnie coraz bardziej marzą o klatce, do której mogliby wejść. Z tego samego powodu nie bardzo wierzę też sondażom. Ludzie są do tego stopnia skonfundowani, że nie są w stanie wyartykułować tego, co czują.” Polacy mają „kompleks wyższości i niższości jednocześnie” W wywiadzie nie brakuje również ataku pod adresem prezesa Prawa i Sprawiedliwości Jarosława Kaczyńskiego, Kościoła katolickiego w Polsce i polskiego społeczeństwa, którego – nad czym ubolewa artystka – nie było w stanie zmienić „25 lat normalnej demokracji”: „(…) do diabła z Kaczyńskim. Jego konstrukcja psychologiczna może być ciekawa dla artysty, ale ja w nim nie widzę żadnej wielkości. Jest skuteczny, bo jest bezwzględny i ukierunkowany na uruchamianie w ludziach najgorszych instynktów. Dlaczego to działa w Polsce? Przyczyn jest wiele. Niski poziom zaufania, o którym mówimy od lat, polski katolicyzm, który jest płytki i antychrześcijański, kompleks wyższości i niższości jednocześnie, fakt, że Polacy są wspaniali jako naród i do d*** jako społeczeństwo. Te oceny Polaków raz jeszcze się sprawdzają i okazuje się, że 25 lat normalnej demokracji nie potrafiło nas zmienić.” Agnieszka Holland daje jasno do zrozumienia, że w jej ocenie wystraszeni są również sędziowie, którzy swoją niezależność i uczciwość porzucają ze strachu. - Psucie nie wymaga żadnych kompetencji. A skutek psucia jest taki, że ludzie zaczynają się bać, bo nie będą mieli z czego żyć. Czy pan myśli, że ci wszyscy sędziowie chcą być na pasku Zbigniewa Ziobry? Moim zdaniem chcą być niezależni, uczciwi, chcą móc spojrzeć rano w lustro. Ale w pewnym momencie przestają mieć wyjście. Albo się ugną, albo dostaną kopa – mówi reżyserka. Jej zdaniem strachem kieruje się również polski biznes. - PRL też był nieskuteczny i w końcu upadł. Zostawił jednak po sobie dziedzictwo polegające na braku niezależnych instytucji i kapitału. W Polsce wciąż wszystko zależy od państwa. To dlatego boją się nie tylko zwykli ludzie. Boi się nawet biznes, który jeszcze przed wyborami podlizywał się Kaczyńskiemu na Forum Ekonomicznym w Krynicy, gdzie został Człowiekiem Roku – twierdzi Holland i wzywa do używania odpowiedniej „demagogicznej retoryki” w przekazie opozycji. - W połowie grudnia Komisja Europejska uruchomiła wobec Polski słynny art. 7 traktatu lizbońskiego. Jak mówić o działaniach Unii Europejskiej, by poparcie dla PiS-u nie wzrosło? – pyta reżyserka i zarzuca tej partii, że „odwołuje się do polskiego kompleksu wyższości”, z którym „szalenie trudno jest walczyć”. - Żeby przebić tę demagogiczną retorykę, trzeba się odwołać do innego rodzaju demagogicznej retoryki – radzi Holland. W wywiadzie nie brakuje ciepłych słów pod adresem poprzednich rządów. – Chcemy demokracji i wolności, chcemy trójpodziału władzy, chcemy być częścią nienacjonalistycznej Europy. Ten ustrój, który panował przed dojściem PiS-u do władzy, dawał większe szanse na osiągnięcie tych celów. I w tym sensie był lepszy – przekonuje Holland.",,
"Polska, Ukraina, Białoruś. Archeolodzy na tropie fałszerzy rzymskich denarów","Rzymskie monety z pierwszych wieków naszej ery były fałszowane na terenie Cesarstwa Rzymskiego i poza nim, być może także na terenach dzisiejszej Polski. Archeolodzy z UW dokonają analizy denarów, co pozwoli poznać skalę tego zjawiska w Europie Środkowo-Wschodniej.","Tereny dzisiejszej Polski, Ukrainy i Białorusi w pierwszych wiekach naszej ery znajdowały się poza granicami Cesarstwa Rzymskiego. Zamieszkiwały je m.in. plemiona germańskie – w tym Goci i Wandalowie. Na tych obszarach znaleziono dotychczas setki tysięcy srebrnych denarów rzymskich wybijanych na terenie Cesarstwa. W każdym razie tak się wydawało. – Okazało się, że część z nich jest sfałszowana; monety były posrebrzane lub wykonane ze stopu, który miał przypominać srebro – mówi dr hab. Arkadiusz Dymowski realizujący projekt na Uniwersytecie Warszawskim. Teraz naukowcy chcą sprawdzić, jaka była skala fałszerstw. Dr hab. Dymowski wraz z innym archeologiem z UW, dr Kyrylo Myzginem, przebadają w tym celu (korzystając z metod fizykochemicznych) skład kilku tysięcy denarów znalezionych na obszarze Polski, Ukrainy i Białorusi. Problem fałszerstw intryguje naukowców z kilku powodów. Do niedawna byli przekonani, że podrabiane monety docierały do barbarzyńskich plemion tylko z obszaru Cesarstwa Rzymskiego. – Jednak w ostatnich latach na terenie Ukrainy odkryto kilka warsztatów, w których produkowano fałszywe denary. Przypuszczamy, że to tylko kwestia czasu, kiedy trafimy na nie w Polsce – sugeruje dr Myzgin.  Dwa rodzaje fałszerstw Na razie trudno oszacować skalę fałszerstw – choćby dlatego, że monety znajdowane m.in. w czasie wykopalisk bywają silnie skorodowane. Na pierwszy rzut oka trudno jest stwierdzić, że coś jest z nimi nie tak. Zwykle zakładano, że są oryginalne. „Fałszywki” dzieli się na dwie grupy. Pierwszą (subaeraty) stanowią denary posrebrzane, których rdzeń składa się z brązu, miedzi lub innego nieszlachetnego, tańszego od srebra metalu. Badacze szacują, że w samej Polsce fałszywe subaeraty mogą stanowić nawet jedną czwartą odkrytych dotychczas denarów. Podrobione pieniądze drugiego rodzaju do złudzenia przypominają srebrne oryginały. Są jednak wykonane ze stopów srebropodobnych – najczęściej stopów miedzi z wysoką zawartością cyny lub ołowiu. Na wschód od Cesarstwa Rzymskiego, czyli na terenach położonych od dzisiejszych wschodnich Niemiec, przez Polskę – Ukrainę i zachodnią Rosję, w pierwszych wiekach naszej ery na dużą skalę używano w zasadzie tylko denarów. Były one maleńkie (wielkością zbliżone do dzisiejszej 20–groszówki), ale wartościowe. – Jeden denar to kwota większa, niż dniówka szeregowego legionisty w I w. – mówi dr hab. Dymowski. Drobniejsze nominały krążyły na szerszą skalę tylko w obrębie Cesarstwa. Były to monety wykonane ze stopów miedzi. Czy osoba, która otrzymała monetę, była w stanie odróżnić rzymski oryginał od fałszywki? Według dr. hab. Dymowskiego nie da się tego jednoznacznie stwierdzić. Nawet oryginalne monety bito bowiem za pomocą ręcznie wykonywanych stempli. – Każdy z nich był indywidualnym dziełem sztuki, wykonanym przez rytownika – tłumaczy naukowiec. Dlatego monety różniły się nieznacznie wyglądem oraz wagą, nawet o 1–1,5 grama. To zbyt małe różnice, by łatwo mógł je wychwycić zwykły użytkownik monet, oceniając autentyczność pieniędzy, którymi obracał. Naukowcy podkreślają, że odkrycia dokonane w ostatnich latach na terenie Polski zmieniły nieco poglądy na temat częstotliwości korzystania z monet w życiu codziennym. – Uważamy, że w pierwszych wiekach naszej ery na wschód od Cesarstwa wymiana dóbr przy użyciu pieniądza – właśnie denarów – odbywała się znacznie częściej, niż myślano – mówi dr Myzgin. Skąd takie przypuszczenie ekspertów? Pojedyncze monety, najprawdopodobniej zguby, znajdowane są też na terenie starożytnych osad. Wcześniej archeolodzy znali głównie duże zbiory denarów, odkrywane w postaci skarbów, złożonych nawet z kilku tysięcy monet. – Uważano, że momenty używane były przez pojedyncze, najbardziej wpływowe osobistości w szczególnych momentach – przypomina dr Myzgin.  Badania autentyczności monet prowadzone będą w ramach grantu NCN.",,
Dobra von der Leyen i zły Timmermans,"Po wygranych przez siebie wyborach prezydenckich Andrzej Duda zaapelował do rządzących wówczas Polską, by do końca kadencji Sejmu wstrzymali się od dokonywania radykalniejszych zmian w polskim prawie. Wygrana Dudy wskazywała, że w polityce możliwe jest jakieś przesilenie, nowo wybrany prezydent obawiał się więc, że również czująca ten wiatr historii Platforma może próbować zainstalować w polskim porządku prawnym miny broniące starego porządku. Sytuacja ta trochę przypomina ruchy, jakie w ostatnich chwilach swojego działania podejmuje kończąca kadencję Komisja Europejska.","Ewa Kopacz i jej partyjni koledzy zareagowali po swojemu – próbą zawłaszczenia Trybunału Konstytucyjnego. Gdyby ówczesny Sejm, a raczej sejmowa większość, nie połasił się na obsadę również tych foteli sędziowskich, które się ich kadencji nie należały, kolejne cztery lata wyglądałyby w Polsce zapewne trochę inaczej.  Tymczasem oprócz sędziów, których kadencja kończyła się jeszcze przed wyborami parlamentarnymi, wybrano również zastępców ich kolegów, którzy swoje funkcje pełnili do grudnia. Jak wiemy, PiS potraktował to bezprawne działanie jako prezent i wykorzystał maksymalnie, odwracając sytuację i nie uznając całej piątki wskazanej przez odchodzących posłów. Resztę historii wszyscy znamy, choć już jej ocena zależy oczywiście od sympatii politycznych i odczytywania przepisów. Jednak nie o tym jest ten tekst.  Sytuacja opisana powyżej trochę przypomina działania, jakie w ostatnich chwilach swojego działania podejmuje kończąca kadencję Komisja Europejska. Już wydawało się, że ekipa powinna się pakować i zostawić swoje obowiązki następcom, zainteresowanie Polską okazało się jednak silniejsze. I choć od środy znamy już nową szefową KE, odchodzący skład postanowił przejść do drugiego etapu postępowania o naruszenie prawa unijnego w sprawie nowego trybu postępowania dyscyplinarnego dla sędziów. Być może potrzeba działania wzięła się z obawy, że Ursula von der Leyen, przy której wyborze głosy EKR okazały się być języczkiem u wagi, wbrew rozłożeniu akcentów w jej wystąpieniach trochę Polsce odpuści i to nawet z Timmermansem jako zastępcą.  Najgorzej jest mieć własne zdanie Takie nadzieje formułowali w licznych wypowiedziach telewizyjnych i radiowych politycy Prawa i Sprawiedliwości, obeznani w unijnych układankach, niuansach i konwenansach. Na Nowogrodzką wpadali ponoć nawet ważni goście z Niemiec, zdający sobie sprawę, że bez głosów EKR, za to z obrażonymi o Timmermansa liberałami i socjalistami, von der Leyen sobie nie poradzi. PiS zaś nie miał potrzeby dawać tego poparcia za darmo, zwłaszcza wzmocniony zablokowaniem przez Grupę Wyszehradzką kandydatury Fransa Timmermansa na szefa komisji. Niestety, kolejny raz okazało się, że we wspólnej i lubiącej opowieści o równości, demokracji i wartościach Europie najgorzej jest mieć własne zdanie.  PiS zapłacił więc za siebie i za kolegów już przy wyborze wiceprzewodniczącego Parlamentu Europejskiego, którym nie został wybrany prof. Zdzisław Krasnodębski, za to Polskę reprezentować będzie na tym stanowisku Ewa Kopacz, czym na pewno nie raz jeszcze dostarczy nam wiele radości. Przyda się to zapewne przede wszystkim jej partyjnym kolegom już po wyborach krajowych, na razie trzymajmy się jednak tematyki brukselskiej i strasburskiej zarazem. Po Krasnodębskim przykrość spotkała Beatę Szydło, której dwukrotnie nie wybrano na przewodniczącą komisji PE do spraw zatrudnienia. Głosowanie tajne każe nam się domyślać, kto najbardziej nie lubi pani premier wraz z jej pół milionem wyborców i zestawem wartości, choć wiemy już, że na liście tej znajduje się namawiający europosłów do podjęcia negatywnej decyzji Robert Biedroń. Biedroń, który będąc dziś na etapie blokowania na Twitterze nawet zbyt dla niego męczących kolegów z własnej partii, chciał zapewne zdobyć punkty u polityków Platformy, z którymi zdawał się łączyć ostatnio swoją przyszłość. Jak się na razie okazuje, jednostronnie.  Co do znanych nam już liberałów i socjalistów trudno mieć złudzenia, pojawia się jednak pytanie, co z chadekami. PiS, jak już wiemy, swojej części umowy dotrzymał, do premiera natomiast dzwonić musiała z przeprosinami sama Angela Merkel. Co oczywiście można uznać za dowód na to, że nasza pozycja wzrosła (do Donalda Tuska kanclerz raczej nie dzwoniłaby), stanowisko musieliśmy oddać jednak Słowaczce, dobrze, że przynajmniej z tej samej frakcji. Wszystko zaś w imię wspomnianych już wartości, które jakoby kraj nasz łamie, a które obejmują pałowanie Francuzów, prześladowanie Katalończyków i cały katalog dziwnych rzeczy, które przytrafiają się tym spośród naszych elit, które w obu siedzibach europarlamentu mają swoich przyjaciół.  Przy okazji wyboru przewodniczącej komisji mieliśmy do czynienia z jeszcze jednym kuriozum, oto bowiem przeciwko kandydaturze niewystawionej ostatecznie Elżbiety Rafalskiej protestowała też jedna z europejskich federacji związkowych, uznając najwyraźniej, że z najbardziej propracowniczym rządem w historii Polski jest jej mniej po drodze, niż z tymi, którzy wcześniej miliony polskich pracowników skazali na nędzę, bezrobocie i emigrację. „Solidarność”, która federację tę współtworzy, ma dużo do zrobienia w dziedzinie edukowania swoich partnerów.  Kadencja Ursuli von der Leyen?  Kadencja Ursuli von der Leyen jest na razie zagadką. Niemce zdarzały się w swoim czasie bardzo ostre wypowiedzi o Polsce, z drugiej strony współpracę z nią na płaszczyźnie ministerialnej (von der Leyen pełniła funkcję ministra obrony) chwalił sobie Antoni Macierewicz, zaś politycy Prawa i Sprawiedliwości niemal od początku traktowali jej kandydaturę jako akceptowalną. Dziś dostajemy sprzeczne sygnały. Być może czeka nas kontynuacja dotychczasowej polityki, zwłaszcza z okresu przedwyborczego, z bardziej ugodowym Junckerem i agresywniejszym Timmermansem. Czy bowiem nowa przewodnicząca będzie chciała i będzie w stanie powstrzymać swojego zastępcę, który – co widać choćby po ostatnich ruchach – jest bardzo zdeterminowany, by nie dopuścić do zreformowania polskiego wymiaru sprawiedliwości. Jej pierwsze wypowiedzi, zwłaszcza na temat polityki imigracyjnej, pozwalają na pewien umiarkowany optymizm. Wydaje się jednak, że medialne klisze, niemające związku z rzeczywistością i sankcjonujące brak równości państw starej i nowej Unii, wciąż mają bardzo wielu zwolenników wśród rozgrywających w PE, czego najlepszym przykładem jest wspomniany los premier Szydło i prof. Krasnodębskiego. Przy czym, co też trzeba zauważyć, mogło być o wiele gorzej, co pokazuje sposób, w jaki unijne elity obeszły się z frakcją Salviniego.  Przedstawiciele opozycji nie ukrywają satysfakcji, jak na razie potwierdza się bowiem, że przez unijną większość politycy PiS są, choć niekonsekwentnie, odsuwani od ważniejszych stanowisk. Polityczna zapiekłość nie pozwala im jednak spojrzeć dalej – taka polityka to wyrzucanie poza margines nie tyle polityków, co również stojących za nimi wyborców. Oczywiście, można w ten sposób pocieszać się po przegranych wyborach, zwłaszcza w obliczu rozpadu zjednoczonej opozycji i dość marnych szans na odsunięcie PiS od władzy w Polsce. W ten sposób jednak między elitami z Brukseli a wyborcami (jak pokazuje przykład Włoch, nie tylko z Europy Wschodniej) tworzy się mur. Mur zaś nigdy nie będzie symbolem jedności czy integracji.  I do tej kwestii von der Leyen podchodzi rozsądniej od kolegów, czy to jednak wystarczy, trudno dziś orzec.  W tej kadencji pożegnaliśmy się z mechanizmem „Spitzenkandidatów”. Jeśli zachodzące w Europie i widoczne już po wynikach ostatnich wyborów tendencje będą się utrzymywać, nie będzie to ostatnie pożegnanie z modelem działania, jakie na zawsze miały cementować trójpartyjny, europejski „koncert mocarstw”. Arogancja unijnych elit, jaką po raz kolejny obserwujemy przy obsadzie stanowisk, jest dla nich samych najgorszym prognostykiem. Eurokratom brak pokory i refleksji, sami siebie skazują więc na los podobny do tego, jaki w Polsce spotyka elity okrągłostołowe.  A że dzieje się to ze szkodą dla całej Unii? Trudno. Trzeba pochylić się nad spokojem ducha polskich sędziów.",,
Beata Szydło: Tusk przyjeżdża do Polski i sieje wiatr; przyjeżdża by burzyć,"– Dziś pan Tusk przyjeżdża do Polski i sieje wiatr, przyjeżdża do Polski, żeby burzyć, podburzać i żeby atakować polski rząd, i kwestionować to wszystko, co dzieje się w Polsce – mówiła w piątek wicepremier Beata Szydło na spotkaniu z wyborcami w Kętach.","Wiceszefowa rządu podkreśliła, że Polacy potrzebują w Parlamencie Europejskim przedstawicieli, którzy będą reprezentowali interesy kraju. – Jeśli nie potrafimy zrozumieć, my – Polacy, że na arenie międzynarodowej należy być razem i bronić polskich interesów, to taka reprezentacja nie jest nam potrzebna – mówiła nawiązując do europosłów PO, którzy – jak przypomniała – organizowali debatę w PE, „na której Polska miała być skarcona”.Zdaniem wicepremier, „jeśli ktoś nie rozumie jaka jest jego rola, powinność polskiego europarlamentarzysty, to będzie tylko szkodził i przeszkadzał”. – My, Polacy, sami sobie poradzimy i doskonale rozwiążemy swoje wewnętrzne problemy. Nie damy się podzielić i nie damy sobie wmówić, że jesteśmy gorsi lub mamy inne prawa niż pozostali – wskazywała.Beata Szydło podczas spotkania w Kętach krytykowała Donalda Tuska. Przypomniała głosowanie nad jego ponownym wyborem na szefa Rady Europejskiej. – Im więcej czasu mija od momentu, gdy Donald Tusk został ponownie wybrany (...) jestem przekonana, że moja decyzja, by się wtedy sprzeciwić tej kandydaturze, nie tylko była słuszna, ale i korzystna dla Polski. Nie może być tak, że państwo członkowskie nie ma wpływu na to, czy jego reprezentant zajmuje stanowisko czy nie. Rząd wybrany w demokratycznych wyborach musi mieć możliwość decydowania o tym, kto będzie reprezentował Polskę w strukturach międzynarodowych – mówiła. „Nigdy  nie poprę Tuska, bo on nie broni interesów Polski”  – Powiedziałam wtedy, że Polska nigdy nie zgodzi się na kandydaturę Tuska, ponieważ on – jako przewodniczący Rady Europejskiej – powinien być arbitrem w sprawach europejskich. Nie powinien się angażować politycznie w spory w jakimkolwiek kraju członkowskim. Po czyjej stronie jest racja? Po mojej. Dziś pan Tusk przyjeżdża do Polski i sieje wiatr, przyjeżdża do Polski, żeby burzyć, podburzać i atakować polski rząd, i kwestionować to wszystko, co dzieje się w Polsce – podkreśliła Szydło.Wicepremier powiedziała, że zawsze będzie głosowała przeciw kandydaturze Tuska. – Nigdy go nie poprę, bo on nie broni interesów Polski – zapewniła.Apel o udział w wyborachWicepremier apelowała w Kętach o udział w wyborach. – Do tej pory Polacy bardzo żywo reagują na przynależność do Unii Europejskiej, podkreślając radość z członkostwa. Nastał czas, by ten entuzjazm wobec Wspólnoty przełożył się na głosowanie; abyśmy poszli do wyborów. Frekwencja w wyborach do Parlamentu Europejskiego nie była dotychczas najwyższa w Polsce, ale teraz przychodzi ważny moment, bo najbliższe lata będą w Unii decydujące. Trzeba byśmy poszli licznie. By z Polski popłynął silny głos wsparcia dla UE, ale też by ci, którzy będą nas reprezentować mieli silny mandat do tego. Łatwiej jest walczyć wtedy o polskie sprawy – mówiła.Beata Szydło jest liderką listy PiS w wyborach do Parlamentu Europejskiego z okręgu małopolsko–świętokrzyskiego.Wybory do Parlamentu Europejskiego odbędą się w Polsce 26 maja. Polacy będą wybierali 52 europosłów.",,
„Obrzydliwy nieudacznik”. Niesiołowski krytykuje Schetynę,"„Największym przegranym tych wyborów jest jednak Grzegorz Schetyna. Ten obrzydliwy (używam łagodnego określenia, żeby nie być posądzonym, że go nie lubię) nieudacznik po raz kolejny poniósł klęskę” – skomentował na Facebooku wyniki niedzielnych wyborów parlamentarnych Stefan Niesiołowski, biorąc pod uwagę wyniki exit i late poll pracowni Ipsos.","Zdaniem byłego polityka PO wynik Koalicji Obywatelskiej jest klęską. „Koalicja (obejmująca PO, Nowoczesną i kilka pacynek), której zmontowanie miało być jego (Schetyny – przyp. red.) sukcesem dającym prawo decydowania o losach opozycji, uzyskała mniejsze poparcie niż w poprzednich wyborach PO i Nowoczesna” – zwrócił uwagę.Niesiołowski skrytykował również typowaną na szefową rządu Małgorzatę Kidawę-Błońską. W ocenie polityka,  jej „przywództwo skończyło się zanim na dobre się zaczęło”. „Oczywiście Schetyna obsadził swoimi lizusami większość jedynek i będzie miał duże wpływy w Platformie Obywatelskiej (to jedno – intrygować i ryć potrafi świetnie), ale wydaje się, że po kolejnej klęsce coraz więcej polityków związanych z PO zrozumie, że pozbycie się Schetyny jest pierwszym warunkiem przetrwania tej formacji skazanej pod jego rządami na skarlenie, rozkład i upadek. I tak wejście do sejmu Lewicy utrudni partii Schetyny występowanie w roli hegemona po stronie demokratycznej opozycji” – dowodził Niesiołowski.„Natomiast największym zwycięzcą tych wyborów jest moim zdaniem lider ludowców Władysław Kosiniak-Kamysz i oczywiście Polski Stronnictwo Ludowe, partia, której wielu komentatorów i sondaży nie dawało szans na wejście do sejmu i którą przeróżni geniusze i przenikliwi dziennikarze oskarżali o rozbijanie jedności bo nie chciała podporządkować się przywództwu Schetyny” – napisał polityk.",,
Chaotyczna osiemnastka Platformy Obywatelskiej [OPINIA],"Platforma Obywatelska skończyła właśnie 18 lat, jeśli za moment narodzin uznać powstanie stowarzyszenia, które później przekształciło się w partię polityczną. Rocznicy tej nie obchodzono jakoś przesadnie hucznie.","Platforma nie ma czego świętować, pozostając partią bez własnego pomysłu na siebie i Polskę, a, jak widzimy od niedawna, również na opozycję. Co więcej, kolejne wydarzenia potwierdzają, że PO nie ma również w pełni ukształtowanego o pełnego przywództwa. Porównajmy sobie „trzech tenorów” sprzed lat, Andrzeja Olechowskiego, Donalda Tuska i śp. Macieja Płażyńskiego z Grzegorzem Schetyną. Już sam fakt, że naturalny kontynuator politycznego dzieła ojca, Kacper Płażyński, decyduje się na obecność w polityce w kontrze do Platformy, pokazuje, jak dalece odeszła ona od założeń, które w swoim czasie przyciągnęły go  do tego ugrupowania. Na ile wówczas miały one coś wspólnego z rzeczywistością, to oczywiście zupełnie inna sprawa. Celowo skupiam się na deklaracjach i tym, co na wierzchu. W 2005 roku większość obserwatorów życia politycznego spodziewała się, że partia Tuska i kolegów współtworzyć będzie centroprawicową koalicję na szczeblu krajowym, tak, jak wcześniej próbowała już robić to w samorządach i wyborach do senatu. Trzeba też jednak przypomnieć, że już wówczas niektórzy widzieli w PO siłę, która tak naprawdę zatrzymać ma nie SLD, lecz o wiele radykalniejszy od siebie PiS. Prekursorzy polskich blogów i memów politycznych, tworzący wówczas stronę „My uczennice VII LO”, początkowo poświęconą zwalczaniu SLD i Włodzimierza Cimoszewicza, po jego rezygnacji automatycznie zajęli się Platformą i Donaldem Tuskiem, jednak nie wszyscy po tej stronie sceny politycznej spodziewali się takiego obrotu spraw. Tymczasem  Maciej Płażyński miejsca w Platformie nie widział dla siebie już w 2003 roku. Przez pewien czas był związany z PiS, jednak zdecydował się na los polityka całkowicie niezależnego. Zginąwszy w Smoleńsku nie zdążył ogłosić swego startu w wyborach prezydenckich w 2010 roku. Andrzej Olechowski, rzadko dziś wypowiadający się o polityce, na pewno ideowo jest o wiele bliżej swego dawnego obozu, jednak gdy ostatni raz próbował coś zdziałać, szczęścia szukał (i nie znalazł) w Stronnictwie Demokratycznym, do którego trafił też inny, niegdyś ważny polityk Platformy, Paweł Piskorski. Donald Tusk wybrał zaś wygodną rolę zewnętrznego mentora, który łudzi zwolenników wizją swojego powrotu, zarazem jednak, ciesząc się wysokim, międzynarodowym stanowiskiem, „odseparował się od tego całego syfu”, jak to sprytnie i profetycznie zostało ujęte na jednej z taśm z „Sowy i przyjaciół”. Grzegorz Schetyna to zupełnie inna liga. Nie znajdziemy też w tej partii nikogo na miarę Jana Marii Rokity czy Zyty Gilowskiej. PO to dziś bardziej partia fighterów i harcowników, niż intelektualistów (choćby z salonów i Unii Wolności…)  i wizjonerów.  Tusk Schetyny nie lubił od dawna, zapewne więc znajduje wiele radości w podkopywaniu niepewnej i tak pozycji swojego następcy. Mam wrażenie, że chwilowo zapomnieliśmy już o tym, że liderem opozycji miał zostać Władysław Kosiniak-Kamysz, dużo się przecież w polityce w ciągu dwóch tygodni wydarzyło. Nie brak jednak głosów, że na fali oskarżeń i rozliczeń po śmierci Pawła Adamowicza, Donald Tusk może próbować definitywnie pozbawić Schetynę przywództwa. Dostał ku temu znakomity pretekst, to przecież obecny szef PO zdecydował się odciąć od prezydenta Gdańska, czym politycznie, wraz z całą partią, przegrał. Co więcej, Grzegorz Schetyna nadal popycha swoją partię w kierunku rozwiązań ryzykownych, mogących przynieść złe skutki w wyborach, takich, jak bojkot TVP, a więc rezygnacja z dotarcia do elektoratu, wybierającego tę stację. W zamian zapowiada konferencję na temat praw kobiet, będącą kolejną odsłoną przesunięcia Platformy w lewo, w tych bowiem sprawach głosem PO ma być Barbara Nowacka. Równocześnie jednak potwierdza się, przynajmniej na razie, zamknięcie bliższej współpracy z Nowoczesną. Katarzyna Lubnauer mówi o wyczerpaniu się formuły POKO, w bojkocie telewizji publicznej też nie zamierza wspólnie z PO brać udziału. A przecież jeszcze niedawno jedno i drugie byłoby nie do pomyślenia. Zysków zaś z przyjęcia do Platformy posłów Nowoczesnej zbytnio nie widać, nawet medialnie na pierwszą linię ognia wysyłane są raczej osoby z poprzedniego zaciągu, z Grzegorzem Furgo na czele. Wszystko to razem wskazuje, że mamy do czynienia z osiemnastolatką tyleż kapryśną, co niestabilną w uczuciach i poglądach. Cała nadzieja więc w Tusku, ale „tata nie wraca ranki, wieczory” i dopóki nie będzie pewien, że wraca na pewne zwycięstwo raczej nie wróci. Mając bowiem do wyboru pozycję zabezpieczonego prestiżowo i finansowo recenzenta lub możliwość powtórki z upokorzenia, przeżytego w roku 2005, nikt chyba nie zdecydowałby się na to drugie. Nawet ostatnie dni, już po pogrzebie prezydenta Adamowicza, przypominają nam o genezie pęknięcia na dole polskiego społeczeństwa, które przyniosło utratę władzy Platformy. Mamy więc nierówną dystrybucję zarówno prestiżu, jak i owoców transformacji (o czym pamiętać musi również PiS, jeśli bowiem chwali się dobrymi wynikami i wzrostem gospodarczym, otwiera pole do większych żądań płacowych kolejnych grup społecznych, ogłaszając sukcesy, lecz nie obdzielając ich owocami, może przejechać się na tym tak samo, jak poprzednicy), stałą niechęć do polityki prospołecznej (wyjątkowo obrzydliwy, przekraczający granice seksizmu i mizoginizmu atak „Gazety Wyborczej” na program „Matka plus”), wreszcie odwołania do pedagogiki wstydu, w dzisiejszych czasach zupełnie już nieskutecznej.Jeszcze w trakcie pogrzebu Pawła Adamowicza uderzył mnie Twitterowy wpis Rafała Madajczaka, kierującego związanym z portalem Na Temat „Asz Dziennikiem”. „Ta msza to pokaz wielkości Gdańska. Duma z miasta, własnego dziedzictwa, swoich przedstawicieli, wielokulturowości i historii. Reszta Polski jest tam dziś pokornym gościem” – snuje Madajczak fałszywą dychotomię. Gdyby jednak była ona prawdziwa, a jak się okazuje hasło „Wolne Miasto Gdańsk” zdobywa ostatnio sporą popularność, to mamy powody do niepokoju poważniejsze, niż pokazane rok temu wafelki, ułożone w swastykę na środku lasu. Bo choć fraza „wolne miasto” brzmi atrakcyjnie, to historycznie wcale tak ciekawa nie jest, jeśli przypomnieć sobie, jakie były polityczne wybory tego tworu i ich konsekwencje dla polskich mieszkańców. Jeśli na tym sentymencie budować narrację o „wielokulturowości” i tolerancji, brzmieć będzie ona zawsze jak tyleż niesmaczny, co ponury żart. W inne tony, lecz w ramach tej samej szkoły, uderza w TVN 24 prof. Radosław Markowski. „W tej chwili o nas wszystkich - my to zobaczymy jak wyjedziemy na narty, jak będziemy w kurortach - do nas się zmieni stosunek jako do całej społeczności: »Wy mordujecie swoich ludzi, wy jesteście krajem już, w którym takie rzeczy się dzieją«” – zapowiada profesor.  To chyba już lepiej zostać w domu. W pedagogikę wstydu, choć zapewne nawet bez cienia tej świadomości, wpisało się amerykańskie czasopismo „Foreign Policy”, które wpisało Donalda Tuska na listę „stu czołowych intelektualistów minionego roku”, ponieważ ten „jako przewodniczący Rady Europejskiej coraz częściej konfrontował się ze swoim narodem, broniąc europejskich wartości integracyjnych przed rosnącym nacjonalizmem”.   Myślę, że amerykańscy publicyści przygotowali tym samym slogan na kolejne wybory z udziałem Donalda Tuska, lecz niekoniecznie na jego własne plakaty.Platforma skupia się wreszcie na dalszym obciążaniu rządzących odpowiedzialnością za popchnięcie do zbrodni Stefana W. Trafia tym do tych ze swoich wyborców, których opisało ujawnione właśnie badanie naukowców (bynajmniej nie życzliwych obecnej władzy) Uniwersytetu Warszawskiego, wskazujące, że choć niechęć między elektoratami opozycji i rządu jest wzajemna, to właśnie z tej pierwszej strony jest ona bardziej zapiekła i bezkompromisowa. Problem w tym, że żadna ze stron nie wygra dziś wyborów wyłącznie swoimi przekonanymi, Platforma robi zaś wszystko, by pozostali w bieżącym sporze nie byli w stanie się odnaleźć, a już zwłaszcza – po jej stronie.",,
Piotr Duda:  Dla mnie ECS nie istnieje. To „Miejskie Centrum Bez Solidarności”,"– Nie widzimy tam dla siebie miejsca. Dla mnie skrót ECS nie istnieje. Mówię inaczej MCBS czyli Miejskie Centrum Bez Solidarności – powiedział w programie „Minęła 9” Piotr Duda, przewodniczący NSZZ „Solidarność”.","Piotr Duda odniósł się w TVP Info do sytuacji we wrocławskiej fabryce samochodów, gdzie kilka dni temu pojawiła się propozycja utworzenia „społeczności LGBTQ+” wśród pracowników.– Sytuacja jest kuriozalna. Dla mnie sprawa jest jednoznaczna. Swoje poglądy zostawiamy przed bramą zakładu pracy – powiedział przewodniczący Solidarności.  – Niestety propaganda dotycząca LGBT wchodzi do zakładów pracy. Takie wnioski z tego, że trzeba podjąć działania i wyzwania dla związków zawodowych w obronie praw pracowniczych. To jest nowy obszar działania związków zawodowych – powiedział i dodał, że trzeba się przed tym bronić, bo to jest „faktycznie dyskryminacja pracowników”.  Zwolnienie pracownika koncernu Ikea za to, że cytował Biblię, nazwał „kuriozalną sytuacją”. – Wielki skandal – ocenił. To jego zdaniem łamania praw pracowniczych i dyskryminowanie pracownika.",,
"Lichocka: Sprawa niemieckich reparacji pokazuje, kto służy interesom Polski i Polaków","Natychmiast odezwała się pani Kidawa-Błońska i inni politycy Platformy, którzy także mówią, że żadnych reparacji niemieckich nie należy żądać i że sprawy w ogóle nie ma – powiedziała w Polskim Radiu Joanna Lichocka. Posłanka Prawa i Sprawiedliwości stwierdziła, że stosunek do tematu odszkodowań wojennych pokazuje wyraźnie, która partia broni polskich interesów.","Posłanka odniosła się w ten sposób do wyników sondażu, w którym 58 proc. Polaków zadeklarowało, że oczekuje zajęcia się przez rząd tą sprawą. Kandydatka do Sejmu z okręgu sieradzkiego zwróciła uwagę, że przy okazji sprawy reparacji od razu odezwała się strefa wpływów niemieckich w naszym kraju. Chodzi o polskojęzyczną prasę, należącą do niemieckiego koncernu wydawniczego, która wystąpiła przeciw podnoszeniu kwestii polskich roszczeń. – To świetny temat do pokazania, gdzie jest środowisko, które występuje w interesie Polski i Polaków poszkodowanych barbarzyństwem niemieckim w czasie drugiej wojny światowej, a gdzie jest ekipa, która reprezentuje interesy niesłużące podniesieniu podmiotowości i interesów Polski  – powiedziała Lichocka.",,
Trump do Putina: Nie wtrącaj się w wybory,Nie wtrącaj się w wybory – powiedział do prezydenta Rosji Władimira Putina amerykański prezydent Donald Trump. Na marginesie szczytu G20 w Osace trwa spotkanie obu przywódców. Prezydenci mają rozmawiać m.in. o kwestiach handlowych oraz kryzysie w Zatoce Perskiej.,"Na początku spotkania Donald Trump został zapytany przez dziennikarzy, czy poruszy kwestię domniemanego wpływu Rosji na wybory w Stanach Zjednoczonych w kontekście przyszłorocznych wyborów.  Amerykański prezydent odparł, że „oczywiście tak zrobi”, po czym zwrócił się bezpośrednio do prezydenta Rosji mówiąc: „Nie wtrącaj się w wybory”. Donald Trump ma rozmawiać z Putinem o kwestiach kontroli zbrojeń. Pojawić ma się również temat procesu denuklearyzacji na Półwyspie Koreańskim. Negocjacje w tej kwestii znalazły się bowiem w impasie po fiasku lutowego szczytu w Hanoi. Obydwaj przywódcy po raz ostatni spotkali się w 2018 r. na szczycie w Helsinkach. Przed rozpoczęciem spotkania prezydent Władimir Putin ocenił, że będzie ono okazją do kontynuacji dialogu obu mocarstw.",,
Petro Poroszenko w rocznicę masakry na Majdanie: winni zostaną osądzeni,"Prezydent Ukrainy zapewnia, że odpowiedzialni za śmierć niewinnych osób na Majdanie zostaną osądzeni. Petro Poroszenko uczestniczył w uroczystościach poświęconych drugiej rocznicy masakry podczas antyrządowych demonstracji.","Dwa lata temu władza strzelała do protestujących w Kijowie. Zginęło wówczas 75 osób. Petro Poroszenko uczestniczył w mszy żałobnej w intencji ofiar Majdanu. Celebrował ją patriarcha kijowski Fiłaret. Wcześniej prezydent spotkał się z rodzinami ofiar bohaterów Majdanu. Obiecał im, że wszyscy winni śmierci ich bliskich zostaną ukarani. Jak zaznaczył, nie tylko dowódcy Berkutu, milicji i wojsk wewnętrznych powinni ponieść odpowiedzialność, ale też  najważniejszy przestępca, który wydał rozkaz. Ukraiński prezydent dodał, że robione jest to nie dla zemsty, ale po to, by już nigdy milicja nie podnosiła ręki na własny naród. – Robimy to również po to, aby Ukraina na zawsze już była państwem demokratycznym –  powiedział Petro Poroszenko.  26 wyroków, 84 spraw Ukraińska prokuratura wskazuje na byłego prezydenta Wiktora Janukowycza, jako tego, który wydał polecenie użycia siły wobec demonstrantów. Jak poinformował Petro Poroszenko, 26 osób usłyszało już wyroki skazujące w sprawie przestępstw na Majdanie. W sądach prowadzonych jest 84 spraw. W aresztach znajduje się 16 osób. Są to głównie funkcjonariusze Berkutu, ale też chuligani, którym władza wydała broń. Jednak wielu podejrzanych - łącznie z Wiktorem Janukowyczem -uciekło za granicę, głównie do Rosji.",,
"Premier: Założenia programu PiS to silne państwo, silna rodzina i silna gospodarka","Staramy się, aby Polska, z każdym dniem, stawała się coraz lepsza – i tak się dzieje – powiedział premier na spotkaniu z wyborami w Brzegu (woj. opolskie) premier Mateusz Morawiecki. – Założenia programu PiS to silne państwo, silna rodzina i silna gospodarka – podkreślił.","Nawiązując do herbu miejscowości Brzeg, który przedstawia trzy kotwice na czerwonym tle, Morawiecki mówił, że kotwice te symbolizują założenia programu PiS: silne państwo, silną rodzinę oraz silną gospodarkę.Przypomniał również założenia przedstawionego w sobotę Pakietu dla Przedsiębiorców takie jak: ulga w ZUS średnio 500 zł dla małych firm; ryczałtowy ZUS bez zmian dla firm o przychodach powyżej 10 tys. zł; podniesienie limitu przychodów dla podatku ryczałtowego i 9-proc. CIT-u oraz ponad 1 mld zł dla inwestorów.– Opodatkowaliśmy wielkie korporacje międzynarodowe i te pieniądze przeznaczyliśmy na polskie drogi, polskie szpitale i polskie szkoły. Każdy kto chce niech zobaczy w rachunkach przedstawianych na stronie Ministerstwa Finansów – podatek od zysków firm – podatek CIT – mówił premier.",,
Imigranci na ratunek włoskim specjałom,"Znane na całym świecie włoskie sery parmezan i
mozzarella, znakomite wina i oliwa z oliwek, sosy pomidorowe i inne specjały
to zasługa tysięcy imigrantów ze 168 krajów, pracujących w rolnictwie w
Italii. Branża ta, zauważa się, przetrwała dzięki cudzoziemcom.","Według najnowszych danych, ogłoszonych przez związek włoskich rolnikówColdiretti i Caritas na polach, plantacjach, pastwiskach, w winnicach i wsadach pracuje na Półwyspie Apenińskim około 320 tysięcy imigrantów. W raporcie podano, że 87 procent robotników rolnych pochodzi z Rumunii,Indii, Maroka, Albanii, Polski, Bułgarii, Tunezji, Słowacji, Macedonii,Senegalu, Mołdawii i Ukrainy. Sami Włosi bardzo niechętnie zatrudniają się doprostych prac polowych i w hodowli.Najlepsze produkty spożywcze, będące chlubą Włoch, mogą przetrwać wyłączniedzięki imigrantom, którzy odgrywają fundamentalną rolę w krajowym rolnictwie- podkreśla się w raporcie. Rolniczy związek i kościelna organizacja charytatywna wyraziły przekonanie,że trzeba zapewnić praworządność i dołożyć wszelkich starań, by zwalczaćprzestępczość zorganizowaną. To właśnie bowiem onajest często odpowiedzialna za zmuszanie imigrantów z Trzeciego Świata doniewolniczej pracy, na przykład przy zbiorze pomidorów. Zjawisko to szerzy się przede wszystkim na południu Włoch.",,
"Bił trzyletnie dziecko po głowie i brzuchu. Tłumaczył, że uczył je chodzić","Policja w Rijadzie, stolicy Arabii Saudyjskiej, zatrzymała 40-letniego Pakistańczyka pod zarzutem znęcania się nad trzyletnią córką. Na krótkim nagraniu, które trafiło do internetu, mężczyzna bił dziecko po twarzy, brzuchu i plecach. Twierdził, że w ten sposób uczył je chodzić.","Film z udziałem zatrzymanego mężczyzny wywołał oburzenie w mediach społecznościowych. Na nagraniu widać m.in., jak 40-latek otwartą dłonią uderza dziecko w twarz, podnosi je za uszy do góry. Gdy wbrew jego oczekiwaniom córka nie staje na nogach, lecz upada na podłogę, uderza ją za karę w plecy i w brzuch.  Po chwili podnosi płaczące dziecko za ręce i zrzuca je  z wysokości. Półtoraminutowe nagranie zawiera wiele drastycznych scen, dlatego zrezygnowaliśmy z jego upubliczniania. Po tym, jak film trafił do sieci, użytkownicy podjęli próby ustalenia tożsamości mężczyzny.  Do informacji na temat 40-latka udało się dotrzeć jordańskiemu blogerowi  Omarowi Zorbie, który napisał na Facebooku: „Jego koledzy uważają go za dziwaka. Nie rozmawia z nikim i żaden z nich nie zna nawet jego numeru telefonu”. Po tym, jak film stał się popularny, Pakistańczyk zamieścił na Instagramie nagranie, w którym próbuje wyjaśniać motywy swojego postępowania. Mężczyzna twierdzi, że filmik jest stary i został upubliczniony przez jego żonę w ramach zemsty. – Uczyłem wtedy dziewczynkę chodzić.  Patrzcie jak teraz dobrze jej to wychodzi – przekonywał  40-latek.  Rzecznik policji w Rijadzie poinformował, że mężczyzna został już zatrzymany w południowej dzielnicy miasta. Jest on ojcem czwórki małoletnich dzieci. Wszystkie znajdują się pod opieką funkcjonariuszy.",,
Awantura w Sądzie Najwyższym. Sprawa sędziego Łączewskiego odroczona,"Izba Dyscyplinarna Sądu Najwyższego zajmie się sprawą sędziego Wojciecha Łączewskiego w innym terminie. Miała to zrobić już w środę, ale decyzja została zmieniona.","Jak informuje „Rzeczpospolita”, decyzja ma związek z wnioskiem obrońców sędziego Łączewskiego. Zwrócili się oni o wyłączenie dwóch sędziów SN: Jacka Wygody i Adama Rocha.Dziennik relacjonuje, że posiedzenie miało się toczyć w trybie niejawnym. Przed salą rozpraw zebrała się publiczność i dziennikarze. Ponieważ część zebranych postanowiła wejść do środka, wezwano policję. Potem sąd ogłosił przerwę i zniknął na kilka godzin.Na koniec poinformowano o nieuwzględnieniu wniosku. Nie przekazano uzasadnienia tej decyzji.Sędzia i jego obrońcy mają je otrzymać na piśmie. W reakcji rzecznik dyscyplinarny sędziów sądów powszechnych Piotr Schab skierował do Izby Dyscyplinarnej SN zażalenie na to postanowienie. Sprawa, o której mowa, dotyczy uchylenia immunitetu sędziemu Łączewskiemu. Decyzją sądu odbędzie się ona 17 grudnia.15 listopada Wojciech Łączewski przestanie być sędzią. W październiku zrzekł się tego urzędu.W kwietniu krakowski sąd dyscyplinarny zdecydował o umorzeniu postępowania o uchylenie Łączewskiemu immunitetu. Uznał, że wniosek o to jest wadliwy formalnie. Obrońcy sędziego wskazywali, że „złożony został przez prokuratora, któremu brak było cech bezstronności”. Rzecznik Piotr Schab pod koniec kwietnia skierował jednak do Izby Dyscyplinarnej SN zażalenie na postanowienie o umorzeniu tego postępowania.",,
Siemoniak: chcemy przygotować do stu instruktorów na Ukrainę. Rosja: to grozi eskalacją konfliktu,"– Polska zamierza przygotować do stu instruktorów do szkolenia ukraińskich podoficerów; decyzja, czy i ilu pojedzie na Ukrainę, zapadnie w marcu – powiedział w czwartek wicepremier, minister obrony Tomasz Siemoniak. Tymczasem ambasador Rosji przy NATO Aleksandr Gruszko ostrzegł, że wysłanie przez niektóre kraje instruktorów wojskowych na Ukrainę nie będzie sprzyjać realizacji porozumień mińskich i doprowadzi do zaostrzenia sytuacji.","– Chcemy przygotować do stu instruktorów, żeby byli gotowi. Ilu ich fizycznie i w jakim czasie pojedzie, to będzie przedmiotem uzgodnień ze stroną ukraińską i potem szczegółowych decyzji – powiedział Siemoniakpo powrocie z Pragi.Wyjaśnił, że „odpowiedzialnie można mówić: do stu, ale zapewne faktycznie to będzie kilkudziesięciu”. – Nie sądzę, żeby zdarzyła się sytuacja, że stubędzie na Ukrainie, te ośrodki nie są zapewne na to gotowe – dodał szef MON.– Powołaliśmy wspólną (polsko-ukraińsko-litewską – red.) brygadę, pracujemy nad tym, żeby przygotować program szkolenia dla ukraińskich podoficerów, takie zapotrzebowanie Ukraina zgłosiła do NATO i pod auspicjami NATO taki program jest przygotowywany. Decyzja na ten temat ma zapaść w marcu – powiedział. Potrzebne formalne ustalenia Siemoniak zaznaczył, że „po decyzji politycznej trzeba to będzie załatwić bardzo formalnie”. – Każdy wyjazd, nawet orkiestr wojskowych, podlega bardzo formalnym ustaleniom. Żołnierz w mundurze nie może ot tak sobie jeździć, gdzie chce – powiedział.– Sprawa stała się bardzo głośna w kontekście wypowiedzi premiera Camerona. Pytano nas, pytano NATO, postanowiliśmy powiedzieć, że taki program jest przygotowywany. Dotyczy to dwóch ośrodków szkolenia: pod Kijowem i pod Lwowem – dodał Siemoniak. Jego pełnomocnik, radca MON Bogusław Pacek,mianowany we wrześniu ub.r. przez NATO na doradcę ds. reformy wojskowego systemu edukacyjnego Ukrainy, wizytował te ośrodki. Na szczycie NATO w Newport decyzja o wsparciu dla Ukrainy Wicepremier podkreślił, że współpraca szkoleniowa z Ukrainą to nic nowego – powołanie wspólnej brygady uzgodniono w 2009 r., od ponad roku trwa programNATO współpracy z ukraińskimi uczelniami wojskowymi, dokąd jeżdżą polscyinstruktorzy; na polskich uczelniach wojskowych kształci się obecnie 33ukraińskich oficerów. Polscy żołnierze - obok przedstawicieli innych państwNATO – byli też we wrześniu na ćwiczeniach na Ukrainie.Siemoniak przypomniał, że na szczycie NATO w Newport zapadły decyzje owsparciu dla Ukrainy - powołano cztery fundusze powiernicze, których zadaniem jest pomoc szkoleniowa dla Ukrainy. Podkreślił, że Polska z Holandią jestliderem funduszu, który ma szkolić w logistyce i standaryzacji.Komentując wystąpienie SLD, którego rzecznik twierdził, że o planach wysłania instruktorów posłowie dowiadują się z mediów i serwisów społecznościowych, a nie od szefów resortów, Siemoniak powiedział: ""Mam wrażenie, że politycy SLD przestali już nawet jeść barszcz ukraiński, żeby nie rozdrażnić kogoś takim menu. Współpracujemy z Ukrainą od dawna, mamy bardzo wiele przedsięwzięć, szkolimy ukraińskich oficerów"". Zapewnił, że przedstawiciele MON chętnie spotykają się z sejmowymi komisjami, a w razie potrzeby rozwieją wątpliwości posłów. Rosja ostrzega Ambasador Rosji przy NATO Aleksandr Gruszko ostrzegł, że wysłanie przez niektóre kraje instruktorów wojskowych na Ukrainę nie będzie sprzyjać realizacji porozumień mińskich i doprowadzi do zaostrzenia sytuacji.Gruszko powiedział to w rozmowie z agencją Interfax, według której chodzim.in. o Wielką Brytanię i Polskę.– Podejmowanie przez niektóre kraje działań mających na celu udzielenie pomocy wojskowej ewidentnie przeczy duchowi i zapisom mińskich porozumieńzmierzających do przeniesienia sytuacji do nurtu długofalowego uregulowaniapolitycznego i może tylko zagrozić jej dalszym zaostrzeniem – oznajmił stały przedstawiciel Federacji Rosyjskiej przy Sojuszu Północnoatlantyckim.Interfax przypomniał, że poprzedniego dnia Londyn poinformował o planachskierowania na Ukrainę 75 instruktorów wojskowych. Rosyjska agencja podała,że także Polska wyraziła zamiar wysłania na Ukrainę do 100 instruktorówwojskowych.",,
Niemiecki polityk: Unia Europejska nie powinna finansować swoich wrogów,"Kandydat Europejskiej Partii Ludowej na przewodniczącego Komisji Europejskiej Manfred Weber oświadczył w rozmowie z dziennikiem „Die Welt”, że partie dążące do zniszczenia UE nie powinny dostawać dotacji z budżetu Wspólnoty.","– Partie europejskie, które za cel stawiają sobie zniszczenie Unii Europejskiej – jak radykalna prawica (Marine) Le Pen, czy duża część AfD – nie powinny w przyszłości otrzymywać funduszy z UE – powiedział polityk bawarskiej CSU.Zastrzegł, że krytyka Wspólnoty jest dozwolona i każda partia ma prawo proponować swoją wizję Unii. – Ale nie ma na świecie tak naiwnej instytucji, która finansowałaby swoich wrogów. Partie wrogie Brukseli opłacają z pieniędzy unijnych podatników kampanie wyborcze, akcje i plakaty, których celem jest likwidacja UE – tłumaczy swój pomysł Weber.Kandydat na szefa KE zażądał też zmiany przepisów, której celem byłoby skuteczne zapobieganie finansowaniu europejskich partii przez państwa trzecie. Według Webera możliwość wpływania na politykę unijną przez graczy spoza Wspólnoty, którzy sponsorują przychylne im ugrupowania polityczne, jest niebezpieczne.– Europa musi się zabezpieczyć przed sytuacją, w której o naszej polityce współdecydują władze Rosji, Iranu, czy Wenezueli – przekonywał niemiecki chadek.Wypowiedź Webera – oprócz troski o transparentność procesów legislacyjnych i decyzji podejmowanych na poziomie UE – jest też elementem kampanii wyborczej prowadzonej w RFN. Macierzysta partia kandydata EPL – CSU – uznaje obecnie za największego swojego konkurenta na terenie Niemiec narodowo-konserwatywną Alternatywę dla Niemiec (AfD). Przewodniczący CSU i jednocześnie premier Bawarii Markus Soeder próbuje odzyskać monopol na reprezentowanie mieszczańskiej prawicy w swoim landzie, przypisując AfD m.in. tendencje antykonstytucyjne. Sama AfD ostro krytykuje postulaty Webera i odpiera jego zarzuty. – Manfred Weber zdradził się w swej bezczelnej arogancji, jako wróg demokracji – powiedział główny kandydat prawicowego ugrupowania w wyborach europejskich Joerg Meuthen. – Oskarżenie, że chcielibyśmy zlikwidować UE jest nonsensowne. W naszym programie jasno deklarujemy, że chcemy głębokiej reformy Unii, a nie jej likwidacji – zwraca uwagę polityk.Przy obecnym poparciu dla partii chadeckich w Europie, Weber ma największe szanse, by jesienią objąć stanowisko szefa KE, które obecnie zajmuje Jean-Claude Juncker. Weber zaapelował też, by przywódcy państw i rządów zajęli się na szczycie UE kwestią praworządności w kontekście art. 7.– Widzimy, że procedura z art. 7 jest nieefektywna, nie przynosi szybkich rezultatów – mówił Weber podczas sesji plenarnej PE. Jak podkreślał, dlatego potrzebna jest nowa procedura i tym powinni zająć się liderzy unijni.",,
Salvini: Migranci ze statku Sea Watch 3 trafią do pięciu krajów,"40 migrantów ze statku Sea Watch 3, którzy w sobotę rano zeszli na ląd w porcie na włoskiej wyspie Lampedusa, trafi do pięciu krajów UE – ogłosił szef MSW Matteo Salvini. Od otrzymania takich gwarancji uzależniał on zgodę na opuszczenie przez nich pokładu.","W nocy z piątku na sobotę jednostka niemieckiej organizacji pozarządowej pływająca pod banderą Holandii, łamiąc zakaz wydany przez władze Włoch, samowolnie wpłynęła na Lampedusę. Statek Sea Watch 3 prawie trzy dni czekał w pobliżu jej brzegów na zgodę na zacumowanie, by z pokładu mogli zejść migranci uratowani na Morzu Śródziemnym 12 czerwca. Do ostatniej chwili włoskie służby usiłowały zatrzymać statek. Włoskie porty są od roku zamknięte dla statków organizacji pozarządowych z migrantami uratowanymi z łodzi i pontonów. Kapitan jednostki Carola Rackete została aresztowana i czeka na proces w trybie natychmiastowym. Postawiono jej zarzuty stawiania oporu i użycia siły w żegludze oraz wspierania nielegalnej imigracji. Grozi jej od 3 do 10 lat więzienia oraz wysoka grzywna.",,
Emmanuel Macron przemawiał w Bundestagu. Chce razem z Niemcami zmienić Europę,"Prezydent Francji Emmanuel Macron z okazji obchodów Narodowego Dnia Pamięci w Niemczech przemawiał w Bundestagu. Jego zdaniem, to właśnie Francja razem z Niemcami powinna wykazać się odwagą, aby zmienić Unię Europejską.","Zdaniem Emmanuela Macrona, dzięki trwałemu pokojowi Niemcy razem z Francją staną się siłą napędową Europy. – Musimy znaleźć odwagę, aby otworzyć nowy rozdział. Jesteśmy to winni Europie – powiedział Macron w Bundestagu. Jego zdaniem, Niemcy oraz Francja ponoszą odpowiedzialność za zapewnienie Europie niezbędnej suwerenności, szczególnie w okresie powrotu nowego nacjonalizmu. – Europa ma obowiązek nie pozwolić światu pogrążyć się w chaosie – powiedział francuski prezydent, dodając, że do tego celu potrzebna jest jedność Unii Europejskiej. Macron dał jasno do zrozumienia, że Europa musi stać się mniej zależna od USA i dlatego – jego zdaniem – potrzebna jest w Unii Europejskiej wspólna armia.",,
Chiny manipulują dolarem? „Ukierunkowane działania”,Rząd USA oskarżył chińskie władze o manipulowanie kursem swojej waluty. Sekretarz skarbu Steven Mnuchin zapowiedział podjęcie współpracy z Międzynarodowym Funduszem Walutowym w celu wyeliminowania nieuczciwej konkurencji ze strony Pekinu.,"Według Mnuchina Chiny pozwoliły osłabić się swojej walucie poniżej poziomu siedmiu juanów za dolara, co nastąpiło po raz pierwszy od ponad dekady. Gwałtowny spadek wartości chińskiego pieniądza nastąpił kilka dni po tym, jak prezydent USA Donald Trump ogłosił nałożenie od 1 września 10-proc. ceł na chiński eksport do USA o wartości 300 mld dolarów.Mnuchin podkreślił, że oświadczenie Chińskiego Banku Ludowego, że „będzie nadal... podejmować niezbędne i ukierunkowane działania przeciwko pozytywnym zachowaniom zwrotnym, które mogą wystąpić na rynku walutowym”, świadczy o tym, iż władze chińskie mają dużą kontrolę nad kursem juana. „Jest to otwarte potwierdzenie przez Bank Chiński, że ma on duże doświadczenie w manipulowaniu walutą i jest na to przygotowany na bieżąco” – oświadczył sekretarz skarbu.Wbrew umowomMnuchin dodał, że działania Chin naruszają ich zobowiązanie do powstrzymania się od konkurencyjnej dewaluacji w ramach grupy 20 krajów uprzemysłowionych. Wyraził przy tym nadzieję, że Chiny dotrzymają tych zobowiązań i nie będą dalej manipulować walutą w celach konkurencyjnych.Członek gabinetu Donalda Trumpa wyjaśnił, że po stwierdzeniu, iż jakiś kraj manipuluje walutą, Departament Skarbu musi zażądać specjalnych rozmów mających na celu skorygowanie niedowartościowanej waluty, w przeciwnym razie może nałożyć kary włącznie z wykluczeniem z kontraktów rządowych ze Stanami Zjednoczonymi.",,
Miller: trumny narzędziem walki politycznej,"– Już teraz widać wyraźnie, że trumny będą narzędziem walki politycznej – taką kampanię prezydencką przewiduje były premier Leszek Miller, który był gościem programu „Minęła dwudziesta”.",,,
"30 lat temu zmarł Edmund Osmańczyk, działacz mniejszościowy, dziennikarz, senator","30 lat temu, 4 października 1989 roku, zmarł Edmund Osmańczyk, dziennikarz, publicysta i korespondent wojenny. Urodził się na Dolnym Śląsku, przed wojną był działaczem Związku Polaków w Niemczech. Później sprawozdawcą prasowym z konferencji poczdamskiej oraz procesów norymberskich.","Edmund Osmańczyk urodził się w 1913 r. Jagielnie koło Strzelina na Dolnym Śląsku. Przed wojną był zastępcą redaktora naczelnego opolskich „Nowin Codziennych” i działaczem Związku Polaków w Niemczech, kierował Centralą Prasową tej organizacji.  Był autorem nazwy „rodło”, a podczas słynnego berlińskiego I Kongresu Polaków w Niemczech w 1938 r., na którym uchwalono „Pięć prawd Polaka” konspiracyjnym sposobem nagrał relację radiową ze spotkania, którą po przeszmuglowaniu do Polski nadano w Polskim Radiu.  – Gestapo było wściekłe, ale nic już nie mogli zrobić – wspominał po latach.  W sierpniu 1939 r. zdezerterował z Wehrmachtu i uciekł do Polski. W czasie II wojny pracował w konspiracyjnym Polskim Radiu. Podczas Powstania Warszawskiego, codziennie od 9 sierpnia do 1 października, nadawał w nim audycje zatytułowane „Dzień walki”. Były one też emitowane przez radiostację Armii Krajowej „Błyskawica”. W maju 1945 roku, jako korespondent wojenny uczestniczył w zdobyciu Berlina. W jednym z wywiadów dla Polskiego Radia podkreślił, że najważniejszą chwilą jego życia było wejście 2 maja 1945 roku do zdobytej Kancelarii Rzeszy i nadanie stamtąd depeszy prasowej.",,
Węgry: Orban znów idzie po władzę,Centroprawicowy opozycyjny Fidesz zdobył po drugiej turze wyborów parlamentarnych na Węgrzech dwie trzecie mandatów w nowym Zgromadzeniu Narodowym - podała komisja wyborcza po przeliczeniu ponad 97 proc. głosów.,"Ugrupowanie zapewniło sobie 263 mandaty, czyli więcej niż 258 niezbędnych do uzyskania dwóch trzecich w 386-osobowym parlamencie.Socjaliści będą mieli w nowym parlamencie 59 deputowanych, a ultraprawicowa partia Ruch na rzecz Lepszych Węgier (Jobbik) - 47. Ruch społeczny Chcemy Innej Polityki (LMP) będzie miał 16 swoich przedstawicieli w Zgromadzeniu. Jeden mandat zdobył kandydat niezależny.Fidesz, pod przewodnictwem byłego premiera Viktora Orbana, wraz z małym ugrupowaniem - Chrześcijańsko-Demokratyczną Partią Ludową - zdobył już w pierwszej turze wyborów 11 kwietnia 206 mandatów, uzyskując ogromną przewagę nad rządzącymi przez dwie kadencje socjalistami.ZmianyWybory zburzyły polityczną mapę Węgier. Lewica, która doprowadziła kraj na krawędź katastrofy gospodarczej, po ośmiu latach rządów przejdzie do opozycji. Już dziś wiadomo, że prawica będzie rządziła samodzielnie, co będzie precedensem od upadku komunizmu na Węgrzech.Dwie trzecie miejsc dla centroprawicy oznacza możliwość samodzielnej zmiany konstytucji, a także skomplikowanej ordynacji wyborczej. Centroprawica zapowiada też zmiany w prawie prasowym i prawie do strajku. Chce zmniejszyć o połowę liczbę posłów i radnych w radach miejskich, a także ułatwić podwójne obywatelstwo etnicznym Węgrom mieszkającym w sąsiednich krajach. Po wygranych wyborach partię czekają też negocjacje z Międzynarodowym Funduszem Walutowym (MFW) i UE w sprawie wyższego deficytu budżetowego na ten rok. Według analityków, deficyt prognozowany na 3,8 proc. PKB jest nierealny.",,
Wicenaczelny „Wyborczej” skarży się za granicą: Znajdujemy się na progu państwa policyjnego,"Wicenaczelnemu „Gazety Wyborczej” Jarosławowi Kurskiemu już nie wystarczają łamy własnej gazety, by straszyć Polaków. Tym razem do uderzenia w partię rządzącą wybrał francuski dziennik „Libération”. „Znajdujemy się na progu przekształcenia naszego kraju w państwo policyjne” – żali się Kurski.","To nie pierwszy raz, kiedy polski dziennikarz idzie na skargę do zagranicznych mediów. Argumenty w wywiadzie Jarosława Kurskiego dla francuskiego dziennika „Libération” nie różnią się niczym od tych, które słyszeliśmy już wcześniej. Według wicenaczelnego „Wyborczej” obecny stan polskiej demokracji można porównać do „Procesu” Kafki, a Jarosław Kaczyński to bezwzględny monarcha. „Znajdujemy się na progu przekształcenia naszego kraju w państwo policyjne. Jest zupełnie jak w „Procesie” Kafki: każdy może zostać oskarżony, skazany i ukarany. Bez poszanowania praw człowieka. Wola Jarosława Kaczyńskiego, który zachowuje się jak monarcha, wystarczy, aby zostać skazanym i pozbawionym wszelkich praw obywatelskich” – twierdzi wicenaczelny „GW”.„Kanał propagandowy rządu”Dziennikarze „Wyborczej” często porównują media narodowe do mediów publicznych w Rosji. Tym razem wicenaczelny Kurski również nie omieszkał przywołać takiego porównania. „Oni nawet nie próbują przedstawiać punktu widzenia przeciwnej strony. Jest to machina propagandowa porównywalna z rosyjską telewizją państwową” – grzmi na łamach francuskiej gazety Kurski.",,
Netanjahu zapowiada aneksję terenów z żydowskimi osiedlami na Zachodnim Brzegu,"Premier Izraela Benjamina Netanjahu zapowiedział narzucenie władzy tego kraju na terenach palestyńskich na Zachodnim Brzegu. Byłoby to równoznaczne z aneksją ziem należących do Arabów, na których znajdują się nielegalne żydowskie osiedla. Zapowiedź padła tuż po ogłoszeniu przez prezydenta USA Donalda Trumpa tak zwanego planu pokojowego dla Bliskiego Wschodu.","Plan, który ma rozwiązać ponad 70-letni konflikt izraelsko-palestyński, to jedna z wyborczych obietnic Trumpa. Przedstawiony w Waszyngtonie projekt przewiduje potwierdzenie suwerennego państwa Izrael ze stolicą w Jerozolimie i utworzenie państwa palestyńskiego na Zachodnim Brzegu i w Gazie; poszczególne części tego państwa nie byłyby ze sobą połączone.Netanjahu dziękował w Białym Domu amerykańskiemu prezydentowi i uznał, że jest to szansa na pokój w regionie. – Mam nadzieję, że Palestyńczycy to przyjmą i będą z nami budować przyszłość, opartą na bogactwie i pokoju – mówił.Nieco później premier zapowiedział nałożenie izraelskiej suwerenności na Dolinę Jordanu i wszystkie żydowskie osiedla na Zachodnim Brzegu. Oznaczałoby to aneksję terenów palestyńskich i byłoby kolejnym krokiem w przejmowaniu ziemi po ustanowieniu nielegalnych według prawa międzynarodowego żydowskich osiedli na Zachodnim Brzegu. Decyzję w tej sprawie w niedzielę ma podjąć izraelski rząd.Netanjahu wskazał również, że zgodnie z planem planem pokojowym USA, na stolicę Palestyny proponuje się przedmieście Jerozolimy, Abu Dis, które graniczy ze starym miastem. Netanjahu przypomniał, że Trump wykluczył podział Jerozolimy.",,
Polskie mogiły w Niemczech upamiętniane przez rodaków,"Przedstawiciele polskiego konsulatu w Berlinie upamiętniają naszych rodaków, spoczywających na miejscowych cmentarzach m.in. wicemarszałka senatu II RP Błażeja Stolarskiego. – Te dni to pracowity okres dla całej polskiej dyplomacji i polskich służb konsularnych w Niemczech. Pracownicy dyplomacji odwiedzają całe Niemcy, składają wiązanki i palą znicze na grobach tych Polaków, którzy na ogół zginęli za swoją ojczyznę – mówił na antenie TVP Info korespondent TVP w Niemczech Cezary Gmyz.",,,
Norwegia: Kobieta powiązana z podejrzanym o atak na meczet nie żyje,"Norweska policja poinformowała w sobotę wieczorem o znalezieniu ciała kobiety powiązanej rodzinnie z młodym Norwegiem podejrzanym o dokonanie ataku z bronią w ręku w religijnym centrum islamskim al-Nur, w Baerum na przedmieściach Oslo.","„Okoliczności śmierci tej kobiety są niejasne, ale mają związek ze strzelaniną w meczecie” – podała norweska policja.O jej zabicie podejrzany jest mężczyzna, który ostrzelał islamski ośrodek kultu i który jest obecnie w rękach policji. Ciało kobiety znaleziono w jego mieszkaniu.W wyniku sobotniej strzelaniny w centrum islamskim al-Nur w Baerum na przedmieściach Oslo jedna osoba została lekko ranna.„Jeden z naszych ludzi został postrzelony przez białego mężczyznę w hełmie i mundurze” – przekazał lokalnej gazecie „Budstikka” przedstawiciel meczetu Irfan Mushtaq.Tak ubrany napastnik ostrzelał z broni palnej okna oraz drzwi muzułmańskiej świątyni, po czym wdarł się do jej środka. Został obezwładniony przez ludzi zgromadzonych w meczecie, a następnie zatrzymany przez policję.Według lokalnej policji domniemanym sprawcą sobotniej strzelaniny w meczecie jest młody, etniczny Norweg, który mieszkał w pobliżu meczetu. Jest on znany służbom ze swojej działalności na skrajnie prawicowych forach internetowych.Norweska telewizja TV2 podała, że Norweg miał tuż przed atakiem wyrazić w mediach społecznościowych uznanie dla ataków terrorystycznych na meczety w Christchurch w Nowej Zelandii, do jakich doszło w marcu tego roku. Zginęło wówczas ponad 50 osób.Jak poinformowano, norweskie służby bezpieczeństwa PST monitorują sytuację. Nie wykluczają w śledztwie podłoża terrorystycznego sobotniej strzelaniny.",,
Czuma zaprzysiężony na ministra sprawiedliwości,Prezydent Lech Kaczyński powołał w piątek wieczorem Andrzeja Czumę na funkcję ministra sprawiedliwości. Uroczystość odbyła się w Pałacu Prezydenckim.,"– Minister sprawiedliwości sprawuje i powinien sprawować funkcję prokuratora generalnego –  powiedział prezydent Lech Kaczyński.   – Mam nadzieję, że w tej roli będzie pan człowiekiem, który twardo walczy z przestępczością, twardo występuje w imieniu ofiar, a nie sprawców –  dodał, zwracając się do Czumy.    Prezydent przypomniał, że poznał Andrzeja Czumę w czasie działania w „Solidarności”. Lech Kaczyński podkreślił, że Czuma to człowiek, który „walczył z komunizmem od młodzieńczych lat życia”. Nazwał go człowiekiem zawsze życzliwym i zdolnym do pomocy. Dodał, że właśnie takiego Czumę chciałby – w imieniu nie tylko swoim, ale całej Polski – widzieć w roli ministra sprawiedliwości.   W uroczystości uczestniczyła rodzina Czumy i inni zaproszeni przez niego goście, m.in. Janusz Korwin-Mikke.   Prezydent powitał zgromadzonych członków rodziny Czumy, a wśród nich wnuczki-bliźniaczki.  – Życzę, żeby za ileś tam lat zastąpiły innych bliźniaków –  zażartował. Andrzej Czuma zastąpił Zbigniewa Ćwiąkalskiego, który we wtorek podał się do dymisji.   Dymisja Ćwiąkalskiego miała związek ze śmiercią Roberta Pazika – trzecim już samobójstwem wśród skazanych za porwanie i zabójstwo Krzysztofa Olewnika.    W PRL Czuma był działaczem opozycji i więźniem politycznym. Jest posłem Platformy od 2006 roku. Od lutego 2008 roku szefuje sejmowej komisji śledczej badającej domniemane naciski na służby specjalne za rządów Prawa i Sprawiedliwości.",,
Kolejne silne trzęsienie ziemi nawiedziło Indonezję. Są ofiary śmiertelne,Trzęsienie ziemi o magnitudzie 6 wystąpiło w nocy ze środy na czwartek czasu lokalnego w pobliżu indonezyjskich wysp Jawa i Bali. Są pierwsze informacje o ofiarach.,"Epicentrum wstrząsów znajdowało się na głębokości około 10 km na Morzu Balijskim, około 40 km na północ od wschodniego krańca wyspy Jawa i około 150 km od wyspy Bali.Kolejne w tym regionie silne trzęsienie ziemi wystraszyło wielu mieszkańców Bali i Jawy, którzy w środku nocy uciekali na ulice ze swych domów. Władze Indonezji zapewniły, że nie ma zagrożenia tsunami.Zginęły co najmniej trzy osoby. Lokalne władze poinformowały, że ofiary straciły życie pod gruzami budynków, które zawaliły się w dystrykcie Sumenep we wschodniej części wyspy Jawa.Bez szans na ucieczkę– Ziemia zatrzęsła się, kiedy wszyscy spali. Osoby, które zginęły, nie miały szans na ucieczkę – powiedział szef krajowej służby do spraw klęsk żywiołowych. Wstrząsy były też odczuwane w miejscowości Denpasar na wyspie Bali, która jest celem wakacyjnych wyjazdów turystów z całego świata.Na Bali w tym tygodniu odbywa się doroczne spotkanie przedstawicieli Międzynarodowego Funduszu Walutowego i Banku Światowego, które zgromadziło ponad 19 tys. delegatów.",,
"„Prawdziwych mężczyzn poznaje się nie po tym, jak zaczynają, a jak kończą”","– Podejmuję się tego zadania z nadzieją, graniczącą z pewnością, że podołam – mówił w 2001 roku Leszek Miller, obejmując urząd premiera. Dziś, po przegranej Zjednoczonej Lewicy w niedzielnych wyborach, schodzi z politycznej sceny. Lider SLD deklaruje, że nie będzie ponownie walczył o przywództwo w partii. – Polityka to nie jest zabawa, to twarda rywalizacja. Nie wolno się użalać – tak podsumował porażkę. My krótkim filmem, zmontowanym z archiwalnych nagrań Telewizji Polskiej, podsumowujemy jego obecność w polityce.",,,
„Newsweek” pisze o „Polakach dobijających Żydów”. Internauci oburzeni: nazwa Niemcy nie pada ani razu,"„Skala udziału Polaków w wyniszczeniu żydowskich współobywateli była większa, niż przypuszczaliśmy” – twierdzą autorzy książki „Dalej jest noc” pod redakcją Barbary Engelking i Jana Grabowskiego z Centrum Badań nad Zagładą Żydów. Tezy lansowane przez autorów książki są tematem okładkowym najnowszego tygodnika „Newsweek”.","W niedzielę „Newsweek” opublikował swoją najnowszą okładkę zapowiadającą poniedziałkowy numer. Widnieje na niej symbol Izraela –  gwiazda Dawida przecinana nożem i krople krwi. Taka ilustracja ma reklamować tekst, który opisuje najnowszą książkę, w której postawiona teza wprost obarcza Polaków o zabijanie Żydów podczas II wojny światowej. „Z przeprowadzonych przez nas badań jednoznacznie wynika, że zdecydowana większość próbujących się ratować Żydów – na podstawie przebadanych i zweryfikowanych przypadków – zginęła z rąk polskich bądź też została zabita przy współudziale Polaków” – możemy przeczytać w tygodniku Tomasza Lisa. Dalej możemy przeczytać fragment, w którym prof. Grabowski przywołuje rzekome świadectwo strażaka. „Zdjąłem trupowi kolczyki i pierścionek i oddałem je komendantowi policji granatowej. A za to otrzymałem pozwolenie zatrzymania butów zdjętych z trupa zabitej Żydówki. W tych butach chodziła później moja żona”  – stwierdza jeden z autorów książki. Takich przykładów niepopartych faktami jest w artykule o wiele więcej.",,
"Korwin–Mikke: przemy do wojny, bo grozi nam bankructwo","– Widzę próby sprowokowania Putina, żeby wsadził łapę we wschodnią Ukrainę i próby zrobienia wojny – mówił w nowym programie TVP Info „Przystanek Bruksela” Janusz Korwin-Mikke, kandydat Nowej Prawicy do PE.","Janusz Korwin-Mikke stwierdził, że prezydent Rosji Władimir Putin jest prowokowany do wojny, ponieważ Unii Europejskiej grozi bankructwo.– Trzy lata temu Jacek Rostowski wrócił z Brukseli i mówił, że grozi nam wojna. Traktowali go jak wariata, a ja mówiłem, że to nie jest wariactwo. Chodził po kuluarach i słyszał, co mówili bankierzy i politycy, że jedynym wyjściem jest zrobienie wojny, bo wtedy katastrofa finansowa się rozmyje – mówił Korwin–Mikke.– Teraz za wszelką cenę widzę próby sprowokowania Putina, żeby wsadził łapę we wschodnią Ukrainę i próby zrobienia wojny. Przemy do wojny, bo grozi nam bankructwo, za jakiś miesiąc trzaśnie cała piramida finansowa. Pieniądze są dodrukowywane na potęgę. Coś takiego już było. Adolf Hitler to samo zrobił w 1939,  bo Rzeszy groziło bankructwo –  stwierdził Korwin-Mikke.",,
Prezes Instytutu Jagiellońskiego: Twardy brexit nie będzie katastrofą dla Wielkiej Brytanii ani dla UE,"– To byłoby bardzo niepokojące, gdyby tak silne państwo, jak Zjednoczone Królestwo, miało problem z realizacją decyzji własnych obywateli, którzy chcieli opuszczenia Unii Europejskiej. To byłoby bardzo mocne naruszenie wiary w demokrację  – oceniał w rozmowie z portalem tvp.info doniesienia o kolejnych kłopotach brytyjskich władz z brexitem ekonomista, prezes Instytutu Jagiellońskiego, Marcin Roszkowski.","Petar Petrović: W czwartek wieczorem w brytyjskiej Izbie Gmin dojdzie do serii orientacyjnych głosowań w sprawie brexitu, których celem jest zbadanie poparcia posłów dla różnych modeli brexitowych. Co prawda wynik głosowania nie będzie wiążący prawnie dla rządu Theresy May, ale ma stanowić instrukcję polityczną Izby Gmin. Nie wiadomo jednak, co się stanie, gdy poparcie uzyska więcej niż jeden scenariusz lub gdy nie uzyska go żaden. Dodatkowo na każdy ewentualny wariant musi się jeszcze zgodzić Unia Europejska. Sytuacja robi się więc coraz bardziej absurdalna…  Marcin Roszkowski: Mgła, która jest na Wyspach Brytyjskich częstym zjawiskiem, nad parlamentem Jej Królewskiej Mości unosi się dosyć długo. Chyba nikt, łącznie z decydentami i politykami w Wielkiej Brytanii, nie wie, jak się skończy sprawa brexitu. Dotyka nas to, niestety, bezpośrednio. Została przecież podjęta suwerenna decyzja mieszkańców Wielkiej Brytanii i jest ona, jak mówi premier Theresa May, szanowana. Jej niewypełnienie naraziłoby brytyjską demokrację na duże trudności. Z polskiego punktu widzenia wolelibyśmy, żeby kraj ten pozostał w Unii Europejskiej. Jednym z powodów jest to, że Wyspy są naszym trzecim partnerem handlowym. Te związki są bardzo intensywne i bliskie. Na pewno nie skończą się one z dniem brexitu, natomiast to, co jest istotne, to kwestia turbulencji i niepewność związanych z opuszczeniem UE, których to gospodarka nie lubi. W jakim kierunku będzie to zmierzać? Do ostatniego dnia będziemy mieć do czynienia z kolejnymi głosowaniami nad kolejnymi poprawkami do kolejnej wersji umowy? Brytyjski rząd odrzucił podpisaną przez prawie 6 mln osób petycję nawołującą do jednostronnego wycofania się z procesu wyjścia z UE, podkreślił, że zamierza uhonorować wynik referendum sprzed trzech lat i doprowadzić do brexitu – ale postulat drugiego referendum w tej sprawie wciąż jest podnoszony. Czy należy tak bardzo obawiać się opuszczenia przez Zjednoczone Królestwo UE bez podpisania umowy? Wielu ekspertów i polityków wieszczy, że jest to najgorsze możliwe rozwiązanie, że wszyscy na tym stracą itd.  Oczywiście wynikną z tego turbulencje, ale nie jest to wydarzenie porównywalne z najazdem Wikingów w VII i IX wieku. Co twardy brexit może oznaczać dla polskiej gospodarki?  Na pewno mogą wystąpić trudności, jeśli chodzi o nasze moce transportowe, gdyż nie wiadomo, jak będą rozwiązane kwestie celne. Dotyczy to szczególnie łatwo psujących się produktów, jak żywność. Zrozumiałe jest, że doniesienia dotyczące twardego brexitu są dla biznesu niepokojące. Wszyscy jednak mają interes w tym, żeby po realizacji brexitu relacje z Wielką Brytanią były jak najbardziej płynne. Gospodarka niemiecka też ma swoje problemy i jest w o tyle gorszej sytuacji niż Polska, że rozwija się na poziomie 0,6 proc., a nie 4 proc., tak jak nasza. Podczas debaty w europarlamencie szef delegacji PiS w PE Ryszard Legutko mówił, że UE prowadzi niewłaściwą politykę wobec Wielkiej Brytanii i chce ukarania tego kraju przez zmuszenie go do opuszczenia bez umowy, tak żeby odstraszyć inne państwa przed wyjściem ze wspólnoty, a także upokorzenia Londynu przez skłonienie go do cofnięcia brexitu przez np. zorganizowanie kolejnego referendum.  To by było bardzo niepokojące, żeby tak silne państwo jak Zjednoczone Królestwo miało problem z realizacją decyzji własnych obywateli. To byłoby bardzo mocne naruszenie wiary w demokrację. Czy będzie to stosowane do wywierania presji przez wpływowe stolice na mniejsze państwa? Tak, oczywiście, że tak będzie i jest to bardzo niedobre dla Polski. Autor wywiadu jest dziennikarzem Polskiego Radia.",,
Ukraina: Rosja szykuje prowokację z użyciem broni chemicznej,"Rosja szykuje prowokację z użyciem broni chemicznej w zajętym przez separatystów Donbasie na wschodzie Ukrainy, by oskarżyć o to ukraińską armię – oświadczył w sobotę przedstawiciel Głównego Zarządu Wywiadu ministerstwa obrony w Kijowie Wadym Skibicki.","Minister obrony Stepan Połtorak zapewnił, że ukraińskie siły nie planują żadnych ataków na Donbas „przynajmniej w najbliższym czasie”. – To prowokacja, nic więcej – powiedział. Według Skibickiego w połowie grudnia do Donbasu przybyła grupa rosyjskich specjalistów ds. broni chemicznej. Do ataku mogą oni wykorzystać środki chemiczne znajdujące się w przedsiębiorstwach na kontrolowanym przez separatystów terytorium. Z Rosji przywiezione zostały także środki obrony przeciwchemicznej – przekazał. – Rosyjskie służby specjalne cynicznie liczą na dużą liczbę ofiar wśród ludności cywilnej, co zapewni odpowiednie nagłośnienie i uwagę wspólnoty międzynarodowej – powiedział przedstawiciel wywiadu Ukrainy. – Jest jednak sprawa, która wywołuje zaniepokojenie. Są to rosyjskie oświadczenia, które mówią, że Ukraina przygotowuje się do ataku z zastosowaniem broni chemicznej – podkreślił. – Taka dezinformacja niepokoi, gdyż Rosji potrzebna jest przyczyna do agresji. Chciałbym myśleć, że robi się to po to, by odwrócić uwagę od agresji przeciwko ukraińskim okrętom na Morzu Czarnym. Musimy jednak zachować czujność, powinniśmy obserwować sytuację i w ideale – uniknąć dalszej eskalacji i agresji – powiedział wysłannik Stanów Zjednoczonych. 25 listopada Rosjanie zaatakowali trzy niewielkie okręty ukraińskiej marynarki wojennej w rejonie Cieśniny Kerczeńskiej między Morzem Czarnym i Azowskim. Rosyjskie służby zajęły ukraińskie jednostki i zatrzymały członków ich załóg. Ukraina potraktowała to zdarzenie jako akt otwartej agresji i ogłosiła 30-dniowy stan wojenny w obwodach przy granicy z Rosją oraz na obszarach nad Morzem Czarnym i Azowskim; obowiązywał on do 26 grudnia.",,
Rzecznik PSL kpi z Radomia,"„Podobno prom, którym tak zachwycał się premier Mateusz Morawiecki, był wybudowany w stoczni w Radomiu, a matką chrzestną był minister Marek Suski” – napisał na Twitterze rzecznik Polskiego Stronnictwa Ludowego Jakub Stefaniak. „Widzę, że PSL przejmuje najgorsze obyczaje reszty opozycji” – skomentował Radosław Fogiel, zastępca rzecznika prasowego PiS.","Jeden z użytkowników Twittera, o nicku Tomasz Emigrant umieścił wpis, w którym zadeklarował, że kupił bilet na prom do Polski, do której chce wrócić z zagranicznej emigracji.Odpowiedział na to premier Mateusz Morawiecki. „Czekamy! Zapraszamy! I z całego serca życzę spełnienia marzeń w Ojczyźnie!” – napisał premier.Wpis szefa rządu spotkał się z prześmiewczymi komentarzami. Na jeden z nich odpowiedział rzecznik PSL. Jakub Stefaniak napisał, że prom, którym „zachwycał się Morawiecki” zbudowano w „stoczni w Radomiu”.",,
UE rozszerza sankcje wobec Rosji za budowę mostu łączącego z Krymem,"Unia Europejska rozszerzyła sankcje wobec Rosji za nielegalną aneksję Krymu. Tym razem na czarną listę zostało wpisanych 6 firm, które uczestniczyły w budowie mostu nad Cieśniną Kerczeńską, łączącego Rosję z półwyspem.","Sankcje polegają na zamrożeniu aktywów finansowych tych firm na terenie Unii Europejskiej. Jest też zakaz udostępniania im funduszy przez obywateli i przedsiębiorstwa ze Wspólnoty. Właścicielem trzech firm z sześciu, które dziś zostały objęte sankcjami, jest Arkady Rotenberg, przyjaciel Władimira Putina. Sam miliarder trafił już wcześniej na czarną, unijną listę, podobnie jak kilka jego firm, za nielegalną aneksję Krymu. Na tej liście są teraz 44 firmy, których aktywa w Europie zostały zamrożone, i 155 osób z zakazem wjazdu do Unii i zablokowanymi kontami w europejskich bankach. To separatyści z Krymu, rosyjscy politycy i bliscy współpracownicy prezydenta Putina oraz wojskowi. Te sankcje obowiązują co najmniej do połowy września, z możliwością przedłużenia. Po nielegalnej aneksji Krymu Unia Europejska nałożyła też sankcje gospodarcze na Rosję. Te restrykcje zostały niedawno przedłużone do końca stycznia. Największe rosyjskie banki i firmy naftowe nadal mają ograniczony dostęp do rynków kapitałowych. Zakazana jest też sprzedaż Rosjanom zaawansowanych technologii, w tym związanych z wydobyciem ropy ze złóż arktycznych. Nadal obowiązuje także embargo na dostawy broni. Wspólnota nałożyła również sankcje ograniczone tylko do terytorium Krymu i Sewastopola, które obejmują między innymi zakaz importu z półwyspu do Unii i zakaz inwestowania na nim na przykład w sektorze energetycznym, oraz w ramach projektów infrastrukturalnych i telekomunikacyjnych.",,
Siedmiu piłkarzy polskiego klubu zdyskwalifikowanych za doping,Siedmiu piłkarzy drugoligowej Pogoni Siedlce zostało zdyskwalifikowanych na pół roku przez Polską Agencję Antydopingową (POLADA). Stosowali niedozwolone wspomaganie farmakologiczne w postaci infuzji dożylnych. Kary są liczone od 5 grudnia.,"Pierwszym skazanym został Artur Balicki, wypożyczony latem z Wisły Kraków do Pogoni. 20-letni napastnik otrzymał karę dwuletniej dyskwalifikacji (półtora roku w zawieszeniu). Półroczna przerwa w grze czeka sześciu kolegów Balickiego: Ayę Dioufa, Kacpra Falona, Marcina Kozłowskiego I, Sebastiana Krawczyka, Tomasza Margola i Piotra Smołucha.– Siedmiu piłkarzy Pogoni Siedlce został zdyskwalifikowanych przez Polską Agencję Antydopingową, ale nie mogę ujawnić żadnych szczegółów. W ciągu 30 dni otrzymają oni postanowienie z uzasadnieniem i będą mogli odwołać się do panelu dyscyplinarnego, czyli drugiej instancji przy POLADA – przyznał dyrektor agencji antydopingowej, Michał Rynkowski. POLADA informowała, że akta sprawy udostępnione zostały Prokuraturze Krajowej oraz Prokuraturze Okręgowej w Lublinie. Chodzi o „narażenia piłkarzy Miejskiego Klubu Sportowego Pogoń na bezpośrednie niebezpieczeństwo utraty życia albo ciężkiego uszczerbku na zdrowiu poprzez nieprzestrzeganie procedur medycznych”.Zgodnie z obowiązującą listą substancji i metod zabronionych – niedozwolone są infuzje dożylne i iniekcje o objętości większej niż 100 ml w okresie 12 godzin – z wyłączeniem tych przyjętych w uzasadnionych przypadkach w trakcie hospitalizacji, zabiegów chirurgicznych lub badań klinicznych.Pogoń Siedlce po 20. kolejkach II ligi zajmuje 14. miejsce, tuż nad strefą spadkową.",,
Unia Europejska nie dołoży do Nord Stream 2. Pierwsza jednoznaczna deklaracja,"Projekt Nord Stream nie jest w interesie wszystkich Europejczyków, dlatego nie otrzyma finansowania z UE – zapowiedział we wtorek w Strasburgu wiceszef Komisji Europejskiej ds. unii energetycznej Marosz Szefczovicz.","Jak podkreślał podczas wystąpienia, w którym mówił o stanie unii energetycznej, powstanie Nord Stream 2 nie oznaczałoby dla UE dostępu do nowych źródeł dostaw gazu. – Wręcz przeciwnie, tak naprawdę skupialibyśmy się bardziej na kupowaniu gazu z Rosji – wskazał.W ubiegłym tygodniu KE przedstawiła raport o stanie unii energetycznej, w której również odniosła się do planów budowy kolejnych nitek gazociągu Nord Stream. Mimo apeli ze strony europosłów, w dokumencie tym nie pada stwierdzenie dotyczące zakazu finansowania tego projektu ze źródeł UE. Wypowiedź Szefoczovicza to pierwsze takie jednoznaczne przedstawienie stanowiska przedstawiciela KE w tej sprawie.Nord Stream 2 dla Rosji Już wcześniej UE podkreśliła, że nowy gazociąg będzie elementem nacisku Rosji na Ukrainę. Analitycy uważają, że jeżeli powstanie, Moskwa będzie mogła zakręcić Kijowowi kurek z gazem. Kreml chce zaprzestać tranzytu błękitnego paliwa do Unii przez Ukrainę do 2020 roku. W 2014 roku Gazprom przesłał przez ten kraj 62 mld metrów sześc. surowca.Krytyczna w sprawie Nord Stream 2 jest także Polska.",,
„Koszmarny scenariusz wojny cyfrowej” – coraz więcej ataków hakerskich w Niemczech,Lawinowo rośnie liczba ataków hakerskich na infrastrukturę krytyczną RFN. Do danych rządowej agencji na temat tego zjawiska dotarł „Welt am Sonntag”. Według ekspertów Niemcy od dawna mają problem z cyberbezpieczeństwem.,"Z najnowszych danych Federalnego Urzędu Bezpieczeństwa Teleinformatycznego (BSI) wynika, że w drugiej połowie 2018 roku doszło do 157 ataków hakerskich na infrastrukturę krytyczna RFN, z czego 19 na sieci elektroenergetyczne.  W ciągu całego poprzedniego okresu raportowego (od czerwca 2017 do maja 2018) cyfrowych uderzeń było 145. A w jeszcze wcześniejszym (2016/2017) 34. BSI wychodzi też z założenia, że nie wie o wszystkich atakach: części z nich nie zauważa, a część nie jest zgłaszana. Do infrastruktury krytycznej w Niemczech zalicza się sferę energetyki, technologii informatycznych, telekomunikacji, transportu, opieki zdrowotnej, zaopatrzenia w wodę, produkcji żywności, finansów i ubezpieczeń, instytucji państwowych oraz mediów. W burzliwej debacie, która wybuchła po wycieku, wielu jej uczestników zwracało uwagę, że Niemcy nie są odpowiednio przygotowane, ani zabezpieczone na wypadek cyberwojny. – Jednym z problemów niemieckiej ochrony cybernetycznej jest jej rozproszenie, zarówno pomiędzy różnymi instytucjami na poziomie federalnym, jak i na poziomie landów, oraz brak efektywnej koordynacji działań służb – uważa ekspert Ośrodka Studiów Wschodnich zajmujący się polityką wewnętrzną RFN Kamil Frymark. – Zapewnienie bezpieczeństwa wymagałoby nie tylko zwiększenia nakładów finansowych i zmian prawnych, ale także zmian strukturalnych. To nie będzie jednak możliwe w najbliższej przyszłości, ponieważ landy nie chcą oddawać dotychczasowych kompetencji – ocenia Frymark. – Ponadto wzmocnienie zdolności cybernetycznych będzie trudne z uwagi na problem z pozyskiwaniem specjalistów dla administracji, między innymi ze względu na konkurencyjność ofert prywatnych firm – wyjaśnił.",,
Orban: Migrantów deportować do obozów poza UE. Stamtąd niech aplikują o azyl,Nielegalni imigranci powinni być deportowani z UE i zgromadzeni w obozach. Tam mogliby składać wnioski o azyl. Do takiego pomysłu przekonuje premier Węgier Viktor Orban w opublikowanym w czwartek wywiadzie.,"– Zgadzam się, że osoby, które wjechały nielegalnie należy zgromadzić i wydalić. Ale nie do innych państw, tylko poza Unię Europejską – oświadczył Orban w wywiadzie dla portalu Origo. W takich nadzorowanych przez UE obozach – dodał – mogliby oni składać wnioski o azyl. Premier Węgier zastanawiał się, gdzie można by zorganizować takie obozy: „To może być jakaś wyspa albo nadmorski obszar Afryki Północnej, ale bezpieczeństwo i zaopatrzenie powinna we własnym interesie zagwarantować UE”. „Potrzebna jednomyślność i wola” Według Orbana można by wykonać to „niełatwe z moralnego i humanitarnego punktu widzenia zadanie”, gdyby wśród europejskich rządów zrodziły się jednomyślność i wola w tej sprawie. Premier Węgier zaznaczył, że jednoczenie należy wzmocnić granice zewnętrzne UE, by zapobiec ponownemu masowemu napływowi imigrantów. – Niektórzy wyobrażają sobie kulę ziemską bez granic. (...) W najlepszym wypadku jest to dobroduszne i naiwne – ocenił polityk. Jego zdaniem realizacja takiego pomysłu skończyłaby się „zanikiem podstaw tradycyjnych cywilizacji, form życia, kultur i narodów”. – Ja nie chciałbym, by zmienił się cywilizacyjny obraz świata – zastrzegł. „Pozostać Węgrami kosztem wielu ofiar”Dodał, że właśnie dlatego jego rząd organizuje 2 października referendum w sprawie kwot przymusowego osiedlania migrantów, by Węgrzy mogli się wypowiedzieć, „czy chcą się zmienić pod znakiem takiej utopii, czy też chcą pozostać Węgrami, jak to im się udało przez wieki – kosztem wielu ofiar”. W referendum zostanie postawione pytanie: „Czy chce Pan/Pani, by Unia Europejska mogła zarządzić, również bez zgody parlamentu, obowiązkowe osiedlanie na Węgrzech osób innych niż obywatele węgierscy?”. Orban zaznaczył, że referendum będzie miało konsekwencje publiczno-prawne. Pytany, czy ma na myśli modyfikację traktatu lizbońskiego UE (jak pisał w środę dziennik „Nepszabadsag”), premier odparł, że najpierw należy określić treść pożądanych zmian, a potem formę. ""Węgierskie stanowisko w sprawie modyfikacji traktatu podstawowego (UE) jest zbieżne ze stanowiskiem Grupy Wyszehradzkiej. Najpierw musimy zdecydować, w jaki sposób chcemy zreformować Unię Europejską – zastrzegł.",,
Anita Czerwińska rzeczniczką Prawa i Sprawiedliwości,"Posłanka Anita Czerwińska została nową rzeczniczką prasową Prawa i Sprawiedliwości. Zastąpiła na stanowisku Beatę Mazurek, która w majowych wyborach zdobyła mandat do Parlamentu Europejskiego. Zastępcą Czerwińskiej został Radosław Fogiel, dotychczasowy asystent i dyrektor biura poselskiego prezesa Jarosława Kaczyńskiego.","Czerwińska jest członkiem klubu parlamentarnego PiS. Ukończyła studia prawnicze na Uniwersytecie Warszawskim. W wyborach parlamentarnych w 2015 r. zdobyła mandat do Sejmu, startując w warszawskim okręgu, gdzie zdobyła ponad 7 tys. głosów. Posłanka zasiada m.in. w Komisji ds. Unii Europejskiej, Komisji Kultury i Środków Przekazu oraz Komisji Polityki Społecznej i Rodziny, gdzie bierze udział w pracach nad rozpatrzeniem obywatelskiego projektu ustawy dotyczącego ochrony życia. Od 2017 r. jest przewodniczącą Parlamentarnego Zespołu ds. Weteranów, Kombatantów i Osób Represjonowanych oraz wiceprzewodniczącą Parlamentarnego Zespołu Przyjaciół Lwowa. Jest także członkiem trzech innych zespołów parlamentarnych: Tradycji i Pamięci Żołnierzy Wyklętych, ds. Wspierania Polskiej Szermierki oraz Zespołu Członków i Sympatyków Ruchu Światło-Życie, Akcji Katolickiej oraz Stowarzyszenia Rodzin Katolickich.W 2011 r. Anita Czerwińska kandydowała w wyborach parlamentarnych. Ubiegała się także o mandat europosłanki w 2014 i 2019 r. Od 2016 r. zasiada w komitecie politycznym PiS.Zastępcą Anity Czerwińskiej został Radosław Fogiel, członek Prawa i Sprawiedliwości, dotychczasowy asystent i dyrektor biura poselskiego prezesa Jarosława Kaczyńskiego.",,
Dwa razy więcej uczestników otwarcia ŚDM w Panamie niż pierwotnie podawano,"Około 150 tys. ludzi wzięło udział w inauguracji Światowych Dni Młodzieży w Panamie – poinformował szef międzyresortowej grupy specjalnej Domingo Espitita. Wśród nich było 75 tys. zarejestrowanych uczestników ŚDM – pielgrzymów, wolontariuszy, duchownych i biskupów.","Tym samym Espitita skorygował informację lokalnego Komitetu Organizacyjnego ŚDM, jakoby we Mszy św. na Costa Cintera uczestniczyło jedynie 75 tys. osób.Jednocześnie potwierdził on inne ogłoszone przez lokalny komitet statystki o 100 tys. zarejestrowanych pielgrzymów, o 20 tys. wolontariuszy krajowych i 2445 zagranicznych, o 480 biskupach oraz o 2,5 tys. akredytowanych dziennikarzy i pracowników mediów.Na Światowe Dni Młodzieży przybyło ponad 3,5 tys. Polaków. Są największą grupą pielgrzymów z Europy. Jest z nimi 12 biskupów i około 200 księży.Po południu czasu lokalnego (około godz. 22.30 czasu polskiego) do Panamy przyleci papież Franciszek. Papieża powita prezydent Juan Carlos Varela, a także nuncjusz apostolski w Panamie arcybiskup Mirosław Adamczyk i 2 tys. wiernych.",,
"Wspólny front lewicy na wybory parlamentarne? „Wątpię, by ktokolwiek chciał odpowiedzieć na ten apel negatywnie”","– Jutro mamy spotkanie. Pozytywnie ustosunkujemy się do apelu OPZZ. Jan Guz skierował do różnych środowisk lewicowych apel o początek rozmów na temat wspólnego frontu – mówił w piątek w programie „INFOrozmowa” Leszek Miller, szef SLD.","Miller zapowiedział, że sobotnie spotkanie lewicy będzie się koncentrowało na przygotowaniach do wyborów parlamentarnych. „Porozumiemy się co do programu”– Przyjmiemy zasady tworzenia list i zasad kandydowania na posłów i senatorów z ramienia SLD – mówił.Dodał, że podczas spotkania lewica ustosunkuje się pozytywnie do apelu OPZZ, dotyczącego przyjęcia wspólnego frontu w zbliżających się wyborach. – Wątpię, by ktokolwiek chciał odpowiedzieć na ten apel negatywnie – stwierdził. Dodał, że OPZZ nie stawia żadnych warunków, żeby SLD zmieniło nazwę. Jak stwierdził, ważne jest przede wszystkim to, aby porozumieć się co do programu i wyobrażeń o tym, jaka powinna być współczesna lewica. „Pycha idzie o krok przed upadkiem”Miller odniósł się również do obecnej sytuacji politycznej. – Im częściej politycy PiS-u będą mówić, że już nie mogą się doczekać przejęcia władzy, tym mają mniejsze szanse, że to się stanie. Pycha idzie o krok przed upadkiem – stwierdził. Lider SLD skomentował również gorącą atmosferę wokół ustawy o in vitro. Jego zdaniem to bardzo ważna kwestia, ale podjęta zbyt późno przez obecny rząd. – To jest istotna ustawa, ale jest opóźniana, bo PO nie wyraża zbyt wielkiej energii w prowadzeniu prac ustawodawczych – mówił. I podkreślił,  że „państwo funkcjonuje normalnie”.",,
"Uderz w stół, Niemcy się odezwą. Jak Onet odwraca taśmy ogonem","Obserwatorzy życia politycznego w Polsce wiedzą, jak często politycy, stając przed trudnym pytaniem, zaczynają swoją wypowiedź od „bardzo dziękuję za to pytanie”… po czym następuje odwracanie kota ogonem i mówienie wszystkiego, żeby rozmyć sedno sprawy. Tak przez lata robił Donald Tusk i tak samo robi dziś szef Onetu. Bartosz Węglarczyk podziękował portalowi tvp.info za opublikowanie taśmy premiera Waldemara Pawlaka, po czym totalnie zmanipulował jej treść.","Zacznijmy od najważniejszych faktów. Od dwóch tygodni portal Onet rękami aż pięciu dziennikarzy zajmuje się jedną taśmą z Mateuszem Morawieckim i jak głodni nad kiełbasą salami, siedzą ci smutni panowie nad trzygodzinnym nagraniem i wycinają po kawałeczku, żeby jak najbardziej zaszkodzić premierowi. Co z tego, że o tym nagraniu i jego treści już kilka lat temu informowały np. Radio Zet i „Newsweek”. Jest kampania samorządowa, więc sympatyzujące z tzw. totalną opozycją media chcą całej sprawie nadać nowe życie. Afera taśmowa kojarzona dotąd z pogardą ekipy rządzącej w latach 2007-15 czy przekrętami konkretnych polityków PO, ma się teraz kojarzyć z Mateuszem Morawieckim. Do takiego odwracania kota ogonem mogliśmy się przyzwyczaić, obserwując polityków, ale widząc, jak robią to ludzie mieniący się dziennikarzami – ciężko jest to zaakceptować. Jeśli kierujący portalem Onet na początku wydanego oświadczenia przywołuje słowa sędziego Sądu Najwyższego USA Hugo Blacka (swoją drogą wcześniej członka Partii Demokratycznej) o tym, że „tylko wolne i nieskrępowane media mogą skutecznie ujawniać oszustwa władzy” – to można się załamać. „Znieśliśmy możliwość kontrolowania mediów przez władzę po to, by media mogły kontrolować władzę” – cytuje słowa Blacka Węglarczyk, zapominając dodać, jak ważna jest świadomość nie tylko co do kontroli polskich władz nad danym medium, ale też – a może właśnie tym bardziej – podległości wobec zagranicznej władzy. Rządzi Donald Tusk, PO i PSL mają w Polsce niepodzielną władzę, a Waldemar Pawlak tłumaczy miliarderowi, że „oddziaływanie mediów, które są pod kontrolą różnych międzynarodowych koncernów, jest dużo większe na polski rząd niż wszystkich przedsiębiorców razem wziętych”. W tym kontekście przywołuje konkretne redakcje, w tym Onet. Jakkolwiek Węglarczyk będzie próbował zaklinać tę rzeczywistość, nie przekona ludzi myślących do tego, że jego redakcja jest niezależna. Pisząc, że „redakcja Onetu nie bierze udziału w działaniach politycznych” czy „nikogo nie wspiera” oraz „nie planuje swoich działań tak, by któremukolwiek z polityków było łatwiej lub trudniej” – szef tego portalu chce chyba rozbawić swoich czytelników.  Onet dziękuje za taśmy, o których milczy Co uważniejsi internauci dokonują porównań liczby i pojemności tekstów na temat jednej taśmy z Mateuszem Morawieckim z liczbą, a raczej głównie brakiem tekstów na temat tych nagrań opublikowanych przez portal tvp.info, w których brali udział m. in. Bartosz Arłukowicz, marszałek Olgierd Geblewicz, Elżbieta Bieńkowska, Sławomir Nowak, Paweł Graś, Jan Kulczyk, czy Waldemar Pawlak. Cokolwiek się na nich pojawia, jeśli jest niekorzystne dla PO czy PSL – spuszczana jest nad tym zasłona milczenia, a „grzane” jest jedno nagranie z Mateuszem Morawieckim. O czym to świadczy? O tym, że Waldemar Pawlak miał całkowicie rację tłumacząc Michałowi Sołowowi, że kapitał ma narodowość, a niezależność dużych prywatnych mediów to fikcja. Gorzej, że ta prawda jest przed ich odbiorcami skrzętnie ukrywana. W czasach wszechobecnego internetu tak się jednak nie da. TVN może ukrywać przyczyny rozstania z Kamilem Durczokiem, ale widzowie i tak się dowiedzą. Tak samo czytelnicy Onetu nie są tak głupi, jak mogłoby się wydawać jego dziennikarzom i co nieco się zaczynają orientować, w co oni grają. Dlatego właśnie dziennikarze Onetu jeszcze mocniej próbują zaklinać rzeczywistość. „Nie objąłem funkcji dyrektora programowego Onetu po to, by uprawiać politykę. Jestem dziennikarzem i dziennikarzami są pracujący ze mną reporterzy.” Śmiech na sali, panie dyrektorze Węglarczyk. Skoro nie uprawiacie polityki, to dlaczego do dziś żaden z was nie przedstawił tego, co w nagraniu z Mateuszem Morawieckim kompromituje Radosława Sikorskiego i całą politykę energetyczną oraz zagraniczną poprzedniego rządu? Chucka Norrisa wybiliście, ale tego nie. Dlaczego? Jak pyta internauta Kamil Jach – jak to jest, że piszecie, że interesują was osoby obecnie rządzące, ale te, które mogą za chwilę wrócić do władzy – już nie?  Mleko się rozlało Trudno nie odnieść wrażenia, że oświadczenie powstało głównie po to, żeby przeprosić politycznych przyjaciół Onetu, którzy są na Węglarczyka i jego pięciu aniołków wściekli. Chcieliśmy uderzyć w Morawieckiego taśmami, ale nam nie wyszło, a na dodatek taśmami dostało się wam. Przepraszamy – tak powinno brzmieć prawdziwe oświadczenie szefa Onetu. Niezdrowe emocje związane z całą sprawą prezentowali dziennikarze tego portalu już wcześniej, ale najmocniej wybiły one, gdy w TVN wystąpił Andrzej Stankiewicz. Tłumaczył on, że razem z kolegami jedynie publikują i analizują „to, co jest już jawne”. Przyjmując na wiarę taką deklarację czekam na to, że Onet opublikuje dokumenty i poda wszystkie daty oraz czas czekania na odpowiedź z Sądu Najwyższego, skąd otrzymali dostęp do całych akt. Dlaczego akurat ich redakcja została potraktowana w tak wyjątkowy sposób i dlaczego sąd im przekazał akurat to jedno nagranie z Morawieckim? Panie Stankiewicz, karty na stół.   Tęsknota za szykanami dziennikarzy Jeśli jednak dziennikarze Onetu liczą na to, że na ich życzenie portal tvp.info zawiesi prawo do ochrony źródła i je ujawni, to grubo się mylą. Groził nam już Janusz Piechociński, może grozić i Andrzej Stankiewicz. Jeśli mówi, że mamy do czynienia z „mechanizmem akcja kontra reakcja” i sugeruje, że Prokurator Generalny powinien się nami zająć („panie ministrze Ziobro, gdzie pan jest? Dysponent taśm jest na wyciągnięcie ręki, po prostu”), to oznacza mniej więcej tyle, że Onet nie tylko nie ma żalu do Donalda Tuska, że w 2014 r. ABW weszła do redakcji „Wprost” po taśmy, ale też za tymi czasami tęskni.",,
Były wójt gminy Rewal i jego skarbnik mają zarzuty po śledztwie CBA,"Były wójt gminy Rewal (zachodniopomorskie) Robert S., odwołany w czwartek przez premier Beatę Szydło i były skarbnik gminy Seweryn B. usłyszeli zarzuty przekroczenia uprawnień lub niedopełnienia obowiązków, postawione po śledztwie prowadzonym przez CBA.","W czerwcu po śledztwie funkcjonariuszy szczecińskiej delegatury Centralnego Biura Antykorupcyjnego, prowadzonym pod nadzorem Prokuratury Okręgowej w Szczecinie, obaj mężczyźni usłyszeli zarzuty dotyczące niegospodarności i wyrządzenia szkody w wielkich rozmiarach, w kwocie ponad 8 mln zł. Piotr Kaczorek z wydziału komunikacji społecznej CBA potwierdził tę informację i zaznaczył, że śledztwo CBA nadal trwa. Podał, że były wójt i były skarbnik Rewala są pod dozorem policji. Zastosowano wobec nich poręczenia majątkowe w kwocie - odpowiednio – 40 tys. i 20 tys. zł oraz zakaz opuszczania kraju połączony z zakazem wydania paszportu. Wójt został też wtedy zawieszony w czynnościach służbowych.Za przekroczenie uprawnień i niedopełnienie obowiązków przez funkcjonariuszy publicznych w zakresie gospodarki finansowej gminy grozi byłemu wójtowi kara od roku do dziesięciu lat, a byłemu skarbnikowi – do trzech lat pozbawienia wolności. Odwołany wójt miał dopuścić się - zdaniem premier - powtarzającego się naruszania ustaw o samorządzie gminnym, ustawy o finansach publicznych, ustawy o systemie ubezpieczeń społecznych oraz ustawy o zakładowym funduszu świadczeń socjalnych.Odwołany wójt może zaskarżyć decyzję premier – ma na to 30 dni. Obowiązki wójta pełni teraz jego zastępca, a po uprawomocnieniu wyroku premier wyznaczy osobę, która będzie pełnić funkcje wójta do czasów wyborów. Według izby obrachunkowej zadłużenie Rewala rok temu wynosiło prawie 134 mln zł. Ministerstwo rozwoju i finansów udzieliło zadłużonej gminie ok. 100 mln zł pożyczki. Według byłego wójta, zła sytuacja finansów gminy i uwikłanie w kredyty w parabankach, to efekt kilkuletnich inwestycji i spadku sprzedaży mienia komunalnego.",,
Liga Narodów. Polacy zagrają o finał z Rosją,"Siatkarze Rosji po porażce z USA 0:3 zajęli drugie miejsce w grupie A i będą rywalami Polski w półfinale turnieju finałowego Ligi Narodów w Chicago. Jako ostatnia do najlepszej czwórki awansowała Brazylia, która pokonała Iran 3:2. Transmisja spotkania z Rosją w TVP 1, TVP Sport, tvpsport.pl i aplikacji mobilnej. Początek studia o godzinie 02:05.","Polacy, po zwycięstwach nad „Canarinhos” 3:2 oraz Iranem 3:1, zapewnili sobie pierwsze miejsce w grupie, a w piątek odpoczywali. Ich kolejnego przeciwnika miało wyłonić spotkanie gospodarzy ze „Sborną”.Amerykanie nie pozostawili wątpliwości, kto był lepszy. Fiński trener Rosjan Tuomas Sammelvuo posłał do boju jednak zupełnie inną, teoretycznie słabszą szóstkę niż w czwartkowym pojedynku z Francją (3:0) i ponownie całkiem stronił od zmian (zrobił jedną w drugim secie).W inauguracyjnym secie miejscowi przegrywali tylko na początku, a od pierwszej przerwy technicznej systematycznie budowali przewagę, prowadząc nawet różnicą sześciu punktów (21:15). W fazie interkontynentalnej biało-czerwoni przegrali z Rosją 1:3 podczas turnieju w irańskiej Urmii, ustępując rywalom głównie w zagrywce; 1–8 w zdobytych punktach. Przeciw USA „Sbornej” tej element nie przyniósł ani jednego punktu.Podobnie jak wtedy, w Chicago mistrzowie świata występują w eksperymentalnym zestawieniu, a podstawowi zawodnicy polskiej kadry obecnie przygotowują się w Zakopanem do sierpniowego turnieju kwalifikacyjnego do igrzysk i wrześniowych mistrzostw Europy.Rok temu zespół trenera Vitala Heynena występ w Final Six zakończył po pojedynkach grupowych, a Rosja wygrała pierwszą edycję Ligi Narodów, która w kalendarzu FIVB zastąpiła Ligę Światową.Drugą parę półfinałową stworzą w Chicago ekipy USA i Brazylii. „Canarinhos” wygrali w piątek z Irańczykami 3:2. Transmisja spotkania z Rosją w TVP 1, TVP Sport, tvpsport.pl i aplikacji mobilnej. Początek studia o godzinie 02:05.",,
Polka zamordowana w Berlinie. Było słychać krzyki,25-letnia Polka została zamordowana w dzielnicy Tempelhof w Berlinie. Okoliczności jej śmierci wyjaśni sekcja zwłok.,"Jak donoszą niemieckie media, do zdarzenia doszło w ubiegły czwartek w wieżowcu przy ulicy Burgemeisterstrasse w stolicy Niemiec. Około północy funkcjonariusze policji otrzymali zgłoszenie od anonimowego świadka, że w jednym z mieszkań słuchać krzyki.Służby weszły do mieszkania. Tam zobaczyli zakrwawione ciało i Bernarda S., który miał zabić 25-latkę. Obezwładnili go i zatrzymali. Kobieta była reanimowana, lecz nie zdołano ocalić jej życia. Kobieta jeszcze przed śmiercią chciała uciec przed swoim oprawcą, lecz ten miał wciągnąć ją z powrotem do mieszkania i grozić nożem. Nie wiadomo, co łączyło sprawcę i ofiarę.",,
"„Putin – niet, Europa – tak”. Mieszkańcy Budapesztu przeciw wizycie prezydenta Rosji","Kilka tysięcy osób wyszło   na ulice Budapesztu, by zaprotestować przeciwko wtorkowej wizycie prezydenta Rosji Władimira Putina na Węgrzech oraz przeciwko polityce rządu Viktora Orbana – poinformowały media węgierskie.","Demonstracja pod hasłem „Putinowi – niet, Europie – tak” przeszła symboliczną trasą – od Dworca Wschodniego do Dworca Zachodniego. Na placu im. Lujzy Blahy tłum skręcił w prawo, chcąc w ten sposób wyrazić swoją chęć zmierzania na Zachód. Uczestnicy akcji skandowali „Europa, Europa”, „Orban precz!” i „Ukraina!”.Wśród puszczanych przez głośniki utworów muzycznych była piosenka Beatlesów„Back in the USSR”. Liczbę zgromadzonych dziennik „Nepszabadsag” oszacował1-2 tys., a tygodnik „HVG” na 3 tys. Nowa umowa ws. gazu  Jednym z inicjatorów demonstracji była organizacja społeczna Human Platform,która na swoim profilu na Facebooku napisała: „W ostatnich latach politykarządu Orbana coraz bardziej zbliża się do polityki Putina i coraz bardziejoddala od polityki UE. Nie pozwólmy na to, przeciwdziałajmy!”.  Minister spraw zagranicznych Węgier Peter Szijjarto oświadczył, że wizytaPutina ma przełomowe znaczenie. Pod koniec roku upływa długoterminoweporozumienie na dostawy rosyjskiego gazu na Węgry i nowa umowa będzie zapewneprzedmiotem rozmów podczas wizyty Putina.  Szijjarto wezwał w poniedziałek wparlamencie partie do współpracy, by kraj mógł zawrzeć to istotne zenergetycznego punktu widzenia porozumienie.  Rosja handlowym partnerem numer 3  Federacja Rosyjska jest trzecim co do wielkości partnerem handlowym Węgier. Także wymiana handlowa może być przedmiotem wtorkowych rozmów – oprócz rozbudowy elektrowni atomowej w Paks. Węgry zacieśniły ostatnio współpracę gospodarczą z Rosją. Na początku 2014 r. zawarły z Moskwą umowę międzyrządową dotyczącą rozbudowy elektrowni w Paks.Na jej mocy na budowę dwóch nowych reaktorów Rosja ma udzielić Węgrom kredytu wysokości do 10 mld euro. Z kolei jesienią parlament uchwalił nowelizację ustawy torującą drogę budowie węgierskiego odcinka gazociągu South Stream. Od czasu wybuchu kryzysu ukraińskiego Orban wyrażał ubolewanie z powoduoddalania się Unii Europejskiej od Moskwy i przestrzegał przed zbytpochopnymi ocenami Rosji.",,
PO przeciw oddzieleniu Warszawy od Mazowsza. „Mieszkańcy Siedlec często pracują w stolicy”,Prezes Prawa i Sprawiedliwości chce wydzielenia Warszawy z województwa mazowieckiego. Zdaniem Jarosława Kaczyńskiego biedniejsze części regionu będą skuteczniej pozyskiwać m.in. fundusze unijne. Platforma Obywatelska stanowczo sprzeciwia się temu planowi. – Biedniejsze części Mazowsza nie będą miały  więcej pieniędzy. Mniej pieniędzy będzie miała za to Warszawa – powiedział portalowi tvp.info poseł PO Michał Szczerba.,"Parlamentarzysta przekonuje, że wyłączenie Warszawy z województwa mazowieckiego uderzy także w biedniejsze miasta. – Warszawa jest funkcjonalnie połączona ze wszystkimi subregionami mazowieckimi. Siedlce, Ciechanów, Płock, Radom, ale również i wianuszek okołowarszawski to są osoby, które bardzo często pracują w Warszawie. Tutaj korzystają z komunikacji miejskiej i dobrze byłoby, gdyby również stolica mogła korzystać ze środków europejskich – mówił nam Szczerba. Wydzielenie Warszawy z Mazowsza zapowiadał na spotkaniu z mieszkańcami regionu radomskiego prezes PiS. – To racjonalna decyzja, bo aktualnie Warszawa ma ponad 150 proc. PKB średniego rozwoju w Unii Europejskiej, a pozostałe miejsca woj. mazowieckiego mają w tych wskaźnikach nawet poniżej 50 proc. Dlatego potrzebny jest podział administracyjny. I nieważne, jak bardzo będzie się srożył marszałek Struzik, to musimy ten podział przeprowadzić – mówił Jarosław Kaczyński. Adam Struzik to związany z PSL marszałek województwa mazowieckiego, który pełni funkcję od 18 lat. Biedniejsze regiony Unii Europejskiej mogą liczyć na wsparcie z większej liczby funduszy. Warszawa jako stolica Polski statystycznie zawyża zamożność regionu, w którym jest dużo biednych miasteczek i wiosek.  – Nie chodzi tylko o fundusze unijne, ale pozostała część Mazowsza w ogóle nie może korzystać z tych pieniędzy, które trafiłyby dla niej, gdyby nie była połączona z Warszawą. Warszawa zasysa wszystko z Mazowsza, ale przez to ta pozostała część Mazowsza jest biedniejsza i gorzej sobie radzi. Z korzyścią dla pozostałej części Mazowsza, ale także dla Warszawy i tych powiatów podwarszawskich, bo to będzie bardzo prestiżowe województwo, jest wydzielenie tej części z województwa mazowieckiego – powiedział nam poseł PiS Bartosz Kownacki. Jarosław Sachajko, poseł Kukiz'15, koalicjanta PSL-u z Koalicji Polskiej ostrzega, że reforma administracyjna doprowadzi do rewolucji w samorządach. – Rozdzielenie Warszawy i Mazowsza powinno się dokonać wiele lat temu, bo ta dysproporcja jest już od lat. Podejrzewam, że to jest tylko taka zapowiedź tego, co będzie po wyborach. Prawo i Sprawiedliwość prawdopodobnie będzie chciało zrobić nowe wybory samorządowe, żeby zawładnąć wszystkimi samorządami. To nie tylko będzie Mazowsze. Teraz mówi się o likwidacji województwa opolskiego i jeszcze ze dwa przykłady można by podać. Mamy nowe wybory w całej Polsce i likwidacja samorządności na wszystkich szczeblach – ocenił w rozmowie z portalem tvp.info poseł. Politycy Zjednoczonej Prawicy jednak uspokajają. – To wynika z Europejskiej Karty Samorządu Terytorialnego. Jeżeli następują zmiany granic, czyli powiat staje się województwem albo odwrotnie, to wtedy wybory następują, tylko i wyłącznie na tym terenie, na którym taka zmiana następuje. Jeżeli byłby podział województwa mazowieckiego, to tylko do dwóch sejmików byłyby zarządzone wybory. Nie byłyby to wybory powszechne w całym kraju, do wszystkich sejmików wojewódzkich – powiedział nam senator PiS Jan Maria Jackowski. Zdaniem parlamentarzysty przygotowanie tego rodzaju reformy zajęłoby jednak co najmniej kilka miesięcy, ponieważ konieczne byłyby konsultacje społeczne. Tymczasem w szeregach opozycji pojawiła się teoria spiskowa.  – Zastanawiam się, czy to Mazowsze z Warszawą kolące w oko prezesa nie jest powodem zwołania nagłego Sejmu w trybie powyborczym – powiedziała z kolei Paulina Hennig-Kloska, posłanka Nowoczesnej.",,
RB ONZ: Konflikt na wschodniej Ukrainie wciąż przynosi ofiary,Konflikt na wschodniej Ukrainie wciąż przynosi ofiary – akcentował podczas wtorkowego posiedzenia Rady Bezpieczeństwa ONZ zastępca sekretarza generalnego ONZ ds. politycznych Miroslav Jencza. Rosja wykorzystała spotkanie do ataków na Kijów i państwa zachodnie.,"– Jak wciąż dowodzą incydenty z ostatnich pięciu lat, konflikt na wschodniej Ukrainie nie jest ani uśpiony, ani zamrożony. To konflikt w sercu Europy, który wciąż przynosi ofiary – podkreślił Jencza.Według danych ONZ najwyższą cenę za konflikt na wschodzie Ukrainy płacą cywile. Od jego rozpoczęcia w 2014 r. zginęło ponad 3300 osób, rannych zostało ok. 9 tys. osób, a 1,5 mln zostało zmuszonych do opuszczenia swoich domów.Według Jenczy, który jest zastępcą sekretarza generalnego ds. Europy, Azji Środkowej i Ameryk, w cztery lata po przyjęciu porozumienia z Mińska, mimo wysiłków dyplomatycznych, ugody nie wcielono, zwłaszcza w zakresie aspektów politycznych i dotyczących bezpieczeństwa.Zwrócił uwagę, że od początku konfliktu było już kilkanaście rozejmów, ale „każde niestety krótkotrwałe”. Wskazał na potrzebę dodatkowych uzgodnień, by zawieszenie broni było nieodwracalne. Do priorytetów zaliczył m.in. wycofanie ciężkiej broni z terenów zaludnionych i ochronę infrastruktury cywilnej.Wtorkowe posiedzenie RB ONZ zwołano z inicjatywy ambasadora Rosji przy ONZ Wasilija Niebienzii, który uzasadniał to koniecznością debaty na temat wypełniania porozumień mińskich. Spotkanie stało się jednak dla niego okazją do ataków na Zachód i Ukrainę. Niebienzia argumentował, że zarzewiem konfliktu stało się 21 lutego 2014 r. porozumienie o pokojowym rozwiązaniu kryzysu na Ukrainie w obecności przedstawicieli Niemiec, Polski i Francji z ówczesnym prezydentem Wiktorem Janukowyczem, ale został on – jak mówił rosyjski ambasador – oszukany i zmuszony do opuszczenia kraju.Dyplomata obarczył Zachód bezpośrednią odpowiedzialnością za to, co się wydarzyło i co się dzieje obecnie. Wymienił trzy kraje, które były wówczas gwarantami umowy. Stany Zjednoczone nazwał „faktycznymi kukiełkami teatru na Majdanie, które dzisiaj zachęcają Kijów do każdej prowokacji”.Władze w Kijowie oskarżył o sabotowanie porozumienia w Mińsku. Według ambasadora Niebienzii wcielanie umowy na Ukrainie jest tam równoznaczne ze zdradą i podlega postępowaniu karnemu.Wystąpienie rosyjskiego dyplomaty spotkało się z dużą krytyką. Zaprzeczał twierdzeniom Niebienzii, jakoby wydarzenia na Krymie miały pokojowy przebieg. Zwrócił uwagę, że zginęły tam dziesiątki ukraińskich żołnierzy i cywilów. Przypominał, że ONZ nie uznaje referendum na Krymie, które doprowadziło w konsekwencji do aneksji półwyspu.– Zawsze podkreślamy potrzebę pełnego wdrożenia porozumienia z Mińska przez wszystkich w to zaangażowanych. Jednakże trzeba pamiętać, kto w tym przypadku jest ofiarą, a kto agresorem – powiedziała ambasador RP przy ONZ Joanna Wronecka.Akcentowała m.in, że Rosja zezwoliła w listopadzie ub. roku na nielegalne wybory w Donbasie, co stanowi poważne naruszenie porozumienia z Mińska. Agresję na Ukrainę określiła jako utrzymujące się zagrożenie dla całego regionu. Konflikt na Ukrainie przedstawiała nie jako wewnętrzny kryzys, lecz rezultat agresji przeciw suwerennemu sąsiadowi. – Polska w pełni popiera suwerenność Ukrainy, jej integralność terytorialną włączając w to obszary morskie – podkreśliła Wronecka.Pełniący obowiązki stałego przedstawiciela USA przy ONZ Jonathan Cohen uznał za „ironię” fakt, że to Rosja zwołała obrady RB ONZ, by omówić mińską umowę, a sama jej nie dotrzymała i nie wdrożyła. – Rosja wciąż uzbraja, szkoli, dowodzi swoimi siłami zastępczymi i wraz z nimi prowadzi walkę we wschodniej Ukrainie wprost naruszając zobowiązania wynikające z porozumień mińskich, w tym natychmiastowe i kompleksowe zawieszenie broni – mówił Cohen.Wycofanie wojsk ze wschodniej Ukrainy i Krymu określił jako jedyne akceptowalne rozwiązanie. Powtórzył, że USA nie uznają aneksji Krymu, ani nie cofną sankcji związanych z Donbasem do czasu pełnego wdrożenia przez Rosję porozumień mińskich.Ambasador Niemiec przy ONZ Christoph Heusgen zauważył, że wystąpienie Niebienzii brzmiało tak, jakby to Ukraina, a nie Rosja dokonała agresji.",,
"„Armia zarządzana jest centralnymi dyrektywami i nikt do końca nie wie, o co chodzi”","– Dementi wobec kremlowskiej propagandy to za mało. Polska jest w takiej sytuacji, że na atak powinniśmy odpowiedzieć atakiem. Powinniśmy przyjąć rzuconą nam przez Kreml rękawicę i podjąć walkę w cyberprzestrzeni, w świecie propagandy, mediów i portali społecznościowych, obywatelskich, informacyjnych – przekonuje w wywiadzie dla „Do Rzeczy” gen. bryg. dr Roman Polko. Były dowódca Wojskowej Formacji Specjalnej GROM w rozmowie z Wojciechem Wybranowskim mówił m.in. o cyberprzestrzeni jako polu walki, zakupach śmigłowców i systemu obrony powietrznej dla polskiej armii oraz o reformie systemu dowodzenia.","Komentując doniesienia o tym, że Amerykanie uruchomili specjalny ośrodek dementujący rosyjską propagandę, generał stwierdził, że zamiast dementować kłamstwa, lepiej jest przedstawiać naszą wersję wydarzeń i nasze opinie.  – Dlatego ważna jest np. telewizja Biełsat. Ważne byłoby rozpoczęcie nadawania programów informacyjnych dla rosyjskich obywateli, by i oni mieli świadomość tego, co jest prawą, a co nią nie jest. Żyjemy w takiej epoce, że informacja jest nie mniej ważna od działań kinetycznych – podkreślił generał.Dajemy się propagandzie?Polko, jako były żołnierz sił specjalnych, został również spytany o opinię na temat wydarzeń z Huty Pieniackiej, gdzie zbezczeszczono pomnik pomordowanych oraz z Łucka, gdzie doszło do ostrzelania z granatnika polskiego konsulatu. Generał nie chce rozsądzać, czy te wydarzenia były prowokacją czy działaniem nacjonalistów ukraińskich: – można spekulować, kto to zrobił, natomiast nie ulega wątpliwości, że jest to woda na młyn putinowskiej propagandy i działań rosyjskich służb dążących do zakłócania naszych relacji z sąsiadami i tym samym – odizolowania Polski – stwierdził generał. Generał jest zmartwiony faktem, że „kremlowska propaganda wyciągająca bolesne zaszłości z naszej historii spowodowała w naszym kraju wzrost antyukraińskich nastrojów, co widać choćby w mediach społecznościowych”.Śmigłowce dla wojsk specjalnychNa początku wywiadu, gen. Polko wypowiedział się na temat ciągnącego się problemu z zakupem śmigłowców dla polskiej armii. Polko częściowo broni szefa MON Antoniego Macierewicza, na którego spada fala krytyki za brak postępu w sprawie. – Zakupy sprzętu to delikatna materia: przegrani zawsze się odwołują, odrzuceni; lobbują wśród dziennikarzy, przekonując o nieczystych intencjach decydentów. Trudno w takiej atmosferze podejmować takie decyzje jak ta, moim zdaniem słuszna, o unieważnieniu przetargu, w którym wybrano caracale – zapewnia generał. – Ponadto zapóźnienia w dostawie śmigłowców dla wojska to zapóźnienia, które wynikają nie tylko z działań ministra Macierewicza, lecz także z błędów i zaniedbań sięgających wielu lat – przypomina generał. Generałowi żal jednak, że można z „wolnej reki” zakupić samoloty dla VIP-ów, a w sprawie bardzo potrzebnych śmigłowców dla wojsk specjalnych sprawy posuwają się bardzo wolno. – To, co się dzieje w sprawie śmigłowców, pokazuje słabość struktur kierowniczych i decyzyjnych MON, niepotrafiących przygotować procedur przetargowych, konkursowych, które w transparentny, uczciwy sposób przeprowadziłyby ten zakup – komentuje Polko.",,
Franciszek powierzył świat Matce Boskiej Fatimskiej,"Papież Franciszek poprosił Matkę Boską Fatimską o spojrzenie na świat. „Najświętsza Dziewico z Fatimy, zwróć swój wzrok na nas, na nasze rodziny, nasz kraj, na świat” – napisał ma Twitterze. W niedzielę przypada w 101. rocznica pierwszego objawienia maryjnego w Fatimie.","Od 13 maja do 13 października 1917 roku w portugalskiej Fatimie trojgu pastuszkom ukazywała się Matka Boża. W sumie miało miejsce sześć objawień, których doznały dzieci w Cova da Iria. Były to: 10-letnia Łucja dos Santos oraz rodzeństwo – 7-letnia Hiacynta Marto i jej brat – 9-letni Franciszek Marto.Za ich pośrednictwem Maryja wzywała ludzi do modlitwy różańcowej, nawrócenia i pokuty. Przekazała dzieciom także trzy tajemnice fatimskie.Pierwsza zapowiadała wczesną śmierć Hiacynty i Franciszka. Druga – wybuch II wojny światowej – jeśli ludzie się nie nawrócą, a także dotyczyła nawrócenia Rosji i upadku komunizmu. Trzecia – mówiła o męczeństwie Kościoła i papieża, co po latach odniesiono do zamachu na Jana Pawła II.– Zamach nastąpił co do minuty o tej samej porze, co objawienieMatki Bożej w Fatimie: o godz. 17.19 – przypomina prof. Gabriel Turowski, przez lata bliski przyjaciel polskiego papieża. Jego zdaniem, to zadecydowało o wielkim kulcie, jakim Jan Paweł II otaczał Matkę Bożą Fatimską i Jej orędzie.",,
KO przejmuje #SilniRazem – hejterskie hasło w mediach społecznościowych,"„Urządzić z grupy agresywnych i często wulgarnych osób twarz ostatniej prostej kampanii; przecież to wygląda jak sabotaż” – dziwi się dziennikarz Marcin Makowski. To reakcja, na zapowiedź, że Koalicja Obywatelska w poniedziałek rozpocznie akcję mobilizacyjną pod hasłem #SilniRazem – hejterskim hasztagiem używanym w mediach społecznościowych przez związanych z opozycją internautów, a ostatnio również polityków KO. O planach ugrupowania poinformował Michał Kolanko z „Rzeczpospolitej”.","„#SilniRazem” to oznaczenie, którego w opisach i podpisach kont używają użytkownicy Twittera popierający opozycję. W ostatnich dniach również politycy Koalicji Obywatelskiej, a także oficjalne konta ugrupowania dodają to hasło do swoich wpisów.  Do grona obserwujących twitterowe konto patronujące hejterskiej akcji należą m.in. poseł PO Krzysztof Brejza – który, jak ujawnił portal tvp.info, stał za hejtem w internecie prowadzonym w inowrocławskim ratuszu – oraz szef Rady Europejskiej Donald Tusk. – Ruszamy z akcją „Silni razem”, będziemy w całej Polsce, to jest kontynuacja akcji sztabowej, kampanii otwartej, kampanii wspólnej z wszystkimi ludźmi dobrej woli. Każda osoba, która chce wesprzeć kampanię Koalicji Obywatelskiej może się do nas zgłosić – podkreślił na konferencji prasowej przed Sejmem poseł PO-KO Krzysztof Brejza.Dodał, że uruchomiona została też specjalna infolinia. Jak mówił, zbliżające się wybory parlamentarne to najważniejsze wybory od 1989 roku, to „wybory o wszystko”.– Słyszymy o pomysłach PiS na podniesienie ZUS, widzimy w jakim agonalnym stanie jest służba zdrowia, widzimy atak na demokrację, słyszymy o planach „urządowienia” mediów. Czas powiedzieć tej polityce nienawiści, polityce hejtu, polityce dzielenia Polaków: „Stop”. Możemy zrobić to tylko będąc razem. Ruszamy dzisiaj busem, uruchamiamy infolinię i zachęcamy wszystkich ludzi dobrej woli, żeby się do nas zgłaszać, żebym wspólnie działali w kampanii – podkreślił Brejza– Zachęcamy wszystkich bardzo mocno, żeby się włączyli. Będziemy w całej Polsce, to jest akcja, która angażuje wszystkich kandydatów i każdy, kto chce być wolontariuszem KO, kto chce włączyć się w kampanię, zatrzymać to wszytko, co robi TVP, chce zatrzymać podniesienie ZUS dla przedsiębiorców, może się włączyć w akcję „Silni razem” – powiedział z kolei poseł Adam Szłapka.W poniedziałek rano Koalicja Obywatelska zainaugurowała akcję „Silni razem”, specjalny bus i infolinia będą zachęcały do wspierania kampanii opozycji. Zachęcamy wszystkich ludzi dobrej woli, żeby się do nas zgłaszać, żebyśmy wspólnie działali w kampanii; to „wybory o wszystko” – apelowali politycy Koalicji.Jak zastanawiają się internauci, nie wiadomo na tę chwilę, czy hejterski hasztag #SilniRazem jest dopiero teraz „zawłaszczany” przez polityków KO, czy od początku to właśnie ugrupowanie stało za prowadzoną pod nim akcją w internecie.",,
Po ataku na księdza w Turku zatrzymano jedną osobę,Policja zatrzymała jedną osobę w sprawie ataku na księdza w Turku – podało w sobotę RMF FM. Do zdarzenia doszło 26 lipca; kapłan miał być obrażany i zostać zrzucony z fotela na podłogę.,"W związku z incydentem zatrzymana została jedna osoba. Do zatrzymania miało dojść we Wrocławiu. Jak podaje radio, ujęta osoba jest przewożona do Turku, gdzie ma usłyszeć zarzuty. Policja w Turku nie udziela na temat zatrzymania żadnych informacji. Do ataku na księdza doszło 26 lipca ok. godziny 10.30. „Do biura parafialnego weszło czworo ludzi – trzy kobiety i mężczyzna, pragnący złożyć akt apostazji. Po wyjaśnieniu, że taki dokument, zgodnie z prawem, może przyjąć i podpisać jedynie ksiądz proboszcz i poinformowaniu, kiedy pełni on dyżur w kancelarii, ks. wikariusz Remigiusz Zacharek został zaatakowany przez mężczyznę, który chwycił jedną ręką stojący na regale krzyż, a drugą zrzucił prezbitera z fotela na podłogę” – poinformowano na stronie diecezji. Atakujący mieli używać wulgarnych określeń wobec kapłana, a także całego Kościoła. Nie chcieli opuścić kancelarii, więc ksiądz zdecydował się wezwać policję. Dopiero po interwencji funkcjonariuszy agresorzy opuścili budynek plebanii.",,
"Polska gotowa sprzedać broń Ukrainie. „O tym nie powinno się gadać na blogach, tylko załatwiać”","– Jesteśmy gotowi na sprzedaż broni, jeśli taka będzie wola Ukrainy. Będą rozmowy w ciągu najbliższych tygodni – powiedział minister obrony Tomasz Siemoniak w RMF FM. Jednocześnie zwrócił uwagę, że w przypadku sprzedaży broni konieczne jest przeszkolenie żołnierzy, które może potrwać wiele miesięcy.","– To są sprawy, o których nie powinno się zbyt wiele mówić. Od gadania o dostawach broni robi się tylko zamieszanie. O tym nie powinno się dyskutować na blogach i prowadzić wokół tego propagandy, tylko to załatwiać – powiedział szef MON, odnosząc się do wpisu na blogu doradcy prezydenta Ukrainy.  Doradca prezydenta Petra Poroszenki,   Jurij Łucenko napisał w niedzielę na swoim blogu  , powołując się na rzekome ustalenia szczytu Paktu Północnoatlantyckiego w Newport, że kilka państw, w tym Polska, będzie dostarczać uzbrojenie Ukraińcom.  Dzień później Tomasz Siemoniak zdecydowanie zaprzeczył, jakoby w trakcie szczytu zapadła taka decyzja. Jednocześnie dodał, że „poszczególne państwa członkowskie mogą oczywiście takie rozmowy prowadzić na własną rękę”. Szef MON przypomniał, że Unia Europejska zniosła w lipcu embargo na dostawy broni do naszego wschodniego sąsiada, więc teoretycznie przeszkód nie ma.   „Przeszkolenie żołnierzy wymaga czasu” W radiu RMF FM minister obrony narodowej zwrócił we wtorek uwagę, że w przypadku sprzedaży broni istotne jest przeszkolenie żołnierzy, a to wymaga czasu.  – To nie jest takie proste, dostarczać broń armii, która nie jest przygotowana do posługiwania się nią. Szkolenia trwają miesiącami – wyjaśnił.  Dotychczas Polska w ramach pomocy dla Ukrainy przekazała   dwa tysiące kamizelek kuloodpornych   oraz 320 ton pomocy humanitarnej – od kocy i prześcieradeł, po namioty.",,
Sąd Najwyższy: ekstradycja Polańskiego do USA niedopuszczalna prawnie,"Troje sędziów Sądu Najwyższego oddaliło we wtorek kasację prokuratora generalnego, który chciał zwrotu sprawy ekstradycji Romana Polańskiego do USA krakowskiemu sądowi. Tym samym ostateczne jest uznanie ekstradycji za niedopuszczalnej prawnie.","Sąd Najwyższy uznał we wtorek, że ekstradycja 83-letniego dziś Romana Polańskiego do USA jest „niedopuszczalna prawnie”. Tej domagały się Stany Zjednoczone. – O ile zgadzamy się z pewnymi tezami kasacji, to nie stwierdziliśmy rażących naruszeń w orzeczeniu – powiedział we wtorek jeden z sędziów SN. W 1977 r. reżyser został uznany przez sąd w Los Angeles za winnego uprawiania seksu z nieletnią Samanthą Gailey (obecnie Geimer). Przed ogłoszeniem wyroku reżyser opuścił USA, obawiając się, że sędzia nie dotrzyma warunków ugody.Polska prokuratura skierowała do sądu wniosek o stwierdzenie dopuszczalności ekstradycji Polańskiego. Wskazała, że z umowy ekstradycyjnej zawartej między Polską a USA wynika, że można wydać obywatela polskiego do USA - także w przypadku przedawnienia ścigania w Polsce, gdy w USA okres przedawnienia nie upłynął. Niezrozumiała determinacja? – Zaskakująca i niezrozumiała jest determinacja amerykańskiego wymiaru sprawiedliwości w sytuacji, kiedy pokrzywdzona domaga się od wielu lat umorzenia, wybaczyła mu i pojednała się, a kara została uzgodniona i wykonana z nawiązką, na co są wiarygodne dowody – mówił w mowie końcowej w krakowskim sądzie obrońca Polańskiego mec. Jan Olszewski. 30 października 2015 roku Sąd Okręgowy w Krakowie wydał postanowienie o niedopuszczalności ekstradycji. Uznał, że przed sądem w USA została zawarta ugoda z Polańskim, a kara, która mu groziła, została wykonana z nawiązką. Ponadto stwierdził, że zgoda na ekstradycję wiązałaby się z naruszeniem praw i wolności Polańskiego. Wskazał również na „uzasadnioną obawę, że sprawa Romana Polańskiego nie zostanie rozstrzygnięta w niezawisły i bezstronny sposób przez sąd w Los Angeles”.W maju br. Zbigniew Ziobro zdecydował skierować kasację do SN. – Tym, iż Polański jest osobą znaną, nie można usprawiedliwiać i tworzyć uzasadnień, że ma być traktowany inaczej. Gdyby to był przysłowiowy Kowalski - nauczyciel, lekarz, hydraulik, malarz - to jestem pewien, że z każdego kraju już dawno zostałby deportowany do Stanów Zjednoczonych - mówił.Co jest w kasacji? Kasacja zarzuca SO naruszenie przepisów prawa karnego procesowego, co doprowadziło do bezpodstawnego uznania przez sąd, iż zachodzi uzasadniona obawa, że w USA może dojść do naruszenia wolności i praw Polańskiego, pomimo jednoczesnego uznania, że kara ujęta w zawartej ugodzie została w rzeczywistości wykonana poprzez areszt tymczasowy i areszt domowy w Szwajcarii. Według kasacji, sąd wyraził błędny pogląd, że upływ okresu przedawnienia karalności przestępstwa ekstradycyjnego na gruncie prawa polskiego narusza zakaz działania prawa wstecz, a karalność tego przestępstwa na gruncie prawa amerykańskiego nie uległa przedawnieniu.Roman Polański (autor takich filmów, jak: „Nóż w wodzie”, „Dziecko Rosemary”, „Chinatown”, „Pianista”, „Pisarz widmo”) mieszka obecnie we Francji z żoną, francuską aktorką Emmanuelle Seigner i ich dziećmi. Z obawy przed aresztowaniem reżyser nie odebrał w 2003 r. Oscara, przyznanego mu za reżyserię „Pianisty”.",,
W Szwecji rośnie fala przemocy z użyciem broni. Pomoc ma nadejść zza oceanu,"W Szwecji raptownie rośnie liczba przestępstw z użyciem broni. W tym roku doszło do 214 strzelanin, w których zginęło 29 osób, oraz 120 eksplozji materiałów wybuchowych. Z tak dużą skalą przemocy nie radzi sobie szwedzka policja, której ma pomóc policja z USA. W Sztokholmie przebywa amerykański ekspert i były szef policji w New Jersey Rick Fuentes.","– Pracowałem w policji 40 lat, ale nigdy nie widziałem czegoś takiego. (...) Zaskoczyło mnie wykorzystanie przez przestępców granatów – podkreślił Fuentes. Według niego „ci, którzy strzelają, będą to robić ponownie” i „nie chodzi o 150 osób najbardziej niebezpiecznych przestępców, ale raczej o pięć lub dziesięć”.Szwedzka policja nie jest przygotowana do skutecznej walki z przestępcami używającymi broni. Jak pisze „Svenska Dagbladet”, obecnie średni czas oczekiwania na wynik badania broni wynosi w Szwecji 151 dni. Dla przykładu, w New Jersey to zaledwie 48 godzin.",,
Ingres biskupa Romualda Kamińskiego do katedry warszawsko-praskiej,"Ingres nowego ordynariusza diecezji warszawsko-praskiej, bpa Romualda Kamińskiego, odbył się w sobotę w bazylice katedralnej św. Michała Archanioła i św. Floriana Męczennika w Warszawie. W uroczystości wzięli udział biskupi z całej Polski, przedstawiciele władz państwowych i lokalnych oraz liczni wierni.","Papież Franciszek 8 grudnia przyjął rezygnację dotychczasowego biskupa warszawsko-praskiego abp. Henryka Hosera, który skończył 75 lat i przeszedł na emeryturę. Tym samym bp Romuald Kamiński został biskupem warszawsko-praskim i przejął kanonicznie diecezję. Uroczystość rozpoczęła się od obrzędu wprowadzenia nowego biskupa do katedry, której przewodniczył nuncjusz apostolski w Polsce Salvatore Pennacchio w towarzystwie abp Hosera. Przedstawiciel Watykanu odczytał bullę nominacyjną, po czym wręczył ją nowemu ordynariuszowi. Następnie abp Hoser skierował do zgromadzonych słowa powitania. – Za chwilę, na początku liturgii mszalnej, przekażę memu następcy historyczny pastorał, znak urzędu i pasterskiej posługi, symbol władzy służebnej i pokornej. Symbol czujności pasterskiej i troski o dobro duchowe osób powierzonych opiece biskupa – wyjaśnił. Podziękowania dla abpa Henryka Hosera Abp Pennacchio podziękował dotychczasowemu ordynariuszowi za wszystko, „co uczynił dla tego Kościoła” i poprosił go, aby swoim doświadczeniem wspierał następcę. Bp Kamińskiemu zaś życzył, „aby z gorliwością wypełniał swoje nowe zadanie”. W homilii bp Kamiński przypomniał, że diecezja warszawsko-praska wchodzi w drugie 25-lecie swojego istnienia. Przypominał bullę Jana Pawła II powołującą do istnienia nową diecezję. – Czas pokazał, że kolejny posłany do posługi biskup może dziś z radością zaświadczyć i powiedzieć wobec poprzedników na urzędzie biskupim, służbie kapłańskiej i życiu konsekrowanym, wobec ludu bożego tej wspólnoty – dziękuję za trud budowania i owoce waszej służby. Każdy z poprzednich biskupów – Kazimierz (Romaniuk), Sławoj Leszek (Głódź) i Henryk (Hoser) – razem wnieśli swoje wiano tak w stworzenie struktur, ale jeszcze bardziej w życie Kościoła żywego – podkreślił.  Metropolita warszawski kard. Kazimierz Nycz zaznaczył, że dwie warszawskie diecezje są ze sobą szczególnie związane. Podkreślił, że „dla łączności między prawą a lewą stroną Wisły” nie wystarczy zbudować mosty i metro, ale trzeba także „budować mosty duchowe i duszpasterskie”.  List z gratulacjami dla nowego ordynariusza skierowali także prezydent RP Andrzej Duda i przewodniczący KEP abp Stanisław Gądecki.",,
Waszczykowski w Kijowie: zdjąć kwestię rzezi wołyńskiej z agendy politycznej,"– O to chodzi, żeby nazwać po imieniu to, co się stało, pokazać sobie wzajemnie dowody i przenieść tę sprawę na dialog historyków. Zdjąć ją z agendy politycznej – mówił minister spraw zagranicznych Witold Waszczykowski podczas wizyty na Ukrainie. Szef MSZ przyznał, że podczas spotkania z prezydentem Petrem Poroszenką poruszono kwestię sejmowej uchwały ws. rzezi wołyńskiej.","Prezydent Poroszenko przyjął szefa polskiej dyplomacji w środę. MSZ podało w komunikacie, że Waszczykowski  wyraził nadzieję na szybką liberalizację wizową pomiędzy Ukrainą a Unią Europejską. Zadeklarował też wsparcie strony polskiej dla reform przeprowadzanych na Ukrainie. Politycy rozmawiali również o współpracy gospodarczej. Uznali, że wymaga intensyfikacji. Podczas spotkania z dziennikarzami minister przyznał, że jednym z tematów były też bolesne wydarzenia ze wspólnej historii. Sejm w uchwale z 22 lipca nazwał rzeź wołyńską z lat 1943-44 ludobójstwem. Ta kwalifikacja budzi sprzeciw na Ukrainie. – Wyjaśniałem prezydentowi, że dla nas przyjęcie tej rezolucji przez Sejm i nazwanie wreszcie po imieniu tego, co się stało kilkadziesiąt lat temu, jest aktem, który może prowadzić do rozpoczęcia procesu pojednania, a nie aktem, który będzie rozpoczynał proces jątrzenia. O to chodzi, żeby nazwać po imieniu wszystko to, co się stało, pokazać sobie wzajemnie dowody. Przenieść tę sprawę na dialog historyków i zdjąć z agendy politycznej – podkreślił minister Waszczykowski.",,
Dlaczego większość nie broni sędziów?,"Gdyby sędziowie jako korporacja zawodowa mieli za sobą większość społeczeństwa, rządząca partia odczułaby to naprawdę boleśnie. Ale przecież tak nie jest.","Ciągnące się od miesięcy kontrowersje wokół reformy sądownictwa dały opozycji kolejną okazję do wyjścia na ulice i do aktywizacji swoich zwolenników. Sprawia to wrażenie znacznego społecznego oporu wobec reform promowanych przez rząd Mateusza Morawieckiego i resort sprawiedliwości ministra Zbigniewa Ziobry.   W gruncie rzeczy jednak wszyscy, dokładnie wszyscy mają świadomość, że cała rzecz odbywa się wedle tej samej recepty, stworzonej przez opozycyjne siły jeszcze w początkach rządów premier Beaty Szydło. Mamy zatem opozycyjnych polityków i najbardziej aktywną część antyPiS-owskiego elektoratu, zwykle wielkomiejskiego, nieźle i bardzo dobrze ustawionego w III RP.   W ciągu ostatnich lat wyrosła z tego nie tak znów liczebnie mała, ale społecznie jednak dość wąska grupa tzw. obrońców demokracji. Czy może ściślej: grupa aktywnie zaangażowana w prace nad powrotem III RP w stare koleiny. Znamy ich choćby jako Komitet Obrony Demokracji, choć wolę określenie Komitet Obrony Plutokracji. Plutokracja, czyli oligarchia, to – mówiąc w skrócie – rządy establishmentu III Rzeczpospolitej, rządy superbeneficjentów transformacji.   Kolejny wybory pokazują jednak, że obrońcy oligarchii à la III RP po prostu nie dają rady przekonać do swoich racji ogółu społeczeństwa. Nie są zupełnie bez siły – ale ku swojemu strapieniu nie mają już rządu dusz nad polskim społeczeństwem. Im głośniej krzyczą o tym, że są jedynymi obrońcami prawdziwie demokratycznych standardów, tym bardziej zwykli ludzie pukają się w czoło i kpią z nich w żywe oczy. Ktokolwiek widział opozycyjny wiec, wie doskonale, że usłyszy wciąż  mniej więcej te same hasła i zobaczy tych samych celebrytów. Nawet jeśli rozśmieszył kogoś Piotr Najsztub, występujący w obronie wolnych sądów i szczęśliwie uwolniony przez sąd od odpowiedzialności karnej za potrącenie starszej kobiety na pasach, to przecież nie jest to widok nieoczywisty. Dziwne byłoby raczej nie spotkać pana Piotra w tak pięknych i niepowtarzalnych okolicznościach przyrody.  Patrząc szerzej: przeciętnych zjadaczy chleba naprawdę nie dziwi, że tłuste koty III RP, superbeneficjenci transformacji są mile widzianymi gośćmi na ulicznych mitingach opozycyjnych środowisk. Nawet jeśli nie zawsze są to celebryci, kojarzeni przez ogół, to z reguły i tak okazuje się, że nie tak mała część osób, które nadają ton na tych protestach, to ludzie, którzy naprawdę sporo zyskali po 1989 r. – choć i w czasach PRL często wcale nie mieli źle.    Ma to podwójny efekt, nie do końca korzystny dla establishmentu aktualnie bawiącego się w „demokratyczną opozycję”. Dzięki stałej obecności na ulicach opozycja podtrzymuje polityczny stan wrzenia, to prawda. Ale równocześnie nieustannie przypomina niemałej części Polaków o swoim istnieniu i przywilejach. Przypominają o sprawach, za które ogół Polaków ma pretensje czy to do opozycyjnych partii, czy to konkretnych grup zawodowych, które są w ostrym konflikcie z rządzącą partią. To zagwarantowało tej grupie zawodowej, decydującej de facto o sprawach dotyczących życia milionów Polek i Polaków, zachowanie ciągłości znaczenia jako zawodowej korporacji – bez konieczności ustrojowych rozliczeń. Jednego dnia sędziowie wydawali wyroki w imieniu Polski Ludowej, następnego – już w imieniu III Rzeczpospolitej. I w jej majestacie.  Aparat państwa pracował sprawnie, sędziowie wciąż służyli Temidzie po liftingu: już nie ludowej, a demoliberalnej sprawiedliwości. I prawie nikt specjalnie nie wnikał w szczegóły – korporacja sędziowska nie doznała więc żadnego uszczerbku. W odróżnieniu od wielu grup zawodowych ta nie odczuła boleśnie negatywnych skutków transformacji – przeciwnie, cieszyła się prestiżem, wysokim statusem społecznym i znakomitymi jak na III RP możliwościami nie tylko finansowymi. Zapytajcie w pierwszym lepszym mieście i miasteczku, kto należy do lokalnej elity: obok lekarzy, ważnych samorządowców i wysokich urzędników lokalnych, księdza i majętnych przedsiębiorców będą to właśnie sędziowie.   Trzy dekady III RP właściwie utrwaliły ten stan rzeczy. Korporacja sędziowska przywykła do tego, że jej interesy są właściwie nienaruszalne, że ustrojowo-prawne status quo gwarantuje reprezentantom tej grupy zawodowej stabilne życie i rozwój karier. O błędach sędziowskich, podobnie jak o pomyłkach lekarskich, nawet jeśli się mówiło, to wystarczyło tego na okolicznościowe oburzanie się i ewentualnie program interwencyjny w telewizji. Ale zwykli obywatele, także tacy, którzy padli ofiarą sądowych niesprawiedliwości czy nierzetelności, dobrze to sobie zapamiętali. Widać też wyraźnie, że znaczna część społeczeństwa nie ufa dziś sędziom, albo po prostu nie chce opowiadać się po jakiejkolwiek stronie w ich sporze z Prawem i Sprawiedliwością.  Sędziowie jako korporacja zawodowa wpadli w niezłą pułapkę – uzależniając się tak mocno od sił opozycyjnych, dodatkowo wzmacniają własny negatywny stereotyp w oczach zwykłych ludzi. Tych ludzi, którzy nie wierzą w hasło „wolne sądy”, ponieważ uważają aparat sądowniczy za boleśnie niesprawny element III RP.",,
"Nie żyje Henryk Bieniewski, krytyk teatralny i powstaniec warszawski","Henryk Bieniewski, nestor polskich krytyków teatralnych, powstaniec warszawski, jeden z twórców świetności polskiego Teatru Telewizji, redaktor naczelny dwutygodnika „Teatr”, organizator i uczestnik życia teatralnego w Polsce, zmarł 24 września w Warszawie.","O śmierci Bieniewskiego poinformowała we wtorek na swojej stronie polska sekcja Międzynarodowego Stowarzyszenia Krytyków Teatralnych (AICT), którego zmarły był honorowym członkiem. „Pożegnanie zasłużonego dla polskiej kultury wydawcy, tłumacza i redaktora odbędzie się w stołecznym Kościele św. Krzyża 1 października o godzinie 13.00” – podano w komunikacie.Henryk Bieniewski urodził się 21 kwietnia 1925 r. w Warszawie. Jego ojciec pochodził z drobnej szlachty kresowej, przed rewolucją studiował na Politechnice w Kijowie, w dwudziestoleciu międzywojennym pracował w Ministerstwie Spraw Wojskowych, rozstrzelany został przez Niemców w czasie Powstania Warszawskiego. Matka, z pochodzenia Rosjanka, wywodziła się z rodziny kolejarskiej, z wykształcenia była lekarką.Z domu rodzinnego Bieniewski wyniósł zamiłowanie do literatury, śpiewu i muzyki. Szkołę średnią skończył w Warszawie podczas okupacji niemieckiej na tajnych kompletach, maturę zdał w 1943 r. Od 1941 r. był członkiem Związku Walki Zbrojnej, a następnie Narodowej Organizacji Wojskowej, żołnierzem Armii Krajowej. W sierpniu 1944 r. wziął udział w Powstaniu Warszawskim. Walczył w Śródmieściu i na Przyczółku Czerniakowskim, skąd w nocy z 23 na 24 września 1944 r. przepłynął przez Wisłę na praską stronę.5 października 1945 r. ujawnił się przed Komisją Likwidacyjną Byłej Armii Krajowej Obszaru Centralnego; następnie podejmując rozmaite prace zarobkowe – grał w teatrze marionetek, był korektorem w „Expressie Poznańskim”, pracował w Wojewódzkim Urzędzie Kontroli Prasy. Ukończył polonistykę na Uniwersytecie im. Adama Mickiewicza w Poznaniu.W latach 1953-63 pracował w Redakcji Polskiej Literatury Współczesnej w Państwowym Instytucie Wydawniczym. Zainicjował w nim Redakcję Teatralną, którą następnie prowadził. Wydał m.in. serię monografii aktorskich (tzw. biała seria) i almanachów teatralnych, przyczynił się do wydania szeregu wspomnień aktorskich i książek o teatrze. W latach 1975-81 był redaktorem naczelnym dwutygodnika „Teatr”, od 1985 do 1988 r. komentatorem teatralnym IV Programu Polskiego Radia, autorem m.in. cyklu felietonów pt. „Fotel w czwartym rzędzie”. Był członkiem Klubu Krytyki Teatralnej Stowarzyszenia Dziennikarzy RP.Napisał wspomnienia „Z deszczu pod rynnę” (Warszawa 2001) i szkice o wielkich aktorach współczesnych „Sto twarzy aktora” (Kielce 2004), „Teatr Telewizji i jego artyści” (2010), przełożył z języka rosyjskiego m.in. tom pism Jewgienija Wachtangowa „Poszukiwania”, wydany w cyklu „Teorie współczesnego teatru” pod redakcją Konstantego Puzyny (Warszawa 1967).W 1986 r. otrzymał Nagrodę im. Henryka Csato w dziedzinie publicystyki. W 1996 r. został uhonorowany odznaką Zasłużony Działacz Kultury; był również odznaczony Warszawskim Krzyżem Powstańczym.",,
Czesi zagłosowali; socjaldemokraci górą,"Czescy socjaldemokraci wygrali w wyborach parlamentarnych, które odbyły się w piątek i w sobotę. Trzecie miejsce zajęli komuniści, ale partie te zdobyły za mało głosów, żeby utworzyć rząd koalicyjny – wynika z prawie pełnych danych.","Zgodnie z danymi Czeskiego Urzędu Statystycznego ruch polityczny ANO 2011 uzyskał 18,65 proc. głosów. Kolejnemiejsca zdobyły: Komunistyczna Partia Czech i Moraw (KSCzM) - 14,91 proc., Tradycja Odpowiedzialność Prosperity 09 (TOP 09) - 11,99 proc., Obywatelska Partia Demokratyczna (ODS) - 7,72 proc., Ruch Świt Bezpośredniej Demokracji Tomia Okamury - 6,88 proc., Unia Chrześcijańsko-Demokratyczna - Czechosłowacka Partia Ludowa (KDU-CzSL) - 6,78 proc. Frekwencja wyniosła 59,48 proc. Czesi mogli głosować w blisko piętnastu tysiącach punktów wyborczych w piątekw godzinach 14-22 oraz w sobotę w godzinach 8-14. Po ogłoszeniu wyników rozpoczęły się rozmowy zwycięskich ugrupowańdotyczące kształtu przyszłej koalicji. Te jednak zdaniem ekspertów będąbardzo trudne, gdyż lewica nie uzyskała wystarczającej większości, by rządzićsamodzielnie.Również zjednoczona prawica nie jest w stanie stworzyćstabilnej koalicji, gdyż współpracy z którąkolwiek z partii odmawia liderdrugiego pod względem wielkości ugrupowania parlamentarnego - Andrej Babisz zANO 2011. – Nie chcemy wchodzić do rządu. Będę rekomendował moimwspółpracownikom, abyśmy nie podejmowali negocjacji w tej sprawie -powiedział lider ruchu. Bezpośrednio po publikacji wyników czeskie media zwróciły uwagę, żeprzedterminowe wybory w żaden sposób nie pomogły w rozwiązaniu trwającego wCzechach kryzysu politycznego.  Obserwatorzy przypuszczają, że socjaldemokraci będą chcieli utworzyć rząd mniejszościowy przy wsparciu komunistów, lecz bez ich bezpośredniego udziału w tym rządzie.  Prezydent Milosz Zeman rozwiązał parlament i zarządził przedterminowe wybory po skandalu korupcyjno-obyczajowym z udziałem byłego szefa centroprawicowego rządu Petra Neczasa.   Przyszły rząd ma zastąpić tzw. rząd ekspertów lewicowego ekonomisty Jirziego Rusnoka powołany przez prezydenta Milosza Zemana po upadku w czerwcu br.gabinetu Neczasa. Pierwsze posiedzenie nowej Izby Poselskiej prezydent zwołał na 26 listopada.",,
Senacka komisja rekomenduje bez poprawek nowelę ustaw sądowniczych,"Senacka Komisja Praw Człowieka, Praworządności i Petycji zarekomendowała w poniedziałek całej Izbie przyjęcie bez poprawek nowelizacji ustaw m.in. o Sądzie Najwyższym, ustroju sądów, Krajowej Radzie Sądownictwa i o prokuraturze. Senatorowie PO chcą odrzucenia ustawy.","Wniosek o zarekomendowanie Senatowi przyjęcia nowelizacji bez poprawek – po ponaddwugodzinnej dyskusji komisji praw człowieka, praworządności i petycji – zgłosił przewodniczący tej komisji Robert Mamątow (PiS). Poparło go pięciu senatorów, przeciw było troje. Wcześniej większości komisji nie uzyskał wniosek senatorów PO o zarekomendowanie odrzucenia ustawy. Komisja nie przyjęła także wniosku o przerwę w obradach komisji.Nowelizację krytykowali senatorowie PO. – Jeśli ta ustawa przejdzie przez Senat i nie daj Bóg zostałaby podpisana przez prezydenta, to oznaczałoby, że w Polsce został domknięty proces podporządkowywania władzy politycznej organów władzy sądowniczej"" - mówił przewodniczący senackiego klubu tej partii Bogdan Klich. Jak zapowiedział, opozycja senacka ma złożyć we wtorek projekt uchwały senackiej, która „miałaby być ochroną obywateli Rzeczpospolitej Polskiej przed konsekwencjami, jakie będą wynikały z przyjęcia tej ustawy”.Wiceminister sprawiedliwości Łukasz Piebiak odpowiadał senatorom opozycji, że propozycja zmian w ustawach sądowniczych jest skutkiem faktu, że liczba sędziów SN zmalała, zadania SN wzrosły, zaś niektóre stowarzyszenia sędziowskie i organizacje społeczne ""deklarują, że sparaliżują proces obsadzania stanowisk w SN"".– W tym momencie decydent, którym w tym momencie byli posłowie, mogli przyglądać się tej sytuacji i powiedzieć, że damy upaść SN (...), a mogli też zaproponować rozwiązania, które nie pozwolą sparaliżować procesu naboru do SN. Posłowie takie rozwiązanie znaleźli, a Sejm je uchwalił – mówił Piebiak.",,
Unia zawiesi sankcje wobec Białorusi? Wstępna decyzja już podjęta,"Ministrowie spraw zagranicznych państw UE zdecydowali w poniedziałek o okresowym zawieszeniu sankcji wobec Mińska. Obowiązywały one przez niemal 10 lat. Informację przekazał francuski sekretarz stanu ds. europejskich Harlem Desir. Komisja Europejska podkreśla, że formalna decyzja w tej sprawie zapadnie dopiero pod koniec miesiąca.","Na razie nie wiadomo, czy Unia zdecydowała się zawiesić wszystkie sankcje oraz na jakiej podstawie podjęta zostanie decyzja o ich ewentualnym przywróceniu. W większości dotyczą one ograniczeń wizowych i finansowych wobec białoruskich urzędników. – Podjęliśmy decyzję w związku z wypuszczeniem więźniów politycznych i po wyborach, które odbyły się w pokojowej atmosferze – powiedział Desir, cytowany przez rosyjską agencję RIA Nowosti. Francuski polityk dodał, że UE wciąż czeka na końcowy raport obserwatorów białoruskich wyborów prezydenckich, które odbyły się w niedzielę i przyniosły piąte zwycięstwo Alaksandrowi Łukaszence. Według Radia Wolna Europa informację o zawieszeniu sankcji potwierdził także szef niemieckiej dyplomacji Frank-Walter Steinmeier, który jednocześnie skrytykował sposób przeprowadzenia wyborów. – Nie spełniają międzynarodowych standardów, które ustaliliśmy – powiedział. Komisja studzi emocjeNa razie w sprawie sankcji nie podpisano żadnych formalnych dokumentów. – Ta sprawa nie była formalnie dyskutowana, nie mogła więc zapaść żadna decyzja – powiedziała Maja Kocijanczicz, rzeczniczka Komisji Europejskiej. Unijni ministrowie jedynie wstępnie poparli stanowisko ambasadorów. Ci kilka tygodni temu uznali, że sankcje należy zawiesić na cztery miesiące. Ostatecznie Unia Europejska ma podjąć decyzję w tej sprawie pod koniec miesiąca. Jeżeli potwierdzi ona poniedziałkowe ustalenia, sankcje mają być zawieszone od stycznia.",,
"Ukraińskie media: wygrywa PiS, do Sejmu wchodzą też „przyjaciele Putina”","Wybory parlamentarne w Polsce ze znaczącą przewagą nad konkurentami wygrywa rządząca partia PiS, której wynik pozwoli jej na samodzielne rządzenie; do parlamentu wchodzą też „przyjaciele Putina” z Konfederacji – piszą media na Ukrainie.","„W polskich wyborach wygrywa PiS, do parlamentu wchodzą także „przyjaciele Putina” – ocenia portal Europejska Prawda, który nazwał sensacją wynik na poziomie ponad 6,7 proc. „ultraprawicowych populistów” z Konfederacji.  „Jeśli oficjalne wyniki wyborów potwierdzą wyniki sondaży exit poll, PiS znów będzie miało jednopartyjną większość w Sejmie i samodzielnie utworzy rząd” – zauważa państwowa agencja Ukrinform.",,
"„PiS łamie standardy demokratyczne, ale chętnie porozmawiam z Kaczyńskim o euro”","– Jestem gotowy, by powiedzieć, co myślę na temat wprowadzenia w Polsce euro opinii publicznej oraz prezesowi PiS Jarosławowi Kaczyńskiemu twarzą w twarz w bezpośredniej debacie - oświadczył Grzegorz Schetyna. Lider PO skierował do prezesa PiS pismo, w którym zaprasza go do „uczciwej, otwartej rozmowy”. Jednocześnie zarzuca Prawu i Sprawiedliwości „łamanie standardów demokratycznych”, „doprowadzenie do zapaści szkolnictwa” i inne błędy.","W korespondencji skierowanej do Jarosława Kaczyńskiego Grzegorz Schetyna informuje, że „w czysto teoretycznej dziś kwestii terminu przyjęcia euro różnimy się najmniej”, jednak wcześniej, na kongresie Europejskiej Partii Ludowej, obiecywał, że po dojściu do władzy przeprowadzi kampanię na rzecz przyjęcia euro.  Szef PO nie podpisał też deklaracji o niewprowadzaniu euro, zanim Polska nie osiągnie poziomu gospodarczego Zachodu. Deklarację taką sformułował i podpisał lider PiS – i wysłał ją do Schetyny i do przywódcy ruchu Kukiz'15, Pawła Kukiza.  Jak wyjaśnił Jarosław Kaczyński, chodzi o gwarancję, która miałaby obowiązywać ponad podziałami politycznymi, ponieważ odnosi się do interesów finansowych państwa i polskich obywateli.",,
Prezydent o wynagrodzeniu i ubezpieczeniu pierwszej damy,"Pierwsza dama powinna być ubezpieczona, jeśli chodzi o kwestie emerytalne; jeśli miałoby zostać ono ustanowione, powinno być odprowadzone także wstecz, także wszystkim pierwszym damom, które sprawowały swoje funkcje – powiedział prezydent Andrzej Duda","Prezydent był pytany w wywiadzie dla portalu wp.pl., czy pierwsza dama powinna otrzymywać wynagrodzenie. – Jedna rzecz na pewno nie powinna mieć miejsca, a mianowicie to, że z założenia państwo polskie nie przewiduje ubezpieczenia emerytalnego dla pierwszej damy – odpowiedział prezydent. – Z opodatkowanego mojego prezydenckiego uposażenia, którego na rękę jest mi wypłacane ok. 13,5 tys. zł miesięcznie, ponad 1100 zł odprowadzam na ZUS dla mojej żony (...) To jest coś, co nie powinno mieć miejsca. Dlatego uważam, że przede wszystkim pierwsza dama powinna być ubezpieczona, jeśli chodzi o kwestie emerytalne – podkreślił Andrzej Duda. Prezydent stwierdził również, że jego żona nie oczekuje otrzymywania wynagrodzenia.– Na pewno nie powinno być to jakieś uposażenie, które byłoby wygórowane i apeluję do parlamentarzystów, gdyby rozpatrywali jakiekolwiek projekty w tej kwestii, żeby wykazywali się absolutnie dużym umiarkowaniem – powiedział Andrzej Duda. Ubezpieczenie emerytalne powinno objąć wszystkie dotychczasowe pierwsze damy– Jeżeli miałoby być ustanowione choćby tylko ubezpieczenie emerytalne dla pierwszej damy, uważam że powinno być ono ustanowione także wstecz. Uważam, że ubezpieczenie, mimo upływu lat, powinno zostać odprowadzone także wszystkim pierwszym damom, które sprawowały swoje funkcje. Apeluję do parlamentu, aby uczynił to w taki sposób, żeby Kancelaria Prezydenta mogła legalnie, zgodnie z dyscypliną finansów publicznych, odprowadzić ubezpieczenie emerytalne także wszystkim poprzednim damom poczynając od pani prezydentowej Danuty Wałęsy – dodał prezydent Duda.Nauczyciel „to specyficzna służba”Prezydent był także pytany o postulaty nauczycieli dotyczące podniesienia ich pensji. – To jest poważny problem. Ja znam środowisko nauczycielskie o tyle, że sam przez lata byłem nauczycielem akademickim, obecnie na urlopie, a poza tym żona przez całe swoje zawodowe życie była nauczycielem w szkole, w liceum. To jest specyficzna służba, bo tak chcę to nazywać – nauczyciel to też jest służba publiczna, to jest pewna misja – zauważył.– Nauczyciele zarabiają niewiele – mówię to z całą odpowiedzialnością. Uważam, że nauczyciele powinni zarabiać lepiej. Ale jeżeli mówimy o znaczącym uposażeniu dla nauczycieli, to musi być także znacząco podwyższony może nie tyle stopień, co rzetelność oceny pracy nauczyciela – dodał.Według prezydenta można rozważyć propozycję, zgodnie z którą, podobnie jak w Niemczech, nauczyciel byłby funkcjonariuszem publicznym.",,
"Putin: Rosja będzie nadal rozwijać armię, by bronić swej suwerenności","Rosja nadal będzie rozwijać siły zbrojne, aby bronić swej suwerenności – zadeklarował Władimir Putin podczas manewrów wojskowych Wostok-2018. Prezydent Rosji zapewnił, że jego kraj jest państwem pokojowym, „nie ma i nie może mieć” agresywnych planów.","– Nasza polityka zagraniczna jest nastawiona na twórczą współpracę ze wszystkimi krajami, które są nią zainteresowane – powiedział Putin.Oświadczył, że powinnością wobec kraju jest gotowość do obrony jego suwerenności, bezpieczeństwa i interesów narodowych. – Dlatego będziemy dalej wzmacniać nasze siły zbrojne, wyposażać je w broń i sprzęt najnowszej generacji, rozwijać międzynarodową współpracę wojskową – zapowiedział.Rosyjski prezydent ocenił, że ćwiczenia Wostok-2018, które są największymi od dekad manewrami organizowanymi w Rosji, zostały przeprowadzone na wysokim poziomie. W czwartek na poligonie Cugoł w Kraju Zabajkalskim zakończy się aktywna faza ćwiczeń. Wraz z Putinem z trybuny na poligonie Cugoł manewry obserwował minister obrony Rosji Siergiej Szojgu. Zaproszeni też zostali przedstawiciele sił zbrojnych Chin i minister obrony tego kraju Wei Fenghe. W ćwiczeniach na poligonie Cugoł uczestniczy do 25 tys. żołnierzy rosyjskich, wyposażonych w ponad 7 tys. jednostek uzbrojenia i sprzętu, a także około 250 samolotów i śmigłowców. Przewidziano udział 3,5 tys. żołnierzy armii Chin, z ponad 600 jednostkami sprzętu wojskowego i 30 samolotami armii chińskiej.",,
Chaos na głównym dworcu w Budapeszcie. Policja nie wpuściła imigrantów,"Główny dworzec kolejowy Keleti w Budapeszcie został we wtorek na krótko całkowicie zamknięty z powodu imigrantów, próbujących wyjechać dalej na Zachód. Jak tłumaczą władze, jest to „próba stosowania się do prawa UE”. Przed południem ruch pociągów przywrócono, ale imigranci nadal nie mają wstępu na stację.","Dworzec był całkowicie zamknięty przez ok. godzinę. Według Reutersa, na dworcu Keleti koczuje około tysiąca imigrantów. Wszędzie rozłożone są namioty i prowizoryczne obozowiska.Dla wielu uchodźców Węgry są pierwszym lub jednym z pierwszych państw UE, do którego dotarli. Większość uchodźców, pochodzących głównie z państw Afryki Północnej, Bliskiego Wschodu i Azji, chce wyjechać do Niemiec lub Austrii.Rekordowo dużo imigrantówW poniedziałek węgierska policja, dotychczas blokująca wyjazd, pozwoliła ruszyć dalej tym imigrantom, którzy posiadali ważne dokumenty i bilety. Z okazji skorzystały setki osób. W efekcie w poniedziałek do Wiednia przybyło 3650 imigrantów. To rekordowo dużo. Kolejne setki osób pozostały na dworcu w Budapeszcie, czekając na umożliwienie dalszej podróży. We wtorek wstrzymano wpuszczanie pasażerów do czterech pociągów stojących przy peronach, a podróżnym przez głośniki nakazano opuszczenie stacji.W tym roku Węgry zarejestrowały ponad 100 tys. migrantów, czyli ponad dwa razy więcej niż w ubiegłym roku, gdy było ich ok. 43 tys. W 2012 roku do kraju dotarły tylko 2 tys. migrantów. Węgierski rząd nie jest w stanie poradzić sobie z zalewem uchodźców i zbudował ogrodzenie na granicy z Serbią, przez którą do kraju docierają imigranci. Władze rozważają także użycie wojska do zablokowania granicy. ",,
"Zarys kampanii: SLD – internet, PiS – drożyzna","SLD w tegorocznej kampanii wyborczej ma zamiar postawić na internet i spotkania bezpośrednie z wyborcami. Prawo i Sprawiedliwość podczas spotkań z wyborcami będzie mówić o drożyźnie i sytuacji gospodarczej, a także o służbie zdrowia.","Ofensywa przez portaleDo końca tygodnia powołany ma zostać szef sztabu wyborczego SLD. Prawdopodobnie będzie nim szef sejmowej Komisji Obrony Narodowej Stanisław Wziątek.Kampania wyborcza Sojuszu ma ruszyć pod koniec sierpnia. – Chcemy w tym rokubardzo mocno zainwestować w internet, w tzw. nowe media, czyli m.in. w portale społecznościowe. Pracujemy nad specjalną strategią naszej obecności w sieci – poinformował rzecznik Sojuszu Tomasz Kalita. „Liderzy tematów”, czyli partyjni eksperci wróżnych dziedzinach, mają publikować tam własne blogi przedstawiając stanowisko Sojuszu w kwestiach, którymi się zajmują.SLD ma również w planach prezentację kolejnych rozdziałów swojego programu wyborczego. Do tej pory przedstawiono już części dotyczące m.in. infrastruktury, nowych technologii, energii atomowej, rolnictwa, zdrowia, polityki zagranicznej, a także problemów młodego pokolenia.W lipcu mają się odbyć konferencje programowe na temat gospodarki i finansów, polityki społecznej oraz być może osób niepełnosprawnych. Programowi wyborczemu będą też poświęcone w internecie specjalne spoty.W kampanii parlamentarnej politycy SLD chcą ponadto postawić na kontakt bezpośredni z wyborcami. Na spotkaniach w terenie mają być wszyscy liderzy Sojuszu, w tym szef partii Grzegorz Napieralski. Do 9 lipca mają być gotowe listy wyborcze Sojuszu – wtedy ma je zatwierdzić Rada Krajowa partii. Wcześniej – 4 lipca – listami zajmie się zarząd SLD, który zdecyduje również, w jakich okręgach wystartują dwaj byli premierzy: Leszek Miller i Józef Oleksy. Według Napieralskiego, obaj mają dostać dobre miejsca na listach. – Na pewno będą wysoko, przecież nie umieścimy na ostatnich miejscach byłych premierów – mówił niedawno lider Sojuszu. Kampania PiS z drożyzną i SmoleńskiemTakże Prawo i Sprawiedliwość w kampanii wyborczej postawi na spotkania z wyborcami. – Będzie mnóstwo spotkań w Polsce. Musimy przebić blokadę medialną. Dotrzeć do ludzi z programem. Ale też wykorzystamy maksymalnie wszystkie nośniki reklamowe, na jakie pozwala prawo – powiedział szef sztabu wyborczego PiS Tomasz Poręba.Dodał, że na razie nie ma decyzji, jakie będzie hasło wyborcze, ani kiedy i jakim wydarzeniem partia rozpocznie kampanię. – Rozważamy różne scenariusze – zapewnił.– W kampanii nastawiamy się na bardzo merytoryczny przekaz. Chcemy zaproponować konkretne rozwiązania. Będziemy mówić o wzroście cen, zadłużeniu państwa i fatalnej sytuacji gospodarczej, służbie zdrowia, a także sytuacji zewnętrznej – m.in. bezpieczeństwie energetycznym, gazie łupkowym – podkreślił Poręba.Szef klubu PiS Mariusz Błaszczak potwierdził, że w kampanii PiS pojawi się temat katastrofy smoleńskiej. Partia pracuje też nad listami wyborczymi. – Jakiekolwiek decyzje dotyczące list  wyborczych zapadną wtedy, kiedy będziemy znali termin wyborów. Nie spieszymy się. Nie ma wśród naszego środowiska konfliktów – powiedział Błaszczak.W ubiegłym tygodniu kierownictwo PiS zdecydowało, że Poręba będzie szefem sztabu wyborczego. Prawdopodobnie w kierownictwie sztabu wyborczego znajdą się wiceprezesi PiS: Beata Szydło i Adam Lipiński, a także wicemarszałek Sejmu Marek Kuchciński oraz szef Komitetu Wykonawczego PiS Joachim Brudziński.Nie ma za to w nim wiceprezesa partii Zbigniewa Ziobry. Błaszczak pytany czy Ziobro może się znaleźć w sztabie odpowiedział: – Nie rozmawialiśmy na ten temat. Z całą pewnością Zbigniew Ziobro włączy się w kampanię wyborczą. Deklarował to wielokrotnie. Nie ma większego znaczenia czy ktoś jest w sztabie, czy nie jest.",,
"Czterech Afgańczyków ukrytych w naczepie ciężarówki. „Byli zdziwieni, że dotarli do Polski”","Czterech obywateli Afganistanu przyjechało do Polski w naczepie ciężarówki. Zostali zatrzymani na terenie jednej z myszkowskich firm, podczas rozładunku serbskiej ciężarówki przez funkcjonariuszy z Placówki Straży Granicznej w Katowicach-Pyrzowicach. Mężczyźni nie posiadali przy sobie żadnych dokumentów.","– Podczas przesłuchania, przeprowadzonego w obecności tłumacza, ustalone zostały dane osobowe oraz obywatelstwo obcokrajowców. Zatrzymani obywatele Afganistanu to czterech pełnoletnich mężczyzn – powiedziała portalowi tvp.info rzecznik prasowy Komendanta Śląskiego Oddziału Straży Granicznej mjr SG Katarzyna Walczak. Cudzoziemcy do Polski przyjechali ciężarówką, która jechała z Serbii. Tam podczas postoju ciężarówki na parkingu dostali się do wnętrza naczepy. – Mężczyźni zmierzali do krajów Europy Zachodniej. Zatrzymani przez funkcjonariuszy Straży Granicznej byli zdziwieni, że dotarli do Polski – zdradziła rzecznik. Obywatelom Afganistanu przedstawiono zarzuty przekroczenia granicy RP wbrew przepisom. Przyznali się do zarzucanych im czynów i dobrowolnie poddali się karze. – Komendant Placówki Straży Granicznej w Katowicach-Pyrzowicach wszczął w stosunku do cudzoziemców postępowania administracyjne. Trzech zatrzymanych mężczyzn zostało przekazanych stronie słowackiej w ramach umowy o readmisji. Czwarty natomiast, na mocy postanowienia sądu, został umieszczony w strzeżonym ośrodku dla cudzoziemców – powiedziała Walczak. W ostatnich dwóch miesiącach funkcjonariusze z Straży Granicznej zatrzymali głównie obywateli z Afganistanu czy Pakistanu.",,
Bezrobocie w UE rekordowo niskie. Polska wsród liderów,"Stopa bezrobocia w Unii Europejskiej w sierpniu wyniosła 6,8 proc. i jest najniższa od 10 lat – poinformował Eurostat. W gronie państw, w których bezrobocie było najniższe, znalazły się Czechy. Niemcy i Polska.","Stopa bezrobocia w strefie euro obniżyła się do 8,1 proc. wobec 8,2 proc. odnotowanych w lipcu oraz 7,5 proc. w sierpniu 2017 roku. Najniższą stopę bezrobocia zarejestrowano Czechach, która wyniosła 2,5 proc. Z kolei poniżej znalazły się Polska i Niemcy z 3,4 proc., Węgry (3,7 proc.), Malta (3,8 proc.) oraz Holandia (3,9 proc.). Wciąż najtrudniej jest znaleźć pracę mieszkańcom europejskiego Południa.Według statystyk najwyższe bezrobocie odnotowano w Grecji, gdzie prawie co piąta osoba aktywna zawodowo (19,1 proc.) poszukiwała zatrudnienia. Średnią w strefie euro podwyższały Włochy (9,7 proc.), Francja (9,3 proc.) i Chorwacja (8,5 proc.).Statystyki bezrobocia publikowane przez Eurostat pochodzą z badań ankietowych zgodnych z metodyką Międzynarodowej Organizacji Pracy. W badaniach aktywności zawodowej (BAEL) za bezrobotnego uznaje się osobę niemającą pracy, gotową ją podjąć w ciągu dwóch tygodni i aktywnie jej poszukującą w ciągu ostatnich czterech tygodni.",,
Belgia: Festiwalowe karykatury postaci z pejsami uznane za przejaw antysemityzmu,"Belgijski festiwal w Aalst został usunięty z listy światowego dziedzictwa UNESCO. Decyzję podjęto w związku ze skargami na to, że podczas jego ostatniej edycji doszło do przejawów antysemityzmu.","Trwający trzy dni festiwal karnawałowy w belgijskim Aalst, wpisany na listę UNESCO w 2010 r., znalazł się w ogniu krytyki, gdy na jednej z platform podczas ostatniej edycji przedstawiono karykaturalne postaci z pejsami i dużymi nosami, stojące na stosie pieniędzy.O usunięcie festiwalu z listy wnioskował belgijski rząd po otrzymaniu skarg, w których podkreślano, że podczas wydarzenia pozwala się na przejawy antysemityzmu.Festiwal usunięto z listy podczas piątkowego spotkania komitetu UNESCO w stolicy Kolumbii, Bogocie. To pierwsza tradycja kulturowa usunięta ze spisu. – Festiwal może być kontynuowany. Nie sprzeciwiamy się temu. Ale nie chcemy, by marka UNESCO była obecna na festiwalu, który dla niektórych może być zabawny, ale dla nas jest kpieniem z niektórych społeczności – powiedział Ernesto Ottone, zastępca dyrektora generalnego UNESCO ds. kultury.Ottone zaznaczył, że władze miasta Aalst były kilkukrotnie ostrzegane w związku antysemicką symboliką obecną podczas poprzednich edycji, ale nie podjęły odpowiednich działań, które „wyznaczyłyby granicę” w sprawie tego, co można pokazywać na wydarzeniu.",,
Iran znów ograniczył swoje nuklearne zobowiązania,"Iran poinformował o kolejnych ograniczeniach swoich zobowiązań z umowy nuklearnej z 2015 r. Szef irańskiej agencji energii atomowej Ali Akbar Salehi ogłosił w państwowej telewizji, że uruchomiona została seria 30 zaawansowanych wirówek IR-6 do wzbogacania uranu.","– Dzisiaj jesteśmy świadkami wprowadzenia na rynek 30 wirówek IR-6 – powiedział Salehi. Dodał, że krok ten ma na celu „pokazanie zdolności i determinacji” Iranu. Jak pisze agencja AP, Teheran obecnie ma do dyspozycji już 60 tego typu wirówek, które są w stanie wzbogacać uran 10 razy szybciej, niż jest to przewidziane w pakcie atomowym. AP podkreśla, że Teheran może teraz produkować dziennie 5 kg wzbogaconego uranu. Możliwości te mogą się wkrótce zwiększyć, ponieważ – jak poinformował Salehi – trwają prace nad prototypem wirówki IR-9, która mogłaby wzbogacać uran 50 razy szybciej niż wirówki IR-1, które Iran może wykorzystywać zgodnie z umową nuklearną. W telewizyjnym przemówieniu Salehi przypomniał, że rząd Iranu już wcześniej zapowiadał na listopad kolejne redukcje swoich zobowiązań nuklearnych. Poprzednie niepokojące informacje pojawiły się we wrześniu, gdy Międzynarodowa Agencja Energii Atomowej (MAEA) podała, iż w irańskim mieście Natanz zainstalowane zostały lub były w trakcie instalacji 54 zaawansowane wirówki, w tym 22 typu IR-4, jedna IR-5, 30 IR-6 i trzy IR-6S. Według wrześniowego raportu MAEA Iran wzbogaca uran do poziomu 4,5 proc., czyli powyżej progu 3,67 proc., do którego oficjalnie Teheran może go wzbogacać zgodnie z porozumieniem nuklearnym. Iran posiada 241,6 kg tego rozszczepialnego materiału, choć jego limit wynikający z umowy wynosi 202,8 kg. Przed zawarciem porozumienia Iran wzbogacał uran do 20 proc., a dojście do takiego poziomu to ważny krok na drodze do osiągnięcia uranu wzbogaconego do 90 proc., koniecznego do produkcji bomby atomowej. Iran stopniowo ogranicza swoje zobowiązania w ramach umowy nuklearnej od 2018 roku, gdy prezydent USA Donald Trump, mimo sprzeciwu pozostałych sygnatariuszy paktu (Rosja, Chiny, W.Brytania, Francja i Niemcy), podjął decyzję o wycofaniu swojego kraju z porozumienia i przywrócił antyirańskie sankcje. Wszystkie pozostałe strony umowy niejednokrotnie potwierdzały chęć utrzymania jej w mocy. Irański rząd wprawdzie deklaruje gotowość do rozmów, ale zapowiedział też, że jeśli nie otrzyma zezwolenia na eksport swojej ropy, co 60 dni będzie dalej ograniczał swoje zobowiązania, zawarte w porozumieniu.",,
Przedwyborcza awantura o UE w studiu TVP Info,"– Przestańcie wychwalać Unię Europejską. Adolf Hitler też budował autostrady i tak samo zadłużył kraj. Na kredyt każdy umie budować – przekonywał w programie „Minęła dwudziesta” Janusz Korwin-Mikke.  Lider Nowej Prawicy zarzucił Krzysztofowi Gawkowskiemu z SLD, że punkty jego programu są „prawie identyczne” z postulatami  wodza III Rzeszy.  – Chciałbym coś sprostować. Adolf Hitler nie był kolegą żadnej partii politycznej w Polsce – odpowiedział Gawkowski.",,,
Ziemia z prochami Henryka Zygalskiego trafi do Panteonu Narodowego,"Ziemia z krematorium w Chichester, gdzie rozsypane były prochy polskiego matematyka Henryka Zygalskiego, została w piątek przekazana do Panteonu Narodowego w Krakowie. To uhonorowanie roli polskich kryptologów podczas drugiej wojny światowej.","Decyzją kapituły Panteonu, w jednym sarkofagu krypcie kościoła p.w. Świętych Apostołów Piotra i Pawła w Krakowie znajdzie się ziemia z miejsc spoczynku trzech najważniejszych kryptologów, odpowiedzialnych za przełomowe odkrycia dotyczące niemieckiej maszyny szyfrującej Enigma: Henryka Zygalskiego, Mariana Rejewskiego i Jerzego Różyckiego.W kameralnej uroczystości w ambasadzie RP w Londynie wzięli udział m.in. krewni Zygalskiego, dr Jeremy Russell i Maria Bryschak, a także sir Dermot Turing, bratanek brytyjskiego matematyka Alana Turinga, który kontynuował pracę Polaków, i przedstawicielka Panteonu Narodowego Magdalena Ungeheuer.– Jesteśmy dumni i zaszczyceni, że Henryk został uhonorowany w ten sposób – powiedział Russell, dodając, że „cieszy się, że uroczystość miała nieformalny charakter”.  Jak tłumaczył, „Henryk nie lubił nigdy nadmiernego zamieszania, ale (...) patrząc z góry na nas byłby na pewno skrycie zachwycony i dumny”.Russell, który z powodu ograniczeń dot. tajemnic państwowych o roli Zygalskiego w czasie drugiej wojny światowej dowiedział się w pełni dopiero po jego śmierci, podkreślił także postęp, jaki wykonano w ostatnich latach w przypominaniu historii polskich kryptologów. – Ani on, ani ciocia nigdy nie mówili o jego dokonaniach, a kiedy wreszcie został zwolniony z tajemnicy, to już nie był w stanie się z nami komunikować. Żałuję, że nie wiedziałem o tym trochę więcej – przyznał.Brytyjczyk podkreślił w tym kontekście znaczenie książki Dermota Turinga „X, Y, Z. Prawdziwa historia złamania szyfru Enigmy”, chwaląc, że „pozwala ona na znacznie lepsze techniczne zrozumienie umiejętności i wiedzy Zygalskiego”. Z kolei ambasador RP Arkady Rzegocki zaznaczył w trakcie ceremonii, że „wielki wysiłek polskich matematyków i ich współpraca z Brytyjczykami i Francuzami powinny być ważnym punktem odniesienia dla budowania jeszcze bliższych stosunków między naszymi krajami i inspiracji na przyszłość”. – Im więcej mówimy o naszym wspólnym wysiłku podczas II wojny światowej, tym więcej ludzi się o tym dowie i mam nadzieję, że polski wkład zostanie doceniony tak, jak na to zasługuje – dodał.Oficjalna uroczystość złożenia ziemi w sarkofagu w Krakowie odbędzie się na początku września podczas konferencji z okazji stulecia istnienia Polskiego Towarzystwa Matematycznego, której honorowego patronatu udzielił prezydent RP Andrzej Duda.",,
"Rodzice Viki Gabor: Myśleliśmy, że będzie w pierwszej piątce lub dziesiątce","– Jesteśmy dumni i szczęśliwi. Nie mamy po prostu słów. Jesteśmy bardzo dumni z Wiktorii – powiedziała mama Viki Gabor, która w niedzielę wygrała konkurs Eurowizji Junior. Tata Viki przyznał, że nie spodziewał się takiego wyniku. – Spodziewałem się, że będzie w pierwszej piątce lub dziesiątce. To jest fenomen – powiedział.","– Wygrała Wiktoria dla Polski – powiedział po ogłoszeniu wyników tata Viki Gabor.  Melisa, 16-letnia siostra piosenkarki, przyznała, że w okresie przed Eurowizją w domu panował ogromny stres.  Dodała, że rodzina zna na pamięć każde słowo  konkursowego utworu  Viki  pt. „Superhero”.– Dziękujemy całej Polsce za doping i za głosy – powiedział tata Viki. To właśnie w dużej mierze dzięki głosom swoich fanów piosenkarka wygrała  Eurowizję Junior. Do ostatnich chwil finałowego koncertu toczyła się walka pomiędzy Polską i Kazachstanem, który prowadził po ogłoszeniu części wyników, składającej się z głosów jurorów reprezentujących poszczególne kraje. Viki Gabor mieszka  obecnie w Krakowie z siostrą i rodzicami. Urodziła się w Niemczech; dzieciństwo spędziła w Polsce i Wielkiej Brytanii. Jej rodzice mieli przed laty zespół wykonujący tradycyjną muzykę cygańską.",,
"Biedroń: Mamy własnych talibów, którzy podnieśli rękę na wolność artystyczną","Wiosna złoży na jesieni projekt nowelizacji Kodeksu karnego znoszącej art. 196 dot. obrazy uczuć religijnych - tak by w Polsce nikt już nie był ścigany dlatego, że jacyś talibowie próbują na tym zbijać kapitał religijny czy polityczny – mówił w Bielsku-Białej lider Wiosny Robert Biedroń.","W poniedziałek policja zatrzymała 51-letnią kobietę, której przedstawiono zarzut profanacji wizerunku Matki Bożej Częstochowskiej, do której doszło w Płocku (woj. mazowieckie). Sprawa dotyczy rozlepienia wokół płockiego kościoła św. Dominika nalepek z wizerunkiem Matki Bożej Częstochowskiej, na których postaci Maryi i Dzieciątka mają aureole w barwach tęczy.  – Wydarzyła się rzecz, która w demokratycznym państwie prawa, państwie, które ceni sobie wolność, standardy praw człowieka, nigdy nie powinna mieć miejsca: została zatrzymana kobieta w sposób spektakularny, w ogóle niepotrzebny, w sposób, który urąga wszelkim wartościom demokratycznym. Kobieta, która została oskarżona o obrazę uczuć religijnych z art. 196 kk. – ocenił Biedroń, odnosząc się do tej sprawy na konferencji prasowej na bialskim placu Wolności. Jak zauważył, informacja o zatrzymaniu kobiety trafiła do zagranicznych serwisów, czyniąc z Polski „niechlubne centrum atencji Europy i świata” i sprawiając, że „wstydzimy się za nasz rząd”.  – Polska dzisiaj na świecie nie słynie z „luxtorpedy” obiecanej przez premiera Morawieckiego, Polska dzisiaj na świecie nie słynie z dobrego radzenia sobie z problemem mieszkalnictwa, wykluczenia komunikacyjnego, z rozwiązywania realnych problemów przeciętnych ludzi, ale zasłynęła z idiotycznej postawy dzisiaj rządzących, którzy ścigają artystów, tych, którzy korzystają z wolności słowa – stwierdził szef Wiosny. Polityk zapowiedział, że w związku z tym zdarzeniem Wiosna złoży już na jesieni projekt ustawy nowelizującej Kodeks karny i znoszącej art. 196 dotyczący obrazy uczuć religijnych. –  Tak, żeby już nigdy żaden człowiek w Polsce nie był ścigany tylko i wyłącznie dlatego, że jacyś talibowie religijni, jacyś aparatczycy partyjni, nawet w funkcji ministra, próbują na tym zbijać kapitał religijny czy polityczny – mówił.  Biedroń stwierdził, że wolność artystyczna jest w Europie szczególnie ceniona, zaś przepisy dotyczące obrazy uczuć religijnych funkcjonują przede wszystkim w krajach muzułmańskich. – Ci sami ludzie, którzy straszą nas terrorystami muzułmańskimi, którzy straszą nas radykalizmem muzułmańskim, stosują te same przepisy, które obowiązują w krajach muzułmańskich. Ostrzegam państwa: to są nasi talibowie - my nie potrzebujemy tutaj talibów z krajów muzułmańskich, mamy własnych, politycznych, talibów. I oni dzisiaj podnieśli rękę na wolność artystyczną, wolność sztuki – mówił.  Lider Wiosny, który rozpoczął w Bielsku-Białej drugi dzień ogólnopolskiej trasy promującej program wyborczy tego ugrupowania, zwrócił również uwagę, że już raz, w 2014 r., w Sejmie był głosowany projekt zniesienia artykułu 196 kk, jednak został on odrzucony głosami PiS, PSL-u i PO. – PO doprowadziła do tego, że ten kodeks nadal obowiązuje w takiej formule i nadal artyści są zamykani, zatrzymywani, gnębieni w Polsce z tego art. 196 – powiedział Biedroń.  Pytany o propozycje postępowania w przypadkach rażącej obrazy uczuć religijnych, Biedroń wskazał, że w Kodeksie karnym są inne artykuły, które pozwalają na ściganie np. przestępstw z nienawiści, także na tle religijnym, m.in. art. 256. Zwrócił również uwagę, że Polska jest jednym z niewielu krajów, w których obowiązują dziś przepisy dot. obrazy uczuć religijnych.  – Albo idziemy w kierunku cywilizowanej Europy, albo idziemy w kierunku krajów muzułmańskich - to jest cywilizacyjny wybór – podkreślił polityk. Stwierdził zarazem, że obecna władza w Polsce „nie zawaha się użyć” art. 196 kk wobec innych. – Dzisiaj jest to ta kobieta w Płocku, jutro może być to ktoś z Bielska-Białej – dodał szef Wiosny.  Art. 196 kk mówi, że „kto obraża uczucia religijne innych osób, znieważając publicznie przedmiot czci religijnej lub miejsce przeznaczone do publicznego wykonywania obrzędów religijnych, podlega grzywnie, karze ograniczenia wolności albo pozbawienia wolności do lat 2”.Art. 256 kk mówi m.in., że „kto publicznie propaguje faszystowski lub inny totalitarny ustrój państwa lub nawołuje do nienawiści na tle różnic narodowościowych, etnicznych, rasowych, wyznaniowych albo ze względu na bezwyznaniowość, podlega grzywnie, karze ograniczenia wolności albo pozbawienia wolności do lat 2”.",,
Polacy średnio oszczędzają. Jak wypadamy na tle innych?,"Wśród krajów Unii Europejskiej najwięcej oszczędzają mieszkańcy Luksemburga, Niemiec i Szwecji. Na minusie jest Rumunia i Litwa.","Dzisiaj Światowy Dzień Oszczędzania. Ustanowiono go w 1924 r. z inicjatywy przedstawicieli europejskich banków. To dobry moment, by przyjrzeć się o oszczędnościom Europejczyków i sprawdzić, jak na tym tle wypadają Polacy.  Okazuje się, że średnia stopa oszczędności w UE to 10,3 proc. Na szczycie zestawienia są mieszkańcy Luksemburga (21,4 procent), Niemiec (18,5 proc.) i Szwecji (18,0 proc.). Na minusie jest Rumunia i Litwa.  Polska jest poniżej średniej europejskiej. Jak wynika z raportu Związku Banków Polskich, oszczędzanie nie jest nawykiem Polaków. Około 40 proc. z nas odkłada pieniądze, które zostają z miesięcznego budżetu lub są nieoczekiwanym zastrzykiem finansowym. Jedynie co czwarta osoba odkłada systematycznie, trzymając się narzuconych sobie reguł.",,
Zamieszki w węgierskim obozie dla uchodźców. Powód? Koran,"Ponad 150 policjantów musiało interweniować w Debreczynie na Węgrzech. Wszystko z powodu zamieszek, jakie wybuchły w tamtejszym, przepełnionym obozie dla uchodźców. Jeden z funkcjonariuszy został ranny w głowę. Imigranci podpalili kosze na śmieci i zaczęli rzucać w policjantów kamieniami. Powodem zamieszek była kłótnia o Koran. Na szczęście sytuację opanowano.",,,
Umowy na samoloty piątej generacji i okręty podwodne. Szef MON o planach na 2020 rok,"Finalizacja umowy na samoloty piątej generacji, okręty podwodne dla marynarki wojennej oraz utworzenie Agencji Uzbrojenia – to najważniejsze plany resortu obrony na nowy rok.","Szef MON Mariusz Błaszczak w rozmowie z Informacyjną Agencją Radiową podkreślił, że kwestia kontraktu z USA na myśliwce F-35 jest na pierwszym miejscu listy zakupów w 2020 roku. Poinformował, że rozmowy ze stroną amerykańską w sprawie finalizacji kontraktu dobiegają końca. – Negocjacje są bardzo zaawansowane. Na początku tego roku będę miał dobrą informację w tej sprawie – powiedział. Polska chce kupić 32 samoloty F-35. Szef MON kilkakrotnie mówił, że nasz rząd dąży do wynegocjowania najlepszej ceny za ten kontrakt. Ma ona być zbliżona do tej, jaką za F-35 zapłaciła Belgia. Kraj ten za zakup 34 myśliwców F-35 zapłacił prawie 4,5 miliarda dolarów. Departament Stanu zgodził się na potencjalną sprzedaż 32 myśliwców Polsce za maksymalnie 6,5 miliarda dolarów, czyli ponad 25 miliardów złotych. Kolejną ważną decyzją, którą podejmie w tym roku kierownictwo MON, będzie wybór okrętów podwodnych dla marynarki wojennej. Minister Mariusz Błaszczak zapowiada, że będzie to na razie rozwiązanie pomostowe. Tłumaczy, że na zakup docelowych okrętów trzeba będzie jeszcze poczekać, bo w tej kwestii mamy wieloletnie opóźnienia. Rok 2020 ma przynieść również finalizację zapowiadanego jeszcze w poprzedniej kadencji utworzenia Agencji Uzbrojenia. W nową strukturę miałaby wejść większość spółek obecnej Polskiej Grupy Zbrojeniowej. Agencja Uzbrojenia podlegałaby nowemu ministerstwu aktywów państwowych. Minister Mariusz Błaszczak podkreślił, że utworzenie Agencji Uzbrojenia mogłoby usprawnić proces zamówień dla armii. Teraz – jak zaznaczył szef MON – bywa z tym różnie. Najwięcej problemów rodzi się na linii zamawiający-zbrojeniówka. Zdaniem ministra Mariusz Błaszczaka powołanie Agencji Uzbrojenia pozytywnie wpłynęłoby na to zjawisko i przyspieszyło procesy decyzyjne dla przyszłych kontraktów z firmami zbrojeniowymi.  Polska Grupa Zbrojeniowa składa się z 63 spółek i jest niemal całkowicie uzależniona od zamówień rządowych. Na około pięć miliardów rocznych przychodów grupy cztery miliardy pochodzą z kontraktów zawartych z MON.",,
Przełom po 30 latach: 1 kwietnia UE znosi mleczne limity. Mleko będzie tańsze?,"Od 1 kwietnia, po ponad 30 latach obowiązywania limitów produkcji mleka, Unia Europejska znosi kwoty, pozwalając rolnikom na produkcję mleka bez żadnych ograniczeń. Ma to zwiększyć konkurencję UE na rynku
światowym. Według części ekspertów spadną ceny.","– Teraz będziemy konkurencyjni i zdolni do eksportowania – powiedział w czwartek w Brukseli komisarz UE ds. rolnictwa Phil Hogan. – Likwidacja systemu kwot mlecznych jest dla Unii (...) wyzwaniem, ponieważ całe pokolenie rolnikówbędzie musiało zmierzyć się z zupełnie nowymi okolicznościami i zapewne takżez niestabilnością rynku – dodał.Stabilizacja sektoraSystem kwot mlecznych wprowadzono w 1984 roku, by rozwiązać problem nadmiaruproduktów mlecznych na rynku. Ograniczenie produkcji mleka przyczyniło się dostabilizacji sektora mleczarskiego.Likwidację kwot zaproponowano już 12 lat temu – była to reakcja na rosnącyświatowy popyt na produkty mleczarskie. Unijni ministrowie zgodzili się, żejest potrzeba wsparcia tego sektora podczas wchodzenia na zliberalizowanyrynek po likwidacji kwot mlecznych. Polska była przeciwna zniesieniu kwot,gdyż obawiała się problemów, jakie mogą dotknąć mniejszych producentów mleka. Komisarz Hogan nie obawia się zniesienia kwotowania mleka, argumentując, że kraje Wspólnoty mają możliwości wsparcia sektora m.in. z unijnych programówpomocowych. – Obszary mniej uprzywilejowane, gdzie likwidacja kwot może byćpostrzegana jako zagrożenie, mają możliwość korzystania z szerokiej paletyśrodków rozwoju obszarów wiejskich – powiedział. Co z cenami? Według części ekspertów zniesienie kwotowania doprowadzi do zwiększeniaprodukcji mleka i spadku jego cen.KE nie przewiduje znacznego wzrostu produkcji mleka po zniesieniu limitów.Jednak w Polsce, która przez ostatnie lata rozwijała produkcję, może ona byćwiększa niż dotychczas.UE obok Nowej Zelandii i USA jest liderem w eksporcie produktów mleczarskich.",,
„Sugestia Onetu jest niedorzeczna”. Minister Wąsik o aferze GetBack,"Sugestia Onetu, że CBA w jakikolwiek sposób jest współodpowiedzialne za aferę GetBack, jest niedorzeczna i bezsensowna – powiedział w rozmowie z portalem tvp.info zastępca ministra koordynatora ds. służb specjalnych Maciej Wąsik. Onet napisał, że „główny bohater największej finansowej afery w czasach rządów PiS zeznał w prokuraturze, że był tajnym współpracownikiem CBA”.","Portal Onet napisał o „kulisach” afery GetBack, w której czynności śledcze wykonuje CBA. Autor publikacji stwierdził, że Konrad K., którego nazywa „główny bohater największej finansowej afery w czasach rządów PiS”, zeznał, że współpracował w sposób tajny z Biurem.  „Jeśli ta deklaracja jest prawdziwa, to oznacza, że służby specjalne są współodpowiedzialne za skandal, w którym 10 tys. osób i ponad 170 instytucji straciło w sumie 2,5 mld zł. W dodatku mowa o aferze, w której przewijały się nazwiska Kornela Morawieckiego oraz ludzi premiera” – opisuje portal.  O komentarz do sprawy opisanej przez Onet zwróciliśmy się do Macieja Wąsika, zastępcy ministra koordynatora ds. służb specjalnych. Minister oznajmił, że sugestia Onetu, jakoby CBA w jakikolwiek sposób było współodpowiedzialne za aferę GetBack jest „niedorzeczna i bezsensowna”.  – CBA jest służbą, która prowadzi śledztwo w tej sprawie z niezwykłą determinacją. Zarzuty dostało kilkadziesiąt osób. CBA wykryło straty materialne i sprawiło, że tych strat materialnych nie było więcej – zaznacza Wąsik.   Nasz rozmówca dodaje, że inaczej prowadzone są postępowania teraz niż w czasach PO-PSL. – Przykład sprawy Amber Gold, chociaż tych afer nie można w żaden sposób porównywać. Oskarżanie CBA o współudział jest draństwem. Wydźwięk tego materiału jest nieprawdziwy – mówi minister.",,
Papież Franciszek przyjął uczestników Rejsu Niepodległości,40-osobowa delegacja uczestników Rejsu Niepodległości u papieża. Podczas spotkania w nuncjaturze apostolskiej w Panamie Franciszek podziękował Polakom z pokładu „Daru Młodzieży” za piękną inicjatywę – podał Watykan w komunikacie.,"W sobotę rano, lokalnego czasu, przed udaniem się na mszę do bazyliki katedralnej Franciszek spotkał się z delegacją załogi żaglowca „Dar Młodzieży”, który od 22 stycznia stoi w porcie w Panamie.  Watykan w wydanej nocie wyjaśnił, że żaglowiec odbywa rejs dookoła świata w związku ze Światowymi Dniami Młodzieży oraz z okazji stulecia odzyskania niepodległości przez Polskę. Dodano, że w rejsie uczestniczą setki młodych ludzi. Papież pozdrawiając Polaków podziękował im za piękną inicjatywę – podkreślił Watykan.  Obecny na audiencji minister gospodarki morskiej i żeglugi śródlądowej Marek Gróbarczyk ocenił, że był to najważniejszy punkt Rejsu Niepodległości.",,
"Friedman: Po 2020 r. Rosja się rozpadnie. Zyskają na tym Japonia, Turcja i Polska","„Polska w ciągu następnych 15-20 lat stanie się centrum rozwoju gospodarczego w Europie, zapełni lukę, gdy osłabną Rosja i Niemcy” – uważa George Friedman, amerykański politolog, założyciel think tanku Stratfor i prezes instytutu Geopolitical Futures.","Autor bestsellera „Następne 100 lat: prognoza na XXI wiek” udzielił wywiadu dziennikowi „Polska The Times”. W rozmowie z Agatonem Kozińskim odpowiadał na pytania o perspektywy rozwoju sytuacji międzynarodowej w Europie i na świecie. Zdaniem Friedmana, aktualny okres pokoju w Europie przypomina ten z przełomu XIX i XX wieku. „Im dłużej trwa pokój, tym bardziej prawdopodobny staje się wybuch wojny”, twierdzi politolog. „Wojna – uważa Friedman – to coś głębszego, coś, co tkwi w ludzkiej naturze”. Sama Europa ma w przyszłości dalej tracić na znaczeniu. Zdaniem politologa, nigdy nie była ona zdolna do zapewnienia sobie pokoju. Nawet proces integracji europejskiej ma być konsekwencją polityki USA i ZSRR, a nie wysiłków samych Europejczyków. Jak twierdzi, Rosjanie „nie mają nic do zaoferowania” innym krajom – „w latach 60. mogli przynajmniej udzielić znaczącej pomocy finansowej”. Rosyjskie instytucje mają być niewydolne, niezdolne do utrzymania dyscypliny w państwie. „Współczesna Rosja to kraj Trzeciego Świata, utrzymuje się tylko dzięki eksportowi surowców naturalnych po cenach, których nie kontroluje. A to znaczy, że nie kontroluje swojej przyszłości” – twierdzi Amerykanin.  Bardzo optymistycznie widzi Friedman przyszłość naszego kraju. „Widać cały czas, jak wasz kraj idzie do przodu. Wystarczy porównać, w jakiej sytuacji byliście 10 lat temu, a jaka jest wasza pozycja obecnie, by dostrzec różnicę. Gdy dojdzie do rozpadu Rosji, Polska może na tym potężnie zyskać” – uważa analityk. Jego zdaniem, w razie rozpadu Rosji i pogrążenia się Niemiec w kryzysie „pojawi się przestrzeń, którą zapełnić będzie mogła Polska jako największy kraj w regionie. Współpraca w trójkącie: USA – Rumunia – Polska, może uczynić z was ważnego gracza”. Z punktu widzenia Warszawy koniecznością ma być zacieśnianie partnerstwa z Waszyngtonem. Friedman neguje koncepcje wiązania się Polski z polityką Niemiec – zainteresowanych bliskimi relacjami z Rosją, nieposiadających dużej armii, a więc w razie zagrożenia niezdolnych do udzielenia pomocy Polsce. Zdaniem analityka, sytuacja w regionie ulegnie diametralnej zmianie już w ciągu nadchodzącej dekady. „Kto podejrzewał w czasie wojny secesyjnej, że pół wieku później USA staną się najpotężniejszym państwem świata? Równie dobrze nagle historia może przyspieszyć dla krajów Trójmorza”, kończy rozmowę Friedman.",,
Wassermann: Tak wygląda mój każdy dzień poza Sejmem. Już blisko końca,"Tak wygląda mój każdy dzień poza Sejmem. Już blisko końca – napisała na Twitterze przewodnicząca sejmowej komisji śledczej ds. Amber Gold Małgorzata Wassermann. Posłanka zamieściła też nagranie, na którym widać ułożone na podłodze dokumenty. Wassermann zapewniła jednocześnie, że końcowy raport z działalności komisji będzie niebawem opublikowany.",,,
Polacy w Nowym Jorku czczą Narodowe Święto Niepodległości,"W rozpoczętych uroczystościach Święta Niepodległości biorą udział nowojorskie dzieci i młodzież szkolna, weterani i organizacje polonijne. Szerokie spektrum wydarzeń obejmuje imprezy o charakterze politycznym, kulturalnym i sportowym.","W konsulacie polskim w Nowym Jorku na środę zaplanowano uroczystość połączoną z wręczeniem odznaczeń zasłużonym przedstawicielom Polonii i okolicznościowym koncertem. – W tym roku wydarzenie nabiera tym większej rangi, że zbiega się z 100. rocznicą nawiązania stosunków dyplomatycznych między Polską, a Stanami Zjednoczonymi. Mija też 100 lat od utworzenia pierwszej polskiej placówki dyplomatycznej w Ameryce. Był nią nasz konsulat – zauważył konsul generalny RP w Nowym Jorku Maciej Golubiewski. Jak dodał konsulat powstał nawet nieco wcześniej, aniżeli poselstwo RP w Waszyngtonie. Pierwszym konsulem generalnym był biznesman Konstanty Buszczyński. – Stulecie nie powinno być tylko przypomnieniem stosunków politycznych i wiążącej się z tym historii. Relacje są mocne, kiedy towarzyszy im bardzo dobra współpraca ekonomiczna. W ostatnich kilku latach wymiana handlowa z USA zwiększyła o jedną czwartą. Liczymy, że się wciąż będzie rozwijać, a nowe stulecie zaowocuje jeszcze większą dynamiką polskiego eksportu i w ogóle kontaktów biznesowych – powiedział Golubiewski. Zwrócił uwagę na dobrą współpracę wojskową z Ameryką. Akcentował, że przenosi się to też na relacje ekonomiczne. – Mamy nadzieję, że w następnym stuleciu Polska i USA będą partnerami także w nowoczesnych sektorach obejmujących wysoko zaawansowaną technologię – wskazał konsul generalny. Pianista Jerzy Stryjniak ze swej strony podkreślił, że na recital w konsulacie wybrał utwory wielkich kompozytorów i patriotów Fryderyka Chopina i Ignacego Jana Paderewskiego. – Etiuda Rewolucyjna Chopina c-moll op. 10 nr 12 oraz a-moll op. 25 nr 11 zwana 2. Rewolucyjną skomponowane po upadku powstania listopadowego w 1830 roku wymierzone są przeciw rosyjskiemu okupantowi. Zagram też m.in. Menueta op. 14 nr 1 i Krakowiaka fantastycznego op. 14 nr 6 Paderewskiego, który wygrał nam wolność na fortepianie – przekazał Stryjniak, profesor The New York Conservatory of Music. Stowarzyszenie Weteranów Armii Polskiej w Ameryce i Polski Dom Narodowy na Greenpoincie uczczą wspólnie w niedzielę Święto Niepodległości uroczystą akademią i projekcją filmu dokumentalnego Krzysztofa Talczewskiego „Niepodległość”. Poprzedzi to msza święta w kościele św. Stanisława Kostki. Największa społeczno-kulturalna organizacja Polonii na Wschodnim Wybrzeżu, Centrum Polsko-Słowiańskie (CPS), w nachodzący czwartek zaprasza na akademię Klubu Krakus. Zaprezentuje on m.in. swoich chórzystów i recytacje słynnych utworów poświęconych niepodległości. – Poeci z klubu przeczytają własne wiersze napisane specjalnie na tę uroczystość. W sobotę natomiast odbędzie się jedna z imprez Festiwalu Chopin i przyjaciele. Nastąpi też odsłonięcie rzeźby Tadeusz Kościuszki. Dostaliśmy ją w dzierżawę na 99 lat z Fundacji Kościuszkowskiej – powiedziała szefowa CPS Bożena Kamińska. 11 listopada, podczas dnia otwartego, można odwiedzić Instytut Piłsudskiego i poznać jego historię oraz zbiory. Wykład „Ostatnie boje Marszałka. Zwycięskie zmaganie o pamięć legionową w PRL” wygłosi prezes IPN dr Jarosław Szarek. Zdaniem szefowej Centrali Szkół Dokształcających w Ameryce dr Doroty Andraki szkoły aktywnie przyłączają się do uroczystości 11 listopada. W odpowiedzi na akcję ministra edukacji narodowej ""Szkoła do hymnu"" uczniowie zaczynają zajęcia od śpiewania Mazurka Dąbrowskiego. Prowadzone są lekcje związane z 11 listopada i akademie. Dzieci i młodzież biorą udział w mszach świętych. – Dzieci i młodzież ze szkół polonijnych Wschodniego Wybrzeża okazują dzięki tym działaniom swoją łączność z Polakami. Przede wszystkim demonstrują swój patriotyzm, a także dowodzą jak mocno popularyzowana jest nasza ojczyzna tutaj za granicą – powiedziała. Według dyrektora Instytutu Kultury Polskiej w Nowym Jorku (IKP) Adriana Kubickiego jego placówka wspiera wiele wydarzeń poświęconych Świętu Niepodległości. – Zapraszamy mieszkańców Nowego Jorku na festiwal poświęcony muzyce Chopina. Promujemy też inne wydarzenia dla uczczenia przez Polskę niepodległości. Byliśmy w Waszyngtonie na najważniejszym wydarzeniu pod egidą ambasadora Piotra Wilczka z udziałem prawdopodobnie ok. 1000 osób. Uczestniczymy w podobnych wydarzeniach w innych naszych placówkach dyplomatycznych w USA – wyliczył. Sympatycy sportu spotkają się w niedzielę w Central Parku na Biegu Niepodległości z udziałem m.in. biegaczy z polonijnych klubów Polska Running Team oraz 3 Run PL. Zgłosili się też inni w tym rodziny z dziećmi. – Przyłączamy się do polskiej inicjatywy. Nie są to zawody, lecz symboliczne wydarzenie – wyjaśnił prezes Polish American Sports Association Paweł Myśliwiec.",,
Lubnauer o słowach Scheuring-Wielgus: Smarkateria,"– Mam wrażenie, że pani Scheuring-Wielgus postanowiła zawłaszczyć temat, który jest narodowy – powiedziała we wtorek w programie „Kwadrans polityczny” w TVP1 przewodnicząca Nowoczesnej Katarzyna Lubnauer, komentując słowa Joanny Scheuring-Wielgus, która stwierdziła m.in., że szefowa Nowoczesnej nie ma moralnego prawa do wypowiadania się na temat pedofilii w Kościele.","Joanna Scheuring-Wielgus uważa, że ani Grzegorz Schetyna, ani Jarosław Kaczyński, ani Władysław Kosiniak-Kamysz, ani Katarzyna Lubnauer nie mają moralnego prawa do wypowiadania się na temat pedofilii w Kościele. Kandydatka Wiosny w wyborach do PE mówiła tak podczas konferencji prasowej.  – To jest trochę smarkateria takie mówienie – stwierdziła Lubnauer. Bo, jak podkreśliła, jeśli chce się coś zmienić, to trzeba znaleźć sojuszników. – Zawsze trzeba szukać polityków, którzy podzielają nasze poglądy. A nie wyznaczać, kto ma, a kto nie ma moralnego prawa – stwierdziła. – Mam wrażenie, że pani Scheuring-Wielgus postanowiła zawłaszczyć temat, który jest narodowy – oceniła szefowa Nowoczesnej.  – Na tej konferencji (Scheuring-Wielgus) stanęła koło Roberta Biedronia, a zasadę zero tolerancji należy zaczynać od siebie. I zastanowić się, czy w sprawie domu kultury wszystko zostało zrobione w odpowiednim czasie. Jednak anonimowe zgłoszenie było w lutym, natomiast sprawa trafiła do prokuratury dopiero w kwietniu – zauważyła.",,
Wiara czyni cuda. Czy aby na pewno?,"Jest czas szczególnych dni. Wspominamy 40. rocznicę wyboru kardynała Karola Wojtyły na papieża oraz pontyfikat Jana Pawła II. Jego nauki udzielane naszej ojczyźnie, Polakom i każdemu człowiekowi, który się zetknął z jego słowem i życiem. Jego miłość i troska zawsze była skupiona na osobie ludzkiej, na innym człowieku. Stąd tak ściśle łączymy myśl polskiego papieża z osobą ludzką, z personalizmem.","Z największą przykrością i prawdziwym smutkiem przyjąłem w tych dniach niektóre zdarzenia, które miały miejsce. Pierwsze to jawne bluźnierstwo wobec polskiego papieża.  Czeska feministka Aneta Petani  w rocznicę wyboru Karola Wojtyły na papieża podjęła protest, który przybrał formę prymitywnej demonstracji. Młoda, półnaga kobieta, założywszy na głowę koronę cierniową, zakłóciła Mszę św., celebrowaną w praskiej katedrze przez prymasa Czech Dominika Dukę. Nie interesowało ją to, że zakłóca uroczystość obchodzoną przez setki osób, że biorą w niej udział przedstawiciele państwa polskiego. Ważne było dla niej jedynie, aby bronić własnego poglądu na świat, który krytykuje Kościół katolicki, w tym księża czescy. Obrona modnego genderyzmu wywołała u kobiety, związanej ze znaną na terenie Rosji feministyczną organizacją Femen, reakcję, która depcze uczucia innych ludzi. Nie liczy się z nikim i  niczym, byle dać upust swojej  nienawiści do innych,  którzy myślą inaczej niżeli ona. Świadomie wybiera miejsce i czas, który przesądzi, iż jej demonstracja uzyska rozgłos. Idea, o którą walczy, stanie się głośna, a przy okazji ona sama skorzysta z sensacji, jaka będzie towarzyszyć prowokacji – stanie się znana, a w swoim sekciarskim środowisku bardziej ceniona. Jej działanie naśladuje klasyczne założenia  terroryzmu. Uderzyć trzeba w miejsce i w ludzi, dzięki którym idea, o którą walczymy, uzyska „przebicie” w świecie, w mediach. Ofiary, w tym przypadku zwykli uczestnicy nabożeństwa, nie są ważne. Istotne jest osiągnięcie celu. Choćby po  trupach, jak w przypadku prawdziwego aktu terrorystycznego. Inni, kierujący się również nienawiścią, wybierają na swoje działanie noc, aby jej ciemności kryły ich przed zdemaskowaniem. Ich czyny są podłe, niskie i gdybyśmy znali ich sprawców, to właśnie oni zasługiwaliby na wyrazy potępienia. Działając z ukrycia i w ciemnościach, czerpią chorobliwą radość i satysfakcję, że obrażają innych – lepszych, uczciwszych i mądrzejszych od siebie. I prawdopodobnie niezdemoralizowanych.  A na pewno w takim stopniu, żeby próbować szkodzić komuś z ukrycia. Nieznany sprawca, który zbezcześcił grób, być może niedawno manipulował słowami profesora, aby zaatakować go za bolesną prawdę, jaką powiedział w Oksfordzie o tym, że niektórzy polscy politycy, ale też sędziowie, ulegają korupcji. Ta wypowiedziana gorzka prawda wystarczyła, by przez niektórych rodaków został znienawidzony nawet pośmiertnie. Zastanawiam się często, skąd się biorą takie pokłady nienawiści, przeradzające się w agresję, przybierającą różne formy.Jan Paweł II mawiał: „Prawda pokona zło”. Przecież opisane tu przypadki działania są zbudowane na fałszywych przesłankach. Niezależnie od tego są wypełnione złem nienawiści. Dlatego w trwającym akurat wyborczym zgiełku ogarnia mnie dojmujący smutek, wychodzący poza doraźne chwile, kończący się pytaniem – kiedy u nas spełni się oczywiste proroctwo naszego wielkiego mędrca Jana Pawła II?   Na szczęście, podobno zdarzają się cuda. I to mnie podtrzymuje na duchu.",,
„Polska pomaga. Na ratunek Syrii”. Transmisja o godz. 21 w TVP1,"To już dziś siódma edycja koncertu „Polska pomaga” na rzecz ofiar konfliktów na świecie. W tym roku pomoc płynąca z Polski dotrze do pogrążonych w kryzysie humanitarnym Syryjczyków. Najpiękniejsze pieśni bożonarodzeniowe w wykonaniu artystów Polskiej Opery Królewskiej oraz Małgorzaty Walewskiej i Marii Pomianowskiej, będzie można usłyszeć dzisiaj o godz. 21.00. na antenie TVP1 i Programu Pierwszego Polskiego Radia. Na koncert zaprasza ks. Marcin Iżycki, dyrektor Caritas Polska oraz prof. Piotr Gliński, minister kultury i dziedzictwa narodowego.","W trakcie koncertu, oprócz najpopularniejszych i powszechnie znanych kolęd, będzie można usłyszeć także bliskowschodnią kolędę „Woulida El Messih Hallelujeh - Chrystus się narodził, alleluja” oraz staropolską pieśń bożonarodzeniową „Jam jest dudka Jezusa mojego” – anonim z rękopisów sióstr karmelitanek i benedyktynek z XVIII w. w opracowaniu Jacka Urbaniaka. – W okresie Bożego Narodzenia jesteśmy bardziej otwarci na potrzebujących. W tym roku ogromnie proszę o pomoc dla naszych braci i sióstr w Syrii. Na terenie tego kraju aż 15,5 mln ludzi potrzebuje pomocy w zakresie dostępu do czystej wody - powiedział ks. Marcin Iżycki, dyrektor Caritas Polska. Organizując koncert, realizujemy ideę społecznej odpowiedzialności polityków i wspieramy tych, którzy najbardziej tego potrzebują, tam, gdzie tego wsparcia najbardziej potrzeba. Konflikt w Syrii pokazuje, że znów potrzeba naszej solidarności ponad podziałami, ponad granicami, z ludźmi z innej części świata, którzy potrzebują tego samego co my - mówi inicjator koncertów „Polska pomaga...”, minister kultury i dziedzictwa narodowego, prof. Piotr Gliński. Wojna w Syrii trwa już prawie dziewięć lat. Pochłonęła pół miliona ofiar. Dzień po dniu zwykli ludzie wciąż zmagają się ze wstrząsającymi konsekwencjami tego konfliktu. Ponad 80 proc.  mieszkańców Syrii żyje w biedzie. Brak pracy, ogromne zniszczenia, przerwy w dostawie prądu i wody sprawiają, że ci ludzie, skazani na niepewne jutro, cały czas liczą na wsparcie świata. 15,5 mln ludzi potrzebuje pomocy w zakresie dostępu do czystej wody - to niemal milion więcej niż rok wcześniej. W Aleppo jedynie co 6. osoba ma wodę w kranie. W północnej Syrii wciąż milion osób polega wyłącznie na dostawach wody z cystern organizacji pomocowych. Połowa populacji ma dostęp do prądu mniej niż 12 godzin dziennie. Bezrobocie sięga już 53 proc., co oznacza, że drastycznie ubożeje całe społeczeństwo, a ci, którzy mieli resztki oszczędności i jakiekolwiek szanse na pracę za granicą, już dawno opuścili swój kraj. Caritas Polska przeznaczyła już ponad 52 mln złotych na pomoc dla ofiar wojny w Syrii. To tak jakby każdy Polak wsparł mieszkańców Syrii ponad złotówką.",,
„Lęk przed wychodzeniem z domu staje się czymś naturalnym”,"– Europa zaczyna przywykać do tego, że terroryzm stał się jednym z elementów jej codzienności – mówił w programie „Minęła dwudziesta” dr Łukasz Kister, ekspert ds. terroryzmu z UJ.","– Stał się czymś nieodzownym (terroryzm - przyp.red.) w Europie Zachodniej, do tego przyczynili się w głównej mierze politycy Europy Zachodniej, którzy zaczęli wmawiać nam wszystkim, nie tylko własnemu społeczeństwu, że dzisiaj terroryzm jest elementem codzienności wielkich miast, że nie powinno nas dziwić, że dokonywane są gwałty, grabieże, czy zamachy – mówił Kister. Jego zdaniem dopuszczono do tego, żeby do Europy przybyli nie uchodźcy czy imigranci zarobkowi, ale najeźdźcy. – Lęk codzienny przed wychodzeniem z domu staje się czymś naturalnym – mówił. Zdaniem dr Magdaleny El Ghamari sytuacja jest na tyle skomplikowana, że społeczeństwo nie do końca wie, co ma robić. – Jedyne akty solidarności, które widzimy w połączeniu z ostatnimi latami, to ludzie albo wychodzą na ulice, solidaryzują się, albo w internecie zostawiają hasztag – powiedziała. Zwróciła uwagę, że żałoba się za chwilę skończy, życie wróci do normy. Zdaniem ks. prof. Waldemara Cisły z UKSW pocieszające jest, że w społeczeństwie budzi się świadomość, iż tak dalej być nie może. – Każda śmierć jest tragedią, mamy kilkanaście osób, które zginęło; codziennie z Iraku, Syrii docierają informacje o śmierci kilkudziesięciu osób. Proszę zauważyć, jak my na to obojętniejemy – zauważył. Dodał, że jako obywatele mamy raz na cztery lata możliwość pójść do wyborów i zdecydować, kto będzie podejmował decyzje w naszym imieniu.",,
Opozycja wspólnie wypowie się ws. zawieszenia strajku nauczycieli?,"19 kwietnia o 9.30 odbędzie się konferencja prasowa polityków opozycji. Mają wziąć w niej udział Grzegorz Schetyna, Władysław Kosiniak-Kamysz, Jerzy Wenderlich i Marek Kossakowski – podaje portal rp.pl. Tematem wystąpienia ma być apel do nauczycieli o przerwanie lub zawieszenie strajku.","Zdaniem portalu przywódcy opozycji obawiają się dalszego spadku popularności strajku i wiązania go z nimi. Szczególnie dużo kontrowersji budzą zapowiedzi nieklasyfikowania uczniów zdających w tym roku maturę. Aż 62 proc. badanych w sondażu SW Research dla portalu rp.pl uważa, że strajk powinien być przerwany na czas matur – nawet jeśli jego cele nie będą osiągnięte.Nie wiadomo, jaki skutek odniesie apel polityków opozycji. Źródła portalu wskazują, że sam lider ZNP Sławomir Broniarz może już nie kontrolować strajkujących nauczycieli. Dzisiejsze rozmowy z rządem nie przyczyniły się do rozwiązania sporu, a strajk nie będzie zawieszony na okres świąt.",,
Ostatnia szansa na dotacje dla organizacji pozarządowych,Do godziny 16:15 w czwartek organizacje pozarządowe mogą wnioskować o finansowe wsparcie w ramach Funduszu Inicjatyw Obywatelskich. Dofinansowywane są projekty zwiększające zaangażowanie obywateli i organizacji pozarządowych w życie publiczne.,"Dotychczasowy regulamin konkursu został w tym roku znowelizowany. Część dotacji będzie można wykorzystać na rozwój organizacji (zakup sprzętu, remont siedziby).Dotację w ramach FIO mogą uzyskać organizacje pozarządowe, stowarzyszenia jednostek samorządu terytorialnego, spółdzielnie socjalne, spółki akcyjne i spółki z ograniczoną odpowiedzialnością, kluby sportowe działające non profit, a także parafie, domy zakonne oraz osoby prawne i jednostki organizacyjne działające na podstawie przepisów o stosunku państwa do Kościoła katolickiego w RP.Zastrzeżono, że jedna organizacja może złożyć tylko jedną ofertę. Dotację można otrzymać na projekty zachęcające obywateli do realizacji oddolnych inicjatyw, dające im możliwość zdobywania wiedzy w sferze działań obywatelskich, przyczyniające się do wzrostu udziału obywateli w sprawach publicznych i wzmacniające potencjał organizacji pozarządowych. W ramach tych dziedzin można uzyskać od 20 tys. do 1 mln zł dotacji.Oferty w ramach FIO należy złożyć za pośrednictwem formularza dostępnego na stronie: fio.niw.gov.pl. FIO przypomina, że w ostatnim dniu naboru dostęp do systemu może być utrudniony z powodu dużej liczby składanych aplikacji.Wyniki mają być znane do 1 maja. Pula pieniędzy dla organizacji pozarządowych w ramach rządowego programu FIO wynosi 60 mln zł.",,
Jest akt oskarżenia przeciwko Mateuszowi P. Miał współpracować m.in. z rosyjskim wywiadem,"Oskarżony Mateusz P., przewodniczący partii Zmiana, miał promować cele polityczne Federacji Rosyjskiej w powiązaniu z rosyjskimi służbami wywiadowczymi, osiągając z tego tytułu pokaźne korzyści majątkowe – uważa Prokuratura Krajowa.","Mazowiecki Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej w Warszawie skierował do Sądu Okręgowego w Warszawie akt oskarżenia przeciwko Mateuszowi P. To znany politolog, dziennikarz, pracownik naukowy, sekretarz generalny Stowarzyszenia Europejskie Centrum Analiz Geopolitycznych, były poseł na Sejm RP V kadencji, polityk i przewodniczący partii Zmiana.„Mateuszowi P. w śledztwie przedstawiono dwa zarzuty. Pierwszy dotyczy brania udziału od 2009 roku do maja 2016 w działalności rosyjskiego wywiadu cywilnego Federalnej Służby Bezpieczeństwa (FSB) i Służby Wywiadu Zagranicznego (SWR), skierowanej przeciwko Rzeczypospolitej Polskiej” – napisano w komunikacie PK. Śledczy wskazali też drugi czyn zarzucony Mateuszowi P. „Dotyczy brania udziału w okresie od bliżej nieustalonej daty do 23 października 2015 roku w działalności wywiadu Chińskiej Republiki Ludowej, skierowanej przeciwko Rzeczypospolitej Polskiej” – wynika z informacji przekazanych przez prokuraturę.",,
14 kwietnia konwencja PiS i Zjednoczonej Prawicy. Dzień później liderzy ruszą w teren,14 kwietnia w Warszawie odbędzie się konwencja Prawa i Sprawiedliwości i partii wchodzących w skład koalicji Zjednoczonej Prawicy. Dzień później - według nieoficjalnych informacji - liderzy partii rozpoczną wizyty w poszczególnych regionach w Polsce.,"Rzeczniczka PiS Beata Mazurek w rozmowie z PAP potwierdziła oficjalnie, że konwencja PiS i partii wchodzących w koalicję Zjednoczonej Prawicy (PiS, Solidarna Polska oraz Porozumienie) odbędzie się 14 kwietnia w Warszawie. Jak dodała, podczas konwencji przewidziane jest wystąpienie prezesa partii Jarosława Kaczyńskiego, premiera Mateusza Morawieckiego, wicepremier Beaty Szydło oraz liderów Zjednoczonej Prawicy.   – Po konwencji niebawem ruszamy w Polskę – zapowiedziała Mazurek i podkreśliła, że konwencja będzie rodzajem podsumowania dotychczasowej działalności partii oraz rządu, a także będzie dotyczyć najbliższych wyzwań.   Według nieoficjalnych informacji PAP, ze źródeł zbliżonych do kierownictwa PiS, wizyty liderów partii w poszczególnych regionach w Polsce prawdopodobnie rozpoczną się bezpośrednio po konwencji - 15 kwietnia. „Spotkanie, które jednoczy środowiska”   Wiceszef Porozumienia, poseł klubu PiS Zbigniew Gryglas powiedział PAP, że taka konwencja to zawsze istotne wydarzenie dla Zjednoczonej Prawicy. – Tak będzie też tym razem – ocenił. – Myślę, że to takie spotkanie, które zawsze jednoczy środowiska, przypomina i wskazuje cele, do których dążymy – mówił Gryglas.   Jego zdaniem podczas konwencji poruszona zostanie kwestia przyszłości i „czekających nas wyborów, zwłaszcza samorządowych”, a także „wyznaczenie kierunków na kolejne miesiące działalności rządu”. – To są takie sprawy, których osobiście się spodziewam – wskazał.  Ostatnia konwencja Zjednoczonej Prawicy odbyła się w Przysusze w lipcu ubiegłego roku. Formalnie była to druga część piątego kongresu PiS, rozpoczętego w 2016 r. Poza prezesem PiS przemawiali wówczas: ówczesny wicepremier, minister finansów, minister rozwoju Mateusz Morawiecki, wicepremier, minister nauki i szkolnictwa wyższego, szef Polski Razem Jarosław Gowin oraz minister sprawiedliwości, prokurator generalny, szef Solidarnej Polski Zbigniew Ziobro.   Podczas konwencji liderzy Zjednoczonej Prawicy zapowiedzieli m.in. przyspieszenie prac nad programem Mieszkanie plus i projektem ustawy o służbie zagranicznej, dekoncentrację mediów, dalsze reformy sądownictwa. Prezes PiS zapowiedział również wówczas ocenę pracy rządu w związku z drugą rocznicą powołania gabinetu premier Beaty Szydło. W grudniu na czele Rady Ministrów Szydło zastąpił b. wicepremier, minister finansów, minister rozwoju Mateusz Morawiecki.",,
Zakaz hodowli zwierząt futerkowych będzie procedowany w Sejmie,"Nowelizacja ustawy o ochronie zwierząt, której częścią jest postulowany zakaz hodowli zwierząt na futra w Polsce, ma być procedowana w nowej kadencji Sejmu – informują w „Gazecie Polskiej Codziennie” Jacek Liziniewicz i Wojciech Mucha.","Gazeta przypomniała, że likwidacja ferm futrzarskich nie znalazła się w programie PiS, ale już w poprzedniej kadencji jednoznacznie opowiedział się w tej sprawie prezes PiS Jarosław Kaczyński. Według ustaleń gazety władze partii nie zmieniły zdania w tej sprawie.„Kierownictwo Prawa i Sprawiedliwości jest w dalszym ciągu zarówno za rezygnacją z tego rodzaju działalności, jak i wszelkich innych, opierających się na założeniu, że Polska jest krajem, w którym ochrona różnych praw, w tym praw zwierząt, miałaby stać na niższym poziomie niż w krajach Europy Zachodniej” – mówi cytowany przez „GPC” wicerzecznik PiS Radosław Fogiel.Jak dodał, ustawa o ochronie zwierząt, której częścią jest postulowany zakaz, będzie procedowana w kadencji, która rozpocznie się 12 listopada.„GPC” zwraca uwagę, że taka zapowiedź może się nie spodobać biznesmenom z branży futerkowej.Gazeta przywołuje badanie przeprowadzone na zlecenie Stowarzyszenia Otwarte Klatki, według którego aż 73,1 proc. Polaków uważa, że hodowanie i zabijanie zwierząt dla ich futer nie powinno być w Polsce dopuszczalne.",,
Erdogan rozmawiał z Trumpem . „Nic nie powinno być ukryte” ws. śmierci Chaszodżdżiego,"Prezydenci USA i Turcji Donald Trump i Recep Tayyip Erdogan uzgodnili w piątek w rozmowie telefonicznej, że sprawa śmierci saudyjskiego dziennikarza Dżamala Chaszodżdżiego nie może zostać zatuszowana – poinformował gabinet tureckiego prezydenta.","„Panowie prezydenci Trump i Erdogan są zgodni co to tego, że powinny zostać wyjaśnione wszystkie aspekty śmierci Dżamala Chaszodżdżiego i nic nie powinno być ukryte” – brzmi komunikat wydany przez biuro prasowe Erdogana.2 października dziennikarz Dżamal Chaszodżdżi przyjechał do saudyjskiego konsulatu, by odebrać zaświadczenie o wcześniejszym rozwodzie. Kiedy po kilku godzinach ślad po nim zaginął, jego narzeczona zaalarmowała najbliższych. Ciała dziennikarza do dzisiaj nie odnaleziono.Turcja, która najgłośniej domaga się ukarania sprawców, twierdzi, że ma nagrania z konsulatu, które potwierdzają, że mężczyzna został uduszony, a jego ciało zostało poćwiartowane. Turcja miała przekazać nagrania Stanom Zjednoczonym, Wielkiej Brytanii, Francji i Niemcom.",,
Minister Emilewicz: Polski biznes może przejąć kilkadziesiąt niemieckich firm,"Chcielibyśmy, by polski biznes przejął kilkadziesiąt niemieckich firm, które mają problemy z sukcesją – powiedziała minister przedsiębiorczości i technologii Jadwiga Emilewicz. Dodała, że prezentacja firm, które są obecnie wystawione na sprzedaż, ma odbyć się na rozpoczynającym się w poniedziałek Polsko-Niemieckim Forum Gospodarczym „Cyfryzacja – Energia – Mobilność” w Berlinie.","Jak poinformowała minister, już w listopadzie ubiegłego roku niemiecki minister gospodarki Peter Altmaier „wyraził ogromne zainteresowanie takim rozwiązaniem”. Z uwagą na potencjalnych przejmujących z Polski patrzą też niemieccy biznesmeni, którzy mają duże problemy z sukcesją. Nie wykluczyła, że w takiej sytuacji, polscy przedsiębiorcy będą mogli liczyć na różnego rodzaju ułatwienia. Jadwiga Emilewicz powiedziała, że udział w polsko-niemieckim forum rozpoczynającym się w poniedziałek zapowiedziało ok. 300 podmiotów z obu krajów. Będą to głównie firmy z trzech wybranych obszarów: przemysłu 4.0, elektromobilności i inteligentnej energetyki. – Niemcy są największym partnerem gospodarczym Polski. Nasze wzajemne obroty przekraczają 110 mld euro rocznie – mówiła. Podkreśliła, że rok 2018 był kolejnym rekordowym rokiem, jeśli chodzi o wzajemny wzrost wymiany handlowej, co jest szczególnie ważne w czasie, kiedy gospodarka nieco spowalnia. Minister zaznaczyła, że polskie średnie firmy, które programują automatykę, w większym stopniu mogłyby stać się uczestnikami niemieckich konsorcjów zaangażowanych w tworzenie rozwiązań związanych np. ze sztuczną inteligencją czy robotyką. – To, z jednej strony, zwiększyłoby konkurencyjność unijnej gospodarki na rynku globalnym, a z drugiej – umożliwiłoby szybszy wzrost polskim firmom – wskazała.",,
Na prof. Budzyńskiej się nie skończy. Trzeba powstrzymać lewicową cenzurę,"Prof. Ewa Budzyńska została przez grupę studentów Uniwersytetu Śląskiego oskarżona o „klasyczny” zestaw myślozbrodni. Homofobia, antysemityzm, dyskryminacja wyznaniowa – mamy tu wszystko, co trzeba, żeby zniszczyć człowieka. Do tego dochodzi atak rzecznika dyscyplinarnego i żądanie nałożenia na nią przykładnej kary, umycie rąk przez rektora i strusia polityka kadry profesorskiej. To kolejny przykład cenzurowania oponentów przez lewicę światopoglądową. Jest też testem na to, jak daleko pozwolimy posunąć się w roszczeniach zwolennikom „tolerancji”.","Pracująca od 28 lat na Uniwersytecie Śląskim prof. Ewa Budzyńska, autorka licznych książek i artykułów naukowych dla polskich i zagranicznych czasopism, a także wielu ekspertyz dla organów władz samorządowych i organizacji społecznych, znalazła się na celowniku grupy lewicowych światopoglądowo studentów z powodu treści prezentowanych podczas wykładu „Międzypokoleniowe więzi w rodzinach światowych”.  Celem prowadzonych przez nią zajęć było zapoznanie uczestników z rodziną jako elementem struktury społecznej i przedstawienie, jakie formy przyjmowała ona na przestrzeni wieków w zależności od kształtującej ją kultury lub religii. Porównywany był stosunek różnych religii do takich kwestii jak: trwałość małżeństwa, rozwody, kwestie związane z płodnością, antykoncepcją i aborcją. Uczestnicy zajęć, czemu strona atakująca wykładowczynię nie zaprzecza, pracowali na publikacjach naukowych i tekstach źródłowych.  Po grudniowym wykładzie grupa studentów oburzyła się, że wykładowczyni m.in. nazwała człowieka w prenatalnej fazie rozwoju „dzieckiem” i mówiła, że według klasycznej definicji rodzina składa się z „męża, żony, ojca, matki, dzieci, krewnych i powinowatych”.  Mówiąc o rodzinie w kontekście nauki chrześcijańskiej podkreślała, że jest ona podstawową i naturalną komórką społeczeństwa, która oparta jest na związku kobiety i mężczyzny. Szokujące, prawda? Jak mało postępowe, europejskie i tolerancyjne...  Prezentowane treści na tyle oburzyły grupę studentów, że napisali oni skargę, w której zarzucili wykładowczyni homofobię i nietolerancję, a także promowanie postawy krytycznej wobec aborcji, antysemityzm i dyskryminację wyznaniową. Swoje oskarżenia podsumowali pisząc, że przekazywała ona informacje „niezgodne ze współczesną wiedzą naukową” i promowała „poglądy radykalno-katolickie”.  Skarga trafiła do prof. Budzyńskiej 8 stycznia. Po tym, jak rzecznik dyscyplinarny Uniwersytetu Śląskiego złożył wniosek do komisji o ukaranie jej naganą, na znak protestu wykładowczyni postanowiła opuścić uczelnię. Jej rozprawa dyscyplinarna została wyznaczona na 31 stycznia.  Warto w tym miejscu przytoczyć stanowisko uniwersyteckiego rzecznika dyscyplinarnego prof. Wojciecha Popiołka, który zarzucił jej m.in., że „formułowała wypowiedzi w oparciu o własny, narzucany studentom światopogląd o charakterze wartościującym, stanowiące przejaw braku tolerancji wobec grup społecznych i ludzi o odmiennym światopoglądzie, nacechowane wobec nich co najmniej niechęcią, w szczególności wypowiedzi homofobiczne, wyrażające dyskryminację wyznaniową, krytyczne wobec wyborów życiowych kobiet dotyczących m.in. przerywania ciąży”.  Stwierdził on przy tym, że „wymierzenie obwinionej kary nagany będzie stanowiło adekwatną dla czynu obwinionej karę, a także będzie stanowiło wyraz prewencji ogólnej i prewencji szczególnej. W środowisku akademickim nie mogą mieć miejsca takie zachowania jakie są przypisywane obwinionej”. Co ciekawe, rzecznik przyznał, że zarzuty antysemityzmu i nienaukowości przekazywanych informacji są bezzasadne – a pomimo tego zdecydował się zaapelować o wymierzenie jej kary nagany, co ma być „prewencją”, czyli formą zastraszenia innych wykładowców.  Już sama zastosowana przez niego argumentacja jest skandaliczna, nacechowana niebywałą niechęcią do samej wykładowczyni i do prezentowanych przez nią podczas wykładu treści. Co więcej, słowa o „prewencji” pokazują, jak rzecznik, ręka w rękę ze środowiskami radykalnej lewicy światopoglądowej – domaga się cenzurowania wolności wypowiedzi i badań.  Celem jest doprowadzenie do sytuacji, w której sprawa prof. Budzyńskiej będzie przestrogą dla innych wykładowców, nie tylko Uniwersytetu Śląskiego, przed występowaniem przeciwko ideologiom gender i LGBT czy aborcyjnemu lobby.  Również postawa rektora uczelni prof. Andrzeja Kowalczyka nie budzi optymizmu. Nie dość, że wypowiedział się w sprawie prof. Budzyńskiej – przypomnijmy, doświadczonego i docenianego pracownika – bardzo późno, to jeszcze całkowicie „umył ręce”, podkreślając, że władze Uniwersytetu Śląskiego nie podejmą żadnych kroków, które mogłyby zostać odczytane jako „próba wywarcia nieuprawnionego wpływu na działalność rzecznika dyscyplinarnego”.  Prof. Kowalczyk zapewnił przy tym, że władze uczelni „opowiadają się za swobodą debaty akademickiej prowadzonej w atmosferze szacunku dla odmiennych racji oraz nieskrępowanego wyrażania poglądów opartych na faktach i metodach naukowych”. Podkreślił przy tym, że „integralną częścią tej swobody jest prawo do głoszenia poglądów kontrowersyjnych, o ile nie są one sprzeczne z prawem i nie naruszają godności osoby ludzkiej”. Zaznaczył również, że ocena, czy w tym wypadku doszło do przekroczenia tychże granic, „należy do niezależnych rzeczników dyscyplinarnych oraz dwóch instancji niezawisłych sądów dyscyplinarnych”.  Przeciwko skandalicznemu oskarżeniu wykładowczyni od samego początku protestowały środowiska konserwatywne i katolickie.  List otwarty – który można podpisać na stronie internetowej bronmyprofesor.pl - w obronie wykładowczyni wystosowało Centrum Życia i Rodziny. Wyrażono w nim solidarność z prześladowaną i domagano się zakończenia postępowania dyscyplinarnego.  Z kolei w komunikacie Rady społecznej przy arcybiskupie metropolicie katowickim Wiktorze Skworcu podkreślono solidarność z pomawianą profesor. „Pociąganie do odpowiedzialności nauczyciela akademickiego za głoszone przez niego poglądy jest oczywistą formą cenzury i próbą narzucenia środowisku akademickiemu jednego światopoglądu, co przypomina najgorsze praktyki z czasów komunistycznych. Rada wyraża nadzieję, że wolność akademicka stosowana będzie proporcjonalnie i z szacunkiem dla myśli chrześcijańskie” – podkreślono. Również swoje zaniepokojenie cenzurą na Uniwersytecie Śląskim wyraziła w liście do wicepremiera, ministra nauki i szkolnictwa wyższego Jarosława Gowina Akcja Katolicka. Zwrócono w nim uwagę na skandaliczną postawę uniwersyteckiego rzecznika dyscyplinarnego prof. Wojciecha Popiołka. W ich ocenie propagowana przez profesor, a przywołana w opinii studentów pro-LGBT „ideologia” to przede wszystkim „określanie osoby w prenatalnej fazie rozwoju dzieckiem czy definiowanie rodziny zgodnie z artykułem 18 Konstytucji RP jako podstawowej i naturalnej komórki społecznej, rozumianej jako związek kobiety i mężczyzny”.  Autorzy listu domagają się również „przywrócenia wiarygodności uniwersytetom w perspektywie prawdy i wolności, z argumentami rzetelnych badań naukowych, a nie wprowadzania na nie zamętu i odzierania z godności kadry profesorskiej”.  W sprawie prof. Budzyńskiej zobowiązali się zainterweniować posłowie Zjednoczonej Prawicy, w tym ministrowie.  Jedna z działaczek Solidarnej Polski złożyła zawiadomienie do Prokuratury Okręgowej w Katowicach w związku z podejrzeniem popełnienia przestępstwa w ramach toczącego się wobec wykładowczyni postępowania. Minister sprawiedliwości Zbigniew Ziobro jako Prokurator Generalny polecił zaś prokuraturze zbadać tę sprawę. Na początku tygodnia minister członek Rady Ministrów Michał Woś ostro skrytykował wniosek o ukaranie prof. Budzyńskiej i podkreślił, że w uzasadnieniu wniosku rzecznik dyscyplinarny odniósł się m.in. do ideologii gender, na co „zgody być nie może”. – Absolutnie nie może być zgody na wprowadzanie tego typu cenzury na polskich uczelniach, na dyskryminowanie osób ze względu na ich poglądy, na takie podejście do polskiej nauki – mówił Woś. Poinformował on również, że w najbliższym czasie powstanie zespół parlamentarny do spraw walki z cenzurą na uczelniach, którego celem będzie monitorowanie tego typu przypadków.  W sprawie tej wypowiedział się również minister nauki Jarosław Gowin, zapowiadając nowelizację ustawy o nauce i szkolnictwie wyższym, czyli Konstytucji dla Nauki, której celem ma być zapewnienie ochrony wolności wypowiedzi i badań na uczelniach.  W ustawie ma dojść do trzech zmian. Ma zostać wprowadzona klauzula wolności, czyli wolność głoszenia poglądów i wolność prowadzenia badań naukowych. Rektorzy będą mieli obowiązek monitorowania i przestrzegania tej zasady, a ci, którzy się z tego nie wywiążą, będą musieli liczyć się z sankcjami. Powstanie też komisja, która będzie badać przypadki naruszania wolności wykładów czy badań. – Nie pozwolimy środowiskom skrajnie zideologizowanym na cenzurę – zapewniał Jarosław Gowin.  Minister wyraził też rozczarowanie tym, że w obronie prof. Budzyńskiej nie zabrały głosu gremia akademickie, a szczególnie Prezydium Konferencji Rektorów Akademickich Szkół Polskich (KRASP).  Czy to znaczy, że grono to dobrze odczytało sygnał środowisk lewicowych – że każdy, kto będzie prezentował w przestrzeni publicznej poglądy konserwatywne, katolickie, zdroworozsądkowe, zostanie napiętnowany i tak jak chce rzecznik dyscyplinarny Uniwersytetu Śląskiego, przykładnie ukarany? Tak przykładnie, by nikt inny już nie odważył się wystąpić przeciwko ideologii gender, LGBT czy zwolennikom aborcji.  Dlatego też gest prof. Budzyńskiej, która w ramach protestu wobec cenzury postanowiła opuścić swoją macierzystą instytucję, jest wołaniem o obronę wolności i prawdy. Wykładowczyni ta jest już kolejnym polskim naukowcem, który w ostatnim czasie zderzył się ze środowiskiem radykalnej lewicy światopoglądowej, wykorzystującej wypróbowane zachodnie wzorce przeprowadzenia rewolucyjnych zmian w Polsce, dotyczących m.in. instytucji rodziny i małżeństwa.  Dlatego też sprawę prof. Budzyńskiej należy potraktować jako papierek lakmusowy naszej gotowości do odparcia ataku ideologii gender i LGBT na nasz kraj.  Petar Petrović  Autor jest dziennikarzem Polskiego Radia",,
"„Pan prezydent źle zrobił, że zawetował te ustawy”","– Trochę za długo już czekamy na tę reformę sądownictwa, na zmiany w Polsce, bo to już jest 28 lat po Okrągłym Stole. Idzie to bardzo powoli i lustracja, i zmiana, i teraz sprawiedliwość oczekuje na efekt, na rezultat – mówił w programie „Minęła dwudziesta” Kornel Morawiecki, marszałek senior Sejmu, lider ugrupowania Wolni i Solidarni, na temat zawetowanych przez prezydenta Dudę ustaw o Sądach Najwyższych oraz Krajowej Radzie Sądownictwa.","– Pan prezydent źle zrobił, że zawetował te ustawy – stwierdził Morawiecki. Jego zdaniem można było je poprawiać i polepszać. – Ja bym chciał, żeby pan prezydent teraz jak najszybciej przekazał swoją propozycję zmian tych reform, byśmy mogli dalej uczciwie patrzeć w przyszłość, sprawiedliwie oceniali ludzi i siebie nawzajem – mówił. „Ten spór jest za ostry”Kornel Morawiecki uważa, że Polacy powinni się godzić, a nie „zabijać jak na Majdanie”, gdzie zginęli ludzie. – Mamy się godzić w wolności i solidarności, to nasze główne zadanie – powiedział. – Ten spór jest za ostry. Młodzież jakby tego nie rozumie. Czas jest na zgodę, na porozumienie. Nie można traktować pana ministra Ziobry tak, że chce źle. Nie można traktować prezydenta, że chce niepokoju w Polsce, bo on chce uspokoić sytuację. Ja to rozumiem, ale ta jego aktywność wymaga, by pan prezydent ufał też politykom, którzy go otaczają – stwierdził. Jego zdaniem prawo nie może być nad polityką, bo to wielka odpowiedzialność. Dodał, że wierzy w to, że wspólnie z prezydentem i z opozycją będzie można dojść do takiej sytuacji, gdzie prawo będzie wszystkim służyć.",,
"PiS triumfuje. Po siedmiu porażkach wyborczych, nareszcie sukces","Ze wstępnych sondażowych wyników wyborów samorządowych wynika, że Prawo i Sprawiedliwość wygrało po raz pierwszy od 9 lat. – Jesteśmy szczęśliwi, ogromnie wdzięczni naszym wyborcom – te słowa powtarzały się w warszawskim sztabie PiS po ogłoszeniu w niedzielę sondażowych wyników. Informację o tym, że w wyborach do sejmików wojewódzkich PiS pokonał PO, posłowie, kandydaci na radnych i inni działacze przyjęli okrzykami radości.","Z poparciem 31,5 proc. PiS wygrywa w wyborach do sejmików wojewódzkich – wynika z pierwszych sondaży exit poll przeprowadzonych przez IPSOS dla TVP. PO z 27,3 proc. plasuje się na drugiej pozycji. Trzecią siłą jest PSL z wynikiem 17,0 proc. Nowa Prawica Janusza Korwin-Mikkego nie przekroczyła progu wyborczego. Frekwencja wyniosła 46,4 proc.Jeśli te wyniki się potwierdzą, będą oznaczały pierwsze wyborcze zwycięstwo Prawa i Sprawiedliwości od wyborów parlamentarnych z 2005 r.Politycy PiS nie kryją radości z wyników. – Wygraliśmy i to jest – biorąc pod uwagę okoliczności, które wszyscy znamy – bardzo dobra wiadomość. Można wygrać nawet w takiej sytuacji, w jakiej dzisiaj w Polsce jesteśmy. To stwarza perspektywę – powiedział w niedzielę prezes PiS Jarosław Kaczyński zaraz po ogłoszeniu sondażowych wyników wyborów. Wybory samorządowe w 2006 r. – PiS na drugim miejscu Podczas wyborów samorządowych w 2006 r. PiS w większości województw zblokowało (zgodnie z wprowadzoną wówczas ordynacją) listy z Samoobroną RP i Ligą Polskich Rodzin. PiS zdobyło drugi wynik pod względem mandatów w sejmikach województw 25,1 proc. (170 na 561). Wyniki wyborów pozwoliły partii na współrządzenie w pięciu województwach. Nie udało się zdobyć m.in. urzędu prezydenta Warszawy byłemu premierowi Kazimierzowi Marcinkiewiczowi, który w drugiej turze przegrał z kandydatką PO, Hanną Gronkiewicz-Waltz. Wybory parlamentarne w 2007 r. – PiS największym ugrupowaniem opozycyjnym Przed wyborami parlamentarnymi w 2007 r. partia prowadziła kampanię wyborczą pod hasłem „Czyny, nie cuda”, co było odpowiedzią na sformułowanie „Cud gospodarczy”, zawarte w haśle wyborczym PO. W kampanii partia ponownie promowała ideę „Polski solidarnej”, przedstawiając działania prowadzone w okresie swoich rządów. Z list PiS startowali również przedstawiciele innych partii (m.in. PSL „Piast”, Ruchu Ludowo-Narodowego, Ruchu Katolicko-Narodowego, ROP czy Partii Centrum). Komitet PiS zdobył 32,11 proc. głosów (o około 5 pkt. proc. więcej niż w 2005 r.), co dało partii 166 mandatów w Sejmie i 39 w Senacie (poza klubem PiS znaleźli się jednak wybrani z list tej partii Maciej Płażyński i Longin Komołowski).PiS zostało wówczas największym ugrupowaniem opozycyjnym (mającym możliwość m.in. samodzielnego składania wniosków o odwołanie ministrów).                                                    Prezes PiS Jarosław Kaczyński podczas głosowania w Warszawie (fot. PAP/Radek Pietruszka) Wybory do PE w 2009 r. – PiS na drugiej pozycji  W wyborach do Parlamentu Europejskiego 7 czerwca 2009 r. PiS otrzymało 27,4 proc. głosów, zajmując drugie miejsce i wprowadzając do PE 15 deputowanych.PiS weszło w skład nowo powołanej frakcji Europejscy Konserwatyści i Reformatorzy. W trakcie kadencji dziewięciu wybranych z list PiS deputowanych znalazło się poza delegacją tej partii – pod koniec kadencji czterech europosłów reprezentowało Solidarną Polskę, trzech – Polskę Razem, jeden związał się z PO, a jeden ostatecznie ponownie związał się z PiS. Przedterminowe wybory prezydenckie w 2010 r. – porażka Jarosława Kaczyńskiego 10 kwietnia 2010 r. doszło do katastrofy samolotu rządowego, którym polska delegacja z prezydentem Lechem Kaczyńskim na czele leciała na uroczystości upamiętniające zbrodnię katyńską. Zginęli wówczas także działacze Prawa i Sprawiedliwości, w tym parlamentarzyści klubu PiS: wicemarszałek Sejmu Krzysztof Putra oraz inni posłowie – Przemysław Gosiewski i Aleksandra Natalli-Świat (wiceprezesi partii), Zbigniew Wassermann, a także przewodnicząca Klubu Parlamentarnego PiS Grażyna Gęsicka. Śmierć ponieśli również Stanisław Zając i Janina Fetlińska – senatorowie oraz należący do PiS szef Biura Bezpieczeństwa Narodowego Aleksander Szczygło. W katastrofie zginął również prezydent Lech Kaczyński.W związku ze śmiercią prezydenta Lecha Kaczyńskiego konstytucyjne obowiązki głowy państwa przejął marszałek Sejmu – wiceprzewodniczący PO Bronisław Komorowski. W przedterminowych wyborach prezydenckich kandydatem PiS na prezydenta został Jarosław Kaczyński.W pierwszej turze wyborów uzyskał on 36,46 proc. głosów i wraz z Bronisławem Komorowskim przeszedł do drugiej tury. Po przegranych wyborach prezydenckich 8 listopada lider partii zrezygnował z zasiadania w Radzie Bezpieczeństwa Narodowego, bojkotując jej posiedzenia. Wybory samorządowe w 2010 r. – PiS w opozycji 21 listopada 2010 r. odbyły się wybory samorządowe. PiS zdobyło  23,05 proc. głosów. Był to drugi wynik pod względem mandatów w sejmikach województw (141 na 561). Partia wygrała wybory do sejmików w dwóch województwach – lubelskim i podkarpackim (zatem w o trzech województwach mniej niż w 2006 r.). PiS w sejmiku każdego województwa znalazło się wówczas w opozycji (w 2013 r. przejęło władzę na Podkarpaciu w koalicji z Prawicą Rzeczypospolitej).                                                    Politycy PiS podczas niedzielnego wieczoru wyborczego Prawa i Sprawiedliwości (fot. PAP/Paweł Supernak) Wybory parlamentarne w 2011 r. – PiS na drugim miejscu W wyniku wyborów parlamentarnych w 2011 r. PiS uzyskało 29,89 proc. głosów do Sejmu, co dało partii drugie miejsce i 157 mandatów w izbie. W Senacie ugrupowanie uzyskało 31 miejsc. Z ramienia PiS startowali także działacze ROP, RKN oraz innych małych partii. PiS pozostało po wyborach w opozycji wobec rządu. 4 listopada 2011 r. z PiS zostali wykluczeni eurodeputowani Zbigniew Ziobro, Jacek Kurski i Tadeusz Cymański. Kilka dni później solidaryzujący się z nimi parlamentarzyści powołali klub Solidarna Polska, za co zostali wykluczeni z partii. Niektórzy z nich powrócili do klubu PiS w 2012 i 2013 r. W 2012 projekt Solidarna Polska przekształcił się w partię. Wybory do europarlamentu w 2014 r. – PiS przegrało z PO W wyborach do Parlamentu Europejskiego 25 maja 2014 r. PiS otrzymało 2.246.870 głosów, czyli 31,78 proc. głosów zajmując drugie miejsce i wprowadzając do PE 19 deputowanych (z czego jeden mandat przypadł jednak Markowi Jurkowi – szefowi Prawicy Rzeczypospolitej, która brała udział w wyborach w nieformalnej koalicji z PiS).PiS przegrało ze zwycięską PO (która także otrzymała 19 mandatów) jedynie o 0,35 pkt proc.19 lipca 2014 r. PiS podpisało porozumienie z Solidarną Polską i Polską Razem Jarosława Gowina, na mocy którego obie te partie mają startować z list PiS w kolejnych wyborach, a także wystawić wspólnego kandydata na prezydenta Polski.",,
Timmermans znów przyjedzie do Warszawy. Będzie roznosił ulotki z Cimoszewiczem,"Wiceprzewodniczący Komisji Europejskiej Frans Timmermans wesprze kampanię wyborczą Włodzimierza Cimoszewicza do Parlamentu Europejskiego. 6 maja kandydat europejskiej lewicy na nowego szefa Komisji weźmie udział w organizowanej przez Sojusz Lewicy Demokratycznej debacie o przyszłości Unii Europejskiej, później wraz z Cimoszewiczem ma rozdawać ulotki w Warszawie.","Frans Timmermans odwiedził Polskę na początku kwietnia. Oprócz spotkania z władzami Sojuszu Lewicy Demokratycznej, uczestniczył wraz z liderem Wiosny Robertem Biedroniem w „europejskiej burzy mózgów” – spotkaniu w warszawskim klubie Palladium, poświęconemu m. in. kwestiom przyszłości Unii Europejskiej i praworządności w Polsce. Wiceprzewodniczący Komisji Europejskiej, zarazem kandydat Partii Europejskich Socjalistów (PES) na przyszłego szefa KE, ponownie przyjedzie do Polski 6 maja, tym razem wesprzeć kampanię startującego jako „jedynka” listy Koalicji Europejskiej w stolicy byłego premiera Włodzimierza Cimoszewicza. Zaplanowany jest m.in. udział Timmermansa w debacie na temat przyszłości Unii Europejskiej, która odbędzie się w stołecznym hotelu Bellotto. Wezmą w niej udział także były prezydent Aleksander Kwaśniewski oraz były premier Leszek Miller („dwójka” listy Koalicji Europejskiej w Wielkopolsce).  – Frans Timmermans wygłosi tam przemówienie programowe, potem wyjdziemy pewnie na plac Zamkowy na spacer, rozdawać ulotki – oświadczyła rzeczniczka SLD Anna Maria Żukowska. Partie współtworzące Koalicję są również członkami różnych frakcji w Europarlamencie: PO i PSL należą do Europejskiej Partii Ludowej (EPL), SLD do Partii Europejskich Socjalistów (PES), a Nowoczesna do Porozumienia Liberałów i Demokratów na rzecz Europy (ALDE). W związku z tym wspierają oni różnych kandydatów na nowego przewodniczącego Komisji Europejskiej. SLD popiera kandydaturę Fransa Timmermansa, a PO i PSL - Manfreda Webera, lidera EPL w europarlamencie. Weber, niemiecki chadek, odwiedził nasz kraj w listopadzie zeszłego roku. Wizytował wówczas były niemiecki nazistowski obóz koncentracyjny Auschwitz-Birkenau, spotkał się też z liderami PO i PSL.  Później wziął udział w marcowym spotkaniu kierownictwa EPL w Warszawie. Nieoficjalnie w PO mówi się, że niewykluczona jest jeszcze wizyta niemieckiego polityka w Polsce w maju.",,
Iluminacja upamiętniająca Jana Olszewskiego na Pałacu Prezydenckim,W piątek wieczorem na fasadzie Pałacu Prezydenckiego została wyświetlona iluminacja upamiętniająca Jana Olszewskiego – poinformowała na stronie internetowej Kancelaria Prezydenta.,"Iluminacja przedstawia portret Jana Olszewskiego, opatrzony imieniem i nazwiskiem byłego premiera i datami urodzin i śmierci. Olszewski zmarł w piątek w wieku 88 lat. Był premierem w latach 1991-1992, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. Prezydent Andrzej Duda, wspominając byłego premiera, podkreślił w rozmowie z PAP, że Olszewski był „człowiekiem wielkiej życzliwości, wielkiego doświadczenia”, był też „wielkim państwowcem”, który służył Polsce do ostatniej chwili. Zdaniem prezydenta to Olszewski wskazał pewną drogę odwagi i walki o prawdziwie wolną Polskę, o taką Polskę, która jest naprawdę suwerenna, która jest naprawdę niepodległa, której władza walczy ze wszystkich sił o interesy Polski, nie oglądając się na innych.",,
"„Realne zagrożenie użycia broni jądrowej”, „Rosja nie ma zamiaru nikogo atakować”","Parlament Europejski jest zaniepokojony pogarszającym się bezpieczeństwem w sąsiedztwie Unii Europejskiej. W przyjętej rezolucji stwierdził, że realne jest zagrożenie użycia broni jądrowej. Jednocześnie Władimir Putin oświadczył, że podtrzymywanie teorii o zagrożeniu ze strony Moskwy to sposób m.in. na osiągnięcie celów politycznych.","Zdaniem eurodeputowanych pogorszenie relacji między państwami, posiadającymi broń jądrową, m.in. Rosją i USA, sprawia, że sytuacja bezpieczeństwa UE staje się coraz bardziej napięta. Parlament zwrócił uwagę na niepokojące przykłady symulacji użycia takiej broni przeciwko Polsce oraz na oświadczenia wysokich rangą urzędników rosyjskich, mówiących o prawie Rosji do rozmieszczenia broni jądrowej na Krymie.  Władimir Putin na spotkaniu z ekspertami tak zwanego Klubu Wałdajskiego, skupiającego znanych polityków i politologów z całego świata, mówił, że Rosja nie ma zamiaru nikogo atakować. Dodał, że podtrzymywanie teorii o zagrożeniu ze strony Moskwy to sposób m.in. na osiągnięcie celów politycznych.",,
Do Sądu Najwyższego wpłynęło 112 protestów wyborczych,"Do Sądu Najwyższego do czwartkowego popołudnia wpłynęło 112 protestów wyborczych – przekazał Krzysztof Michałowski z zespołu prasowego SN. Jak zaznaczył, rozpoznano siedem z nich.","Z informacji przekazanej przez zespół prasowy SN wynika, że w przypadku wszystkich siedmiu rozpoznanych dotychczas protestów sąd nie wydał merytorycznych rozstrzygnięć – pozostawił je „bez dalszego biegu”, wskazując, że zostały złożone przed ustawowym terminem. Protesty wyborcze można było złożyć na piśmie w Sądzie Najwyższym do godziny 16 we wtorek. Z kolei pocztą protesty można było wnosić do północy we wtorek. SN przypomniał, że liczy się w tym przypadku data stempla pocztowego. Oznacza to, że protesty te mogą jeszcze spływać do sądu pocztą. Jak podawał w środę Michałowski, sześć protestów złożył pełnomocnik komitetu wyborczego PiS. Dotyczą one wyborów do Senatu w sześciu okręgach: nr 100 (Koszalin), nr 75 (Katowice), nr 12 (Toruń), nr 92 (Konin), nr 95 (Kalisz), nr 96 (Kalisz). PiS wnioskuje o ponowne przeliczenie głosów, zarzucając niewłaściwe zakwalifikowanie głosów jako nieważne, podczas gdy – zdaniem PiS – powinny były zostać uznane za ważne. Zespół prasowy SN poinformował, że protesty wnieśli również m.in. pełnomocnicy wyborczy innych komitetów. Koalicja Obywatelska chce powtórzenia wyborów do Senatu w trzech okręgach: nr 2 (Jelenia Góra) nr 59 (Łomża i Suwałki) i nr 26 (Pabianice). Zdaniem KO wybory mogły tam zostać przeprowadzone z naruszeniem prawa. Do SN wpłynęły także protesty od pełnomocników komitetów wyborczych: Konfederacji, PSL i Ślonzoki Razem. Rozpatrywanie protestów wyborczych należy do kompetencji nowo utworzonej Izby Kontroli Nadzwyczajnej i Spraw Publicznych SN. Sąd ten rozpatruje protesty w składzie trzech sędziów w postępowaniu niejawnym i wydaje opinię w formie postanowienia w sprawie protestu. Może jednak skierować rozpoznanie protestu na rozprawę. Jak podkreślił SN, wówczas udział w takiej rozprawie biorą uczestnicy postępowania. Mogą w niej uczestniczyć także przedstawiciele mediów oraz publiczność. Po rozpoznaniu protestu trzyosobowy skład SN wydaje opinię w sprawie zasadności zarzutów i ewentualnie, czy miały wpływ na wynik wyborów. Skład ten może też uznać, że zachodzi potrzeba przeprowadzenia postępowania dowodowego. Chodzi m.in. o zeznania świadków czy oględziny kart do głosowania. Jak wskazał zespół prasowy SN, w praktyce przeprowadzenie dowodów jest zlecane  sądom rejonowym lub okręgowym, a w dotychczasowych prośbach o udzielenie pomocy prawnej wskazywano na konieczność przeprowadzenia tych dowodów na posiedzeniu jawnym.Po rozpoznaniu wszystkich protestów – na podstawie sprawozdania z wyborów przedstawionego przez PKW oraz opinii w sprawie poszczególnych protestów – SN rozstrzyga o ważności wyborów. Rozstrzygnięcie ma formę uchwały podjętej w składzie całej Izby Kontroli Nadzwyczajnej i Spraw Publicznych, nie później niż w 90 dniu po dniu wyborów. Dopiero w tej uchwale można ewentualnie zawrzeć rozstrzygnięcie w sprawie nieważności wyborów w określonym zakresie.",,
Szef Ruchu Autonomii Śląska woli kibicować Niemcom niż Polakom,"Jerzy Gorzelik poinformował na Facebooku, że na mundialu w Rosji będzie kibicował reprezentacji Niemiec.  Zdaniem szefa Ruchu Autonomii Śląska sukcesy polskich sportowców są okazją do „erupcji prostego patriotyzmu”. W sobotę reprezentacja Niemiec zagra mecz o wszystko.","Jerzy Gorzelik jest jednym z założycieli Śląskiej Partii Regionalnej i równocześnie szefem Ruchu Autonomii Śląska. Na swoim profilu na Facebooku poinformował, że podczas mistrzostw świata w Rosji będzie kibicował reprezentacji Niemiec. „Zauważam pewne niwelowanie asymetrii debilizmu. W Polsce debile tradycyjnie leczą kompleksy radością z każdego niepowodzenia Niemców. W Niemczech debile niepowodzenie przypisują zbyt mało narodowemu (w znaczeniu nadanemu temu słowu przez pewnego Austriaka) charakterowi drużyny. Jakby coś się zasadniczo zmieniło w tej kwestii od poprzedniego mundialu, który Niemcy wygrali” – napisał Gorzelik.W rozmowie z „Dziennikiem Zachodnim” Gorzelik stwierdził, że jego ulubioną drużyną nie są Niemcy, a Szkocja i Irlandia, jednak żadna z tych drużyn nie zakwalifikowała się na mistrzostwa.Na pytanie, komu kibicowałby w przypadku meczu Polski i Niemiec, odpowiedział, że Niemcom. Jego zdaniem atmosfera wokół reprezentacji Niemiec „jest zdecydowanie inna niż w przypadku polskiej kadry”.„W Polsce wyniki są okazją do erupcji prostego patriotyzmu” – powiedział szef Ruchu Autonomii Śląska.",,
Wicepremier Rosji: Nie będzie suwerennego rosyjskiego internetu,"Rosyjskie władze nie zamierzają tworzyć „suwerennego internetu”, lecz będą aktywnie chronić go przed zagrożeniami z zewnątrz – oświadczył wicepremier Rosji Maksim Akimow.","Akimow, pytany o to, jak będzie wyglądać suwerenny rosyjski internet, wskazał: „Nie będzie suwerennego internetu. Nie zamierzamy tworzyć suwerennego internetu”. – Zamierzamy aktywnie chronić Federację Rosyjską przed zewnętrznymi niebezpieczeństwami i potencjalnymi zagrożeniami związanymi ze zmianą sytuacji na świecie – podkreślił w kuluarach Międzynarodowego Forum Ekonomicznego w Petersburgu.W kwietniu, w trzecim czytaniu niższa izba parlamentu Rosji, Duma Państwowa, przyjęła projekt ustawy o działaniu rosyjskiego segmentu internetu (Runetu) w warunkach odłączenia go od globalnych serwerów. Inicjatorzy ustawy mówią, że chodzi o środki ochrony w sytuacji, gdy np. Stany Zjednoczone odetną Runet od globalnej sieci. Przedstawiciele władz nazywają projekt ustawą o „suwerennym Runecie”.Jednak krytycy ustawy wskazują, że przepisy zwiększają kontrolę władz nad siecią. Pewne kompetencje, które dotąd mieli operatorzy internetowi, przypadną państwowemu regulatorowi – urzędowi Roskomnadzor (Federalna Służba ds. nadzoru w sferze łączności, technologii informatycznych i środków masowego przekazu).Główne założenia projektu przewidują, że operatorzy zainstalują sprzęt przekazany im przez Roskomnadzor, a urząd poprzez ten sprzęt, w sytuacji zagrożenia, będzie kierował ruchem internetowym w sposób scentralizowany.",,
"Franciszek zaapelował do księży, by „dotykali” ran ludzi","Papież Franciszek powiedział podczas mszy krzyżma w Wielki Czwartek, że Ewangelię należy głosić nie z „zarozumiałością”, ale z szacunkiem dla ubogich, z wrażliwością i pokorą. Przestrzegał przed postawą surowości i apelował do księży, by „dotykali” ran ludzi.","W homilii wygłoszonej w czasie mszy w bazylice watykańskiej w dniu święta wszystkich kapłanów papież mówił, że od Jezusa należy uczyć się, że „nie można głosić wielkiej radości tym, którzy są bardzo ubodzy, inaczej niż w sposób pełen szacunku i pokory aż po upokorzenie”. Franciszek wezwał kapłanów, aby głosili Ewangelię w sposób, który „włącza” ludzi, i by „dotykali rękoma” najsłabszych, chorych, zrozpaczonych. Ksiądz, jak dodał papież, to „człowiek czułości i konkretu, który swą własną osobą czyni głoszenie Ewangelii radosnym wydarzeniem”.– Kiedy wygłasza kazanie, krótkie, jeśli to możliwe – dodał papież, wywołując uśmiech obecnych księży – robi to z radością, która dotyka serc ludzi.W czasie mszy w bazylice Świętego Piotra poświęcono oleje do sakramentów.",,
Niemcy wypłacają belgijskim esesmanom „emeryturę Hitlera”,"Jak donosi belgijski dziennik „De Morgen”, 27 emerytów w Belgii nadal otrzymuje dodatkową emeryturę od rządu niemieckiego przyznaną im przez kanclerza III Rzeszy Adolfa Hitlera w 1941 roku za „lojalność i posłuszeństwo” wobec nazistowskich Niemiec.","Osoby otrzymujące „emeryturę od Hitlera” to kolaboranci, którzy w trakcie wojny wstąpili do jednej z ochotniczych formacji Waffen SS. Emerytura, która nie była opodatkowana w Belgii, została przyznana belgijskim kolaborantom z rozkazu Adolfa Hitlera. Prawnym następcą III Rzeszy została po wojnie Republika Federalna Niemiec i przejęła ona zobowiązania swojego poprzednika. Jak donosi belgijska gazeta, od zakończenia wojny aż 38 tysięcy Belgów otrzymywało takie dodatkowe świadczenie od Niemiec.Wysokość świadczenia otrzymywanego przez belgijskich esesmanów waha się od 425 euro do 1275 euro miesięcznie. „Czasy, które spędzili w belgijskich więzieniach za kolaborację, są im liczone za »lata pracy«, podczas gdy Belgowie, którzy w czasie wojny musieli pracować jako przymusowi robotnicy w Niemczech, po wojnie otrzymywali odszkodowanie równowartości 50 euro miesięcznie” – stwierdził w wypowiedzi dla „De Morgen” badacz Alvin De Coninck.Sprawa świadczenia dla byłych nazistów wywołała spore oburzenie na belgijskiej scenie politycznej. Politycy obecnie pracują nad rezolucją wzywającą rząd do pilnego rozwiązania tej sytuacji poprzez dyplomację.",,
Starcia demonstrantów w Paryżu. Policja użyła gazu łzawiącego,Policja użyła w sobotę gazu łzawiącego przeciw demonstrantom podczas starć w centrum Paryża. We Francji trwają strajki przeciw planowanej reformie systemu emerytalnego.,"Służby użyły gazu łzawiącego w czasie protestów w okolicach Bastylii i na dworcu Gare de l'Est po tym, gdy demonstranci, do których dołączyły „żółte kamizelki”, próbowali wejść na teren stacji.  Protesty we Francji przeciwko rządowym planom ujednolicenia i uproszczenia systemów emerytalnych trwają od 31 dni. Jest to najdłuższy strajk w tym kraju od 1968 roku.  Reforma, którą przygotowuje rząd prezydenta Emmanuela Macrona, ma zlikwidować wszelkie specjalne systemy, pozwalające na wcześniejsze odejście na emeryturę. Ogólnokrajowa akcja strajkowa przeciw tym planom sparaliżowała transport, doprowadziła do zamknięcia szkół i wyprowadziła na ulice ponad pół miliona ludzi. Macron chce podnieść wiek emerytalny z 62 do 64 lat, gdyż uważa, że obecny system jest zbyt kosztowny. Obecnie rząd pozostawił jednak niezmieniony minimalny wiek przejścia na emeryturę na poziomie 62 lat, ale chcąc zachęcić Francuzów do dłuższej pracy, ustalił tzw. preferowany wiek przejścia na emeryturę na 64 lata.   Związki zawodowe twierdzą, że reforma emerytalna jest częścią prezydenckich planów, polegających na zniesieniu ciężko wywalczonych praw pracowniczych - m.in. możliwości przejścia na emeryturę już w wieku 50 lat.  Oddolny ruch „żółtych kamizelek” rozpoczął w listopadzie 2018 roku protesty najpierw przeciwko podatkowi paliwowemu, a później przeciwko reformom społecznym i gospodarczym rządu prezydenta Macrona.  Kolejna duża demonstracja pracowników francuskiego transportu jest planowana na 9 stycznia.",,
Premier zgadza się na ujawnienie raportu o możliwej ingerencji Rosji w brytyjską politykę,"Premier Wielkiej Brytanii Boris Johnson wyraził zgodę na publikację raportu o możliwej ingerencji Rosji w brytyjską politykę. Poinformował o tym rzecznik szefa rządu, podkreślając, że publikacja raportu „nie zaszkodzi organizacjom, które chronią (brytyjskie) bezpieczeństwo narodowe”. Nie wiadomo jednak, kiedy raport ujrzy światło dzienne.","Chodzi o 50-stronicowy dokument sporządzony przez Parlamentarną Komisję Wywiadu i Bezpieczeństwa (ISC), który analizuje rosyjskie działania, w tym kwestię potencjalnej ingerencji w referendum w sprawie brexitu w 2016 r. 52 proc. głosujących opowiedziało się wówczas za opuszczeniem Unii Europejskiej przez ich kraj. Ponieważ ze względu na wybory parlamentarne Komisja została rozwiązana, publikacja raportu będzie możliwa dopiero po ponownym sformowaniu się tego gremium, co może potrwać kilka tygodni. Komisja rozpoczęła dochodzenie w listopadzie dwa lata temu. Śledztwo zostało wszczęte w związku z wątpliwościami dotyczącymi ingerencji Rosji w wybory w USA w 2016 r. oraz rosyjskich kampanii dezinformacyjnych. Objęło także wątek próby otrucia byłego rosyjskiego agenta Siergieja Skripala w brytyjskim mieście Salisbury, którą Londyn przypisuje Moskwie. Rosja zaprzeczyła jakiemukolwiek swojemu udziałowi w sprawie. Ustalenia Komisja przekazała premierowi w raporcie w połowie października, po zatwierdzeniu dokumentu przez służby wywiadowcze. Rząd zdecydował jednak nie udostępniać go przed grudniowymi wyborami, co ściągnęło na niego falę krytyki.",,
„Każdy z nas chce normalności i życia bez napięć”,– Wszyscy boimy się takich sytuacji. Okres świąteczny jeszcze bardziej potęguję ich dramatyzm.  Ludzie poszli na świąteczne zakupy i nie wrócili do domu. Do tego typu zamachów co jakiś czas przyznaje się Państwo Islamskie – mówiła  wicemarszałek Sejmu Barbara Dolniak z Nowoczesnej w programie „Gość poranka”.,"12 osób zginęło, a 48 zostało rannych, gdy ciężarówka na polskich numerach rejestracyjnych wjechała w poniedziałek w tłum podczas jarmarku świątecznego w stolicy Niemiec.  – Do Europy przyjeżdżają ludzie z krajów, gdzie toczy się wojną. Zamykanie się na pomoc drugiemu człowiekowi nie jest dobre. Bardzo często zamachów dopuszczają się ci ludzie,  którzy od dłuższego już czasu mieszkają w Europie – powiedziała. Wg Dolniak „trzeba być otwartym na potrzeby innych ludzi”. Zdaniem posłanki Nowoczesnej „naszą naturą powinno być pomaganie drugiemu człowiekowi”. – Pamiętajmy, co mówił papież Franciszek, gdy był z wizytą w Polsce. Papież mówił o miłości, tolerancji i drugim człowieku. Ja jestem zwolennikiem rozmowy i dyskusji – mówiła posłanka Nowoczesnej. „Trzeba szukać rozwiązań”    Barbara Dolniak mówiła także o kryzysie związanym z ostatnimi wydarzeniami w Sejmie. Nowoczesna złożyła zawiadomienie do prokuratury w związku z możliwością popełnienia przestępstwa przez marszałka Sejmu Marka Kuchcińskiego.    – Ryszard Petru powiedział wyraźnie, że ma nadzieję, że dojdzie do porozumienia. Każdy z nas chce normalności. Jeżeli sytuacja jest taka, że nie potrafimy się dogadać, to trzeba szukać rozwiązania. To, że zawiadamiamy prokuraturę, to nasze ocena pewnego zachowania – tłumaczyła. – Warunkiem jest, aby każda ze stron podchodziła do rozmów z chęcią ustalenia wspólnych rozwiązań – dodała posłanka Nowoczesnej.  Dolniak stwierdziła, że politykom „zdarza się podjąć decyzje pod wpływem chwili i większej emocji, a potem ją skorygować”.",,
Trzaskowski kąsa PiS Powstaniem Warszawskim,"75. rocznica Powstania Warszawskiego przebiła swym rozmachem ze strony państwa wszystkie dotychczasowe rocznice obchodzone po roku 1989. Ale także przerosła je masowym udziałem Polaków we wszystkich uroczystościach obchodzonych w ciągu tych wspaniałych kilku dni. Co ogromnie cieszy, po raz pierwszy widoczny był niesamowicie liczny udział nastolatków i młodych, ale już dorosłych ludzi.","Obecni byli wszędzie, skłaniając głowy w podzięce, z podziwem i szacunkiem przy każdym pomniku, obelisku, tablicy pamiątkowej, w dziesiątkach miejsc, w których upamiętniano, oddawano hołd i cześć zmarłym Powstańcom, jak i żyjącym do dziś. To niewątpliwie plon prowadzonej w ciągu ostatnich kilku lat przez obecny obóz władzy, prezydenta i rządu polityki historycznej, zapoczątkowanej z taką intensywnością przez śp. prezydenta Lecha Kaczyńskiego. Po chwilowym kilkuletnim zastoju podczas prezydentury Bronisława Komorowskiego, powrócono do niej ze zdwojoną siłą cztery lata temu.  Tak duże zmiany jakościowe i ilościowe – gdy chodzi o zwiększenie liczby Polaków, biorących udział podczas uroczystości poświęconych tej niezwykłej rocznicy – cieszą ogromnie. Nie muszę przypominać jaki świat wartości stoi za bohaterami Powstania Warszawskiego. Godnymi nie tylko szacunku i uznania, ale traktowanych jako trudno dościgłe wzory do naśladowania. Stosunek młodzieży do tych uroczystości jest nie tylko zapowiedzią, ale potwierdzeniem wzrostu poczucia dumy narodowej oraz więzi wspólnotowych, budowanych na najpiękniejszych cechach człowieczeństwa – prawości, odwadze, niesieniu pomocy bez względu na zagrożenia, poświęceniu, uczciwości, poczuciu odpowiedzialności za innych. Prawdę mówiąc, wolałbym mówić wyłącznie o posiewie pozytywnych rzeczy, jakie wzięły górę w tych dniach. Nie sposób jednak pominąć milczeniem skandalicznej postawy obecnego prezydenta Warszawy Rafała Trzaskowskiego, który nawet w taką rocznicę, w takim świętym dla każdego Powstańca dniu – świętym także dla wielu milionów Polaków – nie waha się sięgnąć do broni, by toczyć wojnę polityczną. Nie ma żadnych hamulców, żeby krwią Powstańców przelaną na barykadach Warszawy w walce z niemieckim, zbrodniczym okupantem, nasycać dzisiejsze spory polityczne. Wciągać bohaterów Powstania do bieżącej walki politycznej. Traktować Powstańców w sposób nieuprawniony, jako poręczne narzędzie do załatwiania interesów politycznych własnej partii. Niech sobie Trzaskowski robi to każdego innego dnia. No, może nie każdego innego. Kilka dni w roku mógłby zostawić w spokoju. Jakie to dni, każdy Polak dobrze wie. Nie wolno mu jednak wprzęgać na swój użytek Powstania Warszawskiego. Ta manipulacja jest rzeczą karygodną. Jeśli to można przyjąć jako rodzaj usprawiedliwienia dla Trzaskowskiego, to przypomnę, że jest on naśladowcą, czy też raczej kontynuatorem swojej poprzedniczki. Dwa lata temu, w 73. rocznicę,  Hanna Gronkiewicz-Waltz również cyniczną manipulacją wykorzystała legendę Powstania Warszawskiego do świadomej dezinformacji. Do załatwiania własnych potrzeb politycznych. Wzywała wtedy młodzież, aby wzorem Powstańców stanęła do walki o wolność, demokrację i prawa człowieka, tak jakby te wartości nie były w obecnej Polsce w pełni honorowane i przestrzegane.  A oto, jak dziś Trzaskowski jako prezydent Warszawy, fałszując historię własnego miasta, preparuje współczesną wizję wroga: „Powstańcy walczyli z nazizmem – ideologią, która zrodziła się z nienawiści wobec innych nacji i ras. Naziści i faszyści wykluczali odmienne poglądy, bo sami sobie chcieli przyznać prawo do decydowania, kto ma prawo żyć – i jak ma żyć. Dziś nienawiść znów podnosi głowę. Wielu Powstańców poświęciło życie, żeby z nią walczyć”. Nie muszę nikomu wyjaśniać, kogo Trzaskowski wskazuje, jako obiekt, który chce decydować, jak inni mają żyć. A ci „inni”, chcą małżeństw, z których nie mogą narodzić się dzieci. I żądają, aby takie małżeństwa nazywać rodziną i przyznać im prawo adopcji dzieci. Zaś tych, którzy próbują przekonać, że związek dwóch gejów nie jest rodziną, Trzaskowski nazywa siejących nienawiść. Tym samym Trzaskowski chce powiedzieć, że Powstańcy walczyli z Niemcami, aby dziś lesbijki mogły między sobą zawierać małżeństwa i być uznawane za rodzinę. Zdumiewające jest to, w jak wielkim stopniu prezydent Warszawy opanował bolszewickie sposoby uprawiania polityki. W następnym zdaniu potępił to, czego przed chwilą był autorem. – Jednocześnie apeluję do wszystkich uczestników życia publicznego – z prawa, centrum i lewa – by nie nadużywali symboli powstańczych, nie wykorzystywali ich w politycznym sporze”.Czy naprawdę wierzy, że ludzie nie zorientują się, jak się ośmiesza? Co gorsze – jak kłamie w żywe oczy.",,
"ASF: PiS apeluje do marszałka Senatu, Jachira chce „ochrony dzików od poczęcia”","Przewodniczący sejmowej komisji rolnictwa Robert Telus z Prawa i Sprawiedliwości zaapelował do marszałka Senatu Tomasza Grodzkiego o potraktowanie jako pilnej specustawy dotyczącej walki z afrykańskim pomorem świń. W trakcie konferencji w Sejmie przekonywał on, że szybkie wejście w życie nowych przepisów jest bardzo ważne dla polskiej gospodarki i dla rolników. Wcześniej posłanka KO Klaudia Jachira upominała się o „ochronę dzików od poczęcia”.","Przewodniczący komisji rolnictwa, Robert Telus przypomniał, że projekt umożliwia włączenie do udziału w sanitarnym odstrzale dzików funkcjonariuszy wszystkich służb mundurowych, którzy mają uprawnienia myśliwskie. Wiceprzewodniczący komisji rolnictwa Ryszard Bartosik podkreślił, że sytuacja jest wyjątkowa. Zwrócił się z apelem do Senatu o sprawne przeprowadzenie prac nad nowelizacją ustawy.Posłowie PiS złożyli we wtorek projekt zmieniający przepisy w dziewięciu innych ustawach. Pierwsze czytanie odbyło się już następnego dnia. Komisje środowiska i rolnictwa po rozpatrzeniu projektu zarekomendowały przyjęcie go przez Sejm. Posłowie opozycji zgłosili poprawki mniejszości. Drugie czytanie projektu ustawy o zmianie niektórych ustaw w celu ułatwienia zwalczania chorób zakaźnych zwierząt odbędzie się dzisiaj, w czwartek.Do końca roku nie jest planowane już żadne posiedzenie Senatu. Wcześniej, na posiedzeniu Sejmowej Komisji Rolnictwa posłanka Platformy Obywatelskiej Klaudia Jachira odniosła się do problemu rozprzestrzeniania się afrykańskiego pomoru świń.",,
Paląca kwestia dla Putina. Skrajnie biednych jest 21 mln Rosjan,"Liczba osób biednych wzrosła w Federacji Rosyjskiej do prawie 21 milionów – poinformował dziennik „Wiedomosti”, powołując się na dane rosyjskiego urzędu statystycznego Rosstat.","W I kwartale tego roku liczba osób, których dochody nie sięgają poziomu zapewniającego egzystencję, wzrosła w Rosji o pół miliona do 20,9 mln. To 14,2 proc. ludności kraju – o 4 pkt proc. więcej niż w pierwszym kwartale 2018 r. Rosję zamieszkuje niecałe 148 mln ludzi.W miesiącach styczeń – marzec płaca na poziomie minimum egzystencji zwiększyła się o 7,2 proc. do 10 750 rubli (653 zł) z uwagi na wzrost cen artykułów wchodzących w skład podstawowego koszyka – wyjaśniła wicedyrektor Centrum Rozwoju Wyższej Szkoły Ekonomicznej Swietłana Misichina. Inflacja wyniosła w tym czasie 5,2 proc., podczas gdy rzeczywiste dochody spadły o 2,5 proc.„Pensje i dochody nie nadążają za wzrostem cen na istotne dla ludności towary i usługi, toteż rośnie ubóstwo” – cytuje dziennik dyrektorkę naukowo-pedagogicznego centrum rozwoju społecznego Rosyjskiej Akademii Gospodarki Narodowej i Administracji Lubow Chrapylinę.„Wiedomosti” zwracają uwagę, że dokładną liczbę biednych będzie można określić dopiero po zakończeniu roku, gdy zostaną uwzględnione wszystkie płace sezonowe i inne dochody. Zwykle właśnie w I kwartale liczba osób, których dochody nie zapewniają minimum egzystencji, jest najwyższa. W latach 2016-2017 ich odsetek wynosił 16 proc., ale na koniec roku zawsze spadał.Według Chrapyliny lepiej oceniać dochody ludności na podstawie tego, na jakie towary i usługi nie stać mieszkańców przy obecnych dochodach.Tymczasem odsetek osób subiektywnie biednych, a więc uważających swoje położenie materialne za złe, w I kwartale bieżącego roku wzrósł do 29,6 proc. z 25,3 proc. w I kwartale 2018 r. – ocenili eksperci Instytutu Analizy Społecznej i Prognozowania Akademii Gospodarki Narodowej i Administracji.Prezydent Rosji Władimir Putin wymienił w czerwcu poziom życia i dochodów jako jedną z najbardziej palących kwestii dla Rosjan. Przyznał, że realne dochody ludności spadały przez kilka ostatnich lat, jednak – jak przekonywał – teraz zaczynają rosnąć. Do 2024 r. odsetek biednych miałby obniżyć się o połowę – do 6,6 proc.",,
Gen. Czempiński: kupujemy zabawkę. Te helikoptery bez systemu samoobrony są bezwartościowe,"– Od dawna było wiadomo, że system, w który wyposażone są śmigłowce Caracal jest przestarzały. Te helikoptery nie mają systemu samoobrony, czyli są bezbronne w obliczu nowoczesnej broni, którą nosi pojedynczy żołnierz – powiedział w „Po przecinku” w TVP Info gen. Gromosław Czempiński, były szef UOP.","Były szef UOP komentował ostatnie zakupy dla polskiej armii i wybór francuskich maszyn w kolejnym etapie przetargu na śmigłowce. – Kupujemy zabawkę, bo te helikoptery nie mają systemu samoobrony, czyli są bezbronne wobec nowoczesnej broni, którą nosi pojedynczy żołnierz – ocenił gen. Czempiński. Przyznał, że nie może tego  zrozumieć. – Od dawna było wiadomo, że system,  w który są  wyposażone Caracale jest przestarzały. Już wcześniej Polacy go zakwestionowali i nie kupili. Są inne, nowocześniejsze – mówił. Łatwy cel dla  „zielonych ludzików”Jego zdaniem, kupujemy coś co warte jest 30 – 40 mln. dolarów za sztukę, a nie wydajemy miliona dolarów, żeby ten śmigłowiec potrafił się bronić. – Aby mógł spełnić swoją rolę i zawieźć żołnierzy pod linię frontu. Ukraina, Egipt i Irak pokazują, że helikoptery bez systemu samoobrony są bezwartościowe – przekonywał były szef UOP i podkreślił, że „zielony ludzik” bez trudu będzie mógł go zniszczyć. Generał powiedział, że teraz  MON będzie musiał ogłosić kolejny przetarg na system obronny dla helikopterów. – Jeżeli umowa zostanie źle podpisana umowa, to te helikoptery trzeba będzie w Polsce rozebrać, okablować na nowo, wyposażyć w system, który broni helikopter przed np. rakietami wystrzeliwanymi przez pojedynczego żołnierza – powiedział Czempiński. Kolejny przetarg na helikoptery atakująceGenerał odniósł się też do zarzutów opozycji, że warunki przetargu zostały rozpisane pod Airbusa. Jego zdaniem jeżeli warunki od początku wskazywały na dominującą pozycję firmy Airbus, trzeba było protestować i wskazywać na nieprawidłowości. – Powiem jedno: dobrze, że w ogóle te śmigłowce kupujemy – skwitował. Podkreślił, że Caracal zwyciężył, bo ma największy udźwig, największy zasięg i jest stosunkowo nowoczesną maszyną. – I, co jest bardzo ważne, Airbus Military ma tu swoją fabrykę – PZL Okęcie – wyjaśnił. Czempiński zwrócił uwagę, że wkrótce kupować będziemy helikoptery atakujące. –  I te firmy, które dzisiaj odpadły i nie tylko one, mają szansę w drugim przetargu na helikoptery bojowe – dodał były szef UOP w „Po przecinku”.",,
"Zmiana poparcia dla PiS i Platformy, PSL rzutem na taśmę. Jest nowy sondaż","Gdyby wybory parlamentarne odbyły się w kwietniu, PiS uzyskałoby w nich 43,8 proc., PO – 25,7 proc., a partia Wiosna – 8,2 proc. – wynika z sondażu Estymator wykonanego na zlecenie portalu DoRzeczy.pl. Do Sejmu dostałby się też ruch Kukiz'15 z poparciem 6,4 proc. oraz PSL z wynikiem 5 proc.","Z sondażu wynika, że Prawo i Sprawiedliwość mogłoby liczyć na 43,8 proc. poparcia. Jak zaznaczono, w stosunku do poprzedniego badania PiS zyskało 1,2 pkt. proc.Drugi wynik uzyskałaby Platforma Obywatelska, na którą chęć oddania głosu deklaruje 25,7 proc. badanych – to spadek o 1 pkt proc. w porównaniu do badania z marca. Na podium zmieściłaby się jeszcze Wiosna Roberta Biedronia z wynikiem 8,2 proc. (to wynik lepszy o 1,8 pkt. proc. niż w poprzednim sondażu).Do Sejmu dostałyby się jeszcze ruch Kukiz'15 z poparciem na poziomie 6,4 proc. oraz Polskie Stronnictwo Ludowe z wynikiem 5 proc.",,
"Tusk – premier, który haratał w gałę dla Polski","Platforma Obywatelska w sprawie lotów o statusie HEAD polityków PiS straciła najlepszą okazję, by milczeć. Dziś jest już jasne, że wyborcy nie nabrali się na zgrywanie oburzonych tą praktyką przez partyjnych kolegów i koleżanki Donalda Tuska.","Rozbawiła mnie podana niedawno przez media informacja, że jedna z podróży Donalda Tuska została opisana w rządowej dokumentacji jako „wykonywanie zadań państwa”. Kłopot w tym, że pan premier leciał wtedy na mecz charytatywny organizowany przez TVN. Być może wszyscy zainteresowani szczerze wierzyli, że Tusk „harata w gałę” dla Polski. I że to, co dobre dla jego partii i liberalnych mediów, jest tożsame z „wykonywaniem zadań państwa”. Bądź co bądź na tym polegał najważniejszy dogmat elit III RP: co dobre dla nich, dobre dla kraju. I stąd też dzisiejsza frustracja i złość pokonanych, że jednak społeczeństwo ośmieliło się z tym nie zgadzać. A wiele wskazuje na to, że większość Polaków nadal się z tym nie zgadza. Sprawa lotów polityków Prawa i Sprawiedliwości miała solidnie zaszkodzić rządzącej partii. Były o tym przekonane niemal wszystkie media i publicyści różnych opcji. Tak się jednak nie stało – jeśli wierzyć sondażom przeprowadzonym już po tej historii. Zapewne duży wpływ miało na to ustąpienie marszałka Kuchcińskiego. Odejście tak znacznego polityka pokazało opinii publicznej, że rządząca obecna partia jest w stanie zareagować stanowczo, gdy sprawa okazuje się nadto kontrowersyjna. I patrząc na politykę jako realną grę sił – to po prostu twarde, ale opłacalne zachowanie – intencje polityków są mniej istotne niż realnie podejmowane przez nich kroki. Ale bodaj najważniejszym czynnikiem, który sprawił, że tę bombę udało się rozbroić bez sondażowego kolapsu, był fakt, że chyba nikt nie traktował serio jeremiad polityków Platformy Obywatelskiej. Przed kamerami mediów, które mają odwagę zadawać liberałom niewygodne pytania, politycy PO w tej sprawie wili się jak piskorze. Oczywiście, nie ma wątpliwości, od czterech lat rządzi PiS. Tylko że przez osiem lat rządów Platformy właściwie żadne media nie robiły najmniejszej afery z lotów Donalda Tuska, Bogdana Borusewicza i innych polityków PO. No ale wszystko jest przecież jasne – wszak premier Tusk nawet gdy haratał w gałę na meczu charytatywnym TVN, to „wykonywał zadania państwa”. Nie mam większych wątpliwości, że politycy, gdy są u władzy, dość łatwo przyzwyczają się do dobrego. Przywileje władzy są faktem bodaj w każdym ustroju. W III RP było i jest jednak na ogół tak, że tzw. liberałom mniej patrzono na ręce. Dlaczego? Zresztą, statystyka mówi sama za siebie: Donald Tusk jako premier w ciągu blisko siedmiu lat urzędowania odbył niemal trzysta lotów do Gdańska; wraz z żoną zwiedzał też egzotyczne kraje, turystycznie atrakcyjne. – Co do sensu politycznego tych wyjazdów można mieć pewne wątpliwości – komentował Jarosław Kaczyński. I sądząc z mnóstwa wypowiedzi tzw. zwykłych internautów w mediach społecznościowych, lider PiS nie jest w tej opinii odosobniony. A to wiąże się z szerszym zjawiskiem: liberalna opozycja płaci dziś sporą cenę za to, że kiedyś była rozpieszczana przez niemal wszystkie media w Polsce. Dziś rozkład opinii przedstawia się inaczej i nie jest to nieistotne także pod kątem informacji i opinii, jakie docierają do polskiego społeczeństwa. Nie ma już politycznych świętych krów – bo i PiS-owi, i PO obrywa się od dużych mass mediów. Oczywiście, nie brakuje takich, którzy tęsknią za czasami, gdy Donald Tusk „haratając w gałę” „wykonywał zadania państwa”. Jest ich mniej niż kiedyś, ale są to ludzie, którzy głęboko wierzą, że III RP w najlepszym wydaniu to taka, którą rządzili liberałowie przy mniej lub bardziej jawnym poparciu środowisk postkomunistycznych. Tym ludziom wybaczało się więcej – a w latach 90. właściwie wszystko, nie tylko z największymi aferami, ale też z największymi patologiami terapii szokowej. Podejrzewam zresztą, że niektórych najbardziej gniewa nie tylko to, że rządzi PiS. Gniewa ich i to, że politycy tej partii mają czelność głośno krytykować choćby Leszka Balcerowicza. Choć jest to krytyka zniuansowana – co dobrze słychać choćby w wypowiedziach prezesa PiS o konieczności głębokich reform jako metodzie wyjścia z gospodarki centralnie planowanej epoki realnego socjalizmu. Podsumowując: gdyby III RP nie była krajem, w którym politycy mogli naprawdę dużo, ale nie musieli prowadzić sensownej polityki społecznej i prorodzinnej, anty-PiS-owskie tyrady i wszelkie potknięcia rządzącej partii byłyby karane znacznie mocniej przez elektorat. Ale dziś mamy do czynienia z niezwykłym jak na ostatnie trzy dekady fenomenem: ludzie wciąż masowo nie ufają tym, co haratali w gałę „dla Polski”. Być może podejrzewają, że za dużo bramek przy okazji strzelono polskiemu społeczeństwu.",,
Kryzys imigracyjny wodą na młyn eurosceptyków. 60 proc. Czechów negatywnie o UE,"Większość Czechów jest rozczarowana Unią Europejską. Tak wynika z najnowszego badania opinii publicznej. Jeszcze nigdy nie było tak źle jak w tym miesiącu. Najnowszy sondaż przeprowadzony przez agencję STEM pokazuje, iż blisko 60 proc. Czechów jest  niezadowolonych z faktu, że ich kraj jest członkiem Unii.","Gdyby referendum o akcesji do Wspólnoty odbyło się w tym tygodniu, nie byłoby szans na przyłączenie się Czech do Unii. Jest to wynik najgorszy od 2004 roku. Sondaż pokazuje, że tak wysoka dezaprobata dla członkostwa wynika przede wszystkim z tego, jak Komisja Europejska próbuje rozwiązywać kryzys  imigracyjny. Czechom nie podoba się to, że Bruksela chce zmusić kraje członkowskie do przyjęcia z góry ustalonej liczby uchodźców.  Ubywa euroentuzjastów   Nie bez znaczenia pozostaje fakt, że Czechy są obecnie jednym z niewielu krajów, które otwarcie przeciwstawiają się brukselskim pomysłom.  Satysfakcja Czechów z członkostwa w Unii systematycznie spada praktycznie od samego początku badań. Jeszcze wiosną 2011 roku społeczeństwo było równo podzielone na euroentuzjastów i eurosceptyków. Od tamtej pory stale przybywa tych drugich.",,
Wybory do Parlamentu Europejskiego. Szykują się ciekawe pojedynki w dużych miastach,"Jacek Saryusz-Wolski, Włodzimierz Cimoszewicz i Robert Biedroń w Warszawie, Beata Szydło i Róża Thun w Krakowie, Anna Zalewska i Janina Ochojska we Wrocławiu, Witold Waszczykowski i Marek Belka w Łodzi – to niektóre pojedynki w majowych wyborach do Parlamentu Europejskiego.","Wybory do Parlamentu Europejskiego odbędą się w Polsce 26 maja. Polacy wyłonią w nich 52 europosłów w 13 okręgach wyborczych. Termin rejestracji list kandydatów startujących w wyborach do PE mija 16 kwietnia.W drugiej połowie lutego swoje „jedynki” i „dwójki” w wyborach do PE przedstawiło PiS. Z kolei w ubiegłym tygodniu poznaliśmy pozostałe nazwiska polityków z list tego ugrupowania ubiegających się o mandat europosła.Rada Krajowa Platformy Obywatelskiej tydzień temu przyjęła uchwałę zatwierdzającą okręgowe listy kandydatów PO do Parlamentu Europejskiego w ramach Koalicji Europejskiej (PO, PSL, SLD, Nowoczesna, Zieloni). W sobotę swoich kandydatów na listach koalicji zaprezentowali Ludowcy, a w niedzielę zrobią to politycy SLD. Na 6 kwietnia zaplanowana jest konwencja Koalicji Europejskiej w Warszawie, która zainauguruje kampanię całego porozumienia wyborczego opozycji. W czwartek lider Kukiz'15 Paweł Kukiz poinformował PAP, kto znajdzie się na pierwszych miejscach list jego ugrupowania. „Dwójką” PiS w Warszawie został europoseł Ryszard Czarnecki, koalicji – poseł PO Andrzej Halicki, a Wiosny – posłanka Teraz! Joanna Scheuring-Wielgus. Ze stolicy do PE mają startować ponadto z miejsc trzecich: b. minister zdrowia Konstanty Radziwiłł (PiS) oraz posłanka Kamila Gasiuk-Pihowicz (Koalicja Europejska).Na Mazowszu „jedynką” PiS jest wicemarszałek Senatu Adam Bielan, a „dwójką” – wicemarszałek tej Izby Maria Koc. Pierwszy na liście koalicji ma być europoseł PSL Jarosław Kalinowski, drugie miejsce otrzymał europoseł PO Dariusz Rosati.Ciekawie zapowiada się wyborcze starcie w Małopolsce i Świętokrzyskiem. Tam listę PiS otwiera wicepremier Beata Szydło, „jedynką” Koalicji Obywatelskiej jest europosłanka PO Róża Thun. Z tego regionu kandyduje także (jako „trójka” listy PiS) wiceszef Ministerstwa Sprawiedliwości i niedawny kandydat Zjednoczonej Prawicy na prezydenta Warszawy Patryk Jaki.W okręgu obejmującym Dolny Śląsk i Opolszczyznę o mandat w PE będą walczyć m.in. minister edukacji Anna Zalewska (PiS) i założycielka Polskiej Akcji Humanitarnej Janina Ochojska (Koalicja Europejska). Liderką listy Kukiz'15 jest posłanka Agnieszka Ścigaj. Drugie miejsce na liście PiS w tym regionie otrzymała minister ds. pomocy humanitarnej Beata Kempa. Listę kandydatów Wiosny otwiera prawnik i aktywista, prywatnie partner Roberta Biedronia Krzysztof Śmiszek; szóste miejsce z Wiosny w tym okręgu zajmuje liderka Ogólnopolskiego Strajku Kobiet Marta Lempart. W okręgu lubusko-zachodniopomorskim szykuje się wyborczy pojedynek między szefem MSWiA Joachimem Brudzińskim (lider listy PiS), a europosłem SLD Bogusławem Liberadzkim (miejsce 1. listy KE) i byłym ministrem zdrowia Bartoszem Arłukowiczem („dwójka” listy Koalicji).W okręgu pomorskim „jedynka” PiS, była szefowa MSZ, europosłanka Anna Fotyga zmierzy się m.in. z „jedynką” Koalicji Obywatelskiej byłym komisarzem UE ds. budżetu, europosłem PO Januszem Lewandowskim. W okręgu tym „dwójką” koalicji jest Magdalena Adamowicz, żona zamordowanego prezydenta Gdańska Pawła Adamowicza, a z dziesiątego miejsca startuje europoseł Jarosław Wałęsa. „Dwójką” PiS na Pomorzu jest wiceminister kultury Jarosław Sellin.W okręgu kujawsko-pomorskim liderem listy PiS jest europoseł Kosma Złotowski, a jego konkurentem będzie m.in. „jedynka” na liście Koalicji Europejskiej b. szef MSZ, b. marszałek Sejmu Radosław Sikorski. Listę Wiosny ma otworzyć działaczka feministyczna, b. wicemarszałek Sejmu Wanda Nowicka.„Jedynką” PiS w okręgu obejmującym województwa podlaskie i warmińsko-mazurskie został europoseł Karol Karski, który zmierzy się m.in. z byłym piłkarzem reprezentacji Polski Tomaszem Frankowskim, który znajdzie się na czele listy Koalicji Europejskiej. Na drugim miejscu na listach PiS na Podlasiu oraz Warmii i Mazurach jest b. minister rolnictwa Krzysztof Jurgiel. Interesująco może być też w Łódzkiem, gdzie z pierwszego miejsca listy Koalicji Europejskiej ma kandydować b. premier i b. prezes NBP Marek Belka, który zmierzy się z „jedynką” PiS-u, b. szefem MSZ Witoldem Waszczykowskim. „Dwójką” listy PiS w Łódzkiem jest rzeczniczka rządu Joanna Kopcińska.Na dwóch czołowych pozycjach listy Koalicji Europejskiej w Wielkopolsce znalazło się dwoje byłych premierów: Ewa Kopacz i Leszek Miller, którzy o mandat eurodeputowanego konkurować będą m.in. z wiceszefem PE Zdzisław Krasnodębskim („jedynka” listy PiS) oraz niedawną zastępczynią Rzecznika Praw Obywatelskich Sylwią Spurek (miejsce nr. 1 listy Wiosny).W woj. lubelskim „jedynką” Koalicji Europejskiej ma być europoseł PSL Krzysztof Hetman („dwójką” była minister sportu Joanna Mucha z PO), a listy PiS – posłanka tego ugrupowania Elżbieta Kruk. Rzeczniczka PiS i wicemarszałek Sejmu Beata Mazurek jest „dwójką” PiS z Lubelskiego. Z kolei legendarny działacz Solidarności Zbigniew Bujak zajmuje pierwsze miejsce na liście Wiosny z tego okręgu. Kandydatem Kukiz'15 z pierwszą pozycją na liście jest wiceszef klubu tego ugrupowania i przewodniczący sejmowej komisji rolnictwa Jarosław Sachajko.Europoseł Tomasz Poręba jest „jedynką” PiS na Podkarpaciu, a jednym z jego konkurentów będzie pierwszy na liście Koalicji europoseł PSL Czesław Siekierski.W okręgu śląskim „jedynką” listy koalicji jest europoseł, b. szef PE Jerzy Buzek. Zmierzy się on m.in. z numerem jeden na liście PiS – europosłanką Jadwigą Wiśniewską. Z pierwszego miejsca na liście Kukiz'15 w tym regionie startuje poseł Grzegorz Długi.",,
"„Trudno mi sobie wyobrazić, co będzie się działo w przypadku braku weta prezydenta”","– Skierowałem do prezydenta Andrzeja Dudy pismo, prosząc o weto ws. ustaw o KRS i ustroju sądów powszechnych – powiedział rzecznik praw obywatelskich Adam Bodnar. Podtrzymał też opinię, że zaproponowany przez prezydenta wybór sędziów KRS przez Sejm większością trzech piątych głosów pozostaje niekonstytucyjny.","– Skierowałem wczoraj kompleksowe pismo podsumowujące moje wcześniejsze działania dotyczące ustawy o KRS oraz prawa o ustroju sądów powszechnych i poprosiłem pana prezydenta o weto tych dwóch ustaw – powiedział Adam Bodnar w TOK FM. Dodał, że ustawy uważa za niekonstytucyjne „ze względu na to, że doprowadzą do wymiany kadrowej i wprowadzą mechanizmy politycznego podporządkowania sądów”.Ustawa o KRS i o ustroju sądów powszechnych czekają obecnie na podpis prezydenta. W nocy ze środy na czwartek sejmowa komisja sprawiedliwości negatywnie zaopiniowała – w głosowaniach blokowych – wszystkie poprawki opozycji do projektu o Sądzie Najwyższym, pozytywnie zaś – poprawki PiS. W poprawkach uwzględniono wniosek prezydenta, by sędziów członków KRS Sejm wybierał większością trzech piątych głosów.Bodnar podkreślił, że trudno mu sobie wyobrazić, co będzie się działo w przypadku braku weta prezydenta.        Odniósł się również do demonstrujących przeciwko reformie sądownictwa. – Nie dajmy pozwalajmy na to,  by w stosunku do osób, które protestują, używać pojęcia „ulica zdecyduje”, bo to ma wydźwięk pejoratywny – mówił.",,
Tusk o Schetynie już w czasie przeszłym: podejmował raczej sensowne decyzje,"– Bardzo doceniam to, co Schetyna zrobił przez ten czas. Podejmował trudne decyzje i raczej sensowne, i dobre, ale wiele wskazuje na to, że to jest ten czas, kiedy potrzeba zmiany – ocenił Donald Tusk pytany o opinię ta temat potrzeby zmian w Platformie Obywatelskiej. Obiecał, że w 2023 r. pomoże swojej macierzystej partii – „i PSL, bo to jest ta rodzina” – w wyborach parlamentarnych.","Były premier i przewodniczący PO rozmawiał z dziennikarzami przy okazji promocji swojej książki. Zapytany o to, czy jego dawna partia potrzebuje zmiany ocenił, że jeżeli przychodzi czas i są takie możliwości, żeby nastąpiła zmiana na lepsze, to nie można się wahać ani chwili.  – Platforma musi sobie na to pytanie odpowiedzieć, czy to jest ten moment. Wiele na to wskazuje, że to jest ten moment, wiele na to wskazuje, że to jest ten czas, kiedy potrzeba takiej zmiany, i pokoleniowej, i, powiedziałbym też, energetycznej – wyjaśnił. Podkreślał, że pozytywnie ocenia dotychczasową pracę Grzegorza Schetyny. Jednak o urzędującym wciąż szefie PO mówił w czasie przeszłym.  – Ale ponieważ wszyscy znacie historię naszej trudnej, ale autentycznej przyjaźni z Grzegorzem Schetyną, nie chcę iść zbyt daleko z komentarzami, bo mówię naprawdę serio: bardzo doceniam to, co zrobił przez ten czas. Podejmował trudne decyzje i raczej sensowne, i dobre, wysoko oceniam szczególnie jego ostatni rok – mówił były premier. – Będę prezentował w najbliższym roku pomysły, w jaki sposób przybliżyć zwycięstwo w wyborach parlamentarnych, tym będę chciał się zająć z pełnym przekonaniem. Całe doświadczenie życiowe mi mówi, że byłem całkiem niezły w wyborach parlamentarnych, a w tych prezydenckich raz próbowałem, nie wyszło. Więc może to jest moja misja, żeby pomóc wygrać wybory parlamentarne – wyjaśniał.  Jak dodał, chce w ten sposób „wyrównać rachunki i spłacić długi wobec tych, którzy” – jego zdaniem – „szkodzą Polsce”. Skrytykował złożony przez Prawo i Sprawiedliwość projekt nowelizacji przepisów o ustroju sądów, który ma dyscyplinować sędziów dopuszczających się przekroczenia swoich uprawnień.  Zgodnie z projektem sędziowie będą odpowiadać dyscyplinarnie między innymi za wystąpienia o charakterze politycznym. Zgodnie z Konstytucją sędzia nie może zajmować się działalnością polityczną, tymczasem niektórzy sędziowie uczestniczyli w demonstracjach politycznych twierdząc, że w ten sposób bronią Konstytucji.  Zdaniem Tuska to właśnie wprowadzenie nowelizacji egzekwującej konstytucyjną zasadę „ to będzie to atak na niezależność każdego Polaka, każdego obywatela, a nie na instytucje sędziowskie wyłącznie”.",,
Jest postępowanie przeciwko byłym politykom Czechosłowacji. Grozi im wiele lat więzienia,Czeski policyjny Urząd Dokumentowania i Badania Zbrodni Komunizmu (UDV) wszczął postępowanie karne przeciwko trzem byłym członkom najwyższych władz komunistycznej Czechosłowacji. Zarzuca się im współodpowiedzialność za strzelanie do uciekinierów na granicy.,"Jak poinformował szef rejonowej prokuratury dzielnicy Praga 1 Jan Lelek, postępowaniem dotyczącym nadużycia władzy w związku z używaniem broni na granicy państwowej zostali objęci 97-letni były sekretarz generalny Komunistycznej Partii Czechosłowacji Milosz Jakesz, 95-letni były premier Czechosłowacji Lubomir Sztrougal i 89-letni były czechosłowacki minister spraw wewnętrznych Vratislav Vajnar. Śledztwo wszczęto na podstawie odnalezionych teraz, nieznanych materiałów archiwalnych – wyjaśnił zapytany przez agencję CTK prokurator nadzorujący Tomasz Jarolimek. Wszyscy trzej podejrzani przebywają na wolności. W przypadku udowodnienia winy groziłaby im kara od dwóch do 10 lat więzienia. Śledczy ustalili, że od marca 1976 r. do końca 1989 r. z powodu bierności tych trzech funkcjonariuszy dziewięciu ludzi usiłujących przekroczyć granicę Czechosłowacji zostało zastrzelonych lub rozszarpanych przez psy, a co najmniej siedmiu innych zostało rannych. Za początek biegu odpowiedzialności karnej uznano moment wejścia w życie Międzynarodowego Paktu Praw Obywatelskich i Politycznych, gwarantującego każdemu człowiekowi swobodne opuszczanie każdego kraju, w tym również własnego.",,
Miller o reprywatyzacji: życzę ministrowi Ziobro powodzenia w dociekaniu prawdy,"– To co się dzieje w Warszawie w kwestii reprywatyzacji jest jakimś niesłychanym skandalem. Ja i tysiące obywateli Rzeczypospolitej czekamy, aż wreszcie się zaczną pierwsze procesy sądowe i zapadną pierwsze wyroki. Bardzo mnie ucieszyła decyzja ministra Ziobro postępowanie, dotyczące okrutnego morderstwa Pani Jolanty Brzeskiej – stwierdził w trakcie programu „Gość Poranka” były premier Leszek Miller.","Zdaniem byłego premiera śledztwo w sprawie morderstwa Jolanty Brzeskiej to skandal, z którego należy wyciągnąć konsekwencję.– Sprawę kobiety, która walczyła o prawa lokatorów i którą znaleziono spaloną w lesie kabackim, prokurator uznał jako samobójstwo. Przecież to woła o pomstę do nieba – stwierdził wicepremier.Po czym uzupełnił: Życzę Panu ministrowi Ziobro powodzenia w dociekaniu prawdy i znalezieniu sprawców tego morderstwa.W jego opinii w tej konkretnej sprawie zawiedli konkretni ludzie.– Nie ma świętych profesji i świętych zawodów. Trąd potrafi się zagnieździć również w pałacu sprawiedliwości, jak i w pałacu prokuratorskim. Trzeba teraz wiele wysiłków, żeby tych sędziów i tych prokuratorów nie tylko usunąć, ale także doprowadzić do tego,  żeby ponieśli zasłużoną karę – powiedział na koniec Miller.",,
Zwolennicy Puigdemonta blokują drogi. Żądają uwolnienia byłego premiera Katalonii,"Manifestanci domagający się uwolnienia byłego premiera Katalonii Carlesa Puigdemonta zablokowali jedną z głównych autostrad w tym regionie, w pobliżu granicy z Francją; stoi tam ok. 1000 pojazdów. Zablokowane są także najważniejsze ulice Barcelony.","Według AFP demonstranci wstrzymali ruch również na drodze krajowej, która łączy leżącą na północnym wschodzie Hiszpanii Katalonię z południowym wschodem kraju. Dla kierowców zorganizowano objazdy. Czasowo niedostępne były również dwie z głównych dróg wjazdowych do Barcelony – od strony północnej i południowej. Protesty zorganizowały tzw. Komitety Obrony Republiki (CDR), zrzeszające aktywistów pomagających jesienią 2017 r. w przeprowadzeniu referendum w sprawie niepodległości Katalonii, uznanego przez rząd centralny w Madrycie za nielegalne. W poniedziałek zapowiedziano „permanentny cykl” demonstracji.  100 osób rannych  Manifestacje, w czasie których domagano się uwolnienia zatrzymanego w Niemczech Puigdemonta i dziewięciu innych polityków proniepodległościowych, rozpoczęły się w niedzielę. W poniedziałek na ulicach katalońskich miast protestowało kilka tysięcy osób; w niektórych miejscach doszło do starć z policją. Dotychczas około 100 osób zostało rannych. Puigdemont został zatrzymany w niedzielę nad ranem w Niemczech, po przekroczeniu granicy z Danią. Zmierzał autem z Finlandii do Belgii, w której ukrywał się od końca października przed hiszpańskim wymiarem sprawiedliwości.",,
Umowy gazowe i wzajemność wizowa z USA. Ważne głosowania w PE,"Parlament Europejski ma dziś zatwierdzić przepisy, które zwiększą bezpieczeństwo energetyczne w Unii Europejskiej. Ma też zaapelować do Komisji o presję na Stany Zjednoczone, by zniosły wizy dla wszystkich Europejczyków. Wciąż są one wymagane od obywateli pięciu unijnych krajów - Polski, Bułgarii, Rumunii, Cypru i Chorwacji.","Głosowania w tej sprawie odbędą się około południa. Jeśli chodzi o sprawy energetyczne, to eurodeputowani mają ostatecznie zatwierdzić przepisy, które przewidują, że Komisja Europejska będzie miała wgląd w międzyrządowe umowy energetyczne jeszcze przed ich podpisaniem, a nie po, jak dotychczas. Ma to wzmocnić pozycję przetargową Unii w negocjacjach z Gazpromem i uniemożliwić Rosji rozgrywanie krajów członkowskich między sobą.",,
PFN dziękuje za wspólne lata. Spoty fundacji w dziewięciu krajach UE,"Z okazji 15-lecia członkostwa Polski w Unii Europejskiej 1 maja ruszyła międzynarodowa kampania wizerunkowa Polskiej Fundacji Narodowej w mediach społecznościowych. Kampania skierowana jest do obywateli dziewięciu krajów, z którymi Polska wstąpiła do UE.","„Kampania skierowana jest do obywateli krajów członkowskich Unii Europejskiej, z którymi Polska 15 lat temu wyruszyła we wspólną podróż budowania europejskiej wspólnoty” – poinformowała Polska Fundacja Narodowa (PFN) w opublikowanym komunikacie. Odbiorcami spotów są Czechy, Estonia, Litwa, Łotwa, Malta, Słowacja, Słowenia, Węgry i Cypr.              PFN podkreśliła, że kampania jest formą uczczenia przez Polskę 15-letniego wkładu w rozwój europejskiej rodziny, ale też „przypomina o wartościach, jakie stały się podstawą dla uczestnictwa w ogromnym i ważnym projekcie, jakim jest Unia Europejska, a więc przede wszystkim o wzajemnym szacunku, symbolicznie ujętym przez dzieci będące bohaterami spotów”. – Próbujemy się wszyscy razem dogadywać, bawić się i nikogo nie odstawiać na bok – mówi jedna z dziewczynek w spocie.              Polska Fundacja Narodowa chce w ten sposób podziękować wszystkim dziewięciu krajom za 15 wspólnych lat razem w Unii Europejskiej. „Kampania jest formą reakcji na jedną z najważniejszych dat w historii Polski i krajów, do których kieruje spoty. Jest to też jasna deklaracja tożsama z wolą Polaków, że jesteśmy zakorzenieni w Europie i chcemy nieustająco we wspólnocie europejskiej trwać” – czytamy w komunikacie.  „1 maja 2004 roku był jednym z najważniejszych dni w historii nie tylko naszego kraju, ale także i 9 innych państw, z którymi wspólnie weszliśmy do Unii Europejskiej. Jest to doskonała okazja, aby opowiedzieć o tej ważnej dacie w naszej wspólnej historii. Poprzez udział dzieci w spocie chcieliśmy zagwarantować jego lekkość, naturalność oraz pozytywny odbiór w każdym z krajów” – mówi cytowany w komunikacie wiceprezes Polskiej Fundacji Narodowej Robert Lubański.              Kampania potrwa trzy dni; spoty ukazały się na kanałach społecznościowych Polskiej Fundacji Narodowej.",,
"„Jeśli się bijemy w piersi, to najpierw trzeba uderzyć własne, a nie cudze”","– Nienawiść się nasyca. Tworzy pewne podłoże dla wszelkiego rodzaju upośledzeń i chorób. I to zjawisko jest bardzo niebezpieczne – mówił metropolita gdański arcybiskup Sławoj Leszek Głódź, komentując w „Gościu Wiadomości zabójstwo prezydenta Gdańska – Pawła Adamowicza. – Negacja rodzi zawsze negację. I jeśli się bijemy w piersi, to najpierw trzeba uderzyć własne, a nie cudze – dodał.","Abp Sławoj Leszek Głódź uważa, że zabójstwo Pawła Adamowicza to „wydarzenie bez precedensu w ostatnich dziesięcioleciach”. Przekonywał, że czas przed pogrzebem prezydenta Gdańska jest „wezwaniem dla wszystkich do miłości, pokoju, zgody, rachunku sumienia, a nade wszystko, do uderzenia się we własne piersi”. – Ciszej nad tą trumną. Mamy dość wojen, zarówno tych zewnętrznych, jak i wewnętrznych. Trzeba nam solidarności, spokoju, miłości. Trzeba zacząć od prostych słów, o których mówił papież Franciszek: dziękuję, proszę, przepraszam – mówił abp Głódź. Duchowny zwrócił uwagę, że „prezydent Adamowicz ostatnie przesłanie skierował pod znakiem: dzielmy się dobrem, szukajmy dobra”. – I z tym gestem wzniesionej ręki ze światłem do nieba, zakończył życie. Ale to jego przesłanie pozostaje dzisiaj jego testamentem dla nas wszystkich – powiedział arcybiskup. Abp Głódź zwrócił uwagę na prośbę rodziny prezydenta Adamowicza, aby nie eskalować napięcia, zamilknąć czy się wyciszyć. – Wierzymy, że dobro jednak zwycięży to zło. Nie możemy bazować na negacji, bo negacja zawsze rodzi negację. Ona nie jest twórcza. I jeśli się bijemy w piersi, najpierw trzeba uderzyć własne, a nie cudze – mówił. – Nienawiść się nasyca. Tworzy pewne podłoże dla wszelkiego rodzaju upośledzeń i chorób. I to zjawisko jest bardzo niebezpieczne – zauważył hierarcha. Duchowny wspomniał, że znał się z Adamowiczem od 11 lat. – To był człowiek dialogu, uśmiechu. Do każdego człowieka zwracał się z uśmiechem – opowiadał metropolita gdański.",,
Ardanowski: Krowy z Deszczna nie będą mogły trafić do konsumpcji,"Krowy z Deszczna nie będą mogły trafić do uboju, a potem do konsumpcji – poinformował Jan Krzysztof Ardanowski. Minister rolnictwa wyjaśnił, że zostaną one zakolczykowane, lecz nie otrzymają tzw. paszportów, które umożliwiałyby ich ubój i późniejsze skierowanie do konsumpcji.","Dodał, że do resortu rolnictwa zgłasza się coraz więcej osób, które by chciały przygarnąć krowy z Deszczna.Chodzi o liczące 170-180 sztuk dzikie stado bydła, które od wielu lat żyje na wolności w woj. lubuskim, wypasając się na polach rolników. Są to zwierzęta niezarejestrowane, nie mają właściciela i nie są pod opieką weterynaryjną. Pod koniec października powiatowy lekarz weterynarii w Gorzowie Wielkopolskim wydała decyzję, „na mocy, której właściciel zwierząt został zobowiązany do zabicia 170 sztuk bydła”. Decyzję tę podtrzymał główny lekarz weterynarii.Po licznych protestach w ratowanie krów włączyli się również politycy, w tym prezydent Andrzej Duda, prezes PiS Jarosław Kaczyński i, w ostatniej fazie, premier Mateusz Morawiecki. Ostatecznie z końcem maja szef resortu rolnictwa Jan Krzysztof Ardanowski zapewnił, że krowy z Deszczna nie trafią do uboju, ale zostaną odizolowane.",,
Chciała sprzedawać tęczową Maryję w kształcie waginy. Będzie zawiadomienie do prokuratury,"Artystka z Wrocławia Dominika Kulczyńska postanowiła zebrać pieniądze na kampanię przeciwko homofobii, sprzedając wizerunek Matki Bożej w kształcie waginy. Młodzież Wszechpolska poinformowała, że prawnicy organizacji analizują sprawę i złożą  w prokuraturze zawiadomienie o możliwości popełnienia przestępstwa.","„Cipkomaryjka ma teraz nową funkcję. Malowana w tęczowy wzór kosztuje 80 złotych, a dochód z jej sprzedaży zostanie przekazany Kampanii Przeciw Homofobii. Ważna jest teraz edukacja i wsparcie, a żeby to się udało potrzebna jest kasa” – oznajmiła na Facebooku artystka Dominika Kulczyńska. Pod materiałem pojawiło się wiele negatywnych opinii. Film po pewnym czasie zniknął z profilu artystki, jednak może okazać się, że cała sprawa zakończy się w sądzie.Młodzież Wszechpolska poinformowała, że składa zawiadomienie o popełnieniu przestępstwa. „Pani Dominika..., wyzwolona artystka, walcząca o tolerancję i... »miłość«, która nikogo nie wyklucza, stworzyła właśnie »Cipkomaryjki«, które chce sprzedawać podobnym sobie – wyzwolonym z Rozumu i Godności Człowieka personom...” – czytamy na profilu organizacji.Złożenie doniesienia o możliwości popełnienia przestępstwa zapowiedział także lider Młodej Prawicy Jan Strzeżek.",,
„W klubie PiS nie wszyscy są entuzjastami reformy zaproponowanej przez Gowina”,"W klubie PiS nie wszyscy są entuzjastami reformy szkolnictwa wyższego zaproponowanej przez Jarosława Gowina – powiedziała premier Beata Szydło. Przyznała jednak, że głosy na temat reformy płynące z różnych środowisk naukowych są raczej „optymistyczne i pozytywne”.","– Jesteśmy na etapie wprowadzenia tych projektów dopiero do prac rządu, to będzie ten czas, kiedy będzie można rozmawiać o szczegółach, a jak wiadomo zawsze diabeł tkwi w szczegółach – powiedziała szefowa rządu na antenie Polsat News.– Zależy mi na tym, by reforma szkolnictwa wyższego doprowadziła do tego, by rzeczywiście dać szansę polskiej nauce, byśmy mogli mówić o podniesieniu i jakości, poziomu i szans dla studentów – podkreśliła.Ustawa 2.0Projekt ustawy o szkolnictwie wyższym i nauce, tzw. Ustawy 2.0, minister nauki i szkolnictwa wyższego, wicepremier Jarosław Gowin przedstawił 19 września podczas Narodowego Kongresu Nauki w Krakowie. Od tego dnia rozpoczął się ponad dwumiesięczny okres konsultacji projektu.Formalny etap zgłaszania uwag do projektu ustawy trwa do 19 października. Następnie przez kolejne dwa miesiące, wspólnie ze środowiskiem akademickim, ministerstwo będzie się zastanawiać, które z tych uwag uwzględnić. Resort chce, by Ustawa 2.0 zaczęła obowiązywać od 1 października przyszłego roku.Premier Szydło odniosła się też do zapowiedzi, że Polska Razem Jarosława Gowina ma przekształcić się ma w nową partię.",,
„Sąd Najwyższy nie ma nic do gadania w sprawie paroli prezydenckich”,"– Parol prezydencki, czyli ułaskawienie, jest ostatecznym aktem po wszystkich sądach. Więc Sąd Najwyższy nie ma nic do gadania w sprawie paroli prezydenckich. Ułaskawienie zostało wymyślone po to, aby ponad prawem prezydent mógł zdecydować, że jakaś sprawa jest szczególna i wymyka się paragrafom – w ten sposób Wojciech Cejrowski tłumaczył w „Minęła dwudziesta” TVP Info, w jaki sposób rozumie stosowanie przez prezydenta aktu łaski.","Od 8 czerwca w Trybunale Konstytucyjnym toczy się postępowanie ws. sporu kompetencyjnego między prezydentem Andrzejem Dudą a Sądem Najwyższym. Jak ustalił portal tvp.info, wbrew obowiązującym przepisom i łamiąc konstytucję RP, Sąd Najwyższy nie zamierza czekać na rozstrzygnięcie i wciąż nie zawiesił postępowania, którego skutkiem ma być uderzenie w polskiego prezydenta. – Sąd Najwyższy złamał prawo, nie zawieszając postępowania w sprawie Mariusza Kamińskiego – powiedziała w TVP Info prezes Trybunału Konstytucyjnego, sędzia Julia Przyłębska. Wara od łaskiWojciech Cejrowski, pytany przez Michała Rachonia, jak ocenia postawę Sądu Najwyższego. Komik i publicysta stwierdził od razu: – Nie wiem, kim jest Sąd Najwyższy, ale jeżeli to, co pan mówi jest prawdą, to SN jest idiotą. Parol prezydencki, czyli ułaskawienie, jest ostatecznym aktem po wszystkich sądach. Więc Sąd Najwyższy nie ma nic do gadania w sprawie paroli prezydenckich. Ułaskawienie zostało wymyślone, po to, aby ponad prawem prezydent mógł zdecydować, że jakaś sprawa jest szczególna i wymyka się paragrafom. W związku z tym prezydent Duda, na dowolnym etapie rozpraw sądowych, ma do tego pełne prawo, tak jak mieli prezydenci Wałęsa i Kwaśniewski. I wszystkim innym wara – podkreślił. Publicysta stwierdził, że Sąd Najwyższy powinien się opierać na Konstytucji RP, ponieważ „tam jest napisane, że prezydent ma prawo łaski”. – Może ułaskawić, kogo mu się podoba: księżyc, Putina czy najgorszego mordercę. Na tym polega łaskawość państwa, że prezydent ponad prawem, udziela łaski – dodał.",,
"Kandydat KO do Sejmu: Jako katolik dopuszczam aborcję, to oczywiste","Jako katolik dopuszczam możliwość aborcji, to jest dla mnie oczywiste – powiedział w Polskim Radiu 24 poseł PO-KO Piotr Misiło. Kandydat Koalicji Obywatelskiej do Sejmu oznajmił też, że jest zwolennikiem przyjmowania migrantów.","Poseł Misiło, który kandyduje do Sejmu z 24. miejsca listy KO w Szczecinie, pytany był o „sześciopak Schetyny”, z którego wymienieniem problem mieli politycy Platformy – Tomasz Zimoch, Paweł Poncyljusz i sam lider tej partii Grzegorz Schetyna.– Znam, niekoniecznie chcę  wymieniać. Możemy porozmawiać o tym, co jest najważniejsze w naszym programie – powiedział Misiło. Jego zdaniem „Schetyna nie ma żadnego problemu” z wymieniem „szóstki”.W kolejnej części rozmowy odnosił się do kwestii przyjmowania imigrantów do Polski i aborcji. – Aborcja jest dla Kościoła grzechem, ale mam w tym temacie inne zdanie – powiedział. Powołał się na papieża, który – jak stwierdził – „mówi, że w określonych okolicznościach, należy wybaczyć także kobietom usuwającym ciążę”.– Ja jako katolik dopuszczam możliwość aborcji, to jest dla mnie oczywiste. To dla mnie bardzo trudne, dzisiaj bliżej mi do agnostyków niż do katolików – mówił polityk.",,
Trumpa pomysł na konflikt w Syrii. Prezydent elekt omówi strategię z Putinem,"– Wspieramy rebeliantów walczących z Syrią, a nie mamy pojęcia kim są ci ludzi – powiedział Donald Trump w wywiadzie dla „Wall Street Journal”. Prezydent elekt zapowiedział zmianę strategii wojskowej Stanów Zjednoczonych w Syrii. W rozmowie z dziennikiem prezydent elekt powiedział, że zamierza wkrótce odbyć rozmowę z prezydentem Rosji Władimirem Putinem.","Donald Trump w wywiadzie dla „Wall Street Journal” nie przedstawił szczegółów nowej strategii USA w Syrii, ale zasugerował możliwość odejścia od polityki wspierania umiarkowanej syryjskiej opozycji. Prezydent elekt dał do zrozumienia, że jego priorytetem będzie walka z Państwem Islamskim, a niekoniecznie odsunięcie od władzy prezydenta Baszara Asada. Tłumaczył, że atakowanie wojsk Asada kończy się walką z Rosja i Syrią. Zapowiedział, że podejmie próbę rozwiązania konfliktu Izraelsko-palestyńskiego, który nazwał niekończącą się wojną. – Zamierzam osiągnąć porozumienie, które wydaje się niemożliwe – oświadczył Trump. W rozmowie z dziennikiem zapowiedział, że zamierza w najbliższym czasie odbyć rozmowę telefoniczną z Władimirem Putinem. Trump miał dostać od niego „piękny” list po wygranych wyborach.",,
Franciszek wezwał do walki z mafią na Sycylii,Do zwalczania mafii przez praktykowanie Ewangelii oraz pracę wychowawczą wśród młodzieży wezwał Franciszek Kościół na Sycylii w 25. rocznicę słynnej homilii św. Jana Pawła II. Polski papież stanowczo potępił wówczas działania mafijne.,"W imieniu Ojca Świętego telegram wystosował sekretarz stanu Stolicy Apostolskiej kard. Pietro Parolin. Odczytano go na zakończenie mszy św. w Valle dei Templi.„Z okazji 25. rocznicy wizyty św. Jana Pawła II w Agrigento, kiedy pod koniec mszy św. w Valle dei Templi wypowiedział on proroczą tyradę przeciwko mafii i zaapelował do mafiosów o nawrócenie, Ojciec Święty Franciszek kieruje swoje braterskie pozdrowienie do pasterzy i wiernych tego Kościoła partykularnego i całej Sycylii, zgromadzonych na modlitwie i refleksji” – napisano w liście. „Franciszek zachęca do podążania drogą wytyczoną przez błogosławionego ks. Pino Puglisi i takich jak on, którzy świadczyli, że spisek zła zwalcza się codzienną łagodną i odważną praktyką Ewangelii, zwłaszcza w pracy wychowawczej wśród dzieci i młodzieży” – dodano.Jan Paweł II odwiedził Sycylię w rok po morderstwie tamtejszego prokuratora Giovanniego Falcone. Podczas Mszy św. w Agrigento 9 maja 1993 r. w bardzo ostrych słowach potępił zabijanie ludzi, przypominając, że to sam „Bóg powiedział: nie zabijaj”.",,
USA potępiają atak w Tel Awiwie. „W najostrzejszych słowach”,„Stany Zjednoczone potępiają w najostrzejszych słowach przerażający atak terrorystyczny w Tel Awiwie” – oświadczył w środę wieczorem czasu lokalnego rzecznik Departamentu Stanu USA Mark Toner.,"W środę wieczorem dwaj Palestyńczycy otworzyli ogień na zatłoczonym targu w centrum Tel Awiwu. Na miejscu zginęły trzy osoby, czwarta zmarła później w szpitalu w wyniku odniesionych ran.Zamachowcy ujęciIzraelska policja zatrzymała obu zamachowców. Według izraelskich mediów pochodzą oni z wioski pod Hebronem na Zachodnim Brzegu Jordanu. Targ Sarona, w którego skład wchodzi kilkadziesiąt sklepów z żywnością i restauracji, położony jest nie tylko niedaleko izraelskiego sztabu generalnego, ale też kompleksu budynków ministerstwa obrony.Środowy atak w Tel Awiwie wpisuje się w falę antyizraelskich napaści, do których dochodzi od wielu miesięcy na terytoriach palestyńskich i w Izraelu. W ich wyniku od 1 października 2015 roku zginęło ponad 200 Palestyńczyków, 32 Izraelczyków, dwóch Amerykanów, Erytrejczyk i Sudańczyk. Większość palestyńskich ofiar to sprawcy lub domniemani sprawcy ataków.",,
Jak efekt domina. Zachód wydala rosyjskich dyplomatów,"Niemieckie MSZ podało, że wydala czterech rosyjskich dyplomatów w związku ze sprawą Siergieja Skripala. Po czterech dyplomatów wydalają także Polska, Francja i Kanada; Czechy i Litwa – po trzech; Dania, Holandia, Włochy, Albania i Hiszpania – po dwóch; Chorwacja, Finlandia, Rumunia, Łotwa, Estonia, Norwegia i Węgry – po jednym. Także Ukraina zadeklarowała wydalenie dyplomatów – trzynastu. USA wydalają 60 dyplomatów i zamykają konsulat w Seattle.","Szef Rady Europejskiej Donald Tusk poinformował, że 14 unijnych krajów wydali rosyjskich dyplomatów w reakcji na próbę zabójstwa bronią chemiczną podwójnego rosyjskiego szpiega Siergieja Skripala. To gest solidarności z Wielką Brytanią.Komisja Europejska decyzję o wydaleniu rosyjskich dyplomatów z unijnych krajów pozostawia ich przywódcom – oświadczyła wcześniej w Brukseli rzecznik Komisji. Rosyjscy ambasadorowie w Polsce, na Łotwie, Litwie i w Estonii zostali wezwani do Ministerstw Spraw Zagranicznych tych krajów. „Rosja wciąż nie podjęła współpracy w ramach śledztwa w sprawie ataku na Siergieja Skripala w Salisbury” – głosi oświadczenie Ministerstwa Spraw Zagranicznych Niemiec. „USA ograniczają zdolność Rosji do szpiegowania Amerykanów” Prezydent USA Donald Trump zarządził wydalenie 60 rosyjskich dyplomatów i zamknięcie rosyjskiego konsulatu generalnego w Seattle w związku ze sprawą Siergieja Skripala.  Decyzja o zamknięciu konsulatu związana jest z położonymi w jego pobliżu bazą amerykańskich okrętów podwodnych, nosicieli rakiet balistycznych Trident, oraz zakładami koncernu lotniczego Boeing. „Tymi krokami Stany Zjednoczone oraz nasi sojusznicy i partnerzy pokazują jasno Rosji, że jej działania mają konsekwencje. USA są gotowe do współpracy, by budować lepsze relacje z Rosją, ale to wydarzyć się może jedynie, jeśli rosyjski rząd zmieni swoje postępowanie” –  zaznaczono.  Od ataku bronią chemiczną 4 marca w brytyjskim Salisbury Skripal, były oficer rosyjskiego wywiadu wojskowego GRU, który przeszedł na stronę Londynu, oraz towarzysząca mu córka Julia wciąż znajdują się w szpitalu w stanie krytycznym. Według premier Wielkiej Brytanii Theresy May winę za ten atak ponosi Rosja. Rosja temu zaprzecza.",,
Bartoszewski: Kandydat opozycji na prezydenta powinien przekonać część wyborców PiS,"– Należy wybrać takiego kandydata na prezydenta, który jest w stanie przekonać część wyborców głosujących na PiS i na prezydenta Andrzeja Dudę, aby głosowali na innego kandydata – przekonuje poseł-elekt Władysław T. Bartoszewski z Polskiego Stronnictwa Ludowego. Według niego najlepszym kandydatem byłby obecny lider jego ugrupowania, Władysław Kosiniak-Kamysz.","Gdyby w ewentualnej drugiej turze wyborów prezydenckich wzięli udział Andrzej Duda i Małgorzata Kidawa-Błońska, obecny prezydent mógłby liczyć na głosy 48 proc. badanych. Głosowanie na Kidawę-Błońską zadeklarowało w takim pojedynku 42 proc. respondentów – wynika z sondażu telefonicznego Kantar dla „Faktów” TVN i TVN24. W przypadku starcia z byłym premierem Donaldem Tuskiem obecny prezydent mógłby liczyć na poparcie 51 proc.; a były premier 40 proc. respondentów. W wypadku pojedynku z przewodniczącym PSL Andrzej Duda mógłby otrzymać 53 proc. głosów. Za Władysławem Kosiniakiem-Kamyszem opowiedziałoby się 38 proc. wyborców. W przypadku starcia z Rafałem Trzaskowskim Andrzej Duda może liczyć na poparcie na poziomie 52 proc., podczas gdy na prezydenta Warszawy głosowałoby 37 proc. ankietowanych. Natomiast w starciu z liderem Wiosny Andrzej Duda mógłby liczyć na głosy 56 proc. wyborców, a Robert Biedroń - 35 proc. Bartoszewski był pytany w piątek w TVN24, kto z tej listy potencjalnych rywali obecnego prezydenta ma największe szanse zwiększyć swój elektorat. Polityk PSL odparł, że Władysław Kosiniak-Kamysz. Zwrócił uwagę na znaczny wzrost poparcia dla PSL po dwóch debatach telewizyjnych z jego udziałem. Dodał, że było to widoczne zwłaszcza w dużych miastach. Na uwagę, że w sondażu różnica na korzyść obecnego prezydenta sięga 15 pkt proc., Bartoszewski odparł z kolei, że prezydent Duda „jest obecny w mediach od lat czterech, natomiast obecność lidera PSL w mediach publicznych jest zerowa”. Bartoszewski wyraził nadzieję, że przed wyborami prezydenckimi będzie „bardziej wyrównany przekaz medialny”. Pytany na czym opiera swoją nadzieję, i czy TVP według niego „się zmieni”, polityk ocenił, że „TVP nie bardzo będzie miała wybór”. – Bo przecież nie można pokazywać wyłącznie jednego kandydata na prezydenta – zaznaczył. – Taka sama sytuacja będzie dotyczyła pani Kidawy-Błońskiej, czy pana Trzaskowskiego, czy kogokolwiek innego – zauważył. Nawiązując do niedawnej wypowiedzi byłego lidera PO i byłego premiera Donalda Tuska na temat  wyborów prezydenckich, Bartoszewski podkreślił, że „należy wybrać kandydata, który jest w stanie przekonać część wyborców, którzy głosowali na PiS, i głosowali na prezydenta Dudę, żeby przeszli i głosowali na innego kandydata”. – Jeżeli wybierzemy kandydata, który szans na takowe zaapelowanie do wyborców pana prezydenta Dudy nie ma, to stracimy tę okazję; trzeba do tego podejść nie emocjonalnie, a bardzo pragmatycznie i rozsądnie – zaznaczył. Bartoszewski był też pytany, czy w Sejmie IX kadencji będzie jeden klub PSL i Kukiz'15. – Z całą pewnością, bardzo dobrze nam się współpracuje z przyszłymi posłami Kukiz'15 i nie mam żadnych wątpliwości, że będziemy razem – oświadczył. Podczas rozmowy o tegorocznym Marszu Niepodległości, którego jednym z symboli jest różaniec w zaciśniętej pięści, Bartoszewski ocenił, że takie logo jest „bardzo niechrześcijańskie”. – Jest to absolutnie niewłaściwe, bo chrześcijaństwo jednak było – i tak nas uczono – religią miłości, a nie religią przemocy. A zaciśnięta pięść nigdy nie jest znakiem dobroci, szacunku, tolerancji i miłości – podkreślił. Jak dodał, „używanie w takim kontekście symboli religijnych typu różaniec, jest zawłaszczaniem sobie religii, której istotą jest zupełnie co innego”.",,
Papież złożył Polakom życzenia na Boże Narodzenie,"– Niech przeżywanie Bożego Narodzenia pomoże wam przyjmować niespodzianki i wyzwania Boga – powiedział papież do pielgrzymów polskich, którzy wzięli udział w środowej audiencji ogólnej. W spotkaniu z Ojcem Świętym wzięła udział młodzież
i wychowawcy ze Szkoły Podstawowej nr 221 w Warszawie, a także pielgrzymi indywidualni z kraju i zagranicy.",,,
„PiS weszło częściowo w buty programu lewicowego”,"Bez lewicy „żaden pan Petru, pan Schetyna” nie poradzi sobie z PiS – ocenił w programie „Gość poranka” w TVP Info szef SLD Włodzimierz Czarzasty. Wyraził przekonanie, że po kolejnych wyborach parlamentarnych jego ugrupowanie znowu znajdzie się w Sejmie. – Lewica w Polsce jest bardzo potrzebna – podkreślił.","Analitycy wskazują, że Sojusz może mieć problem, ponieważ pod względem socjalnym postulaty lewicy przejmuje PiS. Sam Włodzimierz Czarzasty uważa, że partia rządząca nie odbierze jego stronnictwu wyborców.– Lewica to jest zarówno sfera socjalna, jak i sfera wartości – zaznaczył. – Jeżeli chodzi o sferę socjalną to bym powiedział, że PiS weszło częściowo w buty programu lewicowego. Proponuje program 500+ na dziecko, tak nawiasem mówiąc popierany przez nas, choć my byśmy to inaczej zrobili. My byśmy ukierunkowywali te pieniądze na żłobki, przedszkola; pewnie nie wszyscy by dostali – mówię o najbogatszych rodzinach, ale jest to dobry program – przyznał.Podobne rozwiązaniaCzarzasty dowodził, że SLD przygotowało własny program mieszkaniowy, który został w znacznym stopniu powtórzony w projekcie partii rządzącej. – Ogłosiliśmy go w marcu na spotkaniu ośmiuset radnych w Łodzi. Ten program właściwie w 90 proc. z programem niedawno ogłoszonym przez PiS się pokrywa – ocenił. Czarzasty zapewnił, że jego partia jest w o wiele lepszej sytuacji niż Platforma Obywatelska, która – w jego ocenie – się sypie. – Sojusz Lewicy Demokratycznej po dziesięciu latach nierządzenia i niewspółrządzenia ma 23 tys. członków, struktury w ponad 300 powiatach i jest stabilną partią – podkreślił.Partia władzy– Natomiast Platforma, kiedy straciła władzę – czyli podstawowe spoiwo tej struktury, bo to była partia władzy ewidentnie – zaczęła się sypać. Wyrzucić siedemset osób w Łodzi, rozwiązać struktury w województwie – to nie jest dobry pomysł. Każdy przewodniczący, który rządzi siłą, który, jak nie może sobie poradzić z kimś, to wyrzuca z partii, jest marnym przewodniczącym – zaznaczył.Szef SLD zapewnił, że jego partia zmieniła nastawienie po tym, jak w ostatnich wyborach parlamentarnych „została pouczona przez wyborców”. Błędem miało też być wystawienie Magdaleny Ogórek w wyborach parlamentarnych. – To był zły pomysł, dlatego siedzę tu (w studiu TVP – przyp. red.) zamiast w Sejmie – stwierdził.Marna opozycjaCzarzasty wyraził również żal, że opozycja parlamentarna jest „marna”. – My byśmy się zupełnie inaczej zachowywali w Sejmie i myślę, że bylibyśmy w stanie więcej Polaków przekonać do swoich racji, ale trudno jest głosić te racje w momencie, kiedy nie jest się w Sejmie i rzadko bywa w mediach. Ale to nasza wina – zwrócił uwagę.Zdaniem polityka rząd powinien obawiać się ewentualnego Brexitu. – Jeżeli Wielka Brytania wyjdzie z Unii Europejskiej to myślę, że programy socjalne, które teraz szczodrą ręką PiS rozdaje, nie sfinansują się. To będzie problem PiS-u i Polaków – dowodził.",,
Gersdorf: weta dobrą oznaką ws. rozważań o wymiarze sprawiedliwości,"– To dzień przyjemnych zaskoczeń dla nas. Spotkanie z panem prezydentem odbyło się w atmosferze dialogu. Jego decyzja niezupełnie spełnia nasze oczekiwania, liczyliśmy na trzy weta. Dwa weta są bardzo dobrą oznaką w sprawie przyszłych rozważań na temat wymiaru sprawiedliwości – powiedziała Małgorzata Gersdorf, pierwsza prezes Sądu Najwyższego.","Przed południem prezydent Andrzej Duda poinformował, że zdecydował o zawetowaniu ustawy o Sądzie Najwyższym i nowelizacji ustawy o Krajowej Radzie Sądownictwa oraz o podpisaniu nowelizacji Prawa o ustroju sądów powszechnych. Prezydent zapowiedział też przygotowanie projektów ustaw o SN i KRS w ciągu dwóch miesięcy. – To dzień przyjemnych zaskoczeń –  powiedziała Gersdorf na konferencji prasowej zorganizowanej wspólnie z przewodniczącym Krajowej Rady Sądownictwa sędzią Dariuszem Zawistowskim. Podziękowała prezydentowi za wcześniejsze spotkania z nim tego dnia; prezydent przyjął w Pałacu Prezydenckim Gersdorf, a następnie Zawistowskiego.  – Oczekiwaliśmy trzech wet, ale te dwa weta są bardzo dobrą oznaką przyszłych rozważań na temat wymiaru sprawiedliwości – powiedziała I prezes SN. – Ustawa będzie podpisana i musimy patrzeć na to, w jaki sposób będzie realizowana – dodała. Prezes SN podziękowała też wszystkim obywatelom, „którzy wsparli nas w naszej walce o konstytucję, o niezależny wymiar sprawiedliwości”. – Z pewnością nie byłoby tego dzisiejszego efektu, gdyby nie te obywatelskie spotkania i światełka, które były palone przed sądami – oświadczyła.",,
CBA w Alior Banku i Ruchu. Przeszukania w całym kraju,"Funkcjonariusze CBA przeprowadzili w całym kraju przeszukania, w tym w siedzibach Alior Banku i spółki Ruch SA. Związane jest to ze śledztwem dotyczącym m.in. nieprawidłowości z udzieleniem przez ten bank kredytów Ruchowi. - W pełni współpracujemy z upoważnionymi organami państwa w celu wyjaśnienia wszelkich wątpliwości dotyczących współpracy z RUCH SA. Śledczym udostępnione zostały niezbędne materiały w tej sprawie - poinformował portal tvp.info Alior Bank.","O przeszukaniach poinformował rzecznik Prokuratury Okręgowej Janusz Hnatko. Według niego, śledztwo jest rozwojowe i znajduje się na początkowym etapie.Dodał, że przeszukań dokonano także u innych podmiotów i osób.",,
"„Apeluję do środowiska profesorskiego: opamiętajcie się, nie dajcie się wkręcić w politykę”","– Chcemy żyć w wolnym kraju. Bez cenzury – powiedział w TVP Info Jarosław Porwich z Wolni i Solidarni, komentując zawieszenie prof. Aleksandra Nalaskowskiego, wykładowcy Uniwersytetu Mikołaja Kopernika w Toruniu, za artykuł krytyczny wobec LGBT. Dariusz Grabowski z Polskiego Stronnictwa Ludowego apelował do środowiska profesorskiego: opamiętajcie się, nie dajcie się wkręcić w politykę.","Prof. Aleksander Nalaskowski, wykładowca UMK w Toruniu został zawieszony przez władze uczelni za opublikowany na łamach tygodnika „Sieci” artykułu „Wędrowni gwałciciele”.  Artur Warzocha, kandydat PiS do Sejmu, ocenił, że profesor miał prawo wyrazić swoją opinię. – Wypowiedział się jako publicysta – podkreślił i przypomniał, że słowa nie padły podczas wykładu dla studentów.   Piotr Borys, kandydat KO do Sejmu, podkreślił, że uczelnia ma prawo podejmować autonomiczne decyzje. – Takie rzeczy rozstrzygane są na poziomie autonomicznych uniwersytetów i to jest odpowiedzialność rektora – mówił polityk PO.  Zdaniem Dariusza Grabowskiego, kandydata  PSL do Sejmu, polityka wtargnęła na uczelnie. – Na uniwersytetach uprawia się politykę zamiast uprawiać naukę – ocenił. – PSL i przedsiębiorcy z tym nie chcą mieć nic wspólnego i apelują do środowiska profesorskiego: opamiętajcie się, nie dajcie się wkręcić w politykę – mówił.",,
Karczewski: Poczułem się urażony,"– Poczułem się urażony, bo przecież starałem się, żeby debaty w Senacie odbywały się zupełnie w innej atmosferze niż w izbie oddalonej o kilkaset metrów stąd – powiedział w TVP Info były marszałek Senatu Stanisław Karczewski. W ten sposób komentował zapowiedzi swojego następcy. Wybrany na nowego marszałka Senatu Tomasz Grodzki mówił, że w Senacie „drzwi będą otwarte dla przyzwoitości, normalności, poszanowania konstytucji i regulaminów Senatu, a zamknięte dla obłudy, kłamstwa niegodziwości”.","Tomasz Grodzki zgłoszony przez klub PO- Koalicja Obywatelska został wybrany na marszałka Senatu X kadencji.  – Z pokorą przegrałem te wybory – powiedział były marszałek Senatu Stanisław Karczewski. Zwrócił uwagę, że jego następca w swoim przemówieniu mówił o porządnej legislacji, że izba będzie izbą zadumy i refleksji, będą również inicjatywy ustawodawcze. – Ale tak naprawdę mówił o tym, co w Senacie się działo – podkreślił. Przypomniał, że senatorowie PO w ostatniej kadencji nie złożyli żadnych inicjatyw legislacyjnych. – Dużo jest tutaj PR-u. Tworzenie wrażenia wygranej batalii politycznej – powiedział Karczewski i dodał, że jego ugrupowanie nie traktuje tego jak przegranej batalii politycznej. Podkreślił, że Zjednoczona Prawica ma w Senacie największy klub. Karczewski wierzy, że trakcie trwania kadencji uda się zbudować większość w Senacie.  – Mam nadzieję, że po pierwszych emocjonalnych wystąpieniach marszałka, dosyć agresywnych, konfrontacyjnych, jednak przyjdzie refleksja – oświadczył.",,
Beata Szydło: będzie pomoc finansowa dla poszkodowanych,"– Ostatnia doba była dla nas tragiczna. Wyjeżdżaliśmy 10 tys. razy, ale najtragiczniejsze jest to, że zginęło pięć osób, w tym dwoje dzieci – harcerzy – mówił komendant główny PSP Leszek Suski, składając meldunek premier Beacie Szydło i szefowi MSWiA Mariuszowi Błaszczakowi. – Najważniejsze jest to, by zabezpieczyć wszystkich, którzy potrzebują pomocy, żeby dzieci wróciły bezpiecznie do rodzin – komentowała szefowa rządu w Gdańsku. Złożyła kondolencje rodzinom ofiar. Na polecenie premier wojewodowie wraz z kuratorami sprawdzą miejsca pobytu dzieci i młodzieży na obozach.","W sobotę w Komendzie Głównej Państwowej Straży Pożarnej w Warszawie szef MSWiA Mariusz Błaszczak podczas telekonferencji odebrał meldunki dotyczące sytuacji w województwach dotkniętych nawałnicami. W telekonferencji, z Gdańska, wzięła też udział premier Beata Szydło. Premier przerwała urlop.  – Udział w zdarzeniach brało prawie 28 tys. strażaków, 4 tys. samochodów. Ale najtragiczniejsze jest to, że zginęli ludzie – zginęło pięć osób w tym dwoje dzieci, dwoje harcerzy, zginęli w Borach Tucholskich – mówił, składając meldunek jako pierwszy, towarzyszący Błaszczakowi gen. brygadier Leszek Suski, komendant główny Państwowej Straży Pożarnej. Beata Szydło dodała, że trwa szacowanie szkód i ich naprawianie. – Kolejny krok, który będzie podejmowany przez rząd, to oczywiście pomoc finansowa dla tych, którzy zostali poszkodowani. To pomoc finansowa dla samorządów. Będziemy realizować to po oszacowaniu szkód i zgłoszeniu takich zapotrzebowań, jesteśmy na to gotowi – podkreśliła premier. Szefowa rządu zaznaczyła również, że dzieci, które zostały poszkodowane podczas obozu harcerskiego, są otoczone opieką. – Za chwilę na miejsce do nich pojedzie wojewoda pomorski Dariusz Drelich, a także wojewoda łódzki – dodała. Kontrola bezpieczeństwa na obozachO kontrolach miejsc wypoczynku dzieci i młodzieży mówił też minister Błaszczak. – Okoliczności tragedii na obozie w Suszku zostaną zbadanie i będą wyciągnięte wnioski. Te działania już podjęła prokuratura – powiedział szef MSWiA w Warszawie, po telekonferencji, podczas której odebrał meldunki dotyczące sytuacji w województwach dotkniętych nawałnicami. Dodał, że straż pożarna skontroluje podobne obozy w całej Polsce.  Na obozie w Suszku (Pomorskie) przebywali harcerze z łódzkich okręgów ZHR, 140 dzieci i 30 opiekunów. Obóz został zniszczony przez nawałnicę, dwie osoby nie żyją, 20 jest rannych.",,
Sejm nie poparł wniosków PO i N o odrzucenie projektu o Służbie Ochrony Państwa,"Sejm nie poparł w czwartkowym głosowaniu wniosków PO i Nowoczesnej, o odrzucenie w pierwszym czytaniu rządowego projektu ustawy o powołaniu – w miejsce Biura Ochrony Rządu - Służby Ochrony Państwa. Projekt trafił do Komisji Administracji i Spraw Wewnętrznych.","Wnioski o odrzucenie projektu poparło 151 posłów, 249 było przeciw, jeden wstrzymał się od głosu.Nowa formacja ma zajmować się ochroną najważniejszych osób w państwie i zagranicznych delegacji, a także kluczowych obiektów dla funkcjonowania państwa. W SOP, która ma mieć uprawnienia operacyjno-rozpoznawcze, ma pracować 3 tys. osób (w BOR jest ponad 2 tys. etatów).9.11.2017",,
Prezydent USA zaprasza prezydenta Polski do Białego Domu,"Polsko-amerykańska współpraca gospodarcza, zaangażowanie USA w Inicjatywę Trójmorza, zwiększona obecność wojskowa w Polsce, to tematy, które prezydent Andrzej Duda będzie chciał poruszyć podczas rozmowy z prezydentem Donaldem Trumpem – poinformował szef gabinetu prezydenta Krzysztof Szczerski.","Szczerski poinformował wcześniej w piątek, że prezydent Andrzej Duda oraz pierwsza dama Agata Kornhauser-Duda otrzymali oficjalne zaproszenie do złożenia wizyty w Białym Domu w czerwcu. Jak mówił, datę poda Biały Dom, ale zapewne odbędzie się ona po 10 czerwca.Szef gabinetu prezydenta zaznaczył, że szczegóły, co do terminu i programu wizyty w Waszyngtonie przedstawi strona amerykańska, która będzie gospodarzem. Wyraził nadzieję, że spotkanie uda się połączyć z planowaną na czerwiec wizytą gospodarczą prezydenta w USA dot. energetyki i biznesu.Szczerski poinformował dziennikarzy, że pod koniec maja udaje się do Waszyngtonu, aby ustalić „merytoryczną i polityczną” treść rozmów.Pytany, jakie tematy podczas spotkania chciałby poruszyć Andrzej Duda, minister powiedział, że będzie to „kwestie Trójmorza i amerykańskiej obecności biznesowej w infrastrukturze energetycznej, transportowej, telekomunikacyjnej krajów naszego regionu, ale także dwustronna współpraca energetyczna i biznesowa polsko-amerykańska”.Jak podkreślił, oczywistym tematem rozmowy jest także kwestia wojskowej obecności amerykańskiej w Polsce. – Te rozmowy się toczą, chcielibyśmy, żeby je skonkludować w ciągu kilku najbliższych miesięcy tak, aby można było ogłosić model zwiększonej amerykańskiej (wojskowej) obecności w Polsce i harmonogram wdrażania – poinformował Szczerski. Dodał, że prezydenci będą też zapewne rozmawiać o zakupie amerykańskiego uzbrojenia dla Polski.Szczerski był też pytany, czy rozmowy mogą też dotyczyć przyjętej przez Kongres i podpisanej w maju 2018 r. przez prezydenta Donalda Trumpa Ustawy o sprawiedliwości dla ofiar, którym nie zadośćuczyniono (Justice for Uncompensated Survivors Today – JUST Act, potocznie zwana ustawą 447). Ustawa dotyczy zwrotu mienia ofiar Holokaustu ich prawowitym właścicielom bądź ich spadkobiercom, ale jej zapisy mają głównie symboliczny, deklaratywny charakter.",,
"Trump: Jeśli Iran zaatakuje USA lub Amerykanów, odpowiemy bardzo szybko i bardzo mocno","Jeśli Iran zaatakuje Amerykanów, to Stany Zjednoczone uderzą w 52 irańskie cele, w tym w ważne dla irańskiej kultury miejsca oraz w sam Iran – ostrzegł w sobotę prezydent USA Donald Trump na Twitterze.","„Jeśli Iran uderzy w Amerykanów lub amerykańskie aktywa, mamy wzięte na cel 52 miejsca w Iranie, będące odniesieniem do 52 amerykańskich zakładników wziętych przez Iran wiele lat temu” – napisał na Twitterze Donald Trump. Dodał, że „część z celów jest na bardzo wysokim poziomie – ważnych dla Iranu i irańskiej kultury”. „Te cele oraz sam Iran zostaną uderzone bardzo szybko i bardzo mocno” – zapowiedział amerykański prezydent. „USA nie chcą więcej gróźb!” – zakończył swój wpis.Donald Trump nawiązał do wydarzeń z 1979 roku. Grupa kilkuset osób wkroczyła wtedy do ambasady amerykańskiej w Teheranie i wzięła jako zakładników znajdujących się w niej marines i personel dyplomatyczny. Zakładnicy zostali ostatecznie zwolnieni po 444 dniach od zajęcia ambasady. Śmierć Kasema SulejmaniegoGenerał Kasem Sulejmani zginął w piątek w ataku amerykańskiego drona niedaleko lotniska w Bagdadzie. Wraz z nim śmierć poniosło pięć innych osób, w tym przywódca proirańskiej organizacji w Iraku, Sił Mobilizacji Ludowej. Irańskie władze ogłosiły trzy dni żałoby narodowej i oświadczyły, że zabójstwo to jest przez nich traktowane jako wypowiedzenie wojny przez Stany Zjednoczone. Kasem Sulejmani od 22 lat dowodził elitarną jednostką wojskową, Brygadą Al-Kuds. To właśnie ona jest odpowiedzialna za wszystkie najważniejsze operacje militarne Iranu ostatnich lat. Teheran zapowiedział odwet za atak na tego wpływowego na Bliskim Wschodzie wojskowego. Szef MSZ Iranu Mohammad Dżawad Zarif uznał w sobotę, że „rozpoczął się koniec wrogiej działalności USA w Azji Zachodniej”.  Nad meczetem w irańskim Kom, mieście uznawanym przez szyitów za święte, powiewa czerwona flaga mająca symbolizować nadchodzącą wojnę.   Podczas irackich uroczystości pogrzebowych Sulejmaniego w Bagdadzie i Nadżafie wznoszono okrzyki przeciwko USA. W Iraku ogłoszono trzydniową żałobę.",,
Okręty USA przepłynęły przez Cieśninę Tajwańską. Pekin zaniepokojony,Dwa okręty USA przepłynęły w czwartek Cieśniną Tajwańską – poinformowały władze Tajwanu. Zaniepokojenie pierwszym w tym roku rejsem amerykańskich okrętów w cieśninie oddzielającej Chiny kontynentalne od Tajwanu wyraziła w piątek rzeczniczka chińskiego MSZ.,"Operacja amerykańskiej marynarki wojennej może zostać na Tajwanie odebrana jako sygnał wsparcia ze strony administracji prezydenta USA Donalda Trumpa w okresie nasilonych napięć pomiędzy Tajpej a Pekinem – oceniają komentatorzy.Komunistyczne władze ChRL uznają rządzony demokratycznie Tajwan za zbuntowaną prowincję i nigdy nie wykluczyły możliwości siłowego przejęcia kontroli nad wyspą. Relacje Tajpej-Pekin pogorszyły się, gdy w 2016 roku urząd prezydenta objęła na Tajwanie Caj Ing-wen.Ministerstwo obrony Tajwanu poinformowało w czwartek wieczorem, że dwie amerykańskie jednostki przepłynęły cieśniną, poruszając się w kierunku północnym.Niszczyciel rakietowy USS McCampbell i okręt zaopatrzeniowy USNS Walter S. Diehl „przeprowadziły rutynowy rejs przez Cieśninę Tajwańską”, który był „zgodny z międzynarodowym prawem” – powiedział stacji CNN rzecznik Floty Pacyfiku USA komandor podporucznik Tim Gorman. W Pekinie rzeczniczka chińskiego MSZ Hua Chunying wyraziła zaniepokojenie działaniami amerykańskich okrętów i wezwała USA do poszanowania zasady „jednych Chin”, zgodnie z którą Pekin i Tajpej należą do jednego państwa. Hua zaznaczyła, że chińska armia monitorowała rejs jednostek USA w cieśninie.Wcześniej w czwartek kilka chińskich samolotów wojskowych przeleciało nad cieśniną Bashi, która oddziela Tajwan od Filipin – informowało w osobnym komunikacie tajwańskie ministerstwo obrony, dodając, że podobne działania chińskiej armii zaobserwowano również we wtorek.W ubiegłym roku okręty USA przepływały poprzez Cieśninę Tajwańską trzykrotnie, wywołując gniewne reakcje Pekinu. Mimo zagrożenia ze strony coraz nowocześniejszej chińskiej armii marynarka wojenna USA nie wykluczyła możliwości wysłania do cieśniny amerykańskiego lotniskowca, co nie zdarzyło się od ponad dekady.Prezydent ChRL Xi Jinping oświadczył w styczniu, że Chiny mogą użyć siły, by przejąć kontrolę nad Tajwanem. W odpowiedzi prezydent Caj zapowiedziała obronę tajwańskiej demokracji i zaapelowała o międzynarodowe wsparcie.Waszyngton formalnie uznaje zasadę „jednych Chin” i nie utrzymuje z Tajpej oficjalnych stosunków dyplomatycznych, ale prowadzi z nim kontakty nieoficjalne. Prezydent Trump podpisał niedawno ustawę potwierdzającą zobowiązanie USA do współpracy z Tajwanem, w tym do sprzedaży wyspie uzbrojenia.",,
Nowy wyczyn polskiego pływaka. Pokonał dwie kultowe trasy,"Polski pływak długodystansowy, krakowianin Rafał Ziobro, dzień po dniu przepłynął w Stanach Zjednoczonych trasę ucieczki z dawnego więzienia Alcatraz oraz wzdłuż mostu Golden Gate.",,,
Leszek Miller o publikacji „Faktu”: Żerowanie na ludzkiej tragedii,"„Serdecznie dziękuję za wyrazy współczucia i sprzeciw wobec praktyk żerujących na ludzkiej tragedii” – napisał Leszek Miller na Twitterze. Były premier odniósł się do artykułu w dzienniku „Fakt”, który ukazał się po samobójstwie jego syna.","Miller załączył do swojego wpisu oświadczenie Press Clubu Polska, gdzie napisano m.in.: „Z trudnym do opisania oburzeniem przyjęliśmy okładkę jednego z tabloidów, która pogwałciła żałobę Pana Premiera Leszka Millera i jego Rodziny. To nie jest dziennikarstwo! To skrajnie zawstydzające żerowanie na ludzkiej tragedii. Nie ma słów, którymi można dostatecznie dosadnie określić to postępowanie”.",,
Politolog: Propozycje przedstawione przez Grzegorza Schetynę są utopijne i niewiarygodne,"– PO - patrząc na propozycję programową - wciąż nie wyrosła z choroby niemowlęcej neoliberalizmu i popadła w neopopulizm. Platforma nie przemyślała i nie przewartościowała pojęć dotyczących sfer takich jak: globalizacja, ekonomia, wyzwania współczesnego kapitalizmu, demokracja, wolność. Dlatego też bezkrytycznie podchodzi do pewnych rzeczy – tak wypowiedź Grzegorza Schetyny ocenił w TVP Info Artur Wróblewski, politolog z Uczelni Łazarskiego. W Warszawie odbywa się Forum Programowe Koalicji Obywatelskiej „Uzdrowić Polskę”.","– Mamy do jednego worka powrzucane rzeczy dotyczące rewolucji światopoglądowej, decentralizacji i zaniku państwa, wolności ekonomicznej, walki o demokrację i wolność – ocenił ekspert.  Zdaniem politologa, konkrety przedstawione podczas forum są kontrowersyjne, nawet te dotyczące głosowania elektronicznego .  – Najpierw trzeba zbudować państwo cyfrowe - czyli to, co robi teraz PiS. Wtedy możemy przejść na demokrację cyfrową – tłumaczył.  Nie będzie „Cudu nad Wisłą”Według eksperta, propozycje przedstawione przez lidera PO są „utopijne i niewiarygodne”. – Jeśli to mówi Grzegorz Schetyna, który był już u władzy i nie zrobił „Cudu nad Wisłą”, a teraz opowiada, że będziemy czekać 21 dni na przyjęcie do lekarza specjalisty, młody człowiek zarabiający 4500 zł brutto dostanie premię na start, że znikną bariery w gospodarce, to brzmi niewiarygodnie. Bariery mogły zniknąć 4 lata temu, gdy kończyli swoje rządy – wyjaśniał.  – Była także mowa o bezinteresowności w polityce. Widzieliśmy, jak trudno było zbudować Koalicję przez wzajemne wyrywanie sobie stołków. Platforma Obywatelska przegrała wybory z powodu układów towarzyskich i afer, dlatego niemożliwe jest mówienie o bezinteresowności – dodał ekspert.",,
Sellin o proteście w Sejmie: Będą nowe propozycje o charakterze finansowym,"– Będą nowe propozycje o charakterze finansowym i będą też propozycje związane z daniną solidarnościową, która umożliwi nam pozyskanie dodatkowych środków na pomoc tej grupie społecznej – zapowiedział wiceminister kultury Jarosław Sellin odnosząc się do protestu w Sejmie os. niepełnosprawnych i ich opiekunów.","– Będą nowe propozycje o charakterze finansowym i będą też propozycje związane z daniną solidarnościową, która umożliwi nam pozyskanie dodatkowych środków na pomoc tej grupie społecznej – zapowiedział w RMF FM wiceminister kultury Jarosław Sellin pytany o trwający od 18 kwietnia w Sejmie protest niepełnosprawnych, ich rodziców i opiekunów. – Jutro rano o godz. 8.30 zbiera się Komitet Społeczny Rady Ministrów, czyli taki wicerząd, który kolejne propozycje dla tych ludzi będzie wypracowywał po to, żeby jutro na posiedzeniu rządu te decyzje przyjąć – zapowiedział. – Będą one zakomunikowane i są wypracowywane również z panią premier – dodał. Jak zapewniał, „rząd był mocno reprezentowany, jeśli chodzi o rozmowy z osobami protestującymi w Sejmie"". W odpowiedzi na postulaty protestujących uchwalona została ustawa podnosząca rentę socjalną do 100 proc. kwoty najniższej renty z tytułu całkowitej niezdolności do pracy. Renta wzrośnie z 865,03 zł do 1029,80 zł.Uchwalono też ustawę wprowadzającą szczególne uprawnienia w dostępie do świadczeń opieki zdrowotnej, usług farmaceutycznych oraz wyrobów medycznych dla osób ze znacznym stopniem niepełnosprawności. Podpisy prezydentaZdaniem rządu ustawa ta spełnia postulat protestujących w Sejmie dotyczący dodatku rehabilitacyjnego. Według autorów ustawy (posłowie PiS), przyniesie ona gospodarstwom z osobą niepełnosprawną miesięcznie około 520 zł oszczędności. Obie ustawy w poniedziałek podpisał prezydent. Protestujący podkreślają jednak, że nie oczekują świadczeń rzeczowych, ale dodatku wypłacanego w gotówce. W poniedziałek zapowiedzieli, że będą w Sejmie tak długo, aż osoby niepełnosprawne dostaną godność i wsparcie finansowe. Przedstawili swoje szacunki dotyczące stopniowego wprowadzania wsparcia w wysokości 500 zł. Niepełnosprawni podkreślali też w poniedziałek, że liczą, iż premier Mateusz Morawiecki przyjdzie do nich z propozycją 500 zł. – Mamy dość proszenia, dość błagania, żądamy w końcu, by mieć godne życie, by rząd spełnił nasze postulaty – mówili. Jak podkreślali, „czekają na decyzję rządu z niecierpliwością”. Protestujących w Sejmie odwiedzili już m.in. prezydent Andrzej Duda, jego małżonka Agata Kornhauser-Duda, premier Mateusz Morawiecki, a także kilkakrotnie minister rodziny pracy i polityki społecznej Elżbieta Rafalska oraz pełnomocnik rządu ds. osób niepełnosprawnych Krzysztof Michałkiewicz. W weekend z protestującymi spotkał się metropolita warszawski kard. Kazimierz Nycz.",,
Polska wyłączona z 2050 roku jako celu neutralności klimatycznej UE,"Do konkluzji szczytu UE wpisana została zasada, że Polska będzie w swoim tempie dochodzić do neutralności klimatycznej – poinformował w czwartek premier Mateusz Morawiecki. Liderzy UE porozumieli się w Brukseli, co do osiągnięcia neutralności klimatycznej do 2050 r.","Państwa Unii Europejskiej porozumiały się podczas posiedzenia Rady Europejskiej w Brukseli ws. wyznaczenia celu neutralności klimatycznej do 2050 r. Szef RE Charles Michel poinformował jednak, że Polska potrzebuje więcej czasu ws. neutralności klimatycznej i dodał, że do tego tematu Rada Europejska powróci na szczycie w czerwcu 2020 r.– Do konkluzji wpisany został wyjątek, czyli reguła, zasada, która musi być uwzględniana w procesie legislacyjnym – co jest zapisane w punkcie trzecim konkluzji, a mianowicie, że Polska będzie w swoim tempie dochodzić do neutralności klimatycznej – mówił Morawiecki.– Rozumiemy, że są kraje, które mają zupełnie inną sytuację gospodarczą, technologiczną, społeczną, ale Polska nie jest winna temu, że akurat jesteśmy w takim, a nie innym położeniu, jeśli chodzi o nasz system energetyczny – dodał. Morawiecki zastrzegł jednak, że Polska nie przedstawiła ostatecznej daty dojścia do neutralności klimatycznej. – Dzisiaj nie mówimy o żadnej dacie – powiedział pytany o to przez dziennikarzy.Premier podkreślił, że we wnioskach ze szczytu pojawił się zapis o stworzeniu Funduszu Sprawiedliwej Transformacji w wysokości 100 mld euro na najbliższą 7-letnią perspektywę finansową na wsparcie transformacji energetycznej. Szef polskiego rządu dodał: Wiemy, że znaczna część z tego funduszu – trudno dzisiaj przesądzać jaka, ale na pewno bardzo istotna część z Funduszu Sprawiedliwej Transformacji – przypadnie właśnie Polsce.Morawiecki poinformował, że we wnioskach znalazł się także zapis o przeznaczeniu przez Europejski Bank Inwestycyjny dużych środków na transformację energetyczną oraz pojawiło się bezpośrednie odniesienie do energetyki jądrowej, co wsparła m.in. Polska, Czechy czy Francja. Premier w rozmowie z dziennikarzami podkreślał, że na mocy konkluzji szczytu UE Polska będzie mogła przeprowadzić transformację energetyczną tak, żeby była ona „bezpieczna i korzystna gospodarczo”.Morawiecki podkreślał, że wnioski szczytu to propozycje „ze wszech miar dobre” dla Polski, które „do czegoś Polskę zobowiązują, ale jednocześnie dają ogromne pole manewru”.– Są kraje, które mogą dążyć do neutralności klimatycznej już w latach 30. XXI wieku. To będzie kosztowny proces, ale są kraje bardzo bogate, takie, które nie doświadczyły komunizmu, gigantycznego spowolnienia gospodarczego i ogromnych strat na skutek nieefektywnego systemu komunistycznego, więc te kraje mogą sobie pozwolić na inne tempo, a my dostosowujemy tempo (transformacji) do stanu naszej gospodarki, do tego na co nas stać, ale także do tego, jaki będzie Fundusz Sprawiedliwej Transformacji i ile Polska będzie mogła skorzystać z tego funduszu – mówił szef polskiego rządu. Deklarował, że polska transformacja energetyczna będzie także przeprowadzana w oparciu o własne środki.– Wszystkie państwa zdają sobie doskonale sprawę z tego, że niektóre kraje muszą otrzymać większe wsparcie niż inne i zapis o tych najbardziej dotkniętych przez transformację gospodarczą, energetyczną regionów i krajów świadczy o tym, że wśród krajów członkowskich jest zrozumienie dla tej kwestii – mówił Morawiecki, pytany czy wyłączenie Polski z celu osiągnięcia neutralności klimatycznej w 2050 r. nie zmniejszy wsparcia z funduszu sprawiedliwej transformacji.Szef polskiego rządu podkreślał, że w funduszu znajdzie się „co najmniej 100 mld euro” na najbliższe 7 lat.",,
Chcą resetu z Moskwą,"Kwestionują powołanie Żelaznej Dywizji w Siedlcach i podważają sens istnienia NATO. Mają silne wsparcie z Zachodu, a jednocześnie twierdzą, że to w imię obrony praworządności i demokracji.","„Sojusz Atlantycki przestał być wspólnotą wartości. Jego członków nie łączy przekonanie o potrzebie obrony praw człowieka, standardów demokracji i praworządności. Z traktatu waszyngtońskiego został tylko biznesowo rozumiany art. 5, czyli: jeśli zapłacicie, to może będziemy was bronić” – pisze profesor Roman Kuźniar w tygodniku „Newsweek Polska”. Były doradca Bronisława Komorowskiego i odpowiedzialny za politykę wschodnią, także po inwazji na Gruzję i również po katastrofie smoleńskiej, kreśli te słowa pod adresem NATO i, co ważne, kreśli je w kontekście niechęci do Stanów Zjednoczonych.  W tym samym wydaniu „Newsweeka” podważa się powstanie dywizji pod dowództwem generała Jarosława Gromadzińskiego. Dywizji kluczowej nie tylko dla polityki obronnej Polski, ale także Sojuszu Północnoatlantyckiego. Zbiega się w to w czasie z podobnym myśleniem prezydenta Francji oraz byłego szefa polskiego MSZ, Radosława Sikorskiego. Prezydent Francji Emmanuel Macron idzie dalej i podważa sens istnienia NATO. A dokładniej podważa sens art. 5. – Jeśli chcemy zbudować pokój w Europie, odbudować europejską, strategiczną autonomię, musimy przemyśleć nasze stosunki z Rosją – mówi prezydent Francji i kontynuując, wyraźnie jest przeciwny opieraniu europejskiego bezpieczeństwa o sojusz z USA, a idąc dalej – o NATO w obecnym kształcie. Tym samym wraca, podobnie jak Angela Merkel, do idei budowy unijnej armii. Tak również myśli Sikorski, snujący wizję europejskiego legionu. I co więcej, legionu szkolonego przez francuską Legię Cudzoziemską. Polscy przeciwnicy naszego sojuszu z USA, a także budowy silnej polskiej armii i szczególnego wzmocnienia naszych sił na wschodzie, mają silne wsparcie w ośrodkach opiniotwórczych w tzw. demokratycznej Europie. Na ponad 100 stronach analizy pt. „Fort Trump albo nic?” Paul Taylor, senior fellow w brukselskim think tanku i dziennikarz Politico, „analizuje pozycję strategiczną Polski, jej politykę bezpieczeństwa oraz sojusze dyplomatyczne, funkcję i obecny stan sił zbrojnych, jak również stan przemysłu zbrojeniowego”. W rzeczywistości brnąc przez poszczególne rozdziały dokumentu, widzimy kalki wypowiedzi i ocen m.in. polityków polskiej opozycji. „Jarosław Kaczyński wszędzie upatruje wrogów i zagrożeń” – czytamy. Autor nie ukrywa także swojej niechęci do Antoniego Macierewicza i jego roli w wyjaśnieniu katastrofy smoleńskiej. Taylor również neguje fakt, że śmierć wielu polskich dowódców, zaangażowanych również w struktury NATO, miała jakiekolwiek znaczenie dla Sojuszu Północnoatlantyckiego. Z kolei, w kontekście współpracy z Niemcami, omawiana analiza zarzuca Polsce podniesienie kwestii reperacji wojennych. Krytykuje ona również WOT, a w kontekście zmian w dowództwie polskiej armii używa słów polskiej opozycji – „czystka”. Ale jeszcze warto spojrzeć na tożsame raporty dotyczące Niemiec i Francji. Ich wspólny mianownik, to wiodąca rola Niemiec. A także oś bezpieczeństwa Europy na linii Berlin – Paryż.",,
"„Nie jestem Charlie, jestem za karą śmierci”. Korwin-Mikke podczas minuty ciszy w PE","Podczas gdy eurodeputowani na poniedziałkowej sesji plenarnej w Strasburgu minutą ciszy uczcili pamięć ofiar paryskich zamachów, Janusz Korwin-Mikke demonstrował własne poglądy. Z jego laptopa dało się odczytać komunikat „Nie jestem Charlie, jestem za karą śmierci”. – Atak na redakcję „Charlie Hebdo” nie był atakiem przeciwko wolnemu słowu. Był to atak przeciwko niedopuszczalnym moim zdaniem publikacjom tego pisma – powiedział potem polski eurodeputowany, zastrzegając jednak, że nie jest za „mordowaniem ludzi”.","Deputowani do Parlamentu Europejskiego podczas poniedziałkowej sesji uczcili pamięć ofiar zamachów w Paryżu minutą ciszy. Większość z nich na znak solidarności pokazało też czarne tabliczki z napisem „Je suis Charlie”. – Kałasznikow, narzędzie przemocy, nie zmusi nas do dewaluacji naszych europejskich wartości – mówił do zebranych przewodniczący PE Martin Schulz. Hołd ofiarom ataków terrorystycznych złożyli również przedstawiciele grup politycznych.  Z atmosfery zadumy wyłamał się polski europoseł Janusz Korwin-Mikke. Ten zamiast czarnej tabliczki wyświetlił na swoim laptopie napis „Nie jestem Charlie. Jestem za karą śmierci”.„Niedopuszczalne publikacje pisma”– Absolutnie nie jestem Charlie, jestem anty Charlie, natomiast jestem przeciwko mordowaniu ludzi. (…) Atak na redakcję „Charlie Hebdo” nie był atakiem przeciwko wolnemu słowu. Był to atak przeciwko niedopuszczalnym moim zdaniem publikacjom tego pisma. Ci ludzie nie byli bojownikami o wolne słowo, tylko bojownikami, którzy chcieli zniszczyć wartości europejskie - tak europoseł Janusz Korwin-Mikke komentował swoje zachowanie.– Gdyby Ci, którzy dopuścili się ataku, weszli do tej redakcji, przyłożyli każdemu po dwanaście uderzeń trzciną na goły tyłek i jeszcze redaktorowi dwa razy tyle, to ja bym bił im barwo. Ale oczywiście kara śmierci za to wymierzona nie jest metodą dopuszczalną w myśl naszych pojęć europejskich. Jednak powtarzam: bycie w tej redakcji jest wstydem – mówił Korwin-Mikke.  „Podsyciliśmy głębokie oburzenie wśród muzułmanów”Upust swoim poglądom dał także inny znany eurosceptyk Nigel Farage. Lider Partii Niepodległości Zjednoczonego Królestwa i przewodniczący konserwatywnej frakcji EFDD (Europa Wolności i Demokracji Bezpośredniej) w PE skrytykował przywódców politycznych głównie za interwencje zbrojne na Bliskim Wschodzie. – W istocie podsyciliśmy głębokie oburzenie wśród większości członków muzułmańskiej wspólnoty (...). Pozwoliliśmy głosicielom nienawiści kroczyć i mówić rzeczy, które są nie do przyjęcia. A wynikiem tego wszystkiego jest piąta kolumna w naszych krajach, całkowicie przeciwna naszym wartościom – oświadczył.  „Od Madrytu po Londyn i Paryż, musimy przyznać się do porażki” Mocne słowa padły także z ust byłego premiera Belgii, eurodeputowanego Guya Verhofstadta, który choć zauważył, że „nasze społeczeństwa są wielokulturowe, a nasze państwo prawa stwarza szanse dla wszystkich” dodał: – od Madrytu po Londyn i Paryż, musimy przyznać się do porażki: ci terroryści byli naszymi dziećmi, które urodziły się tutaj, urosły tutaj i tutaj zmarły. Krwawe zamach w ParyżuW ataku na redakcję satyrycznego magazynu „Charlie Hebdo” zginęło w ubiegłą środę 12 osób. W czwartek inny zamachowiec zabił w Paryżu policjantkę. Ten sam mężczyzna w piątek zamordował kolejne cztery osoby w ataku na sklep z koszerną żywnością.",,
Miliony euro za Polaka. Stępiński zmienił klub,"Mariusz Stępiński został piłkarzem klubu włoskiej ekstraklasy Hellas Werona. Ostatniego dnia okienka transferowego podpisał pięcioletni kontrakt. Media informują, że działacze zapłacili za 24-latka około 6 mln euro.","Przez ostatnie dwa lata napastnik, który ma za sobą 4 występy w reprezentacji Polski, bronił barw innego klubu z tego miasta – Chievo. W zeszłym sezonie strzelił dla tej drużyny 6 goli w 35 meczach, ale nie uchronił jej przed spadkiem z Serie A.Hellas po dwóch kolejkach bieżących rozgrywek ma na koncie cztery punkty i zajmuje szóste miejsce w tabeli. Zawodnikiem tego klubu jest także Paweł Dawidowicz.Ostatniego dnia letniego okienka transferowego w Europie przeprowadzono kilka ciekawych transferów. Sporo działo się zwłaszcza w Paris Saint-Germain, który z mediolańskiego Interu wypożyczył z opcją wykupu argentyńskiego napastnika Mauro Icardiego. Paryżanie zainwestowali również w bramkarza, wymieniając się z Realem Madryt. Z PSG czteroletnią umowę podpisał Kostarykanin Keylor Navas, a do Realu na roczne wypożyczenie trafił Francuz Alphonse Areola.",,
93 firmy działały w karuzeli VAT. CBŚP zatrzymało 17 osób,"Centralne Biuro Śledcze Policji zatrzymało 17 osób podejrzanych o stworzenie tzw. karuzeli podatkowej i uchylanie się od uiszczania należnego podatku VAT. Funkcjonariusze zabezpieczyli także sprzęt elektroniczny za 2 mln zł, pieniądze, biżuterię i luksusowe samochody. Zorganizowana grupa przestępcza zajmowała się obrotem urządzeniami elektronicznymi i naraziła Skarb Państwa na ponad 70 mln strat.","Zatrzymań w różnych miastach Polski dokonali policjanci z biura śledczego wraz funkcjonariuszami Mazowieckiego Urzędu Celno-Skarbowego w Warszawie – poinformowała rzeczniczka CBŚP kom. Iwona Jurkiewicz. Do rozbicia gangu doszło w połowie tygodnia.  Zatrzymania miały związek ze śledztwem prowadzonym przez Prokuraturę Regionalną w Warszawie w sprawie zorganizowanej grupy przestępczej. – Ustalenia śledztwa wykazały, że członkowie grupy działali od 2014 do grudnia 2018 r. na terenie całego kraju, w tym w Warszawie i w Pruszkowie oraz poza granicami Polski – powiedziała rzeczniczka Prokuratury Regionalnej prok. Agnieszka Zabłocka-Konopka. Przestępcy zajmowali się obrotem urządzeniami elektronicznymi, m. in. komputerami, drukarkami i telefonami komórkowymi. Według ustaleń prokuratury podejrzani wielokrotnie obracali tym samym towarem, tworząc pomiędzy sprzedającym a kupującym pozorny „łańcuch podmiotów”, które miały między sobą zawierać umowy. Podczas zatrzymań CBŚP zabezpieczyło w mieszkaniach i firmach podejrzanych dokumentację dotyczącą transakcji, sprzęt komputerowy i nośniki danych. Zabezpieczono także wart ok. 2 mln zł sprzęt elektroniczny, którym handlowała grupa oraz pieniądze, biżuterię i luksusowe samochody należące do podejrzanych. W stosunku do pięciu podejrzanych sąd zastosował tymczasowy areszt. Dwie kolejne osoby także zostały aresztowane, ale zostaną zwolnione po wpłaceniu poręczenia majątkowego w wysokości kilkuset tysięcy złotych. Wobec jednego z podejrzanych osoby sąd zastosował dozór policyjny. Prokuratura, która złożyła wniosek o areszt tymczasowy również w stosunku do tej osoby, zapowiada zażalenie. Prok. Zabłocka-Konopka zaznacza, że śledztwo ma charakter rozwojowy. Postępowanie obejmuje aż 93 podmioty gospodarcze związane z procederem wyłudzania VAT-u. Przestępcom grożą kary do ośmiu lat więzienia, a także kary finansowe.",,
Apulia –  niezwykły obcas Italii,"Rzym, Florencja, Wenecja i Mediolan – to najchętniej wybierane przez turystów włoskie miasta.  I choć trudno odmówić im piękna, zabytków i niezwykłej atmosfery, to aby odkryć prawdziwe Włochy trzeba ruszyć na południe. Tak przynajmniej uważają sami Włosi, którzy Apulię chętnie wybierają na miejsce swojego wypoczynku. Region od kilku lat jest coraz chętniej odkrywany także polskich turystów.","Bari, godzina trzynasta. Na lotnisku tłumy turystów z wielu krajów. Odkąd do Apulii zaczęły latać tanie linie lotnicze w regionie zaczął się boom turystyczny. Jest koniec lipca,  temperatury już rano przekraczają tu 30 stopni. W ciągu dnia jest jeszcze cieplej. Wielu podróżnych wybiera zwiedzanie tego pięknego regionu koleją. My zdecydowaliśmy się wynająć samochód. Po ponad godzinnym oczekiwaniu na auto wreszcie ruszamy na podbój południowej Italii. Apulia – położona na obcasie włoskiego buta – przez wiele lat była zapomnianym regionem.  Było tu dużo biedniej niż w północnych częściach kraju, bezrobocie – zwłaszcza wśród młodych sięgało czasem nawet 70 procent. Ale nie zawsze tak było. W średniowieczu region przeżywał rozkwit. Był pomostem łączącym Europę Południowo-wschodnią z Italią Północną i Europą Środkową. Pod koniec XVI wieku Apulia straciła na znaczeniu i zubożała. Dziś – choć region do bogatych nie należy, to dzięki turystyce jakość życia mieszkańców polepszyła się. Ludzie żyją tu spokojniej, a cała Apulia słynie z gajów oliwnych i winnic. Małe, senne miasteczka, uśmiechnięci i pomocni mieszkańcy, a do tego wyborna kuchnia sprawiają, że wielu turystów wraca tu na kolejne wakacje.  Ostuni – włoskie Santorini Wapienne białe budynki w promieniach słońca wyglądają magicznie. Jest wczesne popołudnie i  upał mocno daje nam się we znaki. Chłodu próżno szukać w zacienionych uliczkach starego miasta. Ostuni położone jest na wzgórzu. Zabytkowa, najstarsza część miasta znajduje się na jego zboczach. Parapety mieszkań często są ozdobione kwiatami, a na schodkach leniwie przeciągają się koty. Ostuni to labirynty wąskich uliczek, przepięknych placów i kameralnych zaułków.  W średniowieczu miasteczko nawiedziła zaraza. Domostwa, które zostały nią dotknięte pomalowano na biało. Lokalna ludność przekonywała, że dzięki temu zaraza wokół tych mieszkań osłabła. Wielu dopatrywało się w tym boskiej ręki i cudu. I stąd pojawił się zwyczaj malowania domów na biało. Podobno odświeża się je co roku.  – Miasto robi niezwykłe wrażenie. Jest bardzo klimatyczne i po prostu piękne. Plątanina uliczek może nieraz sprowadzić człowieka na manowce. Mnóstwo tu ślepych zaułków i trochę wchodzenia pod górę, co w tym upale nie jest łatwe – śmieje się Agnieszka, turystka z Mazowsza, która w Apulii spędza kilka dni. – Spacerując uliczkami co jakiś czas można trafić na ciekawe kamienice, placyki czy dojść do kościołów – dodaje. Najsłynniejszym jest bez wątpienia gotycka katedra Santa Maria Assunta, która znajduje się na szczycie wzgórza.                                                Zobacz zdjęciezobaczwszystkieGroup 27Created with Sketch.                    Apulia Ostuni to także urocze kawiarnie i restauracje serwujące smakowite owoce morza. Zdecydowaliśmy  odpocząć i zjeść obiad na Piazza della Liberta – centralnym, głównym placu miasta. Już z daleka wita nas święty Oronzo. Barokowa kolumna ma aż 20 metrów wysokości. Stoi w tym miejscu nieprzerwanie od XVIII wieku. Wybieramy mule i pizzę. Za plecami mamy pochodzący z XIV wieku dawny klasztor franciszkanów. Dziś znajduje się w nim ratusz.  Po posiłku sympatyczny kelner namawia nas na mrożoną kawę z mlekiem migdałowym, która w tym regionie jest bardzo popularna. - Jest dobra na trawienie i upały – zapewnia. I do tego bardzo dobra. Po jej wypiciu znów mamy siłę, aby ruszyć w dalszą drogę.   Alberobello i domki jak u smerfów Białe kamienne domy, spiczaste dachy i wąskie uliczki. Alberobello jest jednym z najchętniej odwiedzanych miast w południowych Włoszech. Rocznie odwiedza je blisko 1 milion turystów. A wszystko dzięki niezwykłym domkom trulli, które wielu podróżnym przypominają domki smerfów. W mieście jest ich 1,5 tysiąca. Niektóre z nich pochodzą z XV wieku.  - Nigdy nie widzieliśmy czegoś takiego. Miasteczko to absolutny unikat. Wygląda jak baśniowa kraina – zachwycają się turyści ze Stanów Zjednoczonych. - To fantastyczne, że w niektórych domkach ludzie mieszkają do dziś – mówi mi turystka ze Szwajcarii, która w Apulii jest pierwszy raz.  Trulli zbudowano z kamienia wapiennego na planie koła. Grube ściany miały zapewnić równowagę termiczną wewnątrz budynku. – Trulli były budowane w nietypowy sposób. Nie miały stałej zaprawy, miały sprawiać wrażenie tymczasowości. Chodziło o to aby uniknąć płacenia podatków – podkreśla historyk Robert Derewenda.  Dziś w wielu domkach są sklepy z pamiątkami, restauracje, a także hoteliki. Na dachach można zobaczyć namalowane wapnem symbole. Mieszkańcy wierzyli, że zapewniają ochronę przed złymi mocami. Część z nich wierzy w to do dziś.   Locorotondo i Martina Franca - nieodkryte perły Apulii Kwitnące bugenwille, białe domy ozdobione ceramiką, drewniane okiennice i donice kwiatów. Zaledwie 10 km od Alberobello znajduje się  klimatyczne, choć często pomijane przez turystów miasteczko. Locorotondo nie może pochwalić się dużą liczbą zabytków, ale ma w sobie coś tak magicznego, że nie chce się z niego wyjeżdżać. Choć miejscowość nie jest duża, to wąskimi uliczkami można spacerować godzinami. Urocze zakamarki, ukryte w zaułkach kawiarnie, małe kościoły i przyjaźnie nastawieni mieszkańcy sprawiają, że aż chce się delektować tym miastem bez końca. Przy placu Vittorio Emanuele – popularnym miejscu spotkań mieszkańców można spróbować lokalnych win. Czas płynie tu inaczej. Wolno. Wszystko wokół wydaje się zwalniać. Nawet Włosi siedzący przed swoimi domami rozmawiają spokojnie, mało gestykulują. Starsi panowie grają w karty, kobiety siedzą na stołeczkach i uśmiechają się do przechodniów.  Zupełnie inna jest położna 7 km dalej Martina Franca. Po eleganckim Locorotondo najpierw nie wiedziałam co o niej myśleć. Stare miasto to labirynt wąskich uliczek, w których łatwo można się zgubić. Część budynków jest zaniedbana, nieodmalowana. Nie ma tu wielu uroczych kawiarenek, bujnej roślinności i wrażenia, że czujesz się jak w domu. Martina Franca jest surowa, wyniosła, ale w tym wszystkim do bólu prawdziwa. Piękne szerokie place, barokowe kamienice, kościoły i pałace trwają jakby od niechcenia.  Na Placu Rzymskim od razu rzuca się w oczy pochodzący z XVII wieku Pałac Dożów. Spacerując po mieście wzrok przykuwa także bazylika Świętego Marcina. Nad uliczkami wisi rozwieszone na sznurkach pranie, a mieszkańcy zdają się nie zwracać uwagi na turystów. Muszę przyznać, że ma to swój urok.   Gwarne Polignano i urokliwe Monopoli W Polignano a Mare za miejskim parkingiem wita nas z otwartymi ramionami sam Domenico Modugno. Jego pomnik widoczny jest z daleka. To właśnie tu urodził się ten słynny włoski wokalista. Dziś miasto jest najbardziej popularnym kurortem w Apulii. Skaliste zatoki, punkty widokowe i plaże w wąwozach. Ta najbardziej popularna Cala San Giovanni oblegana jest przez miejscowych i turystów – choć w tłumie trudno się zrelaksować.  Plaża jest jednak pokazywana we wszystkich folderach, bo jej położenie rzeczywiście robi wrażenie. Niedaleko znajduje się most liczący niemal 2 tysiące lat.  Kurort przyciąga śmiałków z całego świata, którzy biorą udział w międzynarodowych zawodach w skokach do wody. Polignano jest zatłoczone, głośne i drogie. Po zabytkowych uliczkach starego miasta trudno jest się poruszać.  Bardziej urokliwe jest Monopoli a Mare –  małe portowe miasteczko oddalone od Polignano zaledwie o 15 minut jazdy samochodem.  Jego sercem jest Plac Garibaldiego.  Na starym mieście co kilka kroków można natknąć się na zabytek. Znajduje się tu ponad 20 kościołów, w tym wiele średniowiecznych. Najbardziej popularnymi są kościół Czyśćca, gdzie zabalsamowano 8 osób i katedra Maria Santissima della Madia. Turyści chętnie spacerują i robią zdjęcia wokół portu. Niebieskie łódeczki, na których rybacy wypływają w morze, nadają miastu wyjątkowy klimat. Cykady w Trani i popołudniowa sjesta w Giovinazzo Cisza, spokój i relaks. W Trani – 50 km od Bari delektujemy się dobrym winem. Miasto rzadko jest odwiedzane przez turystów. W Polsce mało kto i nim słyszał. A szkoda, bo to kolejna ukryta perełka znajdująca się nad Adriatykiem. Trani to portowe miasto, które w średniowieczu było potęgą w regionie. Chętnie przyjeżdżali tu weneccy kupcy. Największym zabytkiem jest romańska katedra św. Mikołaja Pielgrzyma. Jest zbudowana z marmuru różowego i  tufu wapiennego. Ściany świątyni nabierają intensywności gdy oświetlają je promienie słońca. Spacerując nabrzeżem można zachwycać się malowniczymi widokami, obserwować rybaków wracających z połowu ryb, zjeść pyszne lody w urokliwych kawiarenkach starego miasta. My po zwiedzaniu postanowiliśmy odpocząć w parku położonym nad samym Adriatykiem. Zapach morza jest tu bardzo intensywny, a koncerty cykad naprawdę głośne. W ogóle nam to nie przeszkadzało. Choć na ulicach nie było tłumów, to w parku ludzi było całkiem sporo. Mieszkańcy tak jak i my postanowili schronić się przed palącym słońcem w cieniu drzew.  Czas wydaje się zwalniać także w kolejnym nadmorskim miasteczku – w Giovinazzo. Tu nawet w sezonie spotkanie turystów nie jest pewne. Mała, bardzo klimatyczna miejscowość momentami wydawała się wymarła. Fakt - przyjechaliśmy tu w porze sjesty, ale wrażenie wszechogarniającej ciszy było niesamowite. Jeszcze w żadnym miasteczku w czasie wspomnianej sjesty nie było tak jak tutaj.  Gromadki młodych ludzi spotkaliśmy dopiero przy nabrzeżu i małym porcie. Reszta mieszkańców zapewne udała się na popołudniową drzemkę...   Królowa Bona, święty Mikołaj i chrześcijańscy rycerze Naszym ostatnim przystankiem podczas podróży po malowniczych miasteczkach Apulii była stolica regionu – Bari. Już w starożytności było to ważne miasto portowe i jeden z kluczowych ośrodków handlowych. A w średniowieczu z tutejszego portu wypływały statki z chrześcijańskimi rycerzami, którzy brali udział w wyprawach krzyżowych. To w Bari w 1557 roku zmarła królowa Bona Sforza – żona Zygmunta Starego. Została pochowana w romańskiej katedrze świętego Mikołaja. To piękna budowla z białego kamienia, która na tle niebieskiego nieba prezentuje się niezwykle okazale. Wewnątrz znajdują się także relikwie świętego Mikołaja.  Turyści zachwycają się także romańskim kościołem św. Marka, Pałacem Sforzów i normańskim dwunastowiecznym zamkiem, który był siedzibą królowej Bony. Zdarza mi się usłyszeć język polski. Zagłębiamy się  w uliczki starego miasta i wreszcie dochodzimy do Piazza Mercantile.  To tu bije serce miasta.  W restauracji zamawiamy pizzę i spaghetti. I tak poznajemy Kasię. Dziewczyna pracuje jako kelnerka i mieszka w Bari od kilku lat.  – Dużo jest tu Polaków? – pytam zaciekawiona. – Coraz więcej. Z roku na rok turystów przybywa, ale nadal jest to mało odkryty przez Polaków region Włoch. Bari jest specyficznym miastem. Jest duże, głośne i chaotyczne. Ale ma swój urok – mówi z uśmiechem.Każde z miasteczek w Apulii intryguje i zachwyca na swój sposób.  Warto zatrzymać się w nich na dłużej. Poznawać je poza utartymi szlakami, zgubić się w labiryntach wąskich uliczek, zanurzyć się  w czystych wodach Adriatyku i posłuchać śpiewu cykad. Wrażenia pozostaną niezapomniane.",,
"Donieck: pocisk trafił w cywilny autobus. Zginęło 12 podróżnych, 16 jest rannych","Pocisk artyleryjski trafił w cywilny autobus w Doniecku. Zginęło  12 osób, a 16 jest rannych - poinformowała agencję
Interfax-Ukraina przedstawicielka administracji obwodu donieckiego. Pocisk mieli wystrzelić prorosyjscy separatyści, którzy podejmują też zdecydowane próby opanowania portu lotniczego pod Donieckiem.","Do ataku doszło po południu w okolicach Wołnowachy na południe od Doniecka. Wołnowacha to miejscowość, przez którą przejeżdżały m.in. konwoje z ewakuowanymi z Doniecka Polakami.Bojownicy „od strony Dokuczajewska (w obwodzie donieckim) ostrzelali ukraiński punkt kontrolny pod Wołnowachą, gdzie w tym czasie znajdował się autobus” - oświadczyła rzeczniczka władz obwodowych Ołena Dawydowska-Malutyna. Wersję tę potwierdził naczelnik obwodowej milicji Wiaczesław Abroskin. „Trafił wprost w rejsowy autobus pasażerski” - napisał na swoim Facebooku. Znów niebezpiecznie wokół Doniecka Sztab operacji antyterrorystycznej informuje, że sytuacja na wschodzie znacznie się pogorszyła. W ciągu ostatniej doby separatyści atakowali ukraińskie wojska aż 84 razy. Ukraińcy twierdzą, że przestrzegają zawieszenia broni i jedynie odpowiadają na strzały ze strony bojówkarzy. Separatyści nie przestrzegają rozejmu Dowództwo podało, że separatyści intensywnie atakowali także pozycje Ukraińców w okolicach miejscowości: Pisky, Awdijiwka, Opytne, Toneńke, Marjinka i Hranitne. W miejscowości Małoorliwka w wyniku ostrzału artyleryjskiego zginął jeden cywil. Władze w Kijowie uważają, że rebelianci dążą do poszerzenia kontrolowanych przez siebie obszarów, oskarżają ich o nieustanne naruszanie zawieszenia broni, wynikającego z zawartych wczesną jesienią porozumień pokojowych w Mińsku.",,
Niechciane banknoty wiatr rozwiał po ulicach. Niecodzienny finał napadu na bank,"Olbrzymie ilości banknotów pokryły ulice miasta Mérida w Wenezueli po masowym rabunku, jakiego dokonali mieszkańcy miasta w siedzibie banku podczas gigantycznej awarii systemu energetycznego. Ludzie, którzy wdarli się do placówki, wynieśli wyposażenie, ale pozostawili pieniądze.","Zdjęcia publikowane w mediach społecznościowych przedstawiają ogromne ilości banknotów porzuconych niczym śmieci na ulicy i w hallu Banku Dwusetlecia Ludu, Klasy Robotniczej i Kobiet.",,
Franciszek: Nie wolno mówić o ubóstwie i jednocześnie żyć jak faraon,"– Kto wierzy, nie może mówić o ubóstwie i jednocześnie żyć jak
faraon – mówił papież podczas Konferencji Episkopatu Włoch. Franciszek odniósł się także do kryzysu powołań; jego zdaniem to zatruty owoc kultury tymczasowości, relatywizmu i dyktatury pieniądza.","– Ile seminariów, kościołów, klasztorów czy opactw zostaniezamkniętych w przyszłych latach z powodu braku powołań? – pytał Ojciec Święty. – Bóg to wie. Jak bardzo smuci spojrzenie na tę ziemię, przez długie wieki tak płodną i hojną w dawaniu misjonarzy, sióstr zakonnych, kapłanów pełnych apostolskiego zapału, która wraz z całym starym kontynentem wchodzi w powołaniową bezpłodność bez szukania skutecznych rozwiązań. Ufam, że ich szuka, ale nie potrafi znaleźć – mówił Franciszek.Papież zaproponował włoskim biskupom, aby diecezje, w którychliczba kapłanów jest większa, wspierały te, gdzie ich brak.Mogłaby to być pierwsza, konkretna próba zaradzenia kryzysowi. Ubóstwo matką i murem życia apostolskiego Mówiąc o ubóstwie Franciszek odwołał się do św. Ignacego Loyoli,który nazywa je matką i murem życia apostolskiego. Matką,ponieważ rodzi dobro, a murem, bo chroni przed złem. Bez ubóstwa,zauważył papież, nie ma apostolskiego zapału i życia w służbiedrugim.",,
"Senator zaskoczony orędziem marszałka. „Sugerował, że dwie wygrane PiS to choroba”","Senator Jan Maria Jackowski z Prawa i Sprawiedliwości jest zdziwiony słowami, które padły podczas telewizyjnego orędzia nowego marszałka Senatu Tomasza Grodzkiego. – Myślę tutaj o porównaniu sytuacji w kraju do ciężko chorego pacjenta, którego trzeba leczyć. Było niepotrzebne, bo wskazywałoby, że demokratyczny wybór Polaków, którzy wybrali Prawo i Sprawiedliwość w roku 2015 i w 2019, jest jakąś chorobą – powiedział portalowi tvp.info.","– Senat Rzeczypospolitej z oczywistych względów nie zajmuje się leczeniem w rozumieniu medycznym. Stanowiąc dobre, mądre prawo tworzone z myślą uczynienia losów milionów Polek i Polaków lepszym czy znośniejszym, może istotnie przyczynić się do uzdrowienia Polski dotkniętej wieloma problemami, z których najgorszy chyba polega na zatruciu naszych wzajemnych relacji wirusem niechęci i głębokich podziałów między rodakami – mówił marszałek Grodzki. – Każda choroba, nawet najcięższa, zwłaszcza jeśli jest mądrze leczona, kiedyś się kończy. Czasami szybciej niż ktokolwiek przypuszczałby, czego państwu i sobie życzę – dodał szef izby wyższej parlamentu.  Oburzenia senatora Jackowskiego nie rozumie poseł KO Arkadiusz Myrcha. – Politycy PiS-u tam, gdzie są krytykowani, w porównaniach nagle odnajdują jakieś najgorsze skojarzenia. Przypomnę, że w polskim Sejmie prezes partii rządzącej nazywał innych kanaliami. Nie mówiąc już o gorszych sformułowaniach. Marszałek profesor Tomasz Grodzki jest doświadczonym lekarzem i takie analogie dotyczące stanu zdrowia, chorób są w mojej ocenie jak najbardziej na miejscu – mówił poseł KO. – Grzegorz Schetyna nazywał przecież wyborców i osoby popierające Prawo i Sprawiedliwość szarańczą. Widać dalszy ciąg takich porównań w wykonaniu polityków Platformy Obywatelskiej. Powinni sobie to darować – ocenił poseł PiS Jan Kanthak. Podczas orędzia marszałek Grodzki zapowiedział, że osoby obawiające się, że Senat będzie blokował ustawy przyjęte przez Sejm są w błędzie. – Życie pokaże. Mam wrażenie, że marszałek Grodzki traktuje funkcję jako instrument dla opozycji do walki z rządem, większością sejmową. Na razie dajmy jednak wiarę. Zobaczymy, czy to po prostu było kłamstewko o krótkich nóżkach, czy jakaś poważna deklaracja – powiedział nam europoseł PiS Ryszard Czarnecki. W czasie rządów PO-PSL marszałkiem Senatu był Bogdan Borusewicz, który nie zasłynął z  orędzi. Dlaczego marszałek Grodzki zaczyna pracę od orędzia? – Sytuacja w izbie sejmowej była normalna. Nikt nie musiał jako reprezentant izby wyższej przywracać normalności w polskim parlamencie. W obecnej sytuacji przywrócenie normalności w izbie wyższej jest kołem ratunkowym dla polskiego parlamentaryzmu – odpowiedział poseł Myrcha. Dopytaliśmy, jak ta normalność w parlamencie ma zostać przywrócona. – Proszę śledzić pracę Senatu – odparł Myrcha, który odchodził już od naszej kamery, bo nie chciał odpowiadać na kolejne pytania. Czy będziemy mieli znowu blokowanie mównicy? – Nic takiego nie będzie – stwierdził. Pytaliśmy, czy poseł KO może to obiecać, ale na to pytanie Myrcha już nie odpowiedział.",,
Metodą na policjanta oszukali 82 latkę. Straciła 60 tys. zł,"82-letnia mieszkanka Olsztyna straciła prawie 60 tys. zł, gdy podszywający za funkcjonariusza z CBŚ mężczyzna przekonał ją do przekazania pieniędzy. Oszuści utwierdzali seniorkę i jej 23-letnią wnuczkę w przekonaniu, że rozpracowują grupę zajmującą się kradzieżą oszczędności z rachunków bankowych.","Jak wyjaśnił Rafał Prokopczyk z Komendy Miejskiej Policji w Olsztynie, do przestępstwa doszło w środę po południu.  Do 82-letniej mieszkanki Osiedla Jaroty w Olsztynie, na numer stacjonarny zadzwonił mężczyzna podający się za „kuriera bankowego” i poinformował seniorkę, że za kilkanaście minut przyjedzie do niej z przesyłką bankową, po czym się rozłączył.  Za chwilę telefon ponownie zadzwonił. Tym razem telefonował mężczyzna podający się za funkcjonariusza CBŚP. Twierdził, że rozpracowuje on szajkę oszustów, którzy kradną oszczędności z kont bankowych i jednocześnie prosił o pomoc w „działaniach”.",,
Donald Trump spotka się z Andrzejem Dudą w Nowym Jorku dwukrotnie,"– Pewnie prezydent USA Donald Trump z prezydentem Andrzejem Dudą spotka się w Nowym Jorku dwukrotnie – powiedział szef gabinetu prezydenta RP Krzysztof Szczerski. Dodał, że oprócz poniedziałkowego spotkania dojdzie też do kolejnego, podczas przyjęcia w Nowym Jorku.","Prezydent Andrzej Duda złoży wizytę w Stanach Zjednoczonych w dniach 21-26 września; polski przywódca weźmie m. in. udział w debacie wysokiego szczebla podczas Zgromadzenia Ogólnego ONZ w Nowym Jorku. Jak poinformował Szczerski, polska delegacja dostała od strony amerykańskiej propozycję zorganizowania w poniedziałek w Nowym Jorku spotkania prezydentów Andrzeja Dudy i Donalda Trumpa. Wyjaśnił, prezydentowi Dudzie zależy, aby spotkanie było „konkretne i konkluzywne”. – Wszystko jest przygotowane do poniedziałkowego spotkania prezydentów. To spotkanie na zaproszenie prezydenta Trumpa. Będzie pełnowymiarowe: będą rozmowy w »cztery oczy«, a potem rozmowy plenarne delegacji. Z Polski weźmie w nich udział także minister spraw zagranicznych i minister obrony. Przewidujemy także podpisanie deklaracji wojskowej, dotyczącej lokalizacji i doprecyzowania obecności zwiększonego kontyngentu amerykańskich wojsk w Polsce, która miała być podpisana w Warszawie podczas przełożonej wizyty prezydenta amerykańskiego w Polsce – powiedział szef gabinetu prezydenta. – Ważne jest to, że to spotkanie jest nie na marginesie ONZ, czyli gdzieś przy okazji obrad, tylko jeszcze zanim zaczną się prawdziwe obrady, gdzie wszyscy przywódcy są razem – mówił. – W czasie obrad prezydent spotka się z prezydentem Trumpem jeszcze raz, dlatego, że we wtorek wieczorem jest tradycyjne przyjęcie, które wydaje prezydent amerykański dla głów państw obecnych w Nowym Jorku – powiedział Szczerski. Prezydent USA odwołał swoją wizytę w Polsce – która miała odbyć się na początku września – w związku z nadciągającym nad Florydę huraganem Dorian. Trump miał m.in. wziąć udział w obchodach 80. rocznicy wybuchu II wojny światowej w Warszawie. Na uroczystości przybył wiceprezydent USA Mike Pence. Szczerski powiedział, że podczas spotkania Duda-Trump „pewnie powróci temat przełożonej wizyty, bo taka jest deklaracja strony amerykańskiej”. Dodał, że ustalany jest termin takiej wizyty, ale kalendarze obu prezydentów są obciążone. Poinformował, że w najbliższym czasie prezydent Duda ma w planach wizytę w związku z rocznicą wyzwolenia Belgii i Holandii, szczyt Wyszehradzki, a także wybory parlamentarne w Polsce i formowanie rządu.Szef gabinetu prezydenta poinformował też, że w Nowym Jorku spotka się z nowym doradcą ds. bezpieczeństwa narodowego USA Robertem O'Brienem.",,
Izba Reprezentantów postawiła prezydenta Trumpa w stan oskarżenia,"Zgodnie z oczekiwaniami Izba Reprezentantów USA przegłosowała w środę wieczorem czasu miejscowego pierwszy z dwóch artykułów impeachmentu prezydenta Donalda Trumpa, zarzucający mu nadużycie władzy. Został on tym samym formalnie postawiony w stan oskarżenia.","O losach prezydenta – zgodnie z procedurą – decydować będzie teraz Senat. Przewagę ma w nim Partia Republikańska, co oznacza, że prawdopodobieństwo usunięcia Donalda Trumpa z urzędu jest minimalne. W kontrolowanej przez Demokratów Izbie Reprezentantów rozpoczyna się głosowanie nad drugim z artykułów impeachmentu, w którym zarzuca się Trumpowi utrudnianie pracy Kongresu. Równocześnie w Battle Creek w stanie Michigan na swoim wiecu wyborczym przemawia Trump. Na początku swojego przemówienia, przed rezultatem głosowania, prezydent USA ponownie zapewnił, że nie zrobił niczego złego. Podkreślił, że nie czuje się „jakby to był impeachment”. Podczas poprzedzającej głosowanie debaty Demokraci oskarżali prezydenta m.in. o złamanie konstytucji i narażanie bezpieczeństwa narodowego USA.",,
„Każde życie przynosi na świat miłość”. Trump na Marszu dla Życia,"Każde dziecko jest bezcennym i świętym darem Boga – mówił prezydent Stanów Zjednoczonych Donald Trump przemawiając podczas 47. Marszu dla Życia w Waszyngtonie. Był on pierwszą urzędującą głową państwa, która wzięła udział w tym dorocznym wydarzeniu organizowanym przez obrońców życia.","Odbywają się one także w innych miastach USA w okolicach dnia 22 stycznia, kiedy przypada rocznica decyzji Sądu Najwyższego Stanów Zjednoczonych z 1973 r. o legalizacji aborcji w całym kraju. Głosami siedmiu sędziów przeciwko dwóm zezwolił on na przerywanie ciąży na terenie całego kraju.   Prezydent USA zwrócił uwagę na obecność na marszu dziesiątek tysięcy młodych ludzi. – Są w sercu Marszu dla Życia. To wasze pokolenie czyni z Ameryki naród prorodzinny i wspierający życie – mówił Trump. Dodał, że wśród zgromadzonych jest też wielu polityków.  – Kiedy widzimy obraz dziecka w łonie matki, dostrzegamy majestat Bożego stworzenia - stwierdził prezydent. Zadeklarował, że nie wesprze żadnego ustawodawstwa, które osłabiałoby ochronę życia nienarodzonych. – Nienarodzone dzieci nigdy nie miały silniejszego obrońcy w Białym Domu – dodał.  – Ja walczę dla was, a wy walczycie dla tych, którzy nie mają głosu. I zwyciężymy! (...) Razem jesteśmy głosem pozbawionych głosu – mówił prezydent.  Dodał, że „każde życie przynosi na ten świat miłość, każde dziecko przynosi rodzinie radość, każda osoba jest warta ochrony”. Ostro skrytykował skrajnie proaborcyjne stanowisko Demokratów, dopuszczających ją aż do chwili urodzenia.",,
„Afera KNF nie zachwieje stabilnością systemu bankowego w Polsce”,"Polski system bankowy jest w bardzo dobrym stanie – zapewnił w rozmowie z „Gazetą Polską” prezes PKO Banku Polskiego Zbigniew Jagiełło. Dodał, że w okresach prosperity wydarzenia takie jak tzw. afera KNF nie powodują poważnych problemów systemu finansowego.","Jagiełło podkreślił, że oszczędności Polaków są bezpieczne. Jak dodał, na te słowa istnieje nawet „zewnętrzne, niezależne potwierdzenie”. – Na początku listopada europejski nadzór bankowy poinformował o wynikach stress testów dla 48 największych banków w Europie. Wśród nich były dwa banki polskie: PKO Bank Polski oraz Pekao S.A. My w gronie tych 48 banków europejskich zajęliśmy pierwsze miejsce, a koledzy z drugiego banku zajęli miejsce trzecie – wskazał.– W stress testach badano między innymi, jak na stabilność banków wpłynęłoby istotne pogorszenie sytuacji gospodarczej w kraju, pogorszenie jakości portfela kredytowego czy też spadek zyskowności – wyjaśnił Jagiełło. Jak podkreślił, wyniki tych stress testów są dowodem na to, że polski system bankowy jest w dobrym stanie.Liczne napięcia– Natomiast immanentną cechą wszystkich gospodarek i systemów finansowych są różnego rodzaju napięcia, problemy sektorowe czy spektakularne bankructwa. Polska na tym tle nie jest wyjątkowa. Problem, który wystąpił, zwany „aferą KNF”, jest taką jednostkową sytuacją, która ze względu na swoją specyfikę cieszy się szczególnym zainteresowaniem medialnym. Nie jest to jednak problem systemowy, który zagroziłby stabilności systemu bankowego w Polsce – ocenił prezes PKO Banku Polskiego.Dopytywany, czy zakładając najczarniejszy scenariusz, w którym padają wszystkie banki z grupy Leszka Czarneckiego, polski system bankowy pozostałby bezpieczny, Jagiełło przywołał w odpowiedzi tzw. aferę Madoffa w USA. Jak mówił, zbiegła się ona w czasie z poważnym kryzysem gospodarczym, w trakcie którego w Stanach Zjednoczonych upadł bank Lehman Brothers, a kilka innych banków zostało przejętych przez instytucje finansowe.",,
Hakerzy zaatakowali systemy komputerowe austriackiego MSZ,Systemy komputerowe austriackiego resortu spraw zagranicznych padły ofiarą „poważnego cyberataku” – poinformowały w sobotę późnym wieczorem władze w Wiedniu.,"Austriackie władze zapewniły, że problem został szybko rozpoznany i natychmiast podjęto niezbędne działania. Podkreślono, że ze względu na poważny charakter ataku nie można wykluczyć, że przeprowadziło go inne państwo. Władze w Wiedniu przypomniały, że w przeszłości niektóre kraje europejskie były celem podobnych cyberataków. Agencja APA pisze, że w wielu przypadkach państwa, które podały ofiarami cyberataków, podejrzewają, że stały za nimi obce służby wywiadowcze; najczęściej wymienia się rosyjskie i chińskie.  Władze Austrii nie podały żadnych informacji o przebiegu i skutkach sobotniego cyberataku na systemy komputerowe resortu spraw zagranicznych.",,
Dane z wraku Tu-154 dla amerykańskich ekspertów. Polscy prokuratorzy jadą do Smoleńska,"W poniedziałek w Smoleńsku rozpocznie się kolejny etap oględzin wraku samolotu Tu-154M. Zgodnie z zapowiedziami polskiej Prokuratury Krajowej, na miejsce katastrofy z 10 kwietnia 2010 roku został wysłany zespół śledczych. Praca ekspertów z Polski potrwa około tygodnia.","Nie jest znany zakres prac, jakie mają do wykonania przedstawiciele Prokuratury Krajowej. Wiadomo jedynie, że chodzi o badania uzupełniające, które są potrzebne amerykańskim specjalistom współpracującym z polskimi organami ścigania. W katastrofie w Smoleńsku zginął prezydent Polski Lech Kaczyński oraz 95 osób lecących wraz z nim do Katynia, gdzie miały się rozpocząć uroczyste obchody 70. rocznicy zbrodni katyńskiej. Ustalanie przyczyn katastrofy, do której doszło 10 kwietnia 2010 roku od początku utrudnia strona rosyjska. Do dziś Rosja nie zwróciła Polsce wraku maszyny tłumacząc, że jest to dowód rzeczowy dla rosyjskich organów ścigania. Polsce nie zwrócono również rejestratorów lotu, czyli tak zwanych czarnych skrzynek. Moskwa nieregularnie odpowiada na wnioski polskiej prokuratury o pomoc prawną, a także zablokowała możliwość ponownego przesłuchania świadków, w tym kontrolerów lotu.",,
Stany Zjednoczone najbardziej religijnym państwem Zachodu,"Z najnowszego sondażu na temat stanu wiary na świecie, przeprowadzonego w 106 krajach przez amerykański ośrodek badawczy Pew Research Center, wynika, że 55 proc. Amerykanów przyznało, iż modli się codziennie, podczas gdy w sąsiedniej Kanadzie wskaźnik ten wynosi 25, w Australii - 18 i tylko 6 proc. w Wielkiej Brytanii, która ma najniższą średnią europejską.","Na naszym kontynencie jako całości o codziennej modlitwie zapewniło 22 proc. badanych.W wymiarach ogólnoświatowych krajem najmniej religijnym są Chiny, w których do codziennej modlitwy przyznało się jedynie niespełna 2 proc. ankietowanych, a zaledwie dla 3 proc. religia jest czymś ważnym w ich życiu.Stany Zjednoczone mają też najwyższe średnie wskaźniki zarówno gdy chodzi o częstotliwość modlitwy, jak i pod względem osobistego bogactwa. W każdym z pozostałych państw, mających globalny produkt brutto powyżej 30 tys. dolarów rocznie na głowę, o swej codziennej modlitwie mówiło poniżej 40 proc. mieszkańców, czyli o ponad 15 punktów procentowych mniej niż wynosi średnia dla USA.Kraj ten przoduje również na tle innych państw wysoko rozwiniętych, które nie uniknęły skutków zeświecczenia, jakie ogarnęło wielką część świata zachodniego.",,
Katolicy w USA nie chcą głosować na Trumpa. Wszystko przez Franciszka?,"Katolicy należą do tej części amerykańskiego elektoratu, która jest najgorzej usposobiona do Donalda Trumpa. Niepopularność republikańskiego kandydata na prezydenta w tej grupie wyborców tłumaczy jego słabe poparcie w „wahających się” stanach, decydujących zwykle o wyniku wyborów.","W USA mieszka około 75 milionów katolików – stanowią oni ponad 25 procent populacji. Według sondażu Public Religion Research Institute 55 proc. spośród nich deklaruje, że zagłosuje na demokratyczną kandydatkę na prezydenta Hillary Clinton, a tylko 32 proc. chce poprzeć Trumpa. W sondażu „Washington Post” i telewizji ABC News przewaga Clinton jest jeszcze większa: 61 do 34 proc. (reszta wyborców jest niezdecydowana).Stany wahadłowe Tymczasem katolicy szczególnie licznie zamieszkują stany Środkowego Zachodu, jak Ohio, Michigan i Wisconsin, oraz dwa na wschodnim wybrzeżu: Pensylwanię i Florydę. Wszystkie one należą do grupy stanów „wahadłowych”, gdzie głosy na Demokratów i Republikanów rozkładają się mniej więcej po równo. Katolicy, którzy w przeszłości głosowali przeważnie na kandydatów Partii Demokratycznej - głównie ubodzy imigranci z Europy, a później Ameryki Łacińskiej - w ostatnich dekadach popierali znacznie częściej kandydatów republikańskich.Jak głosowali? Większość katolików głosowała w 1980 r. na Ronalda Reagana, w 2004 r. na prezydenta George'a W. Busha (chociaż jego przeciwnikiem był katolik John Kerry), a w 2012 r. na Mitta Romneya (chociaż większość Amerykanów poparła reelekcję prezydenta Obamy). Nie wyznanie bowiem, lecz polityczny profil kandydata był decydujący dla następnych pokoleń imigrantów. Większość katolików odrzuca Trumpa nie uważając go za prawdziwego konserwatystę. W wypadku Latynosów, z których 55 procent to katolicy, główną rolę odegrały obrażające ich wypowiedzi kandydata GOP i zapowiedź budowy muru na południowej granicy. Słowa Franciszka Trump mógł sobie także zaszkodzić swoją wrogą reakcją na krytykę ze strony papieża Franciszka, który powiedział, że „człowiek, który myśli tylko o budowie murów, zamiast mostów, nie jest chrześcijaninem”.Kandydat Republikanów jest protestantem (należy do Kościoła Prezbiteriańskiego), chociaż niespecjalnie praktykującym. Nie jego religia jednak, lecz obietnice programowe zraziły do niego katolików.",,
"Neumann: Prokuratura chroni pedofilów. Po chwili: Nie mówiłem, że chroni","– Prokuratura dzisiaj nie radzi sobie, nic nie robi zupełnie ze sprawą pedofilii i chroni w wielu wypadkach – ocenił w radiu TOK FM szef klubu parlamentarnego PO-KO Sławomir Neumann. Poproszony o podanie przykładów natychmiast odrzekł, że wcale nie powiedział, że prokuratura chroni pedofilów.","– Prokuratura dzisiaj, gdzie Jarosław Kaczyński jest demiurgiem tego całego obozu, nie radzi sobie i nic nie robi zupełnie z tą sprawą (pedofilii – red.) i chroni w wielu wypadkach – mówił przewodniczący klubu PO-KO. Poproszony o „jakiś przykład, kiedy prokuratura chroniła pedofila” po dłuższej chwili przyznał, że „nie znamy tych spraw szczegółowych”.",,
Szczegóły pogrzebu George'a H.W. Busha. Trumna z ciałem stanie w rotundzie na Kapitolu,Ujawniono niektóre szczegóły pogrzebu państwowego byłego prezydenta Stanów Zjednoczonych George'a H.W. Busha. Trumna z ciałem zmarłego zostanie wystawiona na widok publiczny w rotundzie pod kopułą Kapitolu – poinformowali w sobotę przywódcy Kongresu. Jest to zaszczyt zarezerwowany dla najwybitniejszych Amerykanów.,"Oficjalne powitanie trumny z ciałem 41. prezydenta Stanów Zjednoczonych odbędzie się w poniedziałek o godz. 17 (godz. 23 w Polsce).Od godz. 19.30 czasu lokalnego rotunda pod kopułą Kapitolu zostanie udostępnione zwykłym Amerykanom. Składanie wyrazów szacunku przy trumnie będzie możliwe do godz. 7 (godz. 13 w Polsce) w środę.Spiker Izby Reprezentantów Paul Ryan, przywódca republikańskiej większości w Senacie USA Mitch McConnell oraz przywódcy Demokratów w obu izbach, Nancy Pelosi i Chuck Schumer przekazali ponadto, że o dalszych ustaleniach w sprawie pogrzebu poinformuje rodzina zmarłego.Wystawienie trumny w rotundzie pod kopułą Kapitolu, oddzielającą skrzydło Izby Reprezentantów od skrzydła Senatu, to zaszczyt zarezerwowany dla najwybitniejszych obywateli USA; dotychczas dostąpiło go zaledwie ponad 30 osób.",,
Nowacka: Opozycję podzielić na dwa bloki,– Opozycja powinna iść do przyszłych wyborów parlamentarnych w dwóch blokach - konserwatywnym i liberalno-lewicowym – uważa liderka stowarzyszenia Inicjatywa Polska Barbara Nowacka. Nie wyklucza rozmów o koalicji z PO i Nowoczesną.,"– Nikt rozsądny widząc, co robi Prawo i Sprawiedliwość, w jaki sposób próbuje zmieniać prawo wyborcze, nie powie dzisiaj, że wyklucza jakikolwiek wariant – powiedziała w czwartek Nowacka pytana w Radiu Zet, czy przystąpiłaby przed wyborami do rozmów koalicyjnych z szefem PO Grzegorzem Schetyną i szefową Nowoczesnej Katarzyną Lubnauer. – Jestem zwolenniczką tego, żeby iść do wyborów parlamentarnych w podziale na dwa opozycyjne bloki: konserwatywnym i liberalno-lewicowym. I to jest coś, co uważam, że byłoby dużo skuteczniejsze na dzisiaj – powiedziała. Według Nowackiej obraz lewicy uporządkuje się po wyborach samorządowych. W jej ocenie  konflikty między partiami na lewicy są dla ludzi niezrozumiałe, a dla niej absurdalne.",,
Wyższe pensje i darmowe leki dla emerytów. Zjednoczona Lewica przedstawiła swój program,"Podniesienie płacy minimalnej i emerytur, zniesienie podatku PIT dla najmniej zarabiających i obniżenie wieku emerytalnego – to główne punkty programu wyborczego Zjednoczonej Lewicy SLD+TR+PPS+UP+Zieloni. Przedstawili je podczas konwencji programowej w Warszawie sekretarz generalny Sojuszu Lewicy Demokratycznej Krzysztof Gawkowski i współprzewodnicząca Twojego Ruchu Barbara Nowacka.","Krzysztof Gawkowski (SLD) oświadczył, że Zjednoczona Lewica to wolność, równość i sprawiedliwość. Barbara Nowacka przedstawiła główne punkty programu koalicji: podniesienie płacy minimalnej do 2,5 tys.  złotych, podwyżka emerytur o 200 zł, likwidacja bezpłatnych staży, tworzenie nowych miejsc pracy, rozwój edukacji, równość płac mężczyzn i kobiet. Gawkowski dodał, że koszty proponowanych zmian powinni ponieść spekulanci, a także banki i Kościół. Zjednoczona Lewica chce więc wprowadzenia podatku od transakcji finansowych, przywrócenia najwyższej stawki PIT w wysokości 40 procent, zniesienia tego podatku dla osób zarabiających mniej niż 21 tysięcy złotych rocznie i stopniowe obniżanie podatku VAT. Gawkowski opowiedział się też za zwiększeniem finansowania służby zdrowia do 7 procent PKB i obniżeniem wieku emerytalnego. Wśród uczestników Miller i Palikot  Na niedzielną konwencję przybyli m.in. Leszek Miller, Janusz Palikot, Barbara Nowacka i Krzysztof Gawkowski. – Przekazem głównym będzie pokazanie, czemu powstała Zjednoczona Lewica, jakie ma stanowisko w najważniejszych dla Polek i Polaków sprawach – i tych ogólnych dotyczących polityki społecznej, polityki międzynarodowej i tych bieżących, jak choćby kwestia uchodźców – mówiła kilka dni temu współprzewodnicząca Twojego Ruchu Barbara Nowacka. Problemem rozwarstwienie społeczne  Szef SLD Leszek Miller podkreślił, że główny akcent programu Zjednoczonej Lewicy położony jest na kwestie wyrównywania szans, bo „w Polsce szybko rośnie rozwarstwienie społeczne”, które zagraża spoistości społeczeństwa. Zjednoczoną Lewicę, czyli wspólny komitet wyborczy na najbliższe wybory parlamentarne, tworzą: SLD, Twój Ruch, Zieloni, PPS i Unia Pracy.",,
Korwin-Mikke chce być prezydentem stolicy,"– Jestem przekonany, że wejdę do drugiej tury i wygram – powiedział lider partii Wolność i Praworządność,   Janusz Korwin-Mikke ogłaszając chęć startu w wyborach na prezydenta Warszawy.  I wymienił główne punkty swojego programu.","Korwin-Mikke powiedział na konferencji prasowej, że w swojej kampanii samorządowej skupi się na problemie związanym z komunikacją miejską w Warszawie.  – Będę prezydentem ludzi, którzy mają samochody i którzy są bezlitośnie tępieni przez panią Gronkiewicz-Waltz –  powiedział. Jego zdaniem, obecna prezydent „forsuje"" tramwaje, których torowiska w niektórych miejscach w Warszawie blokują przejazdy dla samochodów. Powiedział, że opowiada się za likwidacją tramwajów tam, gdzie są one przeszkodą. Rolę tramwajów, które w jego przekonaniu są zabytkami z XIX wieku, mogłyby przejąć autobusy.Na liście priorytetów kandydata na włodarza stolicy znalazło się także: ograniczenie biurokracji w stołecznym ratuszu, zwrot nieruchomości odebranych właścicielom po wojnie oraz dwukrotne obniżenie wysokości podatku od użytkowania wieczystego gruntów.Korwin-Mikke ubiegał się o fotel prezydenta Warszawy przed czterema laty. Zdobył wtedy 2,27 proc. (15951 głosów).Lider partii Wolność i Praworządność jest drugim kandydatem, który oficjalnie ogłosił swój start w wyborach. Do tej pory zrobił to tylko Wojciech Olejniczak z SLD. Nikt nie ma jednak wątpliwości, że o drugą kadencję będzie walczyć obecna prezydent Warszawa Hanna Gronkiewicz-Waltz. Niepewny jest start Marka Borowskiego, który zastanawia się nad poparciem Olejniczaka.Nie znamy również kandydata PiS. Ostatnio na liście ewentualnych kontrkandydatów Gronkiewicz-Waltz pojawiło się nazwisko senatora Zbigniewa Romaszewskiego. Wcześniej wymieniano także Elżbietę Jakubiak, Mariusza Błaszczaka, czy Pawła Poncyljusza.",,
„Nie lękajcie się! Otwórzcie na oścież drzwi Chrystusowi”,Mija 39 lat od rozpoczęcia pontyfikatu Jana Pawła II. 22 października 1978 roku w Rzymie papież Polak sprawował mszę inauguracyjną. Podczas uroczystości wypowiedział znamienne słowa: „Nie lękajcie się! Otwórzcie na oścież drzwi Chrystusowi”. Stały się one przesłaniem pontyfikatu i nadzieją dla milionów ludzi na świecie.,"Wybrany przez konklawe tydzień wcześniej – 16 października – kardynał Karol Wojtyła, rozpoczynając pontyfikat, zwrócił się do wszystkich ludzi, „aby uwierzyli słowom Piotra, że Chrystus obdarza miłością każdego człowieka”. Podczas mszy inauguracyjnej papież przemawiał w kilku językach, między innymi po polsku, litewsku, ukraińsku, czesku i węgiersku. Stało się to tradycją jego pontyfikatu.Jan Paweł II zachęcił wiernych, aby otworzyli „drzwi Chrystusowi”, tłumacząc, że chodzi nie tylko o serca ludzkie, ale także inne obszary życia człowieka.– Bracia i Siostry, nie bójcie się przygarnąć Chrystusa i przyjąć Jego władzę, pomóżcie Papieżowi i wszystkim tym, którzy pragną służyć Chrystusowi, służyć człowiekowi i całej ludzkości. Nie bójcie się, otwórzcie, otwórzcie na oścież drzwi Chrystusowi – mówił w homilii inauguracyjnej Jan Paweł II. Słowa dotarły na wszystkie kontynentyJan Paweł II zwrócił się do ludzi szukających Boga, a także do tych, którzy wątpią lub przeczą jego istnieniu, aby zaufali, że wiara w Chrystusa nadaje życiu sens.– Dzisiaj często człowiek nie wie, co kryje się w jego wnętrzu, w głębokości jego duszy i serca. Tak często niepewny sensu życia na tej ziemi i ogarnięty zwątpieniem, które zamienia się w rozpacz. Pozwólcie więc, proszę was, błagam was z pokorą i zaufaniem! Pozwólcie Chrystusowi mówić do człowieka! On jeden ma słowa życia, tak, życia wiecznego. Właśnie dzisiaj cały Kościół obchodzi dzień misyjny, modli się, rozmyśla, działa, ponieważ Chrystusowe słowa docierają do wszystkich ludzi i są przez nich przyjmowane jako posłanie nadziei, ocalenia, całkowitego wyzwolenia – mówił.Mszę transmitowało radio do 15. krajów europejskich, w tym do Polski, a także telewizja – na wszystkie kontynenty. Jan Paweł II był pierwszym papieżem, który nie wsiadł do lektyki i odmówił koronacji, nie przyjmując tiary.  Podczas inauguracji pontyfikatu Jan Paweł II wyraził pragnienie służenia Bogu i wszystkim ludziom. W homilii zwrócił się także do pielgrzymów z Polski. „Pomóżcie mi ażebym mógł wam służyć”– A cóż powiedzieć do was, którzy tu przybyliście z mojego Krakowa, od stolicy św. Stanisława, którego byłem niegodnym następcą przez lat 14. Cóż powiedzieć?! Wszystko, co mógłbym powiedzieć, będzie blade w stosunku do tego, co czuje w tej chwili moje serce, a także do tego, co czują wasze serca. Więc oszczędźmy słów. Niech pozostanie tylko wielkie milczenie przed Bogiem, które jest samą modlitwą. Proszę was! Bądźcie ze mną! Na Jasnej Górze i wszędzie! Nie przestawajcie być z Papieżem, który dziś prosi słowami poety: „Panno Święta, co Jasnej bronisz Częstochowy i w Ostrej świecisz Bramie” – i do was kieruję te słowa w takiej niezwykłej chwili – mówił do Polaków Ojciec Święty.Na mszy pontyfikalnej byli obecni między innymi, prezydenci i premierzy wielu państw, król Hiszpanii Juan Carlos I, rodziny książęce oraz misje zagraniczne ze 106. państw i 15. organizacji międzynarodowych. Polskę reprezentowała delegacja z Henrykiem Jabłońskim, przewodniczącym Rady Państwa. Podczas mszy Jan Paweł II przemówił w języku francuskim, angielskim, niemieckim, hiszpańskim, portugalskim, serbsko-chorwackim, słowackim, ukraińskim i litewskim. Na koniec zwrócił się po włosku do wszystkich zebranych na placu św. Piotra. – Módlcie się za mnie. Pomóżcie mi ażebym mógł wam służyć – prosił Ojciec Święty.",,
Klepacka: Gdzie się schował Paweł Rabiej?,"Zofia Klepacka, mistrzyni świata w windsurfingu, która sprzeciwiła się warszawskiej karcie LGBT+, opublikowała nagranie, na którym zwraca się do swoich „hejterów”.  – Siemanko, wszyscy moi hejterzy, którzy chcieliście odebrać mi medale, wywalić mnie z kadry olimpijskiej. Nie udało się Wam mnie zdyskredytować – mówi Klepacka.","– Zrobiliście dobrą robotę. Wszyscy dowiedzieli się o tej karcie LGBT, którą chcieliście wprowadzić do szkół, by indoktrynować nasze dzieci – mówi na nagraniu Klepacka.Zaznacza po raz kolejny, że „my jako rodzice nie pozwolimy na to”. – Możemy powiedzieć, że wygraliśmy tę batalię. Gdzie jest Wasz lider Rabiej? Wyjechał na wakacje czy gdzieś się schował? – pyta.Na koniec dziękuje wszystkim, którzy wsparli ją w sprzeciwie wobec podpisanej przez prezydenta Warszawy karty. – Chcę podziękować wszystkim rodzicom, którzy zauważyli, co się dzieje. Kibicom, którzy zorganizowali ogólnopolską akcję, wszystkim stowarzyszeniom, które kategorycznie mówią „nie” dla karty LGBT+ – dodała.",,
„Wbrew mainstreamowi społeczeństwa nie chcą przyjmować migrantów”,"Goście TVP Info komentowali w niedzielę dewastację pomnika króla Jana III Sobieskiego na wzgórzu Kahlenberg w Wiedniu.  Łukasz Schreiber odniósł się w programie „Minęła dwudziesta” do przypuszczeń, że akt wrogości mógł być spowodowany postawą Polski wobec kwestii relokacji. Poseł PiS zauważył, że „Austriacy też nie przyjmują żadnych islamskich imigrantów”. – Wiemy – dodał – jakie nerwowe napięcia powoduje w całej Europie kwestia islamskich migrantów. – Społeczeństwa europejskie nie chcą – wbrew mainstreamowi – ich przyjmowania – powiedział.","Do zdarzenia doszło prawdopodobnie w piątek. Nieznani sprawcy namalowali ordynarny napis na pomniku króla Jana III Sobieskiego i oblali go czarną farbą. Austriacka policja zatrzymała w Wiedniu dwie osoby podejrzane o wykonanie w miejscach publicznych co najmniej dziesięciu graffiti; teraz sprawdza, czy to sprawcy zbezczeszczenia pomnika na wzgórzu Kahlenberg. – Dzisiejsze elity brukselskie próbują stworzyć nowego Europejczyka oderwanego od tych filarów, o których mówił św. Jan Paweł II, od trzech fundamentów – prawdy greckiej, prawa rzymskiego i etyki chrześcijańskiej. Dzisiaj Europa chce budować multikulturowe społeczeństwo – ocenił Tomasz Rzymkowski z Kukiz '15. – Ojcowie założyciele wspólnot europejskich w grobie się przewracają, patrząc na to, co pokolenie ’68, nowa lewica, robi z projektem stworzonym przez chrześcijańskich demokratów. Czy Adenauer, czy Schumann, czy inni ojcowie założyciele to byli chrześcijańscy demokraci, którzy zawsze na 1. miejscu  stawiali wartości, aksjologię chrześcijańską. Europa bez wartości chrześcijańskich  zginie – tak poseł Kukiz’15 odpowiedział na pytanie, czy Europa jest wdzięczna Polsce za podejmowanie walki z wrogiem na przestrzeni wieków. – Dzisiaj teoretycznie też rządzą chrześcijańscy demokraci – w Niemczech, ale ze spuścizną Adenauera niewiele mają wspólnego. Myślę, że kluczem są dwie sprawy, które wściekają mainstream europejski: to jest kwestia islamskich imigrantów i kwestia strefy euro – powiedział Łukasz Schreiber.  – Kwestia islamskich imigrantów, wiemy, jakie powoduje nerwowe napięcia w całej Europie, bo społeczeństwa europejskie nie chcą – wbrew mainstreamowi – przyjmowania. Zresztą, Austriacy też nie przyjmują żadnych islamskich imigrantów – zauważył poseł PiS.",,
Kim Dzong Un obawia się sankcji. Zapowiada „poważny cios”,"Przywódca Korei Północnej Kim Dzong Un oświadczył, że jego kraj musi zadać „poważny cios” tym, którzy nakładają na niego sankcje przez zapewnienie większej samowystarczalności gospodarczej – poinformowała północnokoreańska agencja prasowa KCNA.","– Musimy zadać poważny cios wrogim siłom, które chcą nas rzucić na kolana sankcjami, poprzez przeniesienie budowy socjalizmu na wyższy poziom samowystarczalności oparty na własnej sile, technologii i zasobach – oświadczył Kim.Agencja Reutera zwraca uwagę, że nie wymieniając z nazwy USA, Kim po raz pierwszy ustosunkował się do fiaska ostatniego szczytu w lutym z prezydentem USA Donaldem Trumpem w Hanoi. Szczyt załamał się wskutek rozbieżności co do zakresu ograniczenia północnokoreańskiego programu nuklearnego i stopnia ograniczenia sankcji gospodarczych USA wobec Korei Północnej.Przywódca Korei Północnej w ostatnim okresie konsekwentnie podkreśla wagę rozwoju gospodarczego. W ostatnich tygodniach północnokoreańskie media szeroko relacjonowały wizyty Kima m. in. w ośrodku przemysłowym w pobliżu granicy z Chinami, modernizowanym domu towarowym i rozbudowywanych ośrodkach turystycznych.W czwartek rozpoczyna się w Pjongjangu pierwsza sesja nowo wybranego Najwyższego Zgromadzenia Ludowego (parlamentu). Tymczasem prezydent Trump spotyka się w Waszyngtonie z prezydentem Korei Południowej Mun Dze Inem.",,
Premier: budujemy polską Barcelonę,"– Będą dziś w mediach pytania, o Bartosza Arłukowicza, o Joannę Kluzik-Rostkowską, o Dariusza Rosatiego, czemu są w PO? Tym wszystkim odpowiadamy: możecie pytać tak o każdego z nas – powiedział premier Donald Tusk, podczas uroczystej konwencji partyjnej w trójmiejskiej Ergo Arenie. Tak Platforma Obywatelska  świętowała swoje 10-lecie. Na początku wysłuchano nagranego przemówienia Bronisława Komorowskiego. – Kawał mojego serca zostawiłem w PO – powiedział prezydent. Z kolei marszałek Senatu Bogdan Borusewicz ogłosił, że wstępuje do partii.","Premier Tusk zabrał głos jako ostatni. – Jesteśmy winni Polsce chwilę powagi. 10 lat temu to był poryw serca, ale dziś nikt nas nie będzie oceniał na podstawie naszych wzruszeń (...) Dzisiaj wszyscy Polacy będą oceniać nas za władzę, jaką wykonujemy – powiedział.– Nie ma miłości bez solidarności. To są mocne słowa. Kiedy powiedziałem kiedyś, jak ważna jest miłość w życiu publicznym, to było przedmiotem drwin opozycji. Ale Platforma się tego nie wstydzi. Nie wstydźmy się tego! – apelował Tusk.  –  Jestem z ludźmi, którzy nie są ideałami, ale idą do przodu, bo kochają swoją ojczyznę – dodał. Budujemy Barcelonę– Od 10 lat budujemy – wybaczcie ten przykład, ale znacie moje zamiłowanie do piłki – budujemy taką polską Barcelonę i nie będę teraz mówił, kto jest Messim, a kto Guardiolą. A  po to ją budujemy, po to chcemy, aby pracowali z nami najlepsi ludzie. I nie pytamy o narodowość, o kolor skóry. Pytamy, czy chcą grać, czy chcą wygrywać, czy chcą walczyć dla swojego klubu – mówił. Donald Tusk podkreślił w swoim przemówieniu, że w jego rządzie reprezentowane są trzy środowiska – PSL, PO i siedmiu ministrów, którzy nie należą do żadnej z partii. – Zdobyliśmy dla nich tę władzę, żeby władza nie kojarzyła się z partyjną butą – zaznaczył. Wśród ministrów, którzy zasługują na szczególne podziękowania i oklaski premier wymienił Michała Boniego, Elżbietę Bieńkowską i Władysława Bartoszewskiego.  Podziękował też za poparcie Lechowi Wałęsie. – Zawsze był z nami kiedy tego potrzebowaliśmy – podkreślił Donald Tusk i życzył byłemu prezydentowi szybkiego powrotu do zdrowia. Poprosił też zebranych o brawa dla niego.Jego przemówienie co chwilę przerywane było oklaskami. Wcześniej głos zabrali inni goście. –Koniec z tym nieformalnym związkiem (...) przystępuję do Platformy i mam nadzieję, że mnie przyjmiecie – mówił marszałek Senatu Bogdan Borusewicz do uczestników konwencji PO.A szef MSZ dodał: – Dziś mogę powiedzieć, pokażcie mi inną partię, która w ciągu czterech lat powierzy człowiekowi poważny urząd, da mu szanse w prawyborach, wybierze wiceprzewodniczącym  i zleci koordynowanie prac programowych. Dziękuję ci Platformo – mówił Radosław Sikorski, który do PO wstąpił w 2007 roku. Ocenił, że wdzięczność, którą odczuwa do PO daje mu prawo, by mówić innym „chodźcie z nami”. –  Nie ma wstydu w dojrzewaniu w poglądach, na tej platformie jest dość miej – dodał. W hali pojawił się też były europoseł i b. minister spraw zagranicznych związany dotąd z lewicą Dariusz Rosati. Zwrócił uwagę, że za kilka miesięcy Polacy znowu staną przed „koniecznością dokonania wyboru”. – Jedyną siłą polityczną w Polsce, która jest w stanie zapobiec recydywie polityki, z którą mieliśmy już do czynienia, recydywie PiS-u, jedyną siłą polityczną w Polsce, która może z sukcesem realizować projekt cywilizacyjnego Polski jest PO. Dlatego dzisiaj jestem tu z wami – powiedział. Członkowie i sympatycy PO zgromadzeni w hali mieli transparenty z nazwami regionów, które reprezentują. Wcześniej w hali trenowano m.in. okrzyki aplauzu. Uczestnicy konwencji, którzy przyjechali z innych regionów otrzymali suchy prowiant i ciepłe napoje. Podawano wodę mineralną z etykietką PO, na której przedstawiane są główne założenia partii.Przed oficjalnym rozpoczęciem Konwencji Platformy Obywatelskiej  ministrowie odpowiadali na pytania internautów; zaprezentowano też film o historii partii. Serce prezydentaPodczas konwencji odtworzone zostało nagrane wystąpienie  Bronisława Komorowskiego. Prezydent powiedział, że Platforma Obywatelska jest wciąż potrzebna Polsce. Życzył partii powodzenia i wiary we własne siły.  – Kawał mojego serca, nie tylko politycznego, zostawiłem w PlatformieObywatelskiej – zapewnił. Konwencji PO towarzyszyło kilka manifestacji. Przed halą pojawili się m.in. działacze SLD.  Mieli ze sobą transparent z napisem „Turyści z PO – plaża 400 metrów” z narysowaną strzałką oraz balon z napisem „Obietnice PO”. Inne grupy manifestujących to grupa Nic o Nas Bez Nas i członkowie klubu „Gazety Polskiej”.",,
