Dzieci wśród ofiar ataków sił reżimu Asada i Rosjan,"25 cywilów, w tym siedmioro dzieci, zginęło w atakach prowadzonych głównie z powietrza w północno-zachodniej Syrii przez siły reżimu prezydenta Baszara el-Asada i jego rosyjskiego sojusznika – poinformowało Syryjskie Obserwatorium Praw Człowieka.","Według Obserwatorium najwięcej cywilnych ofiar było w prowincji Idlib. Kontrolowany przez dżihadystyczną organizację Hajat Tahrir asz-Szam (HTS) Idlib jest od końca kwietnia areną wzmożonych walk, które wybuchły w wyniku ofensywy na tę prowincję wojsk rządowych.Ofensywa jest realizacją słów Asada, który dwa miesiące temu zapowiedział, że musi oczyścić północno-zachodnią część Syrii z wywodzących się z Wolnej Armii Syryjskiej rebeliantów i dżihadystów, dla których jest to ostatnia kontrolowana przez nich enklawa.Z danych Obserwatorium wynika, że od końca kwietnia w wyniku walk w północno-zachodniej Syrii zginęło ponad 360 cywilów. Szczególnie dotkliwe są ataki bombowe syryjskiego i rosyjskiego lotnictwa. Od kwietnia zniszczonych zostało aż 55 placówek medycznych w Syrii.Dzięki pomocy Moskwy siły wierne prezydentowi Asadowi zdołały odzyskać kontrolę nad większością terytorium Syrii.Szacuje się, że w trwającej od marca 2011 roku wojnie domowej w Syrii zginęło między 370 tys. a 570 tys. osób.",,
W okręgu śląskim PiS przed Koalicją Europejską i Wiosną,"Prawo i Sprawiedliwość wygrało wybory do Parlamentu Europejskiego w okręgu śląskim, uzyskując 43,25 proc. poparcia. Koalicję Europejską poparło 40,24 proc. wyborców, trzecie miejsce zajęła Wiosna, uzyskując 5,82 proc. poparcia. Najwięcej głosów otrzymali w tym okręgu Jerzy Buzek (KE) i Jadwiga Wiśniewska (PiS).","Pozostałe komitety uzyskały: KWW Konfederacja Korwin Braun Liroy Narodowcy – 4,61 proc., KWW Kukiz'15 – 3,80 proc., KKW Lewica Razem – Partia Razem, Unia Pracy RSS – 1,18 proc., KWW Polska Fair Play Bezpartyjni Gwiazdowski – 1,10 proc.Informację o wynikach głosowania w okręgu nr 11, na podstawie danych ze 100 proc. obwodowych komisji wyborczych, przekazała w poniedziałek katowicka delegatura Krajowego Biura Wyborczego.W okręgu śląskim najwięcej głosów – 422 445 – otrzymał były premier, były przewodniczący Parlamentu Europejskiego Jerzy Buzek (KE). Drugi wynik – 409 373 głosy – uzyskała dotychczasowa eurodeputowana, „jedynka” na śląskiej liście PiS Jadwiga Wiśniewska. Trzecia pod względem ilości otrzymanych głosów była szefowa sejmowej Komisji ds. Unii Europejskiej Izabela Kloc, którą poparło 78 352 wyborców. Do europarlamentu na pewno nie wejdzie obecny europoseł Dobromir Sośnierz, który przed rokiem przejął mandat po ustąpieniu Janusza Korwin-Mikkego. Sośnierz, startujący z dziesiątego miejsca na liście Konfederacji, uzyskał 24 788 głosów, a lider śląskiej listy tego komitetu poseł Jacek Wilk 34 520 głosów. Konfederacja w woj. śląskim nie przekroczyła progu wyborczego, podobnie jak Kukiz'15 – na lidera śląskiej listy tego komitetu, posła Grzegorza Długiego, głosowało 27 175 osób.W okręgu nr 11 frekwencja wyborcza wyniosła ok. 46 proc., wobec 23,75 proc. w wyborach do europarlamentu przed pięcioma laty oraz 25,26 proc. 10 lat temu.W 2014 r. wybory do Parlamentu Europejskiego w okręgu śląskim zdecydowanie wygrała Platforma Obywatelska, którą poparło niespełna 40 proc. głosujących. Na PiS głosowało wówczas 27,67 proc. wyborców. Również wówczas rekordowy wynik uzyskał Jerzy Buzek, który zebrał ponad 254 tys. głosów.",,
Sensacyjny mariaż w Warszawie początkiem nowej ery w polskiej polityce? [OPINIA],"Niezależnie od tego, że mariaż Patryka Jakiego z Piotrem Guziałem może okazać się decydującym krokiem w drodze do pokonania Rafała Trzaskowskiego w rywalizacji o fotel prezydenta Warszawy, to stwarza całkowicie nową, wręcz przełomową jakość w polskiej polityce. Narzuca się pytanie, czy ten krok może być otwarciem drogi do partnerskiej współpracy prawicy z lewicą, jeśli  na bok odłoży się warstwę ideologiczną, a w centrum celu znajdzie się wspólne działanie na rzecz dobra wspólnego. W tym przypadku na rzecz stolicy i jej mieszkańców.","Zostańmy przy sprawie wyborów na prezydenta Warszawy. Sensacyjny duet Patryk Jaki - Piotr Guział pod wieloma względami ma ogromną przewagę nad tandemem Rafał Trzaskowski - Paweł Rabiej. Kandydat Koalicji Obywatelskiej - bo w istocie w kampanii wyborczej widzimy niemal wyłącznie Rafała Trzaskowskiego - jest sztuczny i bezbarwny. Sprawia wrażenie człowieka, który pod naciskiem swojego środowiska partyjnego wykonuje nie do końca zrozumianą przez siebie rolę. Odtwarza pewien model kampanii, który widział kiedyś w telewizji. Nie ma w nim  krwi i nie ma w nim ciepła do ludzi. Warszawiacy to widzą i czują. Rzekomo zatroskany Trzaskowski snuje się po pustej Warszawie, z garstką swoich wyznawców i przypadkowych przechodniów, zatrzymujących się na widok jakiegoś teatralnego spektaklu, odprawiając rytuał, który nie jest jego pasją, lecz raczej haraczem spłacanym partii, która go „wysunęła” na prezydenta stolicy.Nie ma nawyku, ani też chyba naturalnej umiejętności zjednywania sobie ludzi, do których się zwraca. To wynika z jego dotychczasowej biografii osobistej i politycznej, kiedy miał wszystko podane na tacy. Czy jak się często mówi - życie usłane różami. Nie może dziwić, że nie rozumie zwykłych warszawiaków, bo całe życie spędził w ekskluzywnym świecie. Nie jest w stanie pojąć mentalności ludzi, którzy nie chodzą do Filharmonii Narodowej i nie czytają Prousta. A tacy stanowią pewnie ok. 80 procent mieszkańców stolicy. Nie rozumie ich potrzeb i aspiracji. Jak ma więc do  nich trafić? Banalną mieszaniną języka uniwersyteckiego, nasyconego  polityką, i płytką, wyświechtaną ideologią. Nigdy nie miał żadnych poważnych problemów bytowych, więc i jego program oderwany jest od realnego życia przeciętnych mieszkańców stolicy. Niektóre propozycje nazywane przez niego programem są pomysłami dziecka, które wyobraża sobie, jak wygląda życie dorosłych ludzi. O Pawle Rabieju nie można nic powiedzieć, bo nie widać go w ogóle w kampanii. Jest cały czas chowany w głębokim cieniu. To  dobrze obrazuje, jak Platforma widzi rolę Nowoczesnej jako koalicjanta. Jakże innym człowiekiem jest Patryk Jaki. Jakże inaczej wygląda jego kampania. Nie jest wprawdzie warszawiakiem, ale przecież i Trzaskowski nie wie, gdzie są niektóre dzielnice. Tego można się nauczyć w ciągu kilku dni, a poznać w kilka tygodni. Patryk Jaki z pewnością poznał sporą część Warszawy przy okazji prac komisji  weryfikacyjnej. O wiele ważniejsza jednak od znajomości topografii Warszawy jest jego zdolność rozmowy ze zwykłymi ludźmi. Umiejętność ich słuchania, co jest pośrednim dowodem ich rozumienia i chęci zaspokojenia ich potrzeb, usunięcia ich bolączek. To z pewnością rezultat jego biografii, drogi życiowej. Wiele pomysłów, które do tej pory przedstawił, jest zapowiedzią wizji Warszawy jako miasta ułatwiającego życie jego mieszkańcom. On sam, patrząc choćby po dokonaniach komisji weryfikacyjnej, jest zapowiedzią pracowitości, rzetelności i oddania dla miasta. Wzmocnienie, bo tak trzeba jasno powiedzieć, przez doświadczonego i energicznego Piotra Guziała, znającego Warszawę i jej potrzeby na wylot, jest potężnym wzmocnieniem Patryka Jakiego. Nie tylko w walce o prezydenturę. Jeśli ten duet wygrałby wybory, mielibyśmy realną władzę łączącą młodzieńczy rozmach i fantazję z roztropnością i realizmem. Zarazem praktyczne wskazanie, że warto czasami odłożyć, a nawet wyeliminować tradycyjne spory ideologiczne, bo mogą one pomóc dwóm spierającym się wcześniej stronom realizować swoje własne cele obiecane wyborcom. Gdyby współpraca, w której ideologia zostaje zepchnięta na margines, między człowiekiem PiS i zwolennikiem lewicy przyniosła korzyść dla rozwoju Warszawy, jej model mógłby stać się początkiem podobnych relacji i związków działania również w innych regionach Polski. Jak trafnie zauważa znawca zjawisk politycznych, prof. Rafał Chwedoruk, mariaż taki może mieć „znaczenie wizerunkowe w szerszej skali”. Zmodyfikowałbym tę uwagę, mówiąc, że może mieć również „znaczenie praktyczne w szerszej skali”.      Co w niezbyt odległej perspektywie może nie wywróciłoby polskiej polityki do góry nogami, ale zmieniłoby zasadniczo jej oblicze.",,
„Korea Północna wciąż prowadzi prace w zakładzie wzbogacania uranu”,"Chociaż reaktor w ośrodku badań nuklearnych Jongbjon w Korei Północnej został wyłączony w grudniu ub.r., to prace w zakładzie wzbogacania uranu wciąż są prowadzone – podaje we wtorek dziennik „Wall Street Journal”, powołując się na raport Międzynarodowej Agencji Energii Atomowej (MAEA).","Z kwartalnego raportu MAEA wynika, że Korea Północna prowadziła prace w zakładzie wzbogacania uranu, kiedy w zeszłym tygodniu odbywał się szczyt prezydenta USA Donalda Trumpa z przywódcą Korei Płn. Kim Dzong Unem w Hanoi.W opublikowanym w poniedziałek raporcie dyrektor generalny MAEA Yukiya Amano ocenił, że wydaje się, iż pięciomegawatowy reaktor w kompleksie nuklearnym w Jongbjon, który wyprodukował pluton dla północnokoreańskiego programu nuklearnego, został zamknięty na początku grudnia.Amano zastrzegł jednak, że w Jongbjon są kontynuowane prace nad eksperymentalnym reaktorem na lekką wodę i są „sygnały, że obecnie nadal działa zakład z wirówkami do wzbogacania materiału nuklearnego”.Szef MAEA powiedział, że agencja nie może potwierdzić celu tych działań: odkąd Korea Północna wydaliła inspektorów MAEA w 2009 r., agencja miała jedynie ograniczony wgląd do północnokoreańskiego programu nuklearnego. Gazeta przypomina, że ośrodek Jongbjon był w centrum rozmów podczas szczytu Trump-Kim w Hanoi. Przedstawiciele Korei Płn. powiedzieli, że zaproponowali zamknięcie reaktora produkującego pluton i zakładu wzbogacania uranu w ośrodku Jongbjon w zamian za to, co USA określiły jako zniesienie głównych sankcji.Stany Zjednoczone nie przyjęły tej oferty, ponieważ uważa się, że Korea Północna ma co najmniej jedno potajemne miejsce wzbogacania uranu poza Jongbjon, którego nie obejmowała propozycja Pjongjangu. Amerykańscy urzędnicy powiedzieli również, że nie jest jasne, czy Korea Północna jest gotowa zamknąć cały ośrodek Jongbjon, w którym znajduje się ponad 300 budynków – wskazuje „WSJ”.Cytowany przez gazetę były urzędnik Departamentu Stanu Joel Wit, który pomógł wynegocjować porozumienie z 1994 r. między USA i Koreą Płn., mający na celu powstrzymanie zdolności nuklearnych Pjongjangu, powiedział, że nie ma dokładnych informacji na temat tego, co dzieje się w zakładzie wzbogacania uranu w ośrodku Jongbjon. „Aktywność w miejscu wzbogacania uranu niekoniecznie oznacza, że się go tam produkuje. Są też inne alternatywy” – powiedział Wit.„WSJ” wskazuje, że Korea Północna realizuje dwie ścieżki produkcji materiałów do broni jądrowej - jedną poprzez pluton, a drugą poprzez produkowanie wzbogaconego uranu. Eksperci twierdzą, że wzbogacony uran jest obecnie podstawą działań nuklearnych Pjongjangu.",,
Kaczyński: PiS chce być i jest partią polskiej wsi,"PiS chce być partią polskiej wsi; będziemy szli w tym kierunku, by mniejsze gospodarstwa rolne też miały szanse – przekonywał prezes PiS Jarosław Kaczyński w Kielcach podczas konwencji wyborczej PiS, która odbywała się pod hasłem „Wierni polskiej wsi”.","Konwencja rozpoczęła się minutą ciszy w związku ze śmiercią byłego ministra środowiska Jana Szyszki. Na początku swojego wystąpienia prezes PiS wspomniał zmarłego Jana Szyszkę.  – Odszedł nasz stary kolega, wieloletni towarzysz naszej drogi, prawie 30 lat, odszedł przedwcześnie nagle i odszedł w szczególnych okolicznościach. Majestat śmierci nie pozwala mi dzisiaj o tym mówić, ale trzeba będzie o tym powiedzieć, bo to nie był przypadek, że akurat dzisiaj, akurat teraz – mówił prezes PiS. Kaczyński nawiązał także do zaakceptowania przez komisję rolnictwa PE kandydatury Janusza Wojciechowskiego na komisarza UE ds. rolnictwa; ocenił, że jest to „najważniejsza funkcja”, jaką Polska uzyskała w UE. – To jest najważniejsza funkcja, jaką dotychczas uzyskaliśmy w Unii Europejskiej. Bo nie przewodniczący Rady Europejskiej, bez większych kompetencji, tylko właśnie komisarz, który dysponuje największymi pieniędzmi, największym budżetem – podkreślił prezes PiS. Prezes PiS stwierdził, że polska wieś jest nie tylko zasobem pracy i żywności, ale także zasobem wartości. Przypomniał również historię polskiej wsi w okresie II wojny światowej, w tym aktywność ruchu oporu na wsi, batalionów chłopskich i żołnierzy wyklętych, którzy – jak mówił – nawet do 1963 r. ukrywali się na polskiej wsi. Kaczyński odniósł się także do najnowszej historii polskiej wsi po 1989 r. i ocenił, że była ona eksploatowana, a w wyniku prowadzonej polityki gospodarczej na wsi panowało ubóstwo. – Szerzyła się na wsi prawdziwa nędza i ta nędza miała bardzo często, mówiłem już o tym, twarz polskiego dziecka i tak to wyglądało przez lata – mówił. Jak podkreślił, to jego formacja polityczna „nie wstydziła się polskiej wsi”. – Tutaj mogę zacytować, przepraszam, bo to nie wypada, ale samego siebie – że jesteśmy dumni z tego, że reprezentujemy polską wieś. Mówiłem to przed laty i to nie były czcze słowa, to było głębokie przeświadczenie, że polskiej wsi trzeba pomóc, że trzeba ją wydźwignąć, że trzeba szanować jej wartości – dodał prezes PiS. Podkreślał, że jego ugrupowanie nie było w stanie w pełni realizować swojej polityki gospodarczej na wsi w latach 2005–07. – Chociaż uczyniliśmy wtedy niemało i pamiętam, że już później, kiedy przegraliśmy wybory i byliśmy w opozycji, pewien rolnik, u którego gościłem, powiedział mi tak: za pana czasów to było tutaj jak za Gierka, bo za Gierka wieś dostała pewną pomoc, ale nie wiem, czy to pan, czy to Lepper – mówił prezes PiS. – Otóż, szanowni państwo – to były decyzje PiS, chociaż oczywiście te decyzje Samoobrona popierała – dodał. Kaczyński ocenił, że wieś w ciągu ostatnich kilku lat dokonała „wielkiego postępu”, a dochód „na głowę” w rodzinie wiejskiej zbliża się do poziomu rodzin żyjących w miastach. – Będziemy konsekwentnie szli w tym kierunku i będziemy szli także w tym kierunku, by mniejsze gospodarstwa rolne, a np. na tej ziemi, gdzie jesteśmy – na ziemi świętokrzyskiej, takich gospodarstw jest bardzo wiele, też miały takie szanse. To są idee obecnego komisarza ds. rolnictwa, ale to są także nasze idee: my chcemy polską wieś naprawdę wesprzeć – zadeklarował prezes PiS. – PiS chce być partią polskiej wsi. Choć każdy ma prawo oceniać to indywidualnie, to – ośmielę się powiedzieć – że jest partia polskiej wsi – przekonywał Kaczyński.W tym kontekście ocenił, że jego ugrupowanie „okiełznało gigantyczne okradanie kraju, patologię i rozpoczęło politykę społeczną na wielką skalę”. – To my doprowadziliśmy do tego, że niemiecki prezydent, jak to sam powiedział, boso, przepraszał nas za niemieckie zbrodnie II wojny światowej – zauważył Kaczyński. – My chcemy jedności polskiego społeczeństwa, jedności miast i wsi, jedności regionów, wyrównania szans. My taką politykę prowadzimy, i o ile tylko społeczeństwo nas poprze, to będziemy ją prowadzić – aż do momentu, kiedy zostanie zrealizowana koncepcja polskiej wersji państwa dobrobytu. Kiedy będziemy żyli i na wsi, i w mieście na poziomie rozwiniętych, bogatych państw europejskich – zapowiedział prezes PiS. Kaczyński przekonywał, że jeśli jego ugrupowanie wygra wybory to Polska „po przeszło tysiącu lat naszej historii” dogoni kraje zachodniej Europy. – To jest stawka tych wyborów, tą stawką są losy Polski, polskiej wsi, ta stawką jest polska przyszłość – przekonywał prezes PiS. Zaapelował, by do ostatniego dnia kampanii wyborczej, „do piątku do północy” pracować nad tym, by wszyscy, którzy są zwolennikami PiS, poszli na wybory. – Tylko wtedy kiedy się pójdzie głosować, będzie głosować i poprze listę Prawa i Sprawiedliwości, wtedy można liczyć, że ten dobry czas dla Polski będzie trwał – podsumował lider PiS.",,
Wielka Brytania: Izba Gmin odrzuciła osiem alternatyw ws. brexitu,Brytyjska Izba Gmin odrzuciła w środę wieczorem osiem propozycji w orientacyjnym głosowaniu nad alternatywnymi scenariuszami ws. wyjścia Wielkiej Brytanii z Unii Europejskiej. Żadna z propozycji nie uzyskała większości głosów.,"Posłowie głosowali nad ośmioma propozycjami: przeprowadzenie bezumownego brexitu w terminie 12 kwietnia; członkostwo we wspólnym rynku i unii celnej UE lub jedynie we wspólnym rynku bez unii celnej UE; pozostanie jedynie w unii celnej UE; przyjęcie alternatywnego planu opozycyjnej Partii Pracy; całkowite wycofanie się z procesu wyjścia z UE, jeśli do dnia poprzedzającego termin brexitu nie zostanie przegłosowany alternatywny plan; organizacja referendum ratyfikacyjnego dla ostatecznej decyzji ws. brexitu (niezależnie od tego, jaka to będzie decyzja) oraz próba wynegocjowania okresu przejściowego nawet w razie odrzucenia umowy wyjścia z UE.Wynik głosowania nie byłby wiążący prawnie dla rządu Theresy May, ale brak poparcia dla każdej z przedstawionych opcji jedynie podkreślił skalę podziałów wśród parlamentarzystów ws. opuszczenia Wspólnoty.Najbliżej uzyskania poparcia była propozycja, zgłoszona przez pro-europejskiego posła Partii Konserwatywnej Kena Clarke'a, sugerująca wypracowanie w przyszłości formy unii celnej pomiędzy Wielką Brytanią a Unią Europejską (porażka ośmioma głosami, 264 - 272).",,
Wspólna akcja CBA i ABW. Rozbito grupę wprowadzającą fikcyjne faktury VAT,"Efektem wspólnych działań CBA, ABW  i Prokuratury Okręgowej w Zamościu było zatrzymanie grupy przestępczej, która wprowadzała na polski rynek gospodarczy fikcyjne faktury VAT. Działania zatrzymanych osób miały narazić Skarb Państwa na utratę co najmniej 7 mln zł. W środę zatrzymani mają zostać doprowadzeni do Prokuratury Okręgowej w Zamościu celem przedstawienia im zarzutów karnych.","„17 lipca funkcjonariusze Centralnego Biura Antykorupcyjnego oraz Agencji Bezpieczeństwa Wewnętrznego zatrzymali 4 osoby podejrzane o działalność w grupie przestępczej zajmującej się wyłudzaniem VAT. Skarb Państwa stracił na działaniach wspomnianej grupy minimum 7 mln zł” – wskazał w przesłanym portalowi tvp.info komunikacie Stanisław Żaryn, rzecznik ministra koordynatora służb specjalnych. Z materiałów śledczych wynika, że przestępczy proceder odbywał się w latach 2015-2016. Z tychże materiałów wynika też, że bezprawne działania prowadziła firma,  która uzyskała dotacje na zakup m.in. urządzeń, które miały służyć do produkcji paneli fotowoltaicznych. „Te jednak wg śledczych nie zostały uruchomione i nie były wykorzystywane w żadnym procesie produkcyjnym. Służyły jedynie jako ewentualny dowód prowadzonej produkcji i były stworzone w celu uwierzytelnienia obrotu towarem firmy. Działając na tzw. słupy uczestniczyły w handlu panelami fotowoltaicznymi z innymi, faktycznie istniejącymi na rynku podmiotami” – napisał rzecznik ministra Mariusza Kamińskiego. „Poprzez poświadczające nieprawdy faktury VAT oraz przelewy bankowe, spółki te dokonywały rzekomej sprzedaży lub nabycia towaru. Następnie po przewiezieniu paneli poza granicę Polski, do Czech i na Słowację, ubiegały się one o zwrot nienależnego podatku VAT” – wskazano w komunikacie. Jak informuje Stanisław Żaryn, „agenci CBA i ABW przeszukali mieszkania zatrzymanych i pomieszczenia firmy. Tam zabezpieczono dokumentację, nośniki danych i dane elektroniczne związane z przestępczym procederem zatrzymanych osób. Podejrzani trafią do prokuratury w Zamościu, gdzie usłyszą zarzuty”.",,
Grecja: jest szansa na rządową koalicję,"Przywódca greckiej prawicowej Nowej Demokracji (ND)
Antonis Samaras powiedział w piątek, że jego partia gotowa jest do udziału w
proeuropejskiej koalicji razem z socjalistami oraz małą radykalnie lewicową
partią Demokratyczna Lewica – podała agencja dpa.","Wyobrażenia obu ugrupowań są „bardzo podobne” do tez programowych jego partii – powiedział Samaras w Atenach po rozmowie z liderem socjalistów z partii PASOK, Ewangelosem Wenizelosem. „Jesteśmy gotowi do poparcia tego rządu lub do tolerowania rządu mniejszościowego” – zapewnił Samaras, cytowanyprzez dpa.Wenizelos, były minister finansów, otrzymał w czwartek – jako trzeci już polityk od niedzielnych wyborów – misję tworzenia rządu. Przywódca Demokratycznej Lewicy Fotis Kuwelis powiedział, że chce przystąpić do szerokiej koalicji rządowej.Niepewne porozumienieJak obliczyła dpa, koalicja trzech partii dysponowałaby w liczącym 300 miejsc parlamencie większością 168 mandatów. Porozumienie nie jest jednak zdaniem agencji jeszcze pewne. Kuwelis postawił warunek, że wejdzie do koalicji socjalistów i konserwatystów tylko wtedy, jeżeli uczestniczyć w nim będzietakże Koalicja Radykalnej Lewicy (SYRIZA) Aleksa Ciprasa.Wenizelos zamierza spotkać się z Ciprasem w piątek wieczorem. SYRIZA kategorycznie odrzuca program reform i oszczędności narzucony przez UE oraz MFW.Wenizelos zobowiązał się wcześniej do nakłonienia szefów innych partii do utworzenia rządu, który nie dopuści do wyjścia Grecji z unii walutowej, co jest jednak uzależnione od zagranicznych pakietów pomocowych, mających uratować kraj przed bankructwem.Z rozmów koalicyjnych wykluczone zostało neofaszystowskie ugrupowanie Złota Jutrzenka, obwiniane o brutalne ataki na imigrantów.Wenizelos, któremu misję utworzenia rządu powierzył prezydent Karolos Papulias, ma na to maksymalnie trzy dni.",,
Korea Północna nie przejęła się groźbami USA. Zapowiada regularne testy rakietowe,"Korea Północna zapowiada kolejne próby rakietowe. Zastępca szefa MSZ tego kraju Han Song-Ryol powiedział w rozmowie z BBC, że testy będą prowadzone regularnie, mimo krytyki ze strony społeczności międzynarodowej. Wcześniej wiceprezydent USA Mike Pence przestrzegł Koreę Północną przed próbą destabilizowania sytuacji na półwyspie.","– Era strategicznej cierpliwości zakończyła się – oświadczył Pence podczas wizyty w amerykańskiej bazie wojskowej położonej w strefie zdemilitaryzowanej oddzielającej obie Koree. Wizyta nastąpiła dwa dni po hucznych obchodach 105. rocznicy urodzin Kim Ir Sena i dzień po przeprowadzonej przez Pjongjang nieudanej próbie rakiety balistycznej. Mike Pence pokreślił, że – tak długo jak Seul jest sojusznikiem USA – Biały Dom nie wyklucza żadnych działań w jego obronie. Jednocześnie zapewnił, że USA są zdeterminowane, by zapewnić bezpieczeństwo na Półwyspie „pokojowymi środkami i w drodze dialogu”. Pence wyraził również nadzieję, że do działań na rzecz uspokojenia sytuacji w regionie włączy się również dyplomacja Chin.",,
Byli politycy SLD wśród kandydatów KO. Nieoficjalnie pada kilka nazwisk,"Byli czołowi politycy SLD: Grzegorz Napieralski i Katarzyna Piekarska mają znaleźć się na listach KO do Sejmu – wynika z informacji PAP. Do Senatu z Włocławka miałby kandydować b. wicemarszałek Sejmu Jerzy Wenderlich. Propozycję startu do Sejmu otrzymał prezydent Rzeszowa Tadeusz Ferenc. Z kolei Lewica (SLD, Wiosna, Razem) zaproponowała Pakt Senacki zakładający, że opozycyjne partie nie będą wystawiały przeciwko sobie kandydatów w wyborach do Senatu.","Na wtorek zaplanowane jest posiedzenie zarządu Platformy Obywatelskiej, podczas którego omówiona ma zostać obsada list wyborczych w jesiennych wyborach parlamentarnych. Niewykluczone, że zaprezentowane zostaną nazwiska kandydatów z czołowych miejsc na listach Koalicji Obywatelskiej do Sejmu oraz kandydatów do Senatu. Swoje propozycje obsady list przedstawiła w zeszłym tygodniu władzom PO koalicyjna Inicjatywa Polska Barbary Nowackiej. Chodzi o polityków lewicy (w tym SLD), którzy mieliby startować do Sejmu. Wśród nich – jak wynika z informacji PAP uzyskanych od polityków lewicy – są m.in. były szef SLD Grzegorz Napieralski, była wiceprzewodnicząca Sojuszu Katarzyna Piekarska, były poseł SLD Tomasz Kamiński oraz była prezydent Chełma Agata Fisz. Piekarska ma – według rozmówców PAP – startować z listy Koalicji Obywatelskiej w Warszawie. O rezygnacji Piekarskiej z członkostwa w SLD poinformowała dziś rzeczniczka prasowa Sojuszu Anna-Maria Żukowska. Jak zaznaczyła, formalnie rezygnacja Piekarskiej nie wpłynęła jeszcze do władz partii. Z informacji PAP wynika też że miejsce w pierwszej „piątce” listy KO w Szczecinie ma otrzymać Grzegorz Napieralski (obecnie senator niezależny). Z nieoficjalnych informacji wynika, że nad startem wciąż zastanawiają się także: była prezydent Chełma oraz Kamiński. Wenderlich powiedział w poniedziałek, że też jeszcze nie podjął ostatecznej decyzji w tej sprawie. – Poczekajmy jeszcze, nie wiem gdzie i skąd będę kandydował – zaznaczył. Wenderlich miałby kandydować do Senatu z Włocławka. W poniedziałek o swej rezygnacji z członkostwa w Sojuszu Lewicy Demokratycznej poinformował wiceprzewodniczący Rady Miasta Bydgoszczy, zarazem szef wojewódzkich i miejskich struktur SLD Ireneusz Nitkiewicz. – Informuję, iż w dniu dzisiejszym rezygnuję z wszystkich pełnionych funkcji w SLD. Zamierzam w dalszej aktywności społecznej i politycznej skupić się na działaniach dla Bydgoszczy – napisał Nitkiewicz na Facebooku. On również miałby startować do Sejmu z listy Koalicji Obywatelskiej. Tymczasem również w poniedziałek Lewica (koalicja wyborcza SLD, Wiosny i Razem) zaproponowała Pakt Senacki, który zakłada, że opozycyjne partie nie będą wystawiały przeciwko sobie kandydatów w wyborach do Senatu. Liderzy SLD Włodzimierz Czarzasty, Lewicy Razem Adrian Zandberg i Wiosny Robert Biedroń proponują spotkania w tej sprawie m.in. szefowi PO Grzegorzowi Schetynie i prezesowi PSL Władysławowi Kosiniakowi-Kamyszowi. Rzecznik PO Jan Grabiec pytany, czy PO przystąpi do rozmów w sprawie przyjęcia Paktu Senackiego powiedział, że Platformę bardzo cieszy ta deklaracja liderów partii lewicowych. – Platforma Obywatelska deklarowała już po wyborach do Parlamentu Europejskiego, że musimy pracować nad jak najszerszą koalicją na listach do Sejmu i również nad współpracą, jeśli chodzi o listy do Senatu – podkreślił Grabiec. Do propozycji SLD ustosunkował się również rzecznik PSL Jakub Stefaniak, który powiedział, że 23 lutego 2019 r. po raz pierwszy o takim rozwiązaniu mówił prezes PSL Władysław Kosiniak-Kamysz. – Rozumiem, że po pięciu miesiącach pomysł spodobał się Lewicy – bardzo dobrze – podkreślił rzecznik ludowców.",,
„Jak PO-PSL wyprzedawały Polskę”. Nowa akcja PiS,"– W ramach samorządowej kampanii wyborczej w najbliższych dniach będziemy pokazywać, jak Platforma Obywatelska i PSL za swoich rządów „zwijały” Polskę, zamykały kluczowe instytucje i wyprzedawały polskie firmy - zapowiedział szef sztabu wyborczego PiS Tomasz Poręba.","– W poniedziałek ruszamy z akcją przypominającą, jak rząd PO-PSL zwijał i wyprzedawał Polskę. W najbliższych dniach będziemy prezentowali przykłady tych działań – powiedział Poręba.– Zaczynamy od setek posterunków policji, które zostały zlikwidowane za rządów PO-PSL– dodał.Polityk PiS zapowiedział, że w kolejnych dniach będą odbywały się konferencje prasowe, podczas których – jak tłumaczył – „będziemy mówić o następnych tego typu przykładach”.– Przypomnimy m.in. o dziesiątkach przedsiębiorstw sprywatyzowanych przez PO i PSL, zakładach głównie o profilu rolniczym i spożywczym – mówił Poręba.",,
Iran dalej ogranicza swoje nuklearne zobowiązania,"Iran uruchomił wtórny obwód reaktora atomowego w miejscowości Arak – poinformował szef irańskiej agencji atomowej Ali Akbar Salehi w telewizji państwowej. To kolejny krok w kierunku ograniczenia zobowiązań Iranu, wynikających z umowy nuklearnej z 2015 roku.","Obwód wtórny ciężkiej wody przenosi ciepło do układu chłodzenia reaktora. W efekcie, jako produkt uboczny, wytwarzany jest pluton, który może być stosowany w broni jądrowej. Salehi wyjaśnił, że pierwotny obwód reaktora, który zawiera jego rdzeń, jest wciąż w budowie.Wprawdzie uruchomienie obwodu wtórnego nie narusza postanowień porozumienia nuklearnego, ale już w zeszłym miesiącu Międzynarodowa Agencja Energii Atomowej (MAEA) alarmowała, że Iran zgromadził więcej ciężkiej wody niż pozwala na to porozumienie.Szef irańskiej agencji atomowej powiedział, ża cały system reaktorów ma być uruchomiony w 2021 roku. – Aby reaktor mógł zacząć działać, trzeba zbudować 52 systemy (...) do tej pory ukończyliśmy 20 – wyjaśnił. Teheran podkreśla cały czas, że jego program nuklearny służy celom pokojowym.",,
Georgette Mosbacher i ambasadorowie USA w UE spotkają się ws. Inicjatywy Trójmorza,"„W przyszłym tygodniu spotkamy się z kolegami z ambasad USA w 12 stolicach UE, aby ustalić, jak USA mogą najskuteczniej wspierać Inicjatywę Trójmorza” – poinformowała na Twitterze ambasador USA w Polsce Georgette Mosbacher.","„Wzmocnienie infrastruktury energetycznej, cyfrowej i transportowej w Europie Środkowej wzmacnia sojusz USA z Europą” – podkreśliła we wpisie Mosbacher. Inicjatywa Trójmorza jest platformą współpracy prezydentów 12 państw położonych między Adriatykiem, Bałtykiem i Morzem Czarnym. Jej celem jest wzmacnianie spójności UE poprzez zacieśnienie współpracy infrastrukturalnej, energetycznej i gospodarczej państw Europy Środkowej. Członkami Inicjatywy Trójmorza są Austria, Bułgaria, Chorwacja, Czechy, Estonia, Litwa, Łotwa, Polska, Rumunia, Słowacja, Słowenia i Węgry. W lipcu zeszłego roku w Warszawie odbył się drugi szczyt Trójmorza, którego gościem specjalnym był prezydent USA Donald Trump.",,
RPO podjął postępowanie wyjaśniające ws. symulowania zabójstwa abp. Jędraszewskiego,"Rzecznik Praw Obywatelskich Adam Bodnar podjął z urzędu postępowanie wyjaśniające w sprawie symulowanego podcięcia gardła lalce ze zdjęciem abpa Marka Jędraszewskiego. Zwrócił się także do Prokuratury Rejonowej Poznań-Stare Miasto o informacje o stanie postępowania w tej sprawie, zwłaszcza o wskazanie przyjętej kwalifikacji prawnej czynu.","Poznańska prokuratura zajęła się sprawą występu z „kukłą” abp. Jędraszewskiego również z urzędu. W połowie sierpnia w poznańskim klubie Punto Punto odbyły się wybory Mr Gay Poland. Podczas wydarzenia jeden z tzw. drag queen wystąpił z „kukłą” z wizerunkiem abpa Marka Jędraszewskiego.  Na zdjęciach opublikowanych później w internecie widać dmuchaną lalkę, która w miejscu twarzy ma przyklejone zdjęcie krakowskiego metropolity. W trakcie występu – jak podają lokalne media – miało dojść do „symulowania zabójstwa” hierarchy, który w ostatnim czasie krytykował ideologię LGBT.",,
"Chiny: krytykował władze, teraz spędzi resztę życia za kratami. Dwudniowy proces","Ilham Tothi, znany z krytycznych wypowiedzi
pod adresem Pekinu wykładowca z ludu Ujgurów, islamskiej mniejszości
etnicznej żyjącej w Chinach, został we wtorek skazany na dożywocie za rzekomą działalność separatystyczną – poinformował adwokat skazanego.","Sąd w Urumczi, stolicy zamieszkanego przez Ujgurów, niespokojnego regionuSinkiang (Xinjiang), orzekł wyrok po dwudniowym procesie. Za działalnośćseparatystyczną grozi skazanemu od trzech lat więzienia do kary śmierci. Formalne zarzuty „działalności separatystycznej” przedstawiono Tohtiemu wlutym, po miesiącu przetrzymywania go w areszcie. Unia Europejska, ONZ i USA w przeszłości wyrażały zaniepokojenie jego losem i domagały się jegouwolnienia.Tohti, były profesor ekonomii na jednej z uczelni w Pekinie, w przeszłościkrytycznie wypowiadał się o polityce rządu centralnego wobec zamieszkującychChiny mniejszości etnicznych, m.in. Ujgurów. W internecie wyrażał też obawy zpowodu zwiększonych nacisków na tę grupę od październikowego zamachu napekińskim placu Tiananmen, za który – zdaniem władz – winę ponoszą ujgurscyseparatyści. Ograniczona swoboda poruszania Od zamieszek na tle etnicznym, które wybuchły w Urumczi w 2009 roku ipociągnęły za sobą śmierć ok. 200 osób, chińskie władze kilkakrotnieograniczały Tohtiemu swobodę poruszania się.W Sinkiangu regularnie dochodzi do konfliktów między stanowiącymi większość wtym regionie Ujgurami a ludnością napływową, należącą do chińskiej grupyetnicznej Han. Ujgurzy twierdzą, że są dyskryminowani przez władze, skarżąsię na prześladowania kulturalne i religijne. Pekin zarzuca ugrupowaniomujgurskim dążenia separatystyczne i terroryzm. W niedzielę dwie osoby zginęły w zamach bombowych dokonanych w środkowejczęści Sinkiangu przez nieznanych sprawców.Sinkiang ma znaczenie strategiczne - sąsiaduje z Pakistanem, Tadżykistanem,Kirgistanem i Kazachstanem, a na jego obszarze znajdują się złoża ropy, gazui węgla.",,
„Imigracja musi być kontrolowana”. Cameron zapowiada ograniczenie zasiłków,– Co najmniej cztery lata będą musieli czekać obywatele państw UE mieszkający w Wielkiej Brytanii na otrzymanie wsparcia ze strony państwa – zapowiedział w czasie piątkowego przemówienia premier Wielkiej Brytanii David Cameron.,"Oświadczył także, że imigranci z UE będą musieli opuścić Wielką Brytanię,jeśli nie znajdą pracy w ciągu sześciu miesięcy.Cameron w długo wyczekiwanym wystąpieniu podkreślił, że imigranci są opłacalni dla jego kraju. – Większość z tych, którzy przejeżdża do nas z całego kontynentu, chce tutaj ciężko pracować – powiedział premier. – Jesteśmy za swobodą przepływu pracowników. Korzystamy na tym i nie chcemy niszczyć tej zasady – podkreślił.Cameron zapowiedział dążenie do osiągnięcia poziomu migracji na poziomie z lat 90. – Wówczas przyjeżdżały dziesiątki, nie setki tysięcy imigrantów – powiedział. Przestrzegł przed porównywaniem sytuacji migracyjnej w Wielkiej Brytanii i innych państw UE. – Do Niemiec przyjeżdża więcej migrantów niż do nas. Ale populacja Niemiec spada, a Wielkiej Brytanii rośnie – podkreśla.Cameron zapowiedział uruchomienie pakietu pomocowego dla regionów, gdzie mieszka szczególnie dużo imigrantów. Pieniądze mają być przeznaczone m.in. na ograniczenie przestępczości oraz poprawę jakości edukacji. Będą negocjacje traktatowe?Cameron zapowiedział także walkę z Brukselą o umożliwienie wprowadzenia nowych regulacji. – W Europie toczy się debata nad tym, które dokładnie fragmenty legislacji,które fragmenty traktatu trzeba będzie zmienić, ale nie ma wątpliwości, żeten pakiet jako całość będzie wymagał jakiejś zmiany traktatu i jestemprzekonany, że możemy to wynegocjować – tłumaczy.Wybory w Wielkiej Brytanii odbędą się w przyszłym roku. Zdaniem komentatorów zapowiedzi Camerona to próba podjęcia walki z radykalną partią UKIP Nigela Farage'a, która odbiera Konserwatystom Camerona wiele głosów.",,
"Sondaż na tydzień przed wyborami. PiS zyskuje, KO traci. Różnica 120 mandatów",Prawo i Sprawiedliwość ma coraz większe poparcie i jest zdecydowanym faworytem w wyborach parlamentarnych – wynika z sondażu pracowni Estymator dla portalu DoRzeczy.pl.,"Z sondażu wynika, że partia Jarosława Kaczyńskiego mógłaby liczyć na poparcie rzędu 49.5 proc. Jest to w porównaniu do poprzedniego badania wzrost o 1,4 pkt. proc. Taki wynik daje w sondażu partii rządzącej 256 mandatów w Sejmie.Na drugim miejscu z wynikiem 26,4 proc. uplasowała się Koalicja Obywatelska; zanotowała 1,5 pkt. proc. straty. Z takim wynikiem KO może liczyć na 135 mandatów w Sejmie.Trzecią siłą polityczną jest Sojusz Lewicy Demokratycznej, który popiera 13,1 proc. ankietowanych. To spadek o 0,1 pkt. proc. w porównaniu do poprzedniego badania. Daje to SLD 49 mandatów. Do Sejmu weszłoby też PSL. Na polityków tej partii głosować chce 6,4 proc. badanych; jest to wzrost o 0,3 pkt. proc. Oznaczałby to 19 mandatów. Jeden mandat przypada mniejszości niemieckiej. Progu wyborczego nie przekracza natomiast Konfederacja, na którą głosować chce 3,7 proc. badanych; to wzrost o 0,1 pkt. proc.",,
Papież Franciszek: Każda przemoc zadana kobiecie jest zbezczeszczeniem Boga,"– Każda przemoc zadana kobiecie jest zbezczeszczeniem Boga – powiedział papież Franciszek podczas środowej mszy w Watykanie. Mówił: – po tym, jak traktujemy ciało kobiety, rozpoznajemy nasz poziom człowieczeństwa.","W bazylice świętego Piotra papież odprawił mszę w obchodzoną w pierwszym dniu roku uroczystość Świętej Bożej Rodzicielki Maryi. W Kościele to także Światowy Dzień Pokoju. Homilię Franciszek rozpoczął od słów: – Gdy nadeszła pełnia czasu, zesłał Bóg Syna swego, zrodzonego z niewiasty. Nie ma zbawienia bez niewiasty, odrodzenie ludzkości rozpoczęło się od niewiasty – dodał. Podkreślił następnie: – Kobiety są źródłem życia. Jednakże są nieustannie poniżane, bite, gwałcone, nakłaniane do prostytucji i usunięcia życia, które noszą w swym łonie. – Każda przemoc, zadana kobiecie, jest zbezczeszczeniem Boga zrodzonego z niewiasty. Z ciała kobiety przyszło dla ludzkości zbawienie: po tym, jak traktujemy ciało kobiety, rozpoznajemy nasz poziom człowieczeństwa – oświadczył papież. Zaznaczył, że „ciało kobiety jest poświęcane na bezbożnych ołtarzach reklamy, dochodów, pornografii, wyzyskiwane jako obszar do użycia”. – Trzeba – wzywał – wyzwolić je od konsumpcjonizmu, szanować i czcić; jest ono najszlachetniejszym ciałem świata. Dzisiaj upokarzane jest również macierzyństwo, ponieważ jedynym wzrostem, który jest przedmiotem zainteresowania, jest wzrost gospodarczy – powiedział. Franciszek przypomniał o losie matek–migrantek, które „ryzykują trudne do pokonania podróże”, by desperacko próbować dać swym dzieciom lepszą przyszłość, a „są uznawane za zbędne przez ludzi mających pełny brzuch i mnóstwo rzeczy, ale serce bez miłości”. – To kobieta – tłumaczył – ukazuje, że sens życia nie polega na tym, aby stale wytwarzać rzeczy, ale brać do serca to, co jest. Tylko ten, kto patrzy sercem, widzi dobrze, ponieważ potrafi widzieć wnętrze: osobę ponad jej błędami, brata poza jego słabościami, nadzieję w trudnościach, Boga we wszystkim – dodał papież. Zachęcił wierzących do refleksji, czy potrafią patrzeć na ludzi sercem i czy zależy im na ludziach, z którymi żyją. – Tylko jeśli życie jest dla nas ważne, będziemy potrafili się o nie zatroszczyć i przezwyciężyć otaczającą nas obojętność – wskazał. –Prośmy o tę łaskę – zaapelował Franciszek – by przeżyć rok z pragnieniem zatroszczenia się o innych. A jeśli chcemy lepszego świata, który byłby domem pokoju, a nie dziedzińcem wojny, to niech nam leży na sercu godność każdej kobiety. Franciszek wyraził przekonanie, że kobieta jako „dawczyni i pośredniczka pokoju” musi być w pełni włączona w procesy decyzyjne. – Kiedy bowiem kobiety mogą przekazywać swoje dary, świat staje się bardziej zjednoczony i bardziej pokojowy. Dlatego osiągnięcie na rzecz kobiet jest osiągnięciem dla całej ludzkości – powiedział papież i zaapelował o „rewolucję czułości”. Zapewnił też, że Kościół ma „macierzyńskie serce”.",,
„Przeszmuglowano mnie na wykład”. Uczelnia chciała udaremnić odczyt prof. Legutki,"Władze amerykańskiej uczelni Middlebury College, w stanie Vermont, odwołały wykład prof. Ryszarda Legutki. Jako powód podano planowane protesty liberalnych aktywistów. Odczyt  zatytułowany  „Demony w demokracji: Totalitarne pokusy w wolnym społeczeństwie” jednak się odbył. – Na amerykańskich uczelniach jest coraz mniej wolności słowa – ocenia profesor.","„Polski filozof i uczestnik antykomunistycznej opozycji z czasów zimnej wojny ostrzega, że także zachodnia demokracja może podążać w stronę totalitaryzmu” – zauważa portal freebeacon.com. „Odwołania odczytu domagali się niektórzy wykładowcy i studenci uczelni. Powołali się na poglądy polskiego naukowca – jego „krytykę multikulturowości, feminizmu i homoseksualizmu”, nazywając je „homofonicznymi, rasistowskimi, ksenofobicznymi i mizoginistycznymi” – czytamy.  W czwartek głos w sprawie zabrał sam Legutko. – Na amerykańskich uczelniach jest coraz mniej wolności słowa – ocenił. Jak dodał, wykład ostatecznie odbył się dzięki wsparciu części profesorów i studentów. Legutko jest w PE szefem frakcji Europejskich Konserwatystów i Reformatorów. Obecnie przebywa w USA. Wykład miał związek z wydaniem w Stanach Zjednoczonych jego książki „The Demon in Democracy”. Na odczyt zaprosiły go, jak mówi, władze tej uczelni. W ciągu ostatniego roku wykłady nawiązujące do tej książki wygłosił m.in. na Harvardzie i w Yale. Chociaż polski eurodeputowany przyleciał na spotkanie do Vermont, władze uniwersytetu podjęły decyzję o odwołaniu wykładu. – Dzień przed moim przyjazdem dostałem informację, że na uczelni w związku z moim wykładem szykuje się jakiś protest. Dwa lata temu doszło tu do głośnego wydarzenia. Jeden ze znanych autorów piszących na tematy społeczne został zaatakowany (chodzi o Charlesa Murraya, amerykańskiego politologa i pisarza - red.). Ludzie z jego otoczenia nawet zostali pobici. W rezultacie jego wykład został zerwany – powiedział. – To dlatego prawdopodobnie pojawiły się obawy, że może dojść do podobnego wydarzenia – dodał profesor. – Kiedy dotarłem wczoraj do Middlebury, dotarła do mnie informacja, że wykład został odwołany. Rektor uczelni nie była uprzejma mnie o tym powiadomić. Pomimo tego część studentów, około czterdziestu osób, postanowiła, że wykład wygłoszę. Jeden z profesorów, prof. Dickinson, zaprosił mnie na swoje seminarium. Ci młodzi ludzie przewieźli mnie na to spotkanie, a na uczelnię dostałem się tylnymi drzwiami. Zostałem, nazwijmy tak, przeszmuglowany na salę wykładu, co uznałem nawet za dość zabawne. Wykład wygłosiłem – relacjonował Legutko. Jak podkreślił, wykład odbył się wbrew oficjalnej decyzji uczelni.  – Władze uczelni dowiedziały się o tym jednak i wiem, że prof. Dickinson i niektórzy studenci są obecnie wzywani do rektora, żeby wytłumaczyli się z tej sprawy – zaznaczył. Dodał, że widział też pismo rozesłane przez rektor uczelni do studentów, w którym odwołanie wykładu tłumaczy m.in. kwestiami bezpieczeństwa. – Rektor napisała, że bardzo żałuje, że ci, którzy chcieli wejść ze mną w krytyczny dialog, nie mieli tej okazji. Nie było żadnego słowa w tym piśmie, że była grupa studentów i naukowców, która chciała posłuchać mojego wykładu. Nie było słowa o tym, że przecież zostałem poszkodowany tą sytuacją – podkreślił Legutko. W jego ocenie sytuacja ta dowodzi, że na amerykańskich uczelniach jest coraz mniej wolności słowa. – Oczywiście jestem przekonany, że nikt z protestujących nie czytał mojej książki. Na Facebooku pojawiały się obraźliwe informacje w związku z wykładem, że jestem homofobem i seksistą. To standardowe litanie lewicowych bojówkarzy – zaznaczył eurodeputowany. Jego zdaniem na uczelni wobec jego wykładu pojawił się opór, bo w książce zawarł krytykę politycznej poprawności, którą zestawił z komunizmem. Jak mówił, znajduje się w niej też m.in. krytyczne spojrzenie na ruchy feministyczne.",,
Uchodźcy znikają z ośrodków w Grecji. Szukają nowych dróg do Niemiec,"Greckie władze dotychczas ewakuowały z granicy z Macedonią niemal 2,5 tysiąca imigrantów ekonomicznych. Zostali oni umieszczeni w ośrodkach w Atenach. Okazuje się, że większość z nich już zniknęła. Wcześniej deklarowali, że będą szukać nowych szlaków, żeby przedostać się do centralnej i północnej Europy.","Zaraz po umieszczeniu w tymczasowych miejscach pobytu uciekła duża część przybyszów, głównie z Iranu, Pakistanu, Maroka i Somalii. Grecka policja jest przekonana, że ponownie będą usiłowali wydostać się z kraju.Biuro Wysokiego Komisarza Narodów Zjednoczonych do spraw Uchodźców (UNHCR) opublikowało raport, z którego wynika, że imigranci znaleźli nowy szlak, który ma przebiegać przez Albanię, Czarnogórę, Chorwację oraz Bośnię i Hercegowinę, ten jednak ze względu na górzyste tereny jest trudniejszy do pokonania przez kobiety i dzieci.Fałszują dokumentyNależy spodziewać się dalszych ucieczek uchodźców i prób sforsowania greckiej granicy. Ateny zaostrzyły kontrole i zatrzymały tysiące osób. Część z nich to imigranci ekonomiczni, którzy próbowali posługiwać się dokumentami zaświadczającymi, że uciekają przed wojną.Władze szukają kolejnych miejsc pod budowę ośrodków dla uchodźców, aby nie powtórzyła się sytuacja, że będą koczować w namiotach na centralnym placu stolicy kraju.Tymczasem Macedonia rozpoczęła stawianie kolejnego odcinka ogrodzenia na granicy z Grecją.",,
"Chcemy być w UE, ale bez euro. Większość Polaków mówi „nie” wspólnej walucie",Zdecydowana większość Polaków jest przeciwna wprowadzeniu euro – wynika z badania CBOS. Niechęć do zastąpienia złotówki wspólną walutą Unii Europejskiej deklaruje 70 procent badanych. Odsetek przeciwników euro w Polsce jest najwyższy z dotychczas notowanych.,"Za wejściem do eurostrefy opowiada się jedna czwarta ankietowanych. Jednak tylko 8 procent z grona zwolenników euro mówi „zdecydowane tak” unijnej walucie. „Raczej tak” na pytanie o zastąpienie złotówki euro odpowiada 17 procent. Najwyższy w historii jest odsetek osób deklarujących zdecydowany sprzeciw wobec euro – to 44 procent. Raczej przeciwnych europejskiej walucie jest 26 procent ankietowanych. Zwolennikami przyjęcia przez Polskę euro nieco częściej są badani deklarujący lewicowe poglądy polityczne (34 proc) niż identyfikujący się z prawicą (24 proc.). W elektoratach partyjnych wprowadzenie wspólnej waluty stosunkowo najczęściej popierają sympatycy PO (45 proc.) oraz SLD (41 proc.).Chcemy być w UEMimo niechęci Polaków do euro, utrzymuje się bardzo wysokie poparcie społeczne dla członkostwa naszego kraju w Unii Europejskiej. Do zwolenników obecności Polski w UE zalicza się 84 proc. badanych. Przeciwny przynależności naszego kraju do Unii jest co dziesiąty ankietowany.",,
"Kiler z Berlina milczy, ale tatuaże są jak podpis. Dlaczego Niemcy wyciszają sprawę?","Od zamordowania czeczeńskiego emigranta w centrum Berlina minęły dwa tygodnie, a niemiecki rząd wciąż udaje, że to zwykła kryminalna sprawa. Choć wszystko wskazuje na zabójstwo na zlecenie państwowych struktur Rosji. Modus operandi zamachowca pasuje do GRU. Może nawet aż za bardzo…","23 sierpnia w parku Tiergarten zastrzelono Zelimchana Changoszwilego – gruzińskiego Czeczena, weterana walk z Rosjanami, który po kilku zamachach na jego życie liczył na bezpieczne schronienie w Niemczech. Zabójcę schwytano błyskawicznie dzięki szybkiej reakcji naocznych świadków. Okazało się, że to obywatel rosyjski Wadim Sokołow. Zamachowiec odmawia jednak współpracy z policją, za to na jego żądanie, 2 września, spotkali się z nim dyplomaci z rosyjskiego konsulatu w Berlinie. Milczenie zabójcy nie oznacza jednak wcale, że śledczy nic nie mają. Nieoficjalnie za najbardziej prawdopodobny  scenariusz uznają zabójstwo na zlecenie. Ale poza tym milczą – z pewnością także pod naciskiem polityków (o powodach będzie niżej).  Przez te kilkanaście dni bardzo dużo udało się też ustalić dziennikarzom śledczym. Najwięcej ciekawych informacji dało wspólne dochodzenie niemieckiego tygodnika „Der Spiegel”, rosyjskiego portalu Insider oraz zachodniego portalu śledczego Bellingcat. Okazuje się, że zabójca posiada rosyjski paszport na nazwisko Wadim Andriejewicz Sokołow, a podróżował po UE z wizą wydaną przez Francję. Najpierw z Moskwy poleciał do Paryża, a stamtąd dopiero pojechał do Berlina. Nie ma jednak takiej osoby, adres podany w wizie też jest fałszywy, zaś paszport wygląda na przykrywkę - wydaną przez to samo biuro rosyjskiej Federalnej Służby Migracyjnej, co wcześniej choćby „Pietrowowi” i „Boszirowowi” - kilerom wysłanym w celu zamordowania Siergieja Skripala. Dziennikarze śledczy ustalili potem, że są to oficerowie wywiadu wojskowego Anatolij Czepiga i Aleksandr Myszkin.  W przypadku zabójcy z Berlina wykorzystano podobny mechanizm. Jest człowiek i jest paszport. Paszport jest legalny, wydany urzędowo – tyle że na fałszywe nazwisko, datę urodzenia itd. Ale gdy dziennikarze śledczy po zatrzymaniu Sokołowa zaczęli sprawdzać go w różnych rosyjskich bazach danych, okazało się, że ani nie ma takiego paszportu, ani w ogóle nie istnieje ktoś taki, jak Wadim Sokołow. To oznacza, że albo przekraczał rosyjską granicę w jakiś szczególny sposób, albo w momencie przekraczania granicy jego dane były w systemie, a potem je usunięto. Ale ani w jednym, ani w drugim przypadku nie byłoby to możliwe bez udziału rosyjskich służb. Paszport widmo  Paszport na nazwisko Wadim Sokołow, lat 49, urodzony w Irkucku, zamieszkały w Sankt Petersburgu został wydany zaledwie miesiąc przed zamachem – 19 lipca. Już 10 dni później Sokołow składa wniosek o wizę francuską, dostaje ją następnego dnia, a kolejnego (31 lipca) przylatuje do Francji. Paszport nie jest zarejestrowany w żadnej z rosyjskich baz danych, więc w normalnych okolicznościach Sokołow nie mógłby w ogóle opuścić Rosji. Nie jest też jasne, dlaczego tak szybko dostał francuską wizę, zwłaszcza, że podał we wniosku nieistniejący adres zamieszkania w Sankt Petersburgu.  Pytanie, dlaczego Sokołowowi wydano przestarzały paszport bez danych biometrycznych, choć już 10 lat temu w Rosji wprowadzono paszporty biometryczne? Paszporty w starym stylu wydaje się już w wyjątkowych sytuacjach, na żądanie, w sytuacji gdy petent nie ma już czasu na czekanie na szyfrowanie odcisków palców i proces drukowania. Wszyscy zdemaskowani dotychczas agenci GRU, którzy brali udział w zagranicznych operacjach (a jest ich już ponad 20) mieli właśnie paszporty bez danych biometrycznych – aby trudniej było ich zidentyfikować.  Oczywiście paszport wydano na fałszywe nazwisko, bo takiej osoby nie ma w żadnej bazie danych, także w bazie Rosyjski Paszport (Rospasport). To scentralizowana, pełna baza danych zawierająca adresy zamieszkania i dane paszportowe wszystkich obywateli Rosji, w tym pełną historię posiadanych przez nich poprzednio dokumentów tożsamości. Bazą zarządza MSW. Nie ma śladu Sokołowa także w innej bazie danych zarządzanej przez policję, która śledzi krajowe i międzynarodowe podróże wszystkich obywateli Rosji. Nie ma Sokołowa również w policyjnej bazie posiadaczy prawa jazdy.  Jak Sokołow mógł więc w ogóle przekroczyć granicę Rosji 31 lipca? Albo odpowiedni urzędnicy dostali polecenie, aby taką osobę przepuścić, mimo braku zgodności paszportu z bazą Rospasport. Albo w momencie opuszczania Rosji Sokołow był w bazie danych, a następnie został usunięty z Rospasportu. Oba scenariusze są możliwe. System kontroli granicznej jest nadzorowany przez FSB – jeśli więc ktoś na kontroli dostał sygnał, że to osoba pod przykryciem pracująca dla FSB, przepuścił ją jak gdyby nigdy nic. Możliwy jest też drugi wariant. Dane z bazy mogły być usunięte zaraz po wiadomości, że kiler wpadł w Berlinie. Sokołow złożył wniosek o wizę w trybie przyspieszonym w konsulacie Francji w Moskwie w dniu 29 lipca. Chciał dostać półroczną wizę wielokrotnego wjazdu dającą prawo nieograniczonego wjazdu do wszystkich 26 krajów strefy Schengen. Ciekawe, że we wniosku zaznaczył, że chce się udać do Francji już 30 lipca i pozostawać w niej przez maksymalny, dopuszczony przepisami jednorazowy pobyt 90 dni. Tymczasem w bazie danych Schengen nie było nawet informacji, żeby taka osoba w ciągu ostatnich sześciu lat wjeżdżała na terytorium Unii. Jak to się stało, że konsulat francuski wydał wizę wielokrotnego wjazdu człowiekowi z pustym, dosłownie parę dni wcześniej wydanym paszportem, na dodatek bez danych biometrycznych? Jedna z możliwości jest taka, że wśród pracowników konsulatu jest rosyjski agent.  FSB czy GRU?  Mężczyzna z paszportem na nazwisko Sokołow ukrywa swą prawdziwą tożsamość. Ale nie jest w stanie ukryć tatuaży, które ma na swym ciele (m.in. korona, wąż, pantera). To sugeruje, że nie jest regularnym oficerem służb specjalnych, bo tam tatuaż dopuszcza się tylko w wyjątkowej sytuacji, np. gdy wysyła się kogoś do niebezpiecznej działalności pod przykryciem w świecie przestępczym. Nie są to też tatuaże typowe dla spadochroniarzy czy żołnierzy specnazu, często werbowanych przez GRU. Raczej wskazują na kryminalną czy więzienną przeszłość Sokołowa. Korona jest typowa dla osób posiadających w świecie przestępczym władzę niższego szczebla, zaś pantera jest charakterystyczna dla pewnych kolonii karnych. Skąd więc podobieństwa do poprzednich operacji realizowanych przez GRU? Nawet numer i seria paszportu Sokołowa to trop wiodący do wywiadu wojskowego. Okazuje się, że dokument wydał ten sam urząd w Moskwie, co wcześniej już zdemaskowanym agentom GRU. Biorąc pod uwagę fakt, że Sokołow dostał paszport długo po wpadce choćby zamachowców z Salisbury, dziwnym jest, że ktoś w GRU zaryzykował wydanie paszportu w tym samym, „spalonym” już urzędzie. Może organizatorzy zamachu byli tak bardzo pewni, że zabójcy uda się opuścić Berlin?  Zapewne wróciłby od razu do Paryża i tam poczekał do końca swego 90-dniowego okresu pobytu. W tym czasie niemieckie służby swoje wysiłki skupiłyby na zupełnie innym kierunku podróży: do Rosji. Jest też jednak inne wytłumaczenie, pojawiające się choćby u  niektórych analityków ukraińskich. Ich zdaniem zabójstwo zorganizowano tak, żeby wręcz zostawić wizytówkę jego organizatora, czyli GRU. Prawdziwym zleceniodawcą była zaś FSB. Mniej ważny był nawet sam cel operacji, Changoszwili, ważniejsze było samo dokonanie zabójstwa – znów w zachodnim państwie - i zrzucenie odpowiedzialności na GRU. Stąd też być może wynikał ten pośpiech z wydaniem paszportu, wizy itd. Po co to wszystko? Tajemnicą nie jest coraz brutalniejsza rywalizacja FSB z GRU… Taki zamach przypisany wojskowemu wywiadowi miał być tym bardziej kłopotliwy dla GRU, że dokonany na terenie Niemiec. A więc państwa, na współpracę z którym bardzo stawia Władimir Putin. Sprawa Skripala w wersji niemieckiej – to chyba najgorsza rzecz, jaka mogłaby się teraz przydarzyć Kremlowi. A na winnego załamania relacji z Berlina spadłby wielki gniew Putina. Jeśli na to liczyła FSB, to może być rozczarowana. Rząd niemiecki stara się bowiem nie dostrzegać problemu. Zabójstwo potraktowano jak zwykłe przestępstwo, a nie akt państwowego mordu. Trwa standardowe śledztwo policyjne: obcokrajowiec jest oskarżony o zabójstwo innego obcokrajowca. Zdarza się.  Po zamachu na Skripala władzom brytyjskim na zdobycie dowodów i oskarżenie Rosji wystarczył tydzień. Zaś 10 dni po ataku doszło do solidarnego wydalenia rosyjskich dyplomatów z wielu krajów zachodnich. Tymczasem Berlin świadomie wycisza sprawę – bo gdyby zachował się tak jak Londyn, oznaczałoby to kolejne sankcje wobec Rosji. Tymczasem z jednej strony mamy budowę Nord Stream 2, zaś z drugiej Niemcy chcą odegrać ważną rolę mediacyjną w Donbasie. Generalnie celem jest zniesienie sankcji za Krym i pełna normalizacja relacji z Moskwą. Nie można więc w tej sytuacji komplikować spraw, zgłaszając jakieś pretensje czy choćby rzucając cień podejrzeń na Rosjan ws. zamachu w Berlinie. Należy mieć obawy, że jeśli nawet niemieccy śledczy zdobędą twarde dowody na udział państwa rosyjskiego w zamachu, zostanie to zamiecione pod dywan. No chyba że takie dowody zdobędą służby sojusznicze, wtedy Berlin może być wręcz zmuszony go publicznego postawienia zarzutów Moskwie.",,
Szczypiorniści mówią: „Nie” dla Nord Stream 2. Polskie kluby zakleją logo w meczach Ligi Mistrzów,Polskie kluby występujące w Lidze Mistrzów piłki ręcznej – PGE VIVE Kielce i Orlen Wisła Płock – nie będą występować z logiem sponsora rozgrywek „Nord Stream 2” na koszulkach. Oba kluby podjęły decyzję o zaklejeniu logotypu w trakcie meczów LM ze względu na zapisy kontraktowe ze swoimi głównymi sponsorami.,"W oświadczeniu opublikowanym na stronie PGE VIVE Kielce, klub oświadczył, że w dzisiejszym spotkaniu EHF Velux Ligi Mistrzów z Telekom Veszprem szczypiorniści wystąpią w koszulkach z zaklejonymi logami zarówno sponsora rozgrywek – Nord Stream 2 – jak i tytularnego sponsora klubu – PGE Polska Grupa Energetyczna S.A.. „Powyższa decyzja została podjęta w wyniku rozmów Sponsora z Klubem.” – stwierdził kielecki klub. „Klub jednocześnie analizuje możliwości podjęcia kroków prawnych, które pozwolą wypracować długofalowe rozwiązanie tego zagadnienia. O powyższej decyzji poinformowana została Europejska Federacja Piłki Ręcznej.” – czytamy w oświadczeniu.Jak poinformował portal rmf24.pl, również drugi z polskich klubów – Orlen Wisła Płock – nie zamierza grać z logiem Nord Stream 2. Według portalu, oba kluby mają zapisane w kontraktach sponsorskich, że na swoich koszulkach nie mogą mieć loga firmy konkurencyjnej czy też „wrogiej” wobec sponsorujących je spółek Skarbu Państwa.– To słuszne podejście i nie dziwi dlatego że, jeśli popatrzymy na inne działania podejmowane przez  polskich szczypiornistów – przed rokiem, czy przed dwoma laty – gdy kręcili patriotyczne filmy i pokazywali silne przywiązanie do wartości związanych z Polską i patriotyzmem – stwierdził w wypowiedzi dla TVP Info dr Marcin Kędzierski z Centrum Analiz Klubu Jagiellońskiego. – Niestety, można spodziewać się surowych kar ze strony federacji europejskiej, które spłyną na oba kluby – ostrzegł ekspert.",,
100 lat temu Józef Piłsudski wyparł z Wilna bolszewików,"100 lat temu, 21 kwietnia 1919 r., brawurowa akcja polskiego wojska doprowadziła do usunięcia z Wilna amii bolszewickiej i objęcia tam władzy przez Polaków. Operacją dowodził Józef Piłsudski.","W 1919 r. Władysław Belina-Prażmowski był już legendą. Dziesięć lat wcześniej organizował komórki Związku Walki Czynnej, pięć lat później to właśnie on był dowódcą siedmioosobowego patrolu, który jako pierwszy oddział Legionów przekroczył granicę Królestwa i stoczył potyczkę z Rosjanami. To on stworzył słynny 1 pułk ułanów, zwanych potocznie „Beliniakami”, i walczył z nim wszędzie tam, gdzie walczyły Legiony.W kwietniu 1919 r. miał już stopień podpułkownika i opinię dowódcy niebezpiecznie brawurowego. Ale akcja, którą wówczas planowano, wymagała oficera o takich właśnie cechach. Miał on na czele celowo nielicznego oddziału konnego przedrzeć się niezauważony przez klin między wojskami bolszewickimi i dotrzeć do Wilna. Otrzymał też rozkaz zaatakowania miasta, choć stacjonował w nim silny garnizon rosyjski. Plan był szalony, ale Belina nie miał nic przeciwko temu. Wyruszyli 16 kwietnia ze wsi Myto nad Niemnem w kierunku Wielkiego Sioła. Poruszając się wolno, bo drogi były całkiem rozmyte wiosennymi roztopami – po trzech dniach, bez kontaktu z wrogiem, osiągnęli rogatki Wilna. „Wilno jest kluczem do spraw litewsko-białoruskich, jak jest nim Warszawa dla spraw polskich [...] Dopiero po zajęciu Wilna można mówić o realnym kształtowaniu stosunku całego tego kraju do Polski” – pisał Józef Piłsudski 7 kwietnia 1919 r. w liście do gen. Stanisława Szeptyckiego. Marszałkowi zależało jednak na Wilnie głównie z powodów emocjonalnych. Były to jego rodzinne strony, miał do nich ogromny sentyment i nie wyobrażał sobie Rzeczypospolitej bez Wileńszczyzny. I tak był w tej kwestii dość liberalny. Roman Dmowski lansował teorię wcielenia Litwy do Polski – Piłsudski stawiał raczej na rodzaj federacji obu krajów. Inna rzecz, iż oczyszczenie miasta z wojsk bolszewickich miało też realny cel strategiczny. Wojny co prawda nikt nikomu nie wypowiedział, ale w momencie gdy podejmowano wyprawę na Wilno, walki polsko-bolszewickie toczyły się już od dwóch miesięcy i tylko dlatego nie przyjęły jeszcze formy otwartej inwazji rosyjskiej, że Rosjanie związali swoje siły na wschodzie, walcząc z kontrrewolucyjnymi siłami Białych. W tamtej chwili Polska miała dla nich znaczenie drugorzędne. Dla Piłsudskiego Wilno zaś miało znaczenie pierwszorzędne. Dlatego, niekiedy wbrew opiniom swoich generałów, opracował plan zdobycia miasta, objął dowództwo nad jego realizacją i 16 marca nakazał wyruszyć oddziałowi Beliny-Prażmowskiego. Oczywiście Belina-Prażmowski nie był zupełnie sam. „Integralną częścią planowanej operacji miało być związanie walką tej części ugrupowania przeciwnika, która zładowała się na południe od Niemna. Było to planowane natarcie grupy gen. Antoniego Listowskiego w celu opanowania Baranowicz i zabezpieczenia linii kolejowej Baranowicze-Lida oraz zajęcia Łunińca. Ponadto Piłsudski nakazał wydzielenie tej grupie specjalnego zgrupowania – Grupa Zaniemeńska płk. Stanisława Rawicza-Dziewulskiego, która w wypadku szybszego niż przewidywano wycofania się Niemców z Grodna miała zająć to miasto” – pisał Lech Wyszczelski. W ślad za ułanami Beliny-Prażmowskiego kilka godzin później miała wyruszyć grupa piechoty pod dowództwem gen. Edwarda Rydza-Śmigłego. Wkrótce po wymarszu Beliny rozpoczęto atak na Lidę. Zaatakowano jednocześnie z trzech stron, co teoretycznie powinno się zakończyć błyskawicznym sukcesem. „Do małej wartości bojowej [żołnierzy sowieckich – przyp. red.] przyczynia się również nadzwyczajna, wprost do absurdu posunięta, wrażliwość na uderzenia z flanki lub z tyłu. Niewytrwały i niezahartowany w boju, nie posiada żołnierz zmobilizowany zupełnie wiary w swe siły, a co za tym idzie, i zwycięstwo” – pisał dwa lata później na łamach „Bellony” Stefan Rowecki „Grot”. Jeśli nawet generał miał rację, to w przypadku ataku na Lidę nie sprawdziło się to zupełnie. Rosjanie bronili miasta zaciekle, i to do tego stopnia, że zaskoczony Piłsudski wydał rozkaz wstrzymania marszu na Wilno i wzmocnienia sił uderzających na Lidę. Dopiero po ich wzmocnieniu i walkach trwających dzień i całą noc miasto zostało zdobyte, Piłsudski zaś wydał rozkaz kontynuowania marszu na Wilno.Belina nie wiedział dokładnie, co dzieje się na zapleczu frontu. Jego problemem było w tamtej chwili to, że posuwał się zbyt wolno. Teoretycznie do Wilna powinien dotrzeć 18 kwietnia, ale roztopy były tak grząskie, że wiedział, iż nie ma szans na dotrzymanie terminu. Tamtego dnia wieczorem jego szwadrony znajdowały się ok. 30 km od Wilna. Tam co prawda dotarł do niego rozkaz Piłsudskiego o wstrzymaniu marszu, ale Belina postanowił nie stosować się do niego i następnego dnia z samego rana przystąpić do ataku. O piątej rano Polacy ruszyli. Początkowo nie napotkano żadnego oporu. Rosjanie pojawili się dopiero w okolicach dworca kolejowego, lecz i tam ich opór był słaby – żołnierze Beliny uporali się z nim błyskawicznie. Objęcie kontroli nad linią kolejową było kluczowym zadaniem – tą właśnie drogą zamierzano ściągnąć do miasta oddziały Rydza-Śmigłego, bez których wsparcia Belina nie byłby w stanie opanować całego Wilna. Podobnie zresztą jak bez wsparcia ludności cywilnej, ta jednak przyjmowała Polaków entuzjastycznie, w miarę możliwości pomagając żołnierzom. Do tego momentu wszystko szło sprawnie. Kłopot w tym, że żołnierzy polskich było w mieście bardzo mało. Główne siły musiały zabezpieczać dworzec, spora część została skierowana do pilnowania jeńców i koni... Efekt był taki, że do dalszych prób opanowania innych części miasta przystąpiły tylko niewielkie oddziały majorów Mariusza Zaruskiego i Gustawa Orlicz-Dreszera. Początkowo korzystając z zaskoczenia Rosjan, posuwały się one dość sprawnie, docierając wkrótce do linii rzeki Wilii, tam jednak opór bolszewicki stał się na tyle silny i lepiej już zorganizowany, że Polacy nie mieli szansy na jego przełamanie. Pod wieczór 19 kwietnia sytuacja stała się naprawdę niebezpieczna – Rosjanie szybko ściągali do miasta posiłki, żołnierze Beliny wciąż pozostawali sami. Godziny miały rozstrzygnąć, czy cała brawurowa akcja nie skończy się tragicznie. O godz. 18 wysłano do Rydza-Śmigłego alarmujący meldunek: „Koniecznym jest jak najśpieszniejsze przybycie przynajmniej kompanii piechoty i podwiezienie amunicji austriackiej, bo inaczej musielibyśmy wycofać się, co byłoby z dużą stratą, a magazyny byłyby rozgrabione. W razie silnego natarcia na nas zamkniemy się w mieście lub cofniemy”. Szczęśliwie ok. godz. 20 na dworzec przyjechał pociąg z blisko tysiącosobowym wsparciem. Następnego dnia, w niedzielę 20 kwietnia rano, rozpoczęto szturm na pozycje bolszewickie. Rosjan jednak również przybyło, a moment zaskoczenia dawno minął, więc ich obrona była już starannie opracowana. Polskim wojskom udało się opanować południowe dzielnice miasta, po czym atak wstrzymano w oczekiwaniu na dalsze posiłki. A te istotnie przybywały. Wieczorem na dworcu pojawił się gen. Edward Rydz-Śmigły. Gdy przejmował dowództwo, miał pod komendą ok. 4 tys. piechoty – to wystarczyło, by podjąć dalszą walkę. Pierwszy dzień Świąt Wielkanocnych 1919 r. kończył się optymistycznie, choć gorzej, niż się spodziewano. „Bilans walk prowadzonych przez Polaków 20 kwietnia nie był szczególnie imponujący. Oczyszczono od nieprzyjaciela południową część miasta z wyjątkiem dzielnicy Łukiszki. Siły polskie były za słabe, by opanować całe miasto” – zauważał Lech Wyszczelski. Potwierdził to rozkaz wydany przez Belinę-Prażmowskiego o godz. 16.50, w którym pisał, że „wobec zbliżającej się nocy lepiej będzie poczekać z atakiem oskrzydlającym do rana i do przybycia piechoty”. Rankiem w poniedziałek wielkanocny rozpoczęto natarcie i tym razem opór bolszewicki przełamywano stosunkowo łatwo. Polacy mieli już liczebną przewagę, co widząc, Rosjanie z godziny na godzinę wycofywali się coraz dalej na północ. Tym razem ich obrona była znacznie słabiej skoordynowana, wyczuwało się też wśród nich oznaki paniki. Jak raportował później Piłsudskiemu Rydz-Śmigły: „Kierownictwo akcji jeśli chodzi o plan zupełnie dobre, zawiodło praktycznie wykonanie, powstały różnice w czasie, które mi pozwoliły na rozbicie pojedynczych grup i przerzucenia sił przeciwko innej. To był mój ratunek i – jak sądzę jedyny sposób załatwienia się z przeciwnikiem”. Następnego dnia, we wtorek 22 kwietnia, Naczelnik Państwa Józef Piłsudski wydał odezwę „Do Mieszkańców byłego Wielkiego Księstwa Litewskiego”. Pisał w niej: „Kraj Wasz od stu kilkudziesięciu lat nie zna swobody, uciskany przez wrogą przemoc rosyjską, niemiecką, bolszewicką – przemoc, która, nie pytając ludności, narzucała jej obce wzory postępowania, krępujące wolę, często łamiące życie. Ten stan ciągłej niewoli, dobrze mi znanej osobiście, jako urodzonemu na tej nieszczęśliwej ziemi, raz nareszcie musi być zniesiony i raz wreszcie na tej ziemi, jakby przez Boga zapomnianej, musi zapanować swoboda i prawo wolnego niczem nie skrępowanego wypowiedzenia się o dążeniach i potrzebach. Wojsko Polskie, które ze sobą przyprowadziłem dla wyrzucenia panowania gwałtu i przemocy, dla zniesienia rządów krajem wbrew woli ludności, wojsko niesie Wam wszystkim wolność i swobodę. Chcę dać Wam możność rozwiązania spraw wewnętrznych, narodowościowych i wyznaniowych, tak, jak sami tego sobie życzyć będziecie, bez jakiegokolwiek gwałtu lub ucisku ze strony Polski. Dlatego to, pomimo, że na Waszej ziemi grzmią jeszcze działa i krew się leje, nie wprowadzam zarządu wojskowego, lecz cywilny, do którego powoływać będę ludzi miejscowych, synów tej ziemi.Zadaniem takiego zarządu cywilnego będzie: 1. Ułatwienie ludności wypowiedzenia się co do losu i potrzeb przez swobodnie wybranych przedstawicieli. Wybory te odbędą się na podstawie tajnego, powszechnego, bezpośredniego, bez różnicy płci głosowania. 2. Danie potrzebującym pomocy w żywności, poparcie pracy wytwórczej, zapewnienie ładu i spokoju. 3. Otoczenie opieką wszystkich, nie czyniąc różnicy z powodu wyznania lub narodowości. Na czele zarządu postawiłem Jerzego Osmółowskiego, do którego bezpośrednio lub do ludzi, przez niego wyznaczonych, zwracajcie się otwarcie i szczerze we wszelkiej potrzebie i sprawach, które Was bolą i obchodzą”.",,
"Trump: Rząd nie podejmie pracy, dopóki nie będzie pieniędzy na mur","Prezydent Donald Trump powiedział we wtorek, że częściowe zawieszenie pracy rządu federalnego (shutdown) będzie trwało dopóki nie Kongres nie wyasygnuje pieniędzy na mur na granicy USA i Meksyku.","Częściowe zawieszenie pracy rządu nastąpiło w piątek o północy, ponieważ spór między Trumpem i Kongresem w sprawie finansowania tego muru uniemożliwił przyjęcie prowizorium budżetowego.Prezydent, który rozmawiał z dziennikarzami po telekonferencji z amerykańskimi żołnierzami stacjonującymi za granicą, w związku zawieszeniem rządu święta Bożego Narodzenia spędza w Waszyngtonie, a nie w swojej posiadłości na Florydzie.Trump domaga się, aby w budżecie przewidziano wyasygnowanie sumy 5,7 mld dolarów na budowę muru. Demokraci w obu izbach Kongresu nie zgadzają się na taką sumę a cały projekt uważają za kosztowny i nieskuteczny. Zdaniem większości pracowników rządu federalnego zawieszenie może potrwać nawet do 3 stycznia, kiedy zostanie zaprzysiężony Kongres kolejnej kadencji.Do tego czasu przymusowe urlopowanie bez pensji, bądź obowiązek pracy bez wynagrodzenia może objąć w sumie około 800 tys. pracowników federalnych.Skutki zawieszenia nie obejmą pracowników koniecznych do zachowania ciągłości funkcjonowania dotkniętych zawieszeniem resortów, czy spełniania ich kluczowych funkcji.",,
"Żołnierze usłyszą: „wsio, spasiba”? Rosjanie stawiają na sprzęt bezzałogowy","Rosyjska armia stawia na jednostki bezzałogowe. Rosyjskie Ministerstwo Obrony zaprezentowało już roboty bojowe, zdalnie sterowane działa, a teraz zapowiada budowę bezzałogowych samolotów i śmigłowców. – Prace trwają nad jednostkami wszelkich typów i gabarytów – oświadczył podczas Moskiewskiego Salonu Lotniczego generał Wiktor Bondariew.","Według generała, dowódcy wojsk obrony powietrzno-kosmicznej armia potrzebuje nie tylko zwiadowczych dronów, ale również bezzałogowych samolotów bojowych i transportowych.  W jego ocenie najwartościowszy sprzęt, który w krótkim czasie chciałaby otrzymać rosyjska armia, to konwertoplany – samoloty, których skrzydła i zespół napędowy mogą zmieniać pozycję odpowiednio do fazy lotu. Maszyny tego typu mogą zachowywać się w powietrzu i jak śmigłowiec, i jak samolot.  Wcześniej rosyjscy inżynierowie pochwalili się zaawansowanymi pracami nad stworzeniem floty sterowców. Szef koncernu „Rosareosistiemy” Giennadij Werba podkreśla, że pomysł wykorzystania sterowców nie jest utopią.",,
„Był złotym chłopcem PO”. „Alarm!”: kulisy sprawy byłego burmistrza Włoch,"– Artur W. był »złotym chłopcem« Platformy – powiedział o byłym już burmistrzu stołecznej dzielnicy Włochy, »człowieku Kierwińskiego« aktywista miejski, Jan Śpiewak. W kontekście zatrzymanego polityka mówiono dotąd o luksusowym lamborghini, prywatnym fotografie, związkach z tureckim milionerem i, oczywiście, o 200 tys. zł wrzuconych do auta oraz o łzach po zatrzymaniu przez CBA. Kulisy afery korupcyjnej we Włochach były tematem czwartkowego wydania programu „Alarm!”.","Aktywista miejski Jan Śpiewak powiedział o byłym już burmistrzu stołecznej dzielnicy Włochy, że był „złotym chłopcem Platformy”. – Już w wieku 30 lat został szefem bardzo ważnej spółki, która ochraniała rurociągi i stacje paliwowe. Nie miał żadnego doświadczenia w tej branży – wskazał społecznik. Dziennikarz programu „Alarm!” próbował porozmawiać na temat afery z Arturem W. również z  Marcinem Kierwińskim, szefem warszawskich struktur PO. Polityk nie zamierzał jednak komentować tej sprawy. – Czy pan jest poważny? – zareagował na pytanie, czy czuje się odpowiedzialny za zaistniałą sytuację. Krzysztof Czuma, były szef koła PO Warszawa-Włochy twierdzi z kolei, że Artur W. „to człowiek Kierwińskiego”. – Nie wierzę, słysząc rozmaite rzeczy o panu W., żeby to był człowiek zdolny do kichnięcia bez zgody pana posła Kierwińskiego – ocenił.  Wiceprzewodniczący PO Tomasz Siemoniak wskazał natomiast, że Kierwiński zachował się tak, jak powinien, doprowadzając do wyrzucenia Artura W. z partii. W opinii Śpiewaka prezydent stolicy Rafał Trzaskowski ma „bardzo ograniczoną wiedzę i wpływ na to, co się dzieje w warszawskim urzędzie”.  Jak twierdzi osobą, która na co dzień zajmuje się tymi sprawami, jest właśnie Kierwiński. – W mętnej wodzie łatwiej się łowi i łatwiej po prostu kraść. I mamy tę sytuację w dzielnicy Włochy. Można sobie zadać pytanie, kto za tym chaosem stoi. W bardzo wielu przypadkach stoi za tym po prostu korupcja – mówił Śpiewak. W programie poinformowano, że w radzie dzielnicy Włochy większość radnych jest związanych z PO, a jednym z nich jest Rafał Trojan – specjalista od nieruchomości i zarazem przyrodni brat byłego burmistrza Artura W. Artur W. rządził Włochami niespełna rok i dał się poznać z rozrzutności. – Wydatkowano również duże kwoty, liczone w setkach tysięcy złotych, na zewnętrzną obsługę prawną. Podobnie było z obsługą fotograficzną. Burmistrz za kilkadziesiąt tysięcy złotych postanowił wynająć fotografa – mówił Christian Młynarek, jeden z radnych warszawskiej dzielnicy.",,
„Nie widzę uzasadnienia dla tak drastycznej zmiany ordynacji w wyborach do PE”,"Prezydent Andrzej Duda przyznał w wywiadzie dla radiowej Jedynki, że nie widzi uzasadnienia dla zaproponowanej zmiany ordynacji w wyborach do Parlamentu Europejskiego. Zmianę przedłożoną mu w ustawie przez parlament prezydent określił mianem „drastycznej”. Dodał, że decyzję ws. podpisania noweli podejmie do czwartku.","W myśl nowej ordynacji, popartej przez Prawo i Sprawiedliwość, w każdym z okręgów ma być wybieranych co najmniej trzech europosłów; do tej pory ta liczba była nieokreślona. Do przeciwników ustawy należą między innymi Kukiz'15, Polskie Stronnictwo Ludowe, Partia Razem i Prawica RP.              Andrzej Duda w rozmowie z Programem Pierwszym Polskiego Radia podkreślał, że zmiana doprowadzi do tego, iż wielu Polaków nie będzie miało swoich przedstawicieli w Parlamencie Europejskim. Argumentował, że zaproponowane zmiany powodują realny wzrost progu wyborczego od około 11 do 16,5 procent – jak wykazywała ekspertyza sporządzona w Senacie. W ocenie prezydenta trudno się zgodzić, aby polska scena polityczna została – jak ujął – tak „drastycznie ograniczona”. – Okazuje się, że wtedy jest ogromna część polskiego społeczeństwa, która nie może w zasadzie skutecznie dokonać wyboru, bo z góry wiadomo, że partie, które nie mają takiego poparcia, nie dostaną się do Parlamentu Europejskiego samodzielnie – mówił prezydent. Dodał, że takich partii jest większość.              Andrzej Duda zaznaczył, że zaproponowana ustawa upraszcza zasady ordynacji, która w wyborach do Parlamentu Europejskiego jest, jak ocenił, „straszliwie skomplikowana”.   Będzie weto?               Prezydent swoją decyzję w sprawie ustawy ogłosi w czwartek. W niedawnym wywiadzie dla „Dziennika Gazety Prawnej” przyznał, że skłania się ku zawetowaniu tych przepisów. Minister w Kancelarii Prezydenta Krzysztof Szczerski zapowiadał, że jeśli Andrzej Duda zawetuje ustawę, to najbliższe wybory do europarlamentu odbędą się według obecnej ordynacji.",,
SN przywrócił do czynności służbowych sędziego oskarżonego o oszustwo,"Sąd Najwyższy rozpoznał zażalenie sędziego Andrzeja Janowskiego ze Szczytna, odmawiając zgody na pociągnięcie go do odpowiedzialności karnej za oszustwo. Sędzia został przywrócony do czynności służbowych – podaje portal olsztyn.com.pl.","Sędzia Janowski z Sądu Rejonowego w Szczytnie w latach 2009-2018 co miesiąc składał wnioski o zwrot poniesionych kosztów przejazdu do pracy i z pracy. Deklarował, że mieszka w Iławie. Jak się jednak okazało, nie było to prawdą, w związku z czym nie miał prawa do pobierania tych pieniędzy. Zastępca rzecznika 10 grudnia 2018 r. wszczął postępowanie dyscyplinarne wobec sędziego Andrzeja Janowskiego i przedstawił mu zarzut. Sędzia został obwiniony o to, że w okresie od co najmniej 1 marca 2010 r. do 15 czerwca 2018 r. składał wnioski, mimo że nie miał do tego podstaw. W ocenie rzecznika dyscyplinarnego Janowski takim działaniem miał uzyskać nienależne świadczenia w wysokości co najmniej 42 tys. 255 zł. Tym samym miał uchybić godności sprawowanego urzędu. 7 czerwca br. Sąd Dyscyplinarny w Białymstoku podjął uchwałę o zezwoleniu na pociągnięcie sędziego do odpowiedzialności karnej.",,
Od stycznia nowy szef gabinetu prezydenta USA Donalda Trumpa,"Prezydent Donald Trump poinformował w piątek na Twitterze, że Mick Mulvaney, dyrektor ds. budżetu w Białym Domu, od stycznia będzie tymczasowo sprawował funkcję szefa jego kancelarii. Mulvaney zastąpi na tym stanowisku Johna Kelly'ego.","Mulvaney jest obecnie szefem biura zarządzania i budżetu Białego Domu. „Mick wykonał znakomitą pracę w administracji. Nie mogę się doczekać współpracy z nim w nowej roli” – napisał Trump na Twitterze.Na razie nie ma jasności, dlaczego sprawowanie funkcji szefa prezydenckiej kancelarii przez Mulvaney'a ma mieć charakter tymczasowy. „Dlatego, że tak chciał prezydent” – wyjaśnił przedstawiciel Białego Domu. „Nie ma żadnego ograniczenia czasowego. On (Mulvaney – red.) jest tymczasowym szefem kancelarii, co oznacza, że jest szefem kancelarii” – dodał.O swej nominacji Mulvaney nie dowiedział się z Twittera, lecz bezpośrednio od prezydenta, podczas ich piątkowej rozmowy. Odsunięcie Johna Kelly’ego Przed tygodniem Trump ogłosił, że John Kelly pozostanie szefem jego kancelarii jedynie do końca roku. Mimo wielu komplementów pod adresem Kelly'ego, od tygodni prezydent sugerował, że nie jest z niego całkowicie zadowolony.Wiosną amerykański dziennik „The Hill” pisał, że Kelly traci wpływy i został odsunięty od wielu decyzji. Trump stał się odporny na dyscyplinę, jaką Kelly starał się narzucić w Białym Domu, odkąd przejął funkcję szefa kancelarii w lipcu 2017 roku – podkreślał dziennik, powołując się na źródła w administracji.W piątek Trump ponownie podziękował Kelly'emu za pracę i nazwał go „wielkim patriotą”.Szef prezydenckiej kancelarii jest kluczową postacią w Białym Domu. Jest prawą ręką prezydenta i koordynatorem działań administracji.Jeszcze kilka dni temu było niemal pewne, że Kelly'ego zastąpi Nick Ayers, szef kancelarii wiceprezydenta Mike'a Pence'a. Ayers jednak nieoczekiwanie ogłosił, że w końcem roku opuszcza Biały Dom. Kolejnym kandydatem był Chris Christie, były gubernator stanu New Jersey. Christie odmówił jednak prezydentowi.W opublikowanym na łamach dziennika „New York Times” oświadczeniu Christie napisał w piątek, że jest zaszczycony faktem, iż prezydent rozważa jego kandydaturę, ale „powiedziałem prezydentowi, że nie jest to właściwy moment dla mnie i mojej rodziny, by podjąć się tak trudnego zadania”.",,
"„Za chwilę sędziowie mogą decydować, kto będzie prezydentem czy premierem”","– Musimy zadać sobie pytanie: czy chcemy mieć demokrację, czy sędziokrację? Czy sędzia może decydować, czy inny sędzia jest sędzią, czy nie? Za chwilę sędziowie mogą decydować np., kto będzie prezydentem, kto będzie premierem? – tak Patryk Jaki (PiS) komentował w „Gościu Wiadomości” sprawę sędziego Pawła Juszczyszyna. – Sędzia nie powinien kwestionować uprawnień konstytucyjnych prezydenta, ale zasialiśmy tak dużo chaosu, że teraz zbieramy tego efekty. I to jest przykre – stwierdził prof. Bogusław Liberadzki (SLD).","Sprawa dotyczy rozpatrywanej przez Pawła Juszczyszyna apelacji w Sądzie Okręgowym w Olsztynie. Spór, który rozstrzygał, dotyczył zapłaty z powództwa jednego z funduszy sekurytyzacyjnych (rodzaj zamkniętego funduszu inwestycyjnego – red.) przeciwko Joannie S. Wyrok w tej sprawie w pierwszej instancji wydał sąd w Lidzbarku Warmińskim, a orzekał tam sędzia, którego kandydatura przekazana prezydentowi została wyłoniona przez nową Krajową Radę Sądownictwa.Sędzia Juszczyszyn, rozpoznając sprawę,  zażądał od Kancelarii Sejmu list poparcia dla kandydatów do nowej KRS. – Sędzia, który wyrokował w tej sprawie w pierwszej instancji, otrzymał nominację sędziowską na podstawie uchwały podjętej przez nową Radę. W ocenie sądu odwoławczego, w świetle wyroku TSUE, taka sytuacja może budzić wątpliwości, czy zapadłe w sprawie orzeczenie zostało wydane przez osobę do tego uprawnioną – informowała rzeczniczka prasowa Sądu Okręgowego w Olsztynie Agnieszka Żegarska.Po tej decyzji Ministerstwo Sprawiedliwości odwołało sędziego z delegacji do Sądu Okręgowego w Olsztynie uzasadniając to tym, że „żaden sędzia nie ma prawa oceniać statusu innego sędziego”. Juszczyszyn wygłosił oświadczenie, w którym powiedział, że „sędzia nie może bać się polityków”. Wobec sędziego wszczęto także postępowanie dyscyplinarne. Zawłaszczanie sądów czy sędziokracja?Patryk Jaki przekonywał, że takie działania sędziów mogą prowadzić do anarchii. – Musimy zadać sobie pytanie: czy chcemy państwa, w którym sędziowie mogą łamać prawo? Czy chcemy mieć demokrację, czy sędziokrację? Czy sędzia może decydować, czy inny sędzia jest sędzią, czy nie? Za chwilę sędziowie mogą decydować np., kto będzie prezydentem, kto będzie premierem? – oburzał się europoseł PiS.Zdaniem polityka, doszło do sytuacji, w której „wszystkie uprawnienia przysługują partiom III RP, a PiS ma tylko część uprawnień”. – Dlaczego sędziowie wprowadzają taką anarchię? Bo czują, że mogą. Bo mają wsparcie niektórych sił politycznych i mediów. Nie wolno się zgodzić na to, co się właśnie wydarzyło, bo to jest jeden wielki skandal. Ludzie, którzy określają się, jako kasta sędziowska uważają, że dysponują jakimś większym mandatem społecznym niż wszystkie władze – przekonywał Jaki. Prof. Bogusław Liberadzki nie szczędził słów krytyki pod adresem władzy. – Sędzia nie powinien kwestionować uprawnień konstytucyjnych prezydenta, ale zasialiśmy tak dużo chaosu, że teraz zbieramy tego efekty. I to jest przykre. Mamy za sobą kilka lat sporów, o to czy Polska jest państwem praworządnym. Wciąż toczy się spór na forum Komisji Europejskiej i TSUE – stwierdził europoseł SLD.Jego zdaniem PiS zaburza równowagę władz, bo chce „podporządkować system sądownictwa i sędziów decyzjom i władzom polityków”. Trybunał wskazuje Sąd NajwyższyTrybunał Sprawiedliwości UE wydał 19 listopada wyrok, w odpowiedzi na pytania prejudycjalne, zadane przez Izbę Pracy Sądu Najwyższego. Trybunał orzekł, że to SN ma badać niezależność nowej Izby Dyscyplinarnej, by ustalić, czy może ona rozpoznawać spory dotyczące przejścia sędziów Sądu Najwyższego w stan spoczynkuWedług listopadowego orzeczenia TSUE, jeśli SN uznałby, że Izbie Dyscyplinarnej brak niezależności i bezstronności, mógłby – zgodnie z wyrokiem TSUE – przestać stosować przepisy, na mocy, których to właśnie do tej Izby należy rozpoznawanie sporów dotyczących przejścia w stan spoczynku sędziów SN.",,
Portal tvp.info: Sąd przyznał rację Kancelarii Sejmu ws. głosowania Senatu nad ustawą o SN,"Sąd Okręgowy w Warszawie wydał wyrok w sprawie publikacji „Dziennika Gazety Prawnej”, w której zarzucono senatorom, że przegłosowali „nie tę ustawę [o Sądzie Najwyższym], co trzeba”. Gazeta ma umieścić sprostowanie na pierwszej stronie. - Staraliśmy się tłumaczyć dziennikarzom „DGP” tę kwestię jeszcze przed publikacją artykułu – mówi portalowi TVP.info Andrzej Grzegrzółka z Centrum Informacyjnego Sejmu.","Cała sprawa dotyczy artykułu pt. „Senat przyjął nie tę ustawę”, jaki pojawił się na okładce „Dziennika Gazety Prawnej” w lipcu tego roku. - Senatorowie głosowali nad inną wersją ustawy o Sądzie Najwyższym niż ta przyjęta przez posłów. To złamanie art. 121 ust. 1 konstytucji. Senat przegłosował nie tę ustawę, co trzeba – napisano w tekście. Senatorom zarzucono m.in. przekroczenie uprawnień, a publikacja stałą się argumentem dla polityków i komentatorów wzywających prezydenta Andrzeja Dudę do zawetowania ustaw Prawa i Sprawiedliwości reformujących wymiar sądownictwa. Marszałek Sejmu Marek Kuchciński określił wówczas tezy DGP jako fake news. - W wyniku przyjętych przez Sejm poprawek do ustawy o Sądzie Najwyższym musiała nastąpić zmiana numeracji jednostek redakcyjnych (artykuły i paragrafy). W przypadku nowych ustaw, nie nowelizacji, taka zmiana wynika z zasad prawidłowej legislacji. Elementarz legislatora — tłumaczył Kuchciński. Po publikacji „DGP” Kancelaria Sejmu skierowała wniosek o sprostowanie. Dziś Sąd Okręgowy w Warszawie wydał wyrok w tej sprawie, w którym, przyznał rację Kancelarii Sejmu, nakazując gazecie umieścić sprostowanie na pierwszej stronie - w dokładnie takiej samej konfiguracji, jaką miał ówczesny „jedynkowy” artykuł z lipca. Wyrok jest nieprawomocny. Andrzej Grzegrzółka z Centrum Informacyjnego Sejmu dla portalu tvp.info tak komentuje decyzję sądu:– Potwierdzam, że taki wyrok zapadał. Od początku staraliśmy się tłumaczyć dziennikarzom „DGP” tę kwestię; nawet jeszcze przed publikacją artykułu, mimo że nie skierowano do nas oficjalnych pytań. Zasady techniki prawodawczej zostały zachowane, prace Izby nie naruszały żadnych zasad legislacyjnych”.",,
Stan wojenny na Ukrainie? Zdecyduje parlament,"Prezydent Ukrainy Petro Poroszenko oświadczył, że parlament powinien rozpatrzyć wprowadzenie stanu wojennego w związku z rosyjskim atakiem na ukraińskie okręty w Cieśninie Kerczeńskiej. Rada Najwyższa zbierze się w tej sprawie w poniedziałek.","– Stan wojenny nie oznacza wojny – oświadczył Poroszenko podczas posiedzenia Rady Bezpieczeństwa Narodowego i Obrony (RBNiO) w Kijowie, która poparła propozycję ogłoszenia stanu wojennego.– Wprowadzenie stanu wojennego nie oznacza, że Ukraina będzie prowadziła działania ofensywne. Ukraina będzie prowadziła wyłącznie działania na rzecz obrony swojego terytorium i bezpieczeństwa swoich obywateli – powiedział prezydent. – Stan wojenny nie oznacza, że rezygnujemy z polityczno-demokratycznej drogi wyzwolenia ukraińskich terytoriów – podkreślił, mówiąc o zajętym przez prorosyjskich separatystów Donbasie na wschodniej Ukrainie oraz zaanektowanym przez Rosję Krymie. Poroszenko zwrócił się do parlamentu o zebranie się w trybie pilnym na posiedzeniu w Kijowie w poniedziałek. Chwilę później przewodniczący Rady Najwyższej (parlamentu) Andrij Parubij ogłosił, że deputowani zbiorą się w sprawie stanu wojennego w poniedziałek o godzinie 16 (godz. 15 w Polsce). Występując na zwołanym w nocy z niedzieli na poniedziałek posiedzeniu RBNiO prezydent oświadczył, że ogłoszenie stanu wojennego nie będzie wiązało się z mobilizacją, jednak poprosił żołnierzy rezerwy i uczestników walk na wschodzie kraju, by byli gotowi do powołania do wojska. – Zwracam się do was, szanowni weterani, byście byli w gotowości. Powinniśmy w jak najkrótszym czasie zapewnić działania, by zatrzymać wroga i obronić nasze państwo – zaapelował Poroszenko. Sekretarz RBNiO Ołeksandr Turczynow zaproponował, by stan wojenny został wprowadzony na 60 dni.",,
Fizycy chcą zbadać katastrofę smoleńską,"Kilkunastu polskich profesorów, głównie specjalistów w dziedzinie mechaniki, chce zwołania konferencji naukowej na temat katastrofy smoleńskiej – ustalił portal tvp.info. Interesuje ich mechanizm zniszczenia samolotu, czyli dlaczego rozpadł się on na tysiące części różnych rozmiarów.",,,
"Dowódca sił NATO: Putin już podwyższył stawkę. Mamy wiedzę, jakiego sprzętu potrzebuje  Ukraina","Sytuacja na Ukrainie „pogarsza się każdego dnia”, a ukraińskie siły zbrojne na wschodzie kraju nie mogą sobie poradzić ze wspieranymi przez Rosję separatystami – ocenił naczelny dowódca sił NATO w Europie, amerykański generał Philip Breedlove.","Generał Breedlove zapewnił jednocześnie, że armie Ukrainy i USA łączą mocnewięzi i dlatego Waszyngton jest poinformowany o potrzebach sił zbrojnychKijowa, wśród których wymienił m.in. zapotrzebowanie na dane wywiadowcze, a takżenarzędzia komunikacyjne i zakłócające.Zapytany przez dziennikarzy w stolicy USA, czy wysłanie broni na Ukrainęspowoduje kontrreakcję ze strony prezydenta Rosji Władimira Putina, generałBreedlove powiedział, że nie da się tego przewidzieć.– Przeanalizujmy, co do tej pory Putin zrobił – (wysłał na wschód Ukrainy – przyp. red.)ponad tysiąc pojazdów bojowych, rosyjskie oddziały wojskowe, nowoczesną brońprzeciwlotniczą, bataliony artylerii. Uważam, że Putin już podwyższył stawkę – podkreślił naczelny dowódca sił NATO w Europie.Uznał także, że brak reakcji na działania Moskwy również nie przyniósłefektów.„Putin postawił wszystko na jedną kartę”– Obserwowaliśmy stałą eskalację. (...) Możemy dostrzec, że Putin postawiłwszystko na jedną kartę – mówił. W jego ocenie, Rosjanie „będą  kontynuować działania, dopóty nie zrealizują wszystkich swoich celów”. Wcześniej w lutym amerykański generał zwracał uwagę, że Zachód nie powinienwykluczać opcji militarnej na Ukrainie. Tłumaczył jednak, że pod tym pojęciemrozumie pomoc w dostawach sprzętu wojskowego dla Kijowa.Zawieszenie broni Zgodnie z zawartymi 12 lutego w Mińsku porozumieniami pokojowymi nawschodniej Ukrainie od 15 lutego miało obowiązywać zawieszenie broni.Następnie z obu stron linii walk w ciągu 14 dni miało być wycofane ciężkieuzbrojenie i wytyczona strefa buforowa o szerokości od 50 do 70 km.Do rzeczywistego wstrzymania ognia nie doszło, strony zarzucają sobienawzajem łamanie porozumień. Już po mińskich rozmowach prorosyjscyseparatyści opanowali miasto Debalcewe w obwodzie donieckim, twierdząc, żeustalenia z Mińska nie dotyczą tego miasta będącego ważnym węzłemkomunikacyjnym.Zarówno UE, jak i USA nie wykluczają zaostrzenia sankcji wobec Rosji, jeśliwydarzenia na wschodzie Ukrainy będą zmierzać w złym kierunku i wymagaćzdecydowanej odpowiedzi.",,
Separatyści chcą korytarza dla oblężonych ukraińskich żołnierzy. Kijów odmawia złożenia broni,"Żołnierze nie opuszczą obleganego przez separatystów miasta Debalcewe na wschodzie kraju – oświadczył rzecznik armii ukraińskiej. Separatyści zaproponowali utworzenie korytarza, którym żołnierze – jeśli złożą broń – mogliby opuścić miasto.","–Miasto Debalcewe leży naterytorium znajdującym się pod kontrolą Kijowa, zgodnie z porozumieniemzawartym 12 lutego w Mińsku – podkreślił rzecznik sił zbrojnych Władysław Sełezniow.   – Są porozumienia z Mińska, zgodnie z którymi Debalcewe jest nasze. Nie wycofamy się z niego – powiedział rzecznik w rozmowie telefonicznej.  Wcześniej agencja Interfax przekazała wypowiedź Eduarda Basurina,wiceministra obrony powołanej przez separatystów Donieckiej Republiki Ludowej (DRL). „Zaproponowaliśmy otwarcie korytarza (dla ukraińskich żołnierzy), żebymogli złożyć broń i wyjść. Nawet nie sugerujemy, by zostali jeńcami” –powiedział Basurin. Według najnowszych danych z poniedziałku rano w okolicach Debalcewe wobwodzie donieckim wciąż panuje najtrudniejsza sytuacja w konflikcie nawschodniej Ukrainie.  Wzajemne oskarżenia o łamanie rozejmu  W niedzielę złożenia broni i opuszczenia miasta przez znajdujące się w nimjednostki ukraińskie zażądał przywódca DRL Ołeksandr Zacharczenko. Uważa onDebalcewe za „terytorium wewnętrzne DRL”.  Od nocy z 14 na 15 lutego na wschodniej Ukrainie formalnie obowiązuje rozejm uzgodniony w Mińsku 12 lutego w nowym porozumieniu pokojowym. W dalszym ciągu jednak siły rządowe i separatyści oskarżają się wzajemnie o łamanie rozejmu.  Cytowany przez agencję Reutera inny przedstawiciel separatystów DenysPuszylin zadeklarował, że są oni gotowi wycofać ciężką broń z linii frontu,gdy uczyni to – zgodnie z założeniami planu pokojowego – Ukraina. Wcześniej w poniedziałek przedstawiciel ukraińskiej Rady Bezpieczeństwa Narodowego i Obrony Andrij Łysenko powiedział, że rozejm na wschodzie Ukrainy jest łamany i dlatego armia nie jest obecnie gotowa do wycofania z linii frontu broni ciężkiej zgodnie z porozumieniami pokojowymi.",,
"Liban: Wojsko spacyfikowało manifestantów, jest pierwsza ofiara śmiertelna","Na ulice kilku miast w Libanie we wtorek ponownie wyszli demonstranci, aby zaprotestować przeciwko prezydentowi Michelowi Aounowi. W zamieszkach zginęła jedna osoba; to pierwsza ofiara śmiertelna trwających od połowy października niepokojów społecznych w tym kraju.","We wtorek zamkniętych zostało wiele szkół i instytucji publicznych; w stolicy kraju, Bejrucie, demonstranci zablokowali ulice płonącymi oponami. To właśnie podczas jednej z takich blokad zabity został mężczyzna strzałem w głowę. Napastnik został zatrzymany przez policję, która ma wszcząć w tej sprawie dochodzenie.Krótko potem libańskie służby bezpieczeństwa poinformowały, że w miejscowości Khalde na przedmieściach Bejrutu ogień do demonstrantów otworzył jeden z żołnierzy. Wiadomo, że ranił jedną osobę, nie jest jednak jasne, czy to on jest sprawcą śmierci jednego z demonstrantów.Prezydent Aoun we wtorek udzielił państwowej telewizji wywiadu, w którym wezwał wszystkich demonstrantów do powrotu do domów, jeśli chcą uniknąć katastrofy. Próbował uspokajać społeczeństwo, mówiąc o zamiarze powołania rządu „techno-politycznego”, złożonego z technokratów i polityków. Obiecał, że jeszcze w tym tygodniu rozpoczną się konsultacje, których celem będzie wyznaczenia nowego premiera.Katastrofa– Jeśli będziecie kontynuować swój protest, uderzycie w Liban i jego interesy. Pracujemy dzień i noc, aby uporządkować sytuację. Jeśli demonstracje będą się utrzymywać, nastąpi katastrofa. Jeśli zatrzymacie się, nadal będzie szansa na naprawę sytuacji w kraju – przekonywał.Protestujący żądają jednak odejścia całej elity politycznej, łącznie z prezydentem. Chcą nowego rządu, niezależnego od partii politycznych. Walczą także o regularne dostawy wody i elektryczności, czego często na co dzień nie mają z powodu złego funkcjonowania usług publicznych.Protesty w Libanie rozpoczęły się w połowie października. Setki tysięcy demonstrantów domagały się odejścia całej klasy rządzącej, która de facto pozostaje niezmiennie taka sama od końca wojny domowej (1975-1990). Protestujący twierdzili, że polityczni przywódcy są skorumpowani i niezdolni do znalezienia rozwiązania poważnego kryzysu gospodarczego i społecznego. Pod koniec października do dymisji podał się premier Libanu Saad Hariri, który wcześniej ogłosił swój plan reform. Polityk nie znalazł jednak aprobaty wśród demonstrantów.",,
W Hongkongu demonstranci zamieniają uniwersytety w twierdze,"Ostatnie dwa tygodnie były najbardziej brutalnym i przełomowym momentem trwających od 6 miesięcy protestów. Demonstranci zmieniający okupowane uniwersytety w twierdze i blokujący w ten sposób główne strefy komunikacyjne paraliżując życie ekonomiczne miasta. Całe składowiska tysięcy koktajlów Mołotowa i regularne bitwy z siłami policyjnymi szturmującymi bez powodzenia kampusy uczelni. Całe miasto spowite chmurami gazu łzawiącego, szereg ofiar śmiertelnych, oraz trwające drugi tydzień oblężenie Politechniki przez siły rządowe. Oto nowy obraz rewolucji w Hongkongu.","Bezpośrednia przyczyna eskalacji protestów to śmierć 22-letniego studenta, który w niejasnych okolicznościach spadł z trzeciego piętra parkingu Tseung Kwan O, podczas próby ucieczki przed policją w czasie starć 8 listopada. Sami policjanci sugerowali, że student próbował popełnić samobójstwo. Mieszkańcy miasta jednak już nie wierzą w prawdomówność mundurowych, którzy swoim działaniem w ciągu ostatnich miesięcy doprowadzili do utraty autorytetu sił policyjnych Hongkongu.  W pierwszą noc po zdarzeniu  doszło do gwałtownych starć. Rozwścieczeni śmiercią kolegi demonstranci urządzili polowania na patrole policji wokół Tseung Kwan O. Po kilku godzinach blokowania dróg i ataków bombami benzynowymi na konwoje policyjne ostatecznie dochodzi do pacyfikacji ze strony służb. Jednak posługując się sprawnie taktyką walki partyzanckiej w mieście, protestującym udało się wymknąć obławie. Wkrótce pojawiła się wśród demonstrantów idea strajku mającego doprowadzić do całkowitego paraliżu miasta. Protestujący mieli w ten sposób uczcić śmierć zmarłego studenta. 11 listopada, w poniedziałek o świcie, na główne ulice wyszły grupy nastolatków i zaczęły wznosić barykady blokując ruch samochodowy.  Reakcja policji okazała się gwałtowna. 21-letni student został postrzelony przez funkcjonariusza i w stanie krytycznym trafił do szpitala. Młodzież Hongkongu była rozgoryczona. - Zabijają nas, strzelają do nas, a większość mieszkańców to nie obchodzi i tak idą do pracy nie wspierają strajku- komentowała  sytuację młoda dziewczyna ze łzami w oczach z grupy aktywistów nawołujących do niekasowania biletów w komunikacji miejskiej w dniu strajku. Tego dnia ulice miasta ponownie zmieniły się w pole walk, ale mało kto jeszcze zdawał sobie sprawę z tego co ma dopiero nadejść.                                                Zobacz zdjęciezobaczwszystkieGroup 27Created with Sketch.                    Zamieszki w Hongkongu Wezwanie do strajku zostało ponowione następnego dnia w solidarności z postrzelonym przez policję. Tym razem wszystko się zmieniło. Studenci i uczniowe szkół średnich rozpoczęli okupację City Uniwersytetu i Chińskiego Uniwersytetu Hongkongu. Rosły barykady, przybywali kolejni demonstranci, a wraz z nimi zapasy, jedzenie, ubrania. Powstał arsenał koktajli Mołotowa. Policja w godzinach wieczornych przeprowadziła próbę szturmu kampusów. Doszło do ponad 10-godzinnej batalii studentów Chińskiego Uniwersytetu z większością sił policyjnych Hongkongu, która zwróciła uwagę całego świata.  Atak policji został odparty i walki przeniosły się z kampusów na ulice na kolejne dwa dni. Pośród okupujących kampusy studentów rosły jednak podziały i ujawniły się wady całkowitego pozbawienia się liderów i organizatorów protestów. W kontrowersyjnych warunkach okupujący opuścili najpierw Chiński Uniwersytet, a następnie kolejne uczelnie.  - Zrealizowaliśmy nasz cel. Na ponad trzy dni zablokowaliśmy praktycznie Hongkong, to i tak bardzo dużo - tłumaczy jeden ze studentów powód opuszczenia Chińskiego Uniwersytetu.  Sytuację wykorzystała strona prorządowa organizując spontaniczne sprzątanie barykad po demonstrantach przez prochińskich cywili. Na ulicach do akcji sprzątania dołączyli również żołnierze garnizonu Chińskiej Armii Ludowo Wyzwoleńczej. Z okupowanych uniwersytetów została jedynie Politechnika. - Nie porzucimy kampusu jak inni, nie możemy po prostu wrócić na ulice po tym co się wydarzyło. Uniwersytet należy do studentów, a nie do władzy i policji. Nie widzimy powodu dlaczego mielibyśmy teraz zrezygnować. Rewolucja osiągnęła nowy poziom – stwierdza młoda dziewczyna trzymająca wartę ze swoją grupą na balkonie, z którego rozpościera się widok na strategiczne skrzyżowanie przy kampusie, całkowicie zablokowane przez liczne barykady. Jeszcze tego wieczora około pięćdziesięciu policjantów z prewencji przeprowadziło próbę odblokowania drogi, ale istny deszcz koktajli Mołotowa rzucanych w kierunku funkcjonariuszy przez studentów sprawił, że policja odstąpiła od walki. Kolejnego dnia, 17 listopada przed południem na skrzyżowaniu pojawili się prochińscy cywile, by uprzątnąć barykady. Obrzuceni kostką wycofali się, a na miejscu pojawiła się ponownie policja. Rozpoczęła się bitwa o Politechnikę, która trwała do świtu kolejnego dnia. Gdy na ulice wyszły z gmachu uczelni setki nastolatków i studentów uzbrojonych w kije, tarcze i koktajle Mołotowa skrzyżowanie stało się miejscem kilkugodzinnego starcia, które nie doprowadziło do rozstrzygnięcia. Na miejsce po południu przybyły w ramach posiłków dwie armatki wodne przy wsparciu lekkich wozów opancerzonych. Mimo skutecznie zorganizowanej obrony kampusu dnia poprzedniego, następne dni ujawniły totalną dezorganizację protestujących, z których większość w sposób zdesperowany szukało ucieczki z oblężenia.  W grupach kilkusetosobowych demonstranci próbowali się przebić bezskutecznie przez kordony policji, co doprowadziło do masowych zatrzymań. Oblężenie zostało utrzymane przez kolejne 11 dni. W tym czasie na terenie kampusu zaczęły się pojawiać problemy z żywnością, warunki higieniczne drastycznie spadły, a studenci i uczniowie znajdowali coraz bardziej radykalne sposoby ucieczki. Popularną drogą do wolności okazały się być kanały, którymi ruszyło kilkaset osób. Po tygodniu oblężenia na terenie Politechniki zostało zaledwie kilku demonstrantów w złym stanie zdrowotnym i psychicznym. Ukrywali się oni na tyle dobrze, że pracownicy społeczni, duchowni i pracownicy uniwersytetu mieli problemy z ich znalezieniem i zapewnieniem niezbędnej pomocy.  W cieniu oblężenia, w niedzielę 24 listopada,  odbyły się wybory do rad dystryktów w Hongkongu, kandydaci prodemokratyczni odnieśli miażdżące zwycięstwo. To był pierwszy weekend od bardzo dawna bez masowego użycia gazu łzawiącego przez policję, a kolejny tydzień okazał się jednym z  najspokojniejszych w ostatnim okresie.   W czasie walk o Politechnikę zatrzymano 1377 osób, kilkaset usłyszało zarzuty udziału w zamieszkach. Po 12 dniach ostatecznie oblężenie przerwano. Obecnie ważą się dalsze losy rewolucji. Czy młodzież będąca fundamentem protestów powróci do radykalnej walki miejskiej partyzantki i masowych demonstracji, czy dojdzie do stabilizacji sytuacji w mieście? W ostatnich dniach prezydent USA Donald Trump podpisał ustawę wspierającą demokrację w Hongkongu, weszła więc ona w życie szybciej, niż wiele osób zakładało. Czy wpłynie ona znacząco na dynamikę protestów? Odpowiedź na to uzyskamy w najbliższych tygodniach.",,
„Marsz w obronie disco polo” w Białymstoku. Mieszkańcy sprzeciwiają się manifestacji LGBT,"„Pikieta w obronie rozumu i godności człowieka”, „Manifestacja heteroseksualizmu”, „Marsz w obronie disco polo”, „Upamiętnienie zatonięcia polskiego torpedowca ORP Kaszub” – to kilka z blisko 40 zgłoszeń na zgromadzenia, które wpłynęły do Urzędu Miejskiego w Białymstoku. Mają się one odbyć 20 lipca – w dniu, kiedy zaplanowany jest pierwszy w tym mieście marsz równości.","Jak poinformowała rzeczniczka prezydenta Białegostoku Urszula Boublej, wszystkie zgłoszenia o imprezach zostaną zarejestrowane, jeżeli będą one spełniać wymogi ustawy o zgromadzeniach.Trasy przemarszu i miejsca zgromadzeń w wielu przypadkach kolidują ze sobą. W takiej sytuacji organizatorzy manifestacji będą mogli się porozumieć ws. zmiany trasy lub miejsca na rozprawie administracyjnej. Jeśli jednak nie dojdzie do porozumienia, zadecyduje pierwszeństwo nadesłania zgłoszenia. Boublej zaznaczyła, że jako pierwsze dotarło zgłoszenie od organizatorów marszu równości. Oprócz zgłaszania kontrmanifestacji zbierane są podpisy pod petycją o zakazanie marszu środowisk LGBT, pod którą podpisało się prawie 6 tys. osób. Ponadto manifestacji sprzeciwiali się również białostoccy radni Prawa i Sprawiedliwości, którzy przygotowali projekt stanowiska w tej sprawie, ale nie udało im się wprowadzić go do porządku obrad.",,
Rozwiązania chmurowe w służbie państwu. Resort cyfryzacji szykuje przetarg,"Już w 2020 r. samorządy i instytucje publiczne będą mogły przenosić swoje bazy oraz rejestry na zewnętrzne serwery autoryzowane przez rząd – pisze „Rzeczpospolita”. Dodaje, że resort cyfryzacji szykuje centralny przetarg na budowę systemu gromadzenia danych.","Jak dowiedział się dziennik, pierwszy centralny przetarg na usługi tzw. cloud computingu dla administracji publicznej ma zostać rozstrzygnięty w pierwszym kwartale przyszłego roku. Gazeta podkreśla, że w zeszłym tygodniu resort cyfryzacji opublikował specjalne zapytanie skierowane do dostawców i integratorów usług chmurowych. Zdaniem „Rz” resort chce w ten sposób zbadać zainteresowanie i zebrać szacunkowe wyceny kosztów budowy infrastruktury.„Z wybranymi w przetargu operatorami podpisane zostaną umowy ramowe, a potem instytucje publiczne będą mogły z owej rządowej listy wybrać oferentów gwarantujących bezpieczeństwo. Pierwsze kontrakty spodziewane są w I połowie 2020 r.” – pisze „Rz”.Według „Rzeczpospolitej” uruchomienie tzw. publicznej chmury obliczeniowej będzie przełomem, „bo oznacza, że wiele urzędów i organów, które dotąd gromadziły dane na wewnętrznych serwerach lub korzystały z komercyjnych chmur, będzie w stanie przechowywać je i przetwarzać na wspólnej, certyfikowanej i bezpiecznej infrastrukturze”. „W naszej wizji wykorzystania chmury w administracji publicznej mówimy o modelu hybrydowym, czyli zarówno wykorzystaniu serwerowni i infrastruktury należącej do państwa, jak i korzystaniu z usług komercyjnych, ale z rygorystycznym podejściem do klasyfikacji danych” – wyjaśnia, cytowany przez „Rz”, wiceminister cyfryzacji Karol Okoński.Wiceszef MC podkreśla, że takie podejście „daje swego rodzaju dodatkowy filtr, który spowoduje, iż jeśli mamy do czynienia z danymi krytycznymi dla państwa, nie będą one umieszczane w serwerowniach nienależących do Skarbu Państwa”.„Rz” pisze, że w przetargu mogą wziąć udział tacy amerykańscy operatorzy jak Google, Microsoft, czy Amazon, którzy – jak zaznacza gazeta – zgodnie z regulacjami Cloud Act – na wezwanie amerykańskich służb obowiązane są przekazać dane klientów, które przechowują na swoich serwerach. MC przekonuje jednak, że dane administracji publicznej będą bezpieczne.",,
Kijów chce zmiany ustawy o IPN,"Władze Ukrainy uważają, że znowelizowana ustawa o polskim Instytucie Pamięci Narodowej, która dopuszcza karanie za zaprzeczanie zbrodniom ukraińskich nacjonalistów, powinna być zmieniona – oświadczył wicepremier Ukrainy. Pawło Rozenko w piątek przyjeżdża do Warszawy.","Rozenko podczas spotkania z wicepremierem, ministrem kultury Piotrem Glińskim będzie rozmawiał o sporach na tle historycznym między Polską i Ukrainą.– Dla nas niezwykle ważne jest zmniejszenie napięcia w stosunkach ukraińsko-polskich, które w ostatnim czasie, m.in. w sposób sztuczny, wykorzystywane są przez różne siły polityczne, w tym także przez czynniki zewnętrzne. Dlatego główną misją jest rozpoczęcie dialogu na ten temat ze stroną polską – powiedział Rozenko dziennikarzom po posiedzeniu rządu.– Z drugiej strony bez wątpienia nie możemy nie reagować na ostatnie wydarzenia dotyczące m. in. uchwalonych zmian do ustawy o Instytucie Pamięci Narodowej. Kierując się stanowiskiem prezydenta Ukrainy, Rady Najwyższej i rządu Ukrainy oczekujemy od strony polskiej nie tylko wyjaśnień w związku z tą ustawą. Uważamy, że powinna być ona zmieniona – podkreślił. Rozenko ocenił, że znowelizowana ostatnio ustawa o IPN dotyka nie tylko kwestii politycznych i historycznych, lecz może też godzić w prawa obywateli ukraińskich, którzy mieszkają i pracują w Polsce poprzez, jak się wyraził,  prześladowania za jakieś wypowiedzi czy przekonania polityczne.",,
Premier: Theresa May może liczyć na Polskę ws. brexitu,"Premier Mateusz Morawiecki w wywiadzie dla brytyjskiej telewizji Channel 4, zapewniał, że niezależnie od tego, jak potoczą się losy brexitu, Polska i Wielka Brytania będą traktować swoich obywateli na takich samych zasadach.","Szef polskiego rządu zaznaczył, że zostało to uzgodnione z premier Theresą May. – Uzgodniliśmy, że na zasadzie wzajemności będziemy traktować obywateli naszych krajów na takich samych zasadach, niezależnie od tego, jak potoczy się sprawa brexitu. Jednak mocno wierzę, że znajdziemy w tej sprawie kompromis – przyznał.– Wielka Brytania jest dla nas ważnym partnerem handlowym. Dlatego również dla polskich i brytyjskich przedsiębiorców ważne jest, aby znaleźć wyjście z tej sytuacji – podkreślił. Dodał, że chciałby, aby Polacy, którzy wyjechali do Wielkiej Brytanii powrócili do Polski. Jego zdaniem, ma ich do tego zachęcić między innymi niska stopa bezrobocia w kraju.Delikatna sprawa Premier przyznał również, że sprawa brexitu jest bardzo delikatna. Odniósł się w ten sposób do słów unijnego negocjatora Michela Barniera, który powiedział, że zbyt twarde stanowisko krajów unijnych może spowodować, że przeciwnicy umowy w brytyjskim parlamencie zaprotestują i obie strony znajdą się w punkcie wyjścia.Morawiecki podkreślał w wywiadzie dla Channel 4, że do brexitu trzeba podchodzić rozważnie. – Stąpamy po cienkim lodzie. W tej sprawie żadna ze stron nie powinna przesadzać. Oczywiście Wielka Brytania jest w bardzo trudnej sytuacji, ale jednocześnie chcielibyśmy znaleźć bezpieczne rozwiązanie. Jednak żadna umowa nie będzie dość dobra. Wierzę jednak, że zbliżamy się do decydującego momentu w negocjacjach i mam nadzieję, że będzie to moment pozytywny – zaznaczył.",,
Francja: przetasowanie w rządzie,"Francuska lewica triumfalnie wraca do władzy, a prawica podnosi się po porażce. Na dywanik do prezydenta Nicolasa Sarkozy'ego został wezwany premier Francis Fillon. Wspólnie postanowili wynieść lekcję z przegranych wyborów regionalnych.","Sarkozy przyjął w Pałacu Prezydenckim premiera, z którym omówił planowane zmiany. Fillon oświadczył, że jest gotów dzielić odpowiedzialność za porażkę.  – Nie umieliśmy przekonać. (...)Biorę na siebie swoją część odpowiedzialności  – powiedział.Jak daleko sięgną zmiany na prawicy? Szef sztabu prezydenta Claude Gueant dementuje informacje, według których Fillon zaproponował swą dymisję. Prezydent i premier rozmawiali natomiast o „technicznych” zmianach w rządzie. Według Sarkozy'ego, wynik wyborów jest dla rządu „głośnym dzwonkiem alarmowym”.Skala porażki Partia prezydenta – Unia na rzecz Ruchu Ludowego (UMP) –będzie kontrolować tylko 3 z 26 regionów metropolitalnych, podczas gdy Partią Socjalistyczną (PS) przejęła aż 23. Wyniki procentowe ukształtowały się następująco: lewica – 54,3 proc., prawica – 35,5, a nacjonalistyczny Front Narodowy (FN) Jean-Marie Le Pena – 9,26 proc.Spektakularny sukces lewicy był możliwy dzięki temu, że po pierwszej turzewyborów socjaliści zawarli ogólnokrajowy sojusz z ekologami i innymiugrupowaniami lewicowymi, tworząc z nimi wspólne listy.Francuzi wyłonili w tych wyborach blisko 1900 lokalnych radnych w 26 metropolitalnych i zamorskich regionach kraju.Francuskie rady regionów mają znaczne kompetencje. Decydują m.in. o budowie iutrzymaniu publicznych liceów, organizacji transportu regionalnego,zagospodarowaniu przestrzennym oraz wspierają rozwój gospodarczy lokalnejspołeczności.",,
"Co tam się dzieje, Polsko? [OPINIA]","Przed 1989 rokiem media próbowały wychować Polaka na nowego, socjalistycznego człowieka, zaś po tej magicznej dacie – na Europejczyka, zresztą nie każdy widzi tu różnicę. Głównym narzędziem tego wychowania była pedagogika wstydu, z jednej strony przypisująca nam wszystkie możliwe złe cechy, z drugiej choćby udział w zbrodniach wojennych. Jednym ze stałych punktów tego repertuaru było przedstawianie Polaków jako jedynych w swoim rodzaju narzekaczy, którzy nigdy się do nikogo nie uśmiechają, za to zapytani, co słychać, zaczynają litanię żalów, zamiast powiedzieć, jak porządny Anglik, Amerykanin czy ktokolwiek inny, że wszystko jest w porządku.","O tym ostatnim argumencie na tę polską gorszość i bylejakość przypomniałem sobie przy okazji koncertu Guns N’ Roses. Legendarny zespół przyjechał do nas, zagrał koncert, fani ponoć byli zadowoleni. To wszystko powinno wystarczyć zainteresowanym tematem do szczęścia, ale nie wystarczyło. Ktoś wypatrzył bowiem, że na swoim Twitterze zespół zadał pytanie „What the F%CK is going on Poland?!”. W odpowiedzi posypały się narzekania – że trójpodział władzy, praworządność, konstytucja i sąd najwyższy. Dziennikarze rzucili się do swoich komputerów, by puścić w świat bardzo ważny komunikat – kolejna legenda rocka daje wyraz zaniepokojeniu sytuacją w Polsce! I tylko nikt nie zauważył, że takie samo pytanie, może tylko na różne sposoby pisząc ukryte w nim przekleństwo, zespół stawia w każdym miejscu, w którym ma się pojawić, zaś oczekiwaną odpowiedzią jest entuzjazm z powodu ich spodziewanego lub trwającego występu. Cóż, najwyraźniej w tym przypadku coś widać było w narzekaniu na nasz narodowy charakter, a i wcześniejsze występy Pearl Jam (popierającego wszelkie inicjatywy proaborcyjne), Massive Attack (polityczne slajdy podczas koncertu) czy wreszcie The Rolling Stones, zaostrzyły apetyt na takie zachowania. Widać w tym te same potworne kompleksy, które wciąż, prawie 30 lat od upadku żelaznej kurtyny każą traktować jako wielką łaskę występ zachodnich artystów, dla których jesteśmy już od dawna normalną częścią rynku muzycznego. Tym razem niektórzy czekają na każde, nawet tylko zawoalowane pouczenie wobec nielubianej przez siebie władzy. Wielu sympatyków i działaczy opozycji narzeka na słabe zaangażowanie się młodzieży w życie polityczne i aktywny sprzeciw wobec szkodliwej ich zdaniem polityki władz. Czy środkiem, mogącym wpłynąć na takie nastawienie mają być okrągłe slogany i żarty, które przekonać mogą tylko przekonanych, zaś po reszcie spłyną wraz z koncertowym potem na plecach? Jeśli na innej dużej imprezę muzycznej widzimy stoisko „Frontu Europejskiego”, ruchu społecznego działającego na rzecz członkostwa Polski w UE (według tej organizacji najwyraźniej zagrożonego), nie trudno nie poczuć zażenowania. I nie chodzi tu o przekaz, dla większości uczestników nasze członkostwo w Unii jest zapewne czymś naturalnym, a jego formę. Ikonografia, składająca się z takich elementów jak koślawa gitara z jednym skrzydłem czy wywalony język, znany z logo Rolling Stones, odwołują się do stylistyki świata, który skończył się ładnych kilkadziesiąt lat temu. O sądach w Polsce nie będzie jednak rozstrzygać Mick Jagger, który zresztą chyba wcale nie ma na to ochoty, ani tym bardziej Axl Rose, który dość kłopotów ma z własnymi prawnikami. KRS rozpatrzyła negatywnie większość wniosków sędziów Sądu Najwyższego, którzy nie chcieli przejść w stan spoczynku. Poza piątką, która otrzymała pozytywną opinię KRS, znalazł się również sędzia Józef Iwulski. Miniony tydzień na pewno należał do tego najstarszego prezesa SN, jednak na pewno nie z powodów, o których marzyłby ten weteran sądownictwa, jak okazało się, również wojskowego. Coraz więcej głosów, mówiących, że tą nominacją prezydent pokazał skalę problemów środowiska sędziowskiego z własną przeszłością. Pozostaje pytanie, jak prezydent, od którego zależy teraz ostateczna decyzja, zachowa się wobec grupy sędziów, w tym prof. Iwulskiego, który zapowiedział już, że nie podporządkuje się nowym przepisom o wieku emerytalnym. Obrona przez atak to chyba jedyne, co pozostało prezesowi SN, któremu nie pomogło zasłanianie się niepamięcią. Jego przeszłość znalazła już potwierdzenie w wielu źródłach, stawiając obrońców dotychczasowego kształtu wymiaru sprawiedliwości w wyjątkowo niezręcznej sytuacji. Oczywiście nie brak chętnych, którzy tłumaczą, że prawnik nie miał innego wyboru i robił to, do czego był zmuszony. Pozostaje pytanie, czy i my jesteśmy zmuszeni, by o kształcie praktyki systemu prawnego w Polsce nadal decydowali ludzie, którzy współtworzyli aparat represji stanu wojennego. Zwłaszcza tacy z żoną w Służbie Bezpieczeństwa i fałszywym oświadczeniem lustracyjnym. Niestety wygląda jednak na to, że jakiś czas potrwa jeszcze stan chaosu i dwuwładzy w SN, choć wydaje się, że mijający tydzień obrońcom poprzedniego kształtu i składu tej instytucji zadał bardzo duży cios. Czy skończy się to jednak przykuwaniem się do biurek, w jakim widzi się wraz z Małgorzatą Gersdorf słynny Igor Tuleya? Wątpię, bo w odróżnieniu od sędziego Tuleyi, nie widzę prof. Gersdorf w takiej roli. Świat, z wyjątkiem koncertujących u nas artystów, nie patrzył w tym tygodniu na Polskę, koncentrując się na bardzo interesującym szczycie NATO. Największym bohaterem (lub antybohaterem) tej imprezy był oczywiście prezydent Stanów Zjednoczonych. Trump w sposób bardzo ostry wypowiedział się na temat schizofrenicznej  polityki części państw Europy, które formalnie traktują Rosję jako zagrożenie, równocześnie robiąc z nią interesy i wzmacniają zależność energetyczną od państwa Władimira Putina. Te słowa amerykańskiego przywódcy są dla nas tym bardziej cenne, że w pełni współgrają z polskim stanowiskiem wobec Rosji, Niemiec i unijnej polityki. Szczyt korzystny dla PolskiDoszła do nich kolejna krytyka części państw NATO, w tym Niemiec, spowodowana niewywiązywaniem się z koniecznych wydatków na obronność, skutkującym osłabieniem paktu i zwiększeniem ciężaru jego utrzymania spadającym na Stany Zjednoczone. I tutaj również pozostajemy w grupie państw, którym Trump nie ma nic do zarzucenia. Być może dlatego, wbrew obawom lub oczekiwaniom niektórych polskich komentatorów nie unikał podczas szczytu towarzystwa prezydenta Andrzeja Dudy. Szczyt okazał się być wydarzeniem bardzo korzystnym dla Polski, potwierdzając naszą pozycję w sojuszu i wychodząc naprzeciw naszych oczekiwań. Sympatii Trumpa, w przeciwieństwie do Dudy, nie mógł zyskać natomiast Donald Tusk, który jeszcze przed szczytem przyjął na siebie rolę rzecznika Angeli Merkel i na pierwsze, krytyczne wypowiedzi prezydenta USA przed spotkaniem odpowiedział w duchu niemieckiego, nie europejskiego, o polskim nawet nie wspominając, interesu. Tuska z samego szczytu zapamiętamy jednak głównie z wysiłku, jaki włożył z usuwania Andrzeja Dudy ze wszystkich zdjęć, jakie pojawiały się na jego profilach społecznościowych. Czyżby w tak politowania godny sposób zaczynał swoją kampanię wyborczą? Że tak może być w rzeczywistości pokazuje artykuł, który ukazał się na… „Pudelku”. Ten informujący o celebrytach portal zachwycił się przeciętną w najlepszym razie kreacją żony byłego premiera, informując czytelników, że „Małgorzata Tusk zadała szyku w Brukseli”. Ci jednak, co widać było w komentarzach, przekonać się jakoś nie dali.",,
Unijni inspektorzy sprawdzili polskie ubojnie,Inspektorzy Komisji Europejskiej zakończyli już audyt w polskich ubojniach i inspektoratach weterynarii – dowiedziała się Informacyjna Agencja Radiowa. Kontrole odbywały się od poniedziałku.,"Przedstawiciele Komisji Europejskiej kontrolowali zakłady i inspektoraty w województwie mazowieckim – między innymi w gminie Ostrów Mazowiecka i Wyszkowie. Protokół z unijnej kontroli Polska ma otrzymać w ciągu 10 dni.We wtorek inspektorzy skontrolowali zakład pod Ostrowią Maz., w którym miało dochodzić do nielegalnego uboju. W reportażu stacji TVN przedstawiono proceder uboju i przerabiania na mięso chorych i padłych krów.Zakład został zamknięty. Jak poinformował Główny Lekarz Weterynarii, mięso z tej rzeźni zostało zabezpieczone i poddane utylizacji. Prokuratura wszczęła dochodzenie.W ubiegły piątek KE informowała, że mięso z nielegalnego uboju krów w rzeźni w Polsce trafiło do 14 krajów UE. Oprócz Polski są to: Czechy, Estonia, Finlandia, Francja, Hiszpania, Litwa, Łotwa, Niemcy, Portugalia, Rumunia, Słowacja, Szwecja i Węgry.",,
Gruzja i Ukraina: Rosja utrudnia żeglugę na morzach Czarnym i Azowskim,Gruzja i Ukraina złożyły przeciwko Rosji skargę do Międzynarodowej Organizacji Morskiej. Władze w Tbilisi i Kijowie zarzucają Moskwie utrudnianie żeglugi na wodach mórz: Czarnego i Azowskiego. Skargę poparły Unia Europejska i Stany Zjednoczone.,"Według gruzińskich urzędników rosyjskie okręty utrudniają prowadzenie operacji szkoleniowych i ratowniczych na wodach Morza Czarnego.   Chodzi między innymi o zbliżanie się rosyjskich jednostek na niebezpieczną odległość do innych statków. Ukraina podnosi tę samą kwestię na obszarach Morza Czarnego i Morza Azowskiego, a także w Cieśninie Kerczeńskiej łączącej oba akweny. Dodatkowo Kijów zwrócił uwagę na uruchomienie przez Moskwę w rejonie Morza Azowskiego systemów nawigacyjnych, których sygnał zakłóca działanie innych tego typu urządzeń.  W listopadzie 2018 roku w Cieśninie Kerczeńskiej rosyjskie jednostki ostrzelały i staranowały okręty Ukrainy. Rosjanie zajęli ukraińskie jednostki i aresztowali załogi. Ukraińscy marynarze zostali uwolnieni dopiero po kilku miesiącach w ramach wymiany jeńców.",,
"Miller: Józef Oleksy znał panią Ogórek, wyrażał się o niej bardzo pozytywnie. Lewica nie umarła","– Niczego nie żałuję. Wiem, że niektórzy twierdzą, iż ogłaszanie kandydatki na prezydenta w dniu śmierci Józefa Oleksego to był zły pomysł, ale w tym jest pewien symbol – umarł wybitny człowiek lewicy, ale nie umarła lewica – powiedział w programie „Gość poranka” w TVP Info lider SLD Leszek Miller. – Przecież Józef Oleksy znał panią Ogórek, wyrażał się o niej bardzo pozytywnie – dodał. Oleksy zmarł w piątek rano. Kilka godzin później na konferencji prasowej Sojusz wskazał swoją kandydatkę w wyborach prezydenckich, co wywołało wiele kontrowersji.","Józef Oleksy zmarł w piątek rano. Kilka godzin później na konferencji prasowej Sojusz wskazał swoją kandydatkę w wyborach – Magdalenę Ogórek. Taki wybór terminu prezentacji kandydata wywołał wiele kontrowersji. – Ogłosili: umarł król, niech żyje król, to było niehumanitarne – mówiła Danuta Waniek (SLD).  „Myśmy nie mieli dobrego wyjścia” – Myśmy nie mieli dobrego wyjścia z tej sytuacji. Wiem, że niektórzy twierdzą, iż ogłaszanie kandydatki na prezydenta w dniu śmierci Józefa Oleksego to był zły pomysł, ale w tym jest pewien symbol: umarł wybitny człowiek lewicy, ale nie umarła lewica – podkreślił Leszek Miller. – Lewica nie odeszła, lewica trwa. Lewica się przeobraża, lewica ciągle powinna być ludziom potrzebna. I pani Ogórek jest symbolem tych zmian, tego odrodzenia  – podkreślił lider SLD.   „To jest nawiązanie do marzeń Józefa Oleksego” – Przecież Józef Oleksy znał panią Ogórek, wyrażał się o niej bardzo pozytywnie. To jest nawiązanie do tych marzeń, do tych idei, które Józef Oleksy przedstawiał swoją osobą, bo zwłaszcza ze mną w ostatnich miesiącach często rozmawiając, mówił: „potrzeba nowej krwi, potrzeba młodego pokolenia polityków” – podkreślił Leszek Miller.                                                teraz odtwarzaneMiller: myśmy się porozumieli, dzięki czemu dzisiaj w ogóle górnictwo polskie istnieje „Po co przeciwstawiać się górnikom, jeśli można się porozumieć?”Rozmowa dotyczyła również górniczych protestów przeciwko rządowym planom likwidacji nierentownych kopalń. Zapytany, czy możliwe jest przeciwstawienie się tak dużej grupie zawodowej, Miller powiedział: – Po co się przeciwstawiać , jeśli można się porozumieć  i dokonać koniecznych zmian właśnie w porozumieniu? – Importujemy 12 mln ton węgla i trzeba zadać pytanie, czy trzeba ten węgiel importować – dodał polityk Sojuszu.   „Myśmy się porozumieli, dzięki czemu dzisiaj w ogóle górnictwo polskie istnieje” Były premier Leszek Miller podkreślił, że jego rząd w 2003 r. poradził sobie w sytuacji konfliktu z górnikami. – My również mieliśmy problemy z restrukturyzacją górnictwa, z Kompanią Węglową, tylko że myśmy się porozumieli w końcu i przeznaczyliśmy 18,5 mld zł na oddłużenie polskich kopalń, dzięki czemu dzisiaj w ogóle górnictwo polskie istnieje – ocenił. – Gdybyśmy wtedy tego nie zrobili, to już w ogóle żadnej kopalni by nie było. Tylko że myśmy nie rozdawali oczywiście pieniędzy za darmo, tylko w porozumieniu z górnikami staraliśmy się przeprowadzić rozmaite programy restrukturyzacyjne. I teraz trzeba zrobić to samo.  – Wykrzykiwanie buńczucznych haseł, grożenie pięścią, napuszczanie jednych grup społecznych na drugie nic nie da, to nie rozwiązuje żadnego problemu. Problem tkwi w tym, że polskie górnictwo jest obłożone tyloma podatkami, że po prostu nie może być konkurencyjne – podkreślił lider SLD.",,
Zarzut zabójstwa usłyszał mężczyzna pierwotnie podejrzany o kradzież,"Zarzut zabójstwa kobiety „z powodu motywacji zasługującej na szczególne potępienie” usłyszał mężczyzna, któremu pierwotnie zarzucono przywłaszczenie mienia – poinformowała Prokuratura Okręgowa w Szczecinie. Ciało kobiety odnaleziono podczas śledztwa prokuratorskiego „Archiwum X”.","Mężczyzna został aresztowany w czerwcu br. Zarzucono mu przywłaszczenie przedmiotów należących do poszkodowanej kobiety – prokuratura na razie nie ujawnia, co to miało być. – Postępowanie prowadzone początkowo o przestępstwo przeciwko mieniu doprowadziło do ujawnienia, że pokrzywdzona kobieta mogła paść ofiarą zabójstwa– powiedziała rzeczniczka Prokuratury Okręgowej w Szczecinie Joanna Biranowska–Sochalska. Śledztwo nadzoruje prokurator z „Archiwum X” – Działu ds. Cyberprzestępczości i Nowoczesnych Technologii Wykrywczych szczecińskiej Prokuratury Okręgowej. W toku postępowania prowadzonego we współpracy ze szczecińską Komendą Wojewódzką Policji ustalono, że pokrzywdzona zaginęła w niewyjaśnionych okolicznościach, a jej zaginięcie miało związek z kradzieżą. Podczas ustalania miejsca pobytu zaginionej kobiety śledczy zgromadzili dowody, które pozwoliły odnaleźć jej ciało. Materiał dowodowy wykazał też, że kobieta padła ofiarą zabójstwa, a sprawcą może być mężczyzna podejrzany o przywłaszczenie jej mienia.",,
"Politolog: Wiceprezydent USA dowiódł, kto jest największym sojusznikiem Polski","Słowa wiceprezydenta USA Mike’a Pence’a mają dla nas fundamentalne znaczenie, są namacalnym dowodem, że naszym największym, lojalnym i wiarygodnym sojusznikiem są Stany Zjednoczone – komentuje wydarzenia 5. Światowego Forum Holokaustu politolog Uczelni Łazarskiego Artur Wróblewski. Zdaniem eksperta wystąpienie prezydenta Rosji Władimira Putina, który nie powielił grudniowych kłamstw na temat Polski, jest wyraźnym sukcesem polskiej dyplomacji. – To oznacza, że kiedy atakował, jak agent KGB sondował, na jaki grunt padną jego kłamstwa – mówi w rozmowie z portalem tvp.info Wróblewski.","W czasie czwartkowych uroczystości w Jerozolimie Mike Pence mówił o Polsce jako jednej z ofiar II wojny światowej i o niszczeniu polskiej kultury przez nazistowskie Niemcy.   – Planując zniszczenie kultury polskiej, naziści dawali polskim miastom niemieckie nazwy. Miasto Oświęcim nazwali Auschwitz. (…) Pamiętamy też o bohaterach nieżydowskiego pochodzenia, którzy uratowali tysiące osób i tak jak oni wtedy, tak i my dziś musimy być gotowi, by skonfrontować się z antysemityzmem – powiedział wiceprezydent USA w czasie 5. Światowego Forum Holokaustu.  Zdaniem politologa Artura Wróblewskiego, te słowa mają fundamentalne historyczne znaczenie i wyraźnie pokazują, na kogo Polska może liczyć. – Tak naprawdę to Stany Zjednoczone są naszym największym, lojalnym i wiarygodnym sojusznikiem, jeśli chodzi o kwestie bezpieczeństwa – komentuje nasz rozmówca.  Ekspert zauważa, że podczas uroczystości w Jerozolimie tak naprawdę nikt poza Pencem nie wspomniał o ofierze, jaką poniosła Polska.   – Z punktu widzenia bezpieczeństwa, mamy kolejny dowód (po wzmocnieniu wschodniej flanki NATO czy wysłaniu dodatkowych oddziałów wojsk amerykańskich do Polski) na to, że możemy liczyć na wsparcie USA w trudnych i kontrowersyjnych sytuacjach – stwierdził Wróblewski. Wskazał, że po części jest to sukcesem polskiej dyplomacji, ponieważ już kilka dni wcześniej prezydencki minister Krzysztof Szczerski w czasie wizyty w USA zapowiadał, że amerykański wiceprezydent zabierając w Jerozolimie głos wspomni o Polsce. – Równie dobrze można pomyśleć, że mówił o sobie, że Rosja wykorzystuje prawdę historyczną do celów politycznych, fałszując ją – komentuje ekspert z Uczelni Łazarskiego.  Jak ocenia rozmówca portalu tvp.info, w grudniu, kiedy Putin wypowiadał głośno kłamstwa historyczne na temat Polski, wówczas sondował, jak zareaguje świat. Wszyscy jednak dali odpór „śmiesznym i surrealistycznym argumentom” prezydenta Rosji – ocenia Wróblewski.  – Jak agent KGB – sondował, próbował sprawdzić, czy te kłamstwa padną na dobry grunt. Zobaczył, że nie padły – ocenił ekspert. Dodał, że grudniowe ataki mogły stać się dla Putina kontrproduktywne, bo „zaczęły go ośmieszać”. – Nie podjął tych wątków przeciwko Polsce, bo wysondował, że to będzie przeciwskuteczne – mówi Wróblewski.  Ekspert zaznacza, że w izraelskich i światowych mediach głośnym echem odbiła się nieobecność prezydenta Andrzeja Dudy na Światowym Forum Holokaustu. Prezydent Polski nie pojechał na uroczystości, bo organizatorzy wydarzenia odmówili mu możliwości zabrania głosu. – Izraelskie dzienniki zauważają, że jest to protest przeciwko kłamstwom Putina, że powstało dyplomatyczne spięcie między Polską a Rosją, w które Izrael został wpisany – komentuje politolog.  Jak przyznaje, nie wiadomo, jak wyglądałoby przemówienie Władimira Putina, gdyby na uroczystości pojawił się Andrzej Duda i rosyjski przywódca mógłby próbować upokorzyć swoimi słowami Polskę. Wróblewski zaznacza, że polska dyplomacji i prezydent Duda nie dali się jednak wpuścić w tę pułapkę.",,
Niemiecki polityk: Muzułmanin mógłby zostać kanclerzem,"Niemiecki polityk, szef klubu poselskiego w CDU/CSU w Bundestagu Ralph Brinkhaus powiedział, że nie widzi przeszkód, by w przyszłości funkcję kanclerza Niemiec sprawował muzułmanin. – Warunkiem jest, że będzie on dobrym politykiem i reprezentować będzie wartości i polityczne przekonania CDU – oznajmił.","Brinkhaus w rozmowie z ewangelicką agencją informacyjną Idea zaznaczył, że ok. 2030 r. pełniącym obowiązki kanclerza Niemiec mógłby zostać muzułmanin. Wskazał jednak na warunki, jakie musiałby spełniać taki polityk. Szef klubu poselskiego chrześcijańskich demokratów oznajmił, że muzułmanin, który byłby pretendentem do funkcji kanclerza, musiałby podzielać wartości partii CDU. – Muzułmanin spełniający te warunki mógłby zostać kanclerzem w 2030 r. – dodał i zaznaczał, że jego partia „nie jest związkiem wyznaniowym”. – W niektórych regionach Niemiec do Kościołów należy tylko ułamek mieszkańców. Dlatego muzułmanie, którzy podzielają nasze wartości, takie jak szacunek dla godności człowieka, odpowiedzialność za siebie, solidarność i respektują konstytucję, są mile widziani w CDU – mówił dalej polityk.",,
„Rejs Niepodległości” w Berlinie. Promocja Polski w przestrzeni miejskiej,20 listopada w siedzibie Instytutu Polskiego w Berlinie odbyły się uroczyste obchody setnej rocznicy odzyskania przez Polskę niepodległości. Zebrani goście mieli okazję wziąć udział w „Rejsie Niepodległości” po rzece Szprewie. Na pokładzie okrętu odbył się koncert polskich utworów jazzowych z okresu dwudziestolecia międzywojennego.,"MSZ poinformowało, że Instytut Polski we współpracy ze stowarzyszeniem Verein für Interkulturelle Begegnungen oraz przy wsparciu finansowym udzielonym przez Fundację Współpracy Polsko-Niemieckiej zorganizował w siedzibie Instytutu Polskiego w Berlinie uroczyste obchody setnej rocznicy odzyskania przez Polskę niepodległości.Uroczystości rozpoczęły się od wspólnego odśpiewania, wraz z niemieckimi gośćmi, hymnu Polski „Mazurka Dąbrowskiego”. Następnie wysłuchano scherza h-moll op. 20 Fryderyka Chopina w wykonaniu utalentowanego 15-letniego Macieja Smoląga.„Gościem specjalnym zaproszonym do wygłoszenia prelekcji na temat historycznych uwarunkowań polskiej drogi do niepodległości był prof. dr Igor Kąkolewski – dyrektor Centrum Badań Historycznych Polskiej Akademii Nauk w Berlinie” – poinformowało MSZ w oficjalnym komunikacie. „Drugą cześć odchodów stanowił »Rejs Niepodległości« po rzece Szprewie. Trasa rejsu przebiegała przez ścisłe centrum Berlina co pozwoliło na aktywną promocję Polski w przestrzeni miejskiej poprzez oznakowanie statku logiem  »niepodległa«” – napisało ministerstwo.„Głównym punktem programu rejsu był koncert polskich utworów jazzowych z okresu dwudziestolecia międzywojennego w wykonaniu Marcina Maseckiego, jednego z najbardziej znanych i cenionych obecnie na świecie polskich pianistów młodego pokolenia” – podkreślono w komunikacie.Uroczystość została zakończona bankietem zorganizowanym w Galerii Instytutu Polskiego, podczas którego goście mieli możliwość skosztowania specjałów polskiej kuchni.Instytut Polski w Berlinie odwiedziło we wtorkowy wieczór ok. 150 osób.",,
"Mniej inwestycji z zagranicy, ale za większe pieniądze. Nowy rekord","Chociaż w 2019 r. spadła liczba rozpoczętych zagranicznych przedsięwzięć obsłużonych przez Polską Agencję Inwestycji i Handlu, to ich wartość wzrosła aż o jedną trzecią do rekordowych 2,9 mld euro.","Z danych PAIH – pisze poniedziałkowa „Rz” – wynika, że w ubiegłym roku zagraniczne firmy podjęły pozytywną decyzję o lokalizacji w Polsce 56 projektów inwestycyjnych. Ten wynik oznacza znaczący spadek liczby rozpoczętych inwestycji w porównaniu z rekordowym 2018 r., gdy nowych projektów było 71. Jak jednak zaznaczają przedstawiciele PAIH, kluczowa jest wartość inwestycji, a ta wzrosła w zeszłym roku aż o ponad jedną trzecią w porównaniu z 2018 r., do niemal trzech miliardów euro, czyli ok. 13 mld zł.",,
Ruszyła kontrola w KNF. Skontrolują m. in. bank Zygmunta Solorza,"Ruszyła kontrola wewnętrzna w Komisji Nadzoru Finansowego, która skupić się ma na trzech bankach. Dwa z nich należą do Leszka Czarneckiego, a trzeci to Plus Bank SA, który należy do Zygmunta Solorza-Żaka, właściciela Polsatu. Informację tę potwierdził portalowi tvp.info rzecznik KNF Jacek Barszczewski.","Kontrola ma potrwać  do 18 stycznia. Przeprowadzi ją trzech kontrolerów z co najmniej kilkunastoletnim doświadczeniem.Jak potwierdził nam rzecznik KNF Jacek Barszczewski, zespołowi temu narzucono zakres badania prawidłowości procesu sprawowania nadzoru nad bankami Getin Noble Bank SA, Idea Bank SA i Plus Bank SA. Większościowym udziałowcem ostatniego z wymienionych banków jest Zygmunt Solorz-Żak. Właścicielem pozostałych jest Leszek Czarnecki. W radzie nadzorczej Plus Banku zasiada Grzegorz Kowalczyk. To ten sam  prawnik, którego były szef KNF Marek Chrzanowski polecał Czarneckiemu. Wewnętrzna kontrola w KNF ma sprawdzić, czy Marek Chrzanowski polecał Kowalczyka także Zygmuntowi Solorzowi i czy obiecywał coś za zatrudnienie go.Po kontroli ma być sporządzony dla przewodniczącego KNF szczegółowy raport wraz z wnioskami kontrolujących.",,
„Latający żołnierz” spadł do wody. Próbował przelecieć nad kanałem La Manche,„Latający żołnierz” Frank Zapata spadł do wody podczas próby przelotu na flyboardzie z Francji do Wielkiej Brytanii nad kanałem La Manche. Miał to być pierwszy taki wyczyn w historii. Według francuskich mediów Zapata spadł do wody podczas próby tankowania.,"Franky Zapata chciał powtórzyć wyczyn Louisa Bleriota, który 110 lat temu jako pierwszy w historii przeleciał kanał La Manche – samolotem jednopłatowym. Aby tego dokonać, konieczne będzie tankowanie flyboarda w locie, czego dotychczas nie praktykowano.Wynaleziony przez Zapatę flyboard, to fruwająca platforma pozwalająca na wykonywanie akrobacji w powietrzu i w wodzie. Może osiągać prędkość do 190 km na godzinę; po jednym tankowaniu lata około 10 minut.Zapata wzbudził zaciekawienie na całym świecie, gdy przed kilkoma dniami jako „latający żołnierz” frunął na flyboardzie nad Paryżem podczas defilady wojskowej, zorganizowanej 14 lipca z okazji francuskiego święta narodowego.",,
Ateiści domagali się usunięcia 100-letniego krzyża. Sąd Najwyższy wydał wyrok,"Sąd Najwyższy Stanów Zjednoczonych zezwolił na utrzymanie wielkiego krzyża w Bladensburgu w stanie Maryland. Monument powstał niemal wiek temu i upamiętnia pochodzących z tego miasta Amerykanów, którzy zginęli na froncie I wojny światowej. Usunięcia krzyża chciały środowiska ateistyczne, twierdząc, że istnienie pomnika narusza wolność religijną.","Krzyż Pokoju, bo pod taką nazwą znany jest pomnik, powstał w 1925 r. na prywatnej ziemi z funduszy zebranych przez Legion Amerykański, istniejącą do dziś organizację zrzeszającą weteranów wojen. Krzyż zaprojektowały matki, które straciły synów w czasie I wojny światowej. W 2014 r. grupa antyreligijnych aktywistów zrzeszonych w Amerykańskim Towarzystwie Humanistycznym zaczęła domagać się usunięcia krzyża, twierdząc że jego istnienie godzi w wolność religijną. W czwartek siedmiu spośród dziewięciu sędziów Sądu Najwyższego poparło decyzję o konieczności utrzymania pomnika. Opinia SN uchyla poprzednie orzeczenie Sądu Apelacyjnego przeciwko Krzyżowi Pokoju, stwierdzając, że dla wielu obywateli „zniszczenie Krzyża, który stał w tym miejscu przez prawie sto lat, nie byłoby neutralne i nie przyczyniłoby się do dalszego rozwoju ideałów szacunku i tolerancji zawartych w Pierwszej Poprawce Konstytucji USA”.Większość sędziów była zgodna, że elementy religijnej ekspresji w miejscach publicznych są powszechne w całej amerykańskiej historii i w związku z tym nie mogą być z niej wymazywane.– Sąd Najwyższy słusznie uznał, że symbole religijne są ważną częścią historii i kultury naszego narodu – skomentował sprawę Luke Goodrich ze stowarzyszenia Becket Fund for Religious Liberty, zajmującej się ochroną praw ludzi religijnych w USA.",,
Kidawa-Błońska nie odcięła się od słów o prostych ludziach. „Poczucie wyższości”,"Internet podbija na nagranie ze spotkania przedsiębiorców z kandydatką PO na prezydenta. Jedna z uczestniczek mówi na nim o konieczności dotarcia do „prostych ludzi”. Małgorzata Kidawa-Błońska przyznała kobiecie rację. – Małgorzacie Kidawie-Błońskiej chodzi o kontakt z ludźmi niezwiezionymi w autobusach, ale tymi, którzy rzeczywiście żyją w danych miejscowościach, mówią o swoich problemach. Nie będziemy meblować ludziom w głowach – powiedział portalowi tvp.info rzecznik PO Jan Grabiec. Poseł Jan Kanthak z PiS-u mówi z kolei o zaskakującym poczuciu wyższości Kidawy-Błońskiej i całej PO.","Podczas spotkania Kidawy-Błońskiej z przedsiębiorcami w Białogardzie pojawił się wątek rosnących rosnących kosztów, które zmuszają firmy do podnoszenia cen za usługi. – My dzisiaj rozumiemy te zmiany. Rozumiemy, że wszystko drożeje, że prąd drożeje, że my musimy wszystko podnieść. My to rozumiemy, ale tego nie rozumieją ludzie prości. Trzeba się zastanowić jak do nich dotrzeć. To będzie taki elektorat bardzo poważny. Do prostych ludzi i wytłumaczyć im. Oni żyją dniem dzisiejszym i ta mentalność ich jest żadna – stwierdziła.  – Ale my musimy budować wspólnotę. My nie możemy w żaden sposób wykluczać. My chcemy budować państwo – zareagował obecny na spotkaniu europoseł PO Bartosz Arłukowicz. Kilka chwil później głos zabrała sama Kidawa-Błońska.  – Ja się zgadzam z panią, że ludzie przychodząc do was nie rozumieją, że wy podnosicie ceny, dlatego że poszły opłaty, podatki, koszty funkcjonowania. Oni tego nie rozumieją. Uważają, że wy podnosicie, żeby mieć większy zysk. Jest tak trochę, jak pani mówi, tych prostych ludzi – stwierdził. – Należało się odciąć. Przecież każdy polityk ma w sobie na tyle asertywności, żeby móc zaprotestować i stanąć w obronie ludzi. Przecież jeśli Małgorzata Kidawa-Błońska nie potrafi stanąć w obronie ludzi na spotkaniu wyborczym, to co działałoby się, gdyby chodziło o obronę polskich interesów jako prezydenta – mówił poseł PiS Jan Kanthak. – Niestety w przypadku Małgorzaty Kidawy-Błońskiej, ale też całej Platformy Obywatelskiej mamy takie niezrozumiałe poczucie wyższości, bycie taką elitą. Dokładnie jak w przypadku sądownictwa, gdzie sędziowie uważają się za nadzwyczajną kastę – dodał Kanthak. – Segregacja ludzi jeszcze nikogo do niczego dobrego nie doprowadziła. W tym przypadku pewnie też nie doprowadzi do sukcesu pani marszałek Kidawy-Błońskiej. To nie jej słowa, tylko słowa jednej z jej sympatyczek. Trzeba jednak uważać, bo od takich słów trzeba bardzo szybko się odcinać – powiedział poseł Lewicy Tomasz Trela. Podczas spotkania w Białogardzie cytowana wcześniej kobieta krytykowała też młodych ludzi. – Uczennica jedna mówi tak: ja będę mieć pięcioro dzieci, ponieważ na każde będę miała 500 Plus. Mało tego, każde dziecko będę miała z innym facetem, ponieważ jeszcze do tego będę miała alimenty. Taka jest mentalność młodego pokolenia – żaliła się. – Nie całego, ale takie przypadki... Warto zwrócić uwagę, gdzie popełniono błędy – odpowiedziała Kidawa-Bońska.",,
Szef MON: Prawdopodobnie żołnierze w Iraku wznowią wkrótce działania szkoleniowe,"Otrzymałem informację z dowództwa misji NATO w Iraku; wszystko wskazuje na to, że wkrótce żołnierze wznowią działania szkoleniowe – przekazał minister obrony narodowej Mariusz Błaszczak.","NATO zawiesiło operacje szkoleniowe w Iraku w sobotę; była to bezpośrednia konsekwencja likwidacji przez lotnictwo USA w Bagdadzie irańskiego generała Kasema Sulejmaniego, dowódcy elitarnych sił Al-Kuds.  Misja NATO w Iraku, która liczy kilkuset żołnierzy szkolących siły tego kraju, rozpoczęła się w październiku 2018 r. Została ona zorganizowana na wniosek rządu irackiego, aby wzmocnić tamtejsze siły i zapobiec powrotowi tzw. Państwa Islamskiego.  „Jesteśmy w stałym kontakcie z dowódcą PKW Irak (Polskiego Kontyngentu Wojskowego w Iraku – red.). Obecnie nie docierają do nas jakiekolwiek niepokojące sygnały. Sytuacja zmierza ku deeskalacji napięcia” – napisał na Twitterze szef MON. W niedzielę na nadzwyczajnej sesji iracki parlament uchwalił rezolucję, w której wezwano rząd do podjęcia działań zmierzających do zakończenia obecności w Iraku wszystkich zagranicznych żołnierzy. Ma to związek z zabiciem przez siły USA Sulejmaniego. Prezydent USA Donald Trump w reakcji na rezolucję parlamentu Iraku oświadczył, że żołnierze USA nie wyjdą z Iraku, chyba że Bagdad zapłaci za zbudowanie tam amerykańskiej bazy wojskowej. Zagroził też nałożeniem poważnych sankcji na Irak.",,
Modelka Victoria's Secret i Playboya uduszona w swoim domu,"Trwa śledztwo w sprawie śmierci modelki Christiny Carlin-Kraft, znanej z sesji dla Playboya oraz pokazów Victoria's Secret. Ciało kobiety znaleziono kilka dni temu w jej domu w Ardmore w Filadelfii. Według śledczych 36-latka została uduszona. Policja ma już podejrzanego.","O śmierci modelki policję zawiadomił w środę ktoś z jej bliskich. Funkcjonariusze natychmiast zabezpieczyli nagrania z monitoringu oraz przesłuchali sąsiadów.  Według śledczych kobieta kilka dni wcześniej została okradziona i uduszona. Na podstawie nagrań wideo policja przedstawiła wizerunek podejrzanego, który mógł mieć coś wspólnego z zabójstwem modelki. Mężczyzna  miał widzieć się z Carlin-Kraft wcześnie rano w dniu jej śmierci. Teraz prowadzone jest śledztwo, które ma ustalić, czy Carlin-Kraft miała wrogów oraz czy ktoś mógł wcześniej grozić jej śmiercią. Modelka pracowała dla Victoria’s Secret, Playboya, Vanity Fair oraz Maxim’a. W  2016 roku wdała się w awanturę z menedżerem restauracji w Upper West-Side, gdzie została oskarżona o napaść i nękanie. Skarga ta została wycofana po jakimś czasie.",,
Broniarz o projekcie ws. matur: Rząd stwarza jeszcze większe zagrożenie,"Rząd, próbując ratować sytuację, stwarza jeszcze większe zagrożenie – w taki sposób Sławomir Broniarz ocenił rządową propozycję zmian w Prawie oświatowym. Zdaniem prezesa Związku Nauczycielstwa Polskiego rząd zaplanowanymi zmianami sprawi „kłopoty uczniom, nauczycielom i dyrektorom, samemu umywając ręce”.","Premier Mateusz Morawiecki poinformował, że rząd zajmie się projektem ustawy przewidującej, że w szkołach, w których rady pedagogiczne nie podejmą decyzji o dopuszczeniu uczniów do matury, prawo takie będzie przysługiwać dyrektorowi szkoły; w szczególnych przypadkach – organowi prowadzącemu. Broniarz w TVN24 przypomniał, że już 10 stycznia ZNP rozpoczął procedurę zmierzającą do wszczęcia sporu zbiorowego. Zdaniem szefa ZNP rząd nie docenił determinacji środowiska nauczycieli. – Dzisiaj nie mamy ani stanu zagrożenia, ani klęski żywiołowej, ani żadnej innej sytuacji nadzwyczajnej, która by powodowała, że rząd w takim ekspresowym tempie, w ciągu jednego dnia, bez jakichkolwiek konsultacji z partnerami społecznymi - do której jest zobowiązany, bo jest to przedłożenie rządowe – wprowadza przepisy prawa, które dotyczą prawie 400 tys. uczniów –powiedział szef ZNP. Komentując propozycję rządu, Broniarz pytał, „co kiedy dyrektor szkoły będzie musiał dokumentację szkolną, arkusze ocen, całe to oprzyrządowanie spersonalizowane oddać w ręce osoby, która nie jest do tego uprawniona, bo obowiązuje choćby ustawa RODO? Jakie kompetencje ma urzędnik, który nie ma żadnego przygotowania pedagogicznego, żadnego doświadczenia, dorobku, żadnych kwalifikacji do tego, żeby komukolwiek wystawić ocenę?”. – Wydaje mi się, że rząd, próbując ratować sytuację, stwarza jeszcze większe zagrożenie, jeszcze większe kłopoty w tym zakresie, samym uczniom, nauczycielom i dyrektorom, samemu umywając ręce. Bo to dyrektor szkoły, niestety, będzie musiał konsumować wszelkiego rodzaju protesty rodziców, będąc w tej całej sytuacji Bogu ducha winnym – powiedział Broniarz. Ocenił, że rząd „stworzył fatalne prawo, stworzył bardzo zły precedens i próbując teraz robić dobrą minę do złej gry, sprawia ogromne kłopoty wszystkim, którzy będą musieli to prawo realizować”. – Już dzisiaj pojawiają się wnioski rodziców dotyczące skarg na przeprowadzenie egzaminów w ósmej klasie i po gimnazjum, coraz częściej rodzice pytają o procedury z tym związane. To samo, moim zdaniem może być w kontekście egzaminów maturalnych – dodał. Ocenił, że rząd prawdopodobnie „będzie szukał kolejnej protezy, kolejnych takich ekstraordynaryjnych rozwiązań, po to tylko, żeby ratować własny wizerunek”. – Bo wizerunek, szkoły, wizerunek nauczyciela został przez takie postanowienia zdruzgotany. Rząd pokazuje, że nam w ogóle nie są potrzebni nauczyciele, mówi: my to sobie zrobimy rękami urzędników, najlepiej jeszcze takich, którzy reprezentują nasz punkt widzenia. Nauczyciele są zbędni, lada moment może się okazać, że edukacja jest zbędna, bo rząd postanowi, że wszyscy, którzy wchodzą w system szkolny, będą oceniani a priori, na Bóg wie jakie oceny, byleby nie trzeba było pytać o to nauczycieli – powiedział Broniarz. Od 8 kwietnia trwa ogólnopolski strajk nauczycieli zorganizowany przez Związek Nauczycielstwa Polskiego i Forum Związków Zawodowych. Przystąpiła do niego też część nauczycieli z oświatowej Solidarności. Matury powinny się rozpocząć 6 maja. Rok szkolny dla uczniów ostatnich klas szkół ponadgimnazjalnych kończy się 26 kwietnia, czyli w najbliższy piątek. Tego dnia maturzyści powinni otrzymać świadectwa ukończenia szkoły, bo jej ukończenie jest warunkiem dopuszczenia do egzaminu maturalnego. Zakończenie roku szkolnego powinno zostać poprzedzone wystawieniem przez nauczycieli ocen i zatwierdzeniem ich przez rady pedagogiczne klasyfikacyjne. Nie odbyły się jednak one dotąd w części szkół ze względu na strajk nauczycieli.",,
"Czarzasty: Jeżeli projekt szerokiej koalicji zostanie rozbity, w czwartek zacznę tworzyć blok lewicowy","Jeżeli projekt szerokiej koalicji przez ludzi nierozsądnych zostanie rozbity, w czwartek zacznę tworzyć blok lewicowy – zapowiedział w poniedziałek szef SLD Włodzimierz Czarzasty. Podkreślił, że opowiada się za szerokim porozumieniem i zapowiedział, że nie będzie prowadził już żadnych rozmów.","Lider PO Grzegorz Schetyna zapowiedział w piątek, że Platforma wystartuje w jesiennych wyborach do Sejmu i Senatu jako część Koalicji Obywatelskiej, którą jak dotąd współtworzą PO, Nowoczesna i Inicjatywa Polska Barbary Nowackiej. W KO ma się znaleźć miejsce zarówno dla lewicy, jak i konserwatystów.Szef PSL Władysław Kosiniak-Kamysz poinformował w piątek wieczorem, że jego ugrupowanie do wyborów parlamentarnych buduje Koalicję Polską. Według ludowców tylko dwa bloki: centrowy – w tym widzą się ludowcy – i lewicowy, mają szansę pokonać PiS w wyborach. Jak powiedział, Stronnictwo nie dostrzega w kierownictwie PO chęci do budowy bloku centrowego. W środę zbierze się Zarząd Krajowy Platformy Obywatelskiej, który podejmie ostateczną decyzję, co do formuły startu w wyborach parlamentarnych.W poniedziałek w Polsat News Czarzasty został zapytany, czy decyzja PSL o budowaniu Koalicji Polskiej oznacza koniec szans na koalicję wyborczą, w której skład weszłyby: „PO, Nowoczesna, SLD i PSL”. – Ja w tę koalicję wierzę, oceniam ją pozytywnie, nieraz to mówiłem, i będę ostatnim podmiotem, który z tej koalicji wyjdzie – odpowiedział. – Dlaczego to będzie ważny tydzień? Dlatego, że jeżeli nie pójdziemy wspólnie, to na pewno PiS wygra – ocenił Czarzasty. – Jeżeli PSL pójdzie odrębnie, blok lewicowy pójdzie odrębnie, Platforma ze swoimi sojusznikami pójdzie odrębnie, PiS po prostu wygra, nikt nie zakwestionuje moich słów. Jeżeli się zdarzy, że któryś z bloków nie weźmie 5 proc. albo rozdrobnienie nastąpi większe, to system d’Hondta spowoduje to, że PiS będzie miał większość w Sejmie – powiedział lider SLD.Według niego „jedyną drogą do wygrania z PiS jest jeden blok”. – Jeżeli Platforma nie zdecyduje się na budowanie, bo wszystko już wie, jednego bloku: po pierwsze, weźmie za to odpowiedzialność, po drugie, to znaczy, że nie chce wygrać – powiedział.Czarzasty stwierdził, że jeśli chodzi o PSL to „jest mu smutno”. Stwierdził przy tym, że „jeżeli ktoś w tej chwili w notowaniach bierze 5 proc., to nie weźmie 15 proc.”. – PSL drogi, nie weźmiecie, nie znajdziecie na polu w trakcie żniw 10 proc. w zbożu, po prostu tam tych procent nie ma – dodał. Jeśli chodzi o PO i szefa tej partii, to Czarzasty stwierdził, że wierzy w rozsądek Schetyny.– I jednocześnie mówię to, co mi zarzucają: „Czekasz, czekasz”, czekam, bo jestem lojalny wobec projektu, natomiast jeżeli ten projekt przez ludzi nierozsądnych zostanie rozbity, jeżeli ludzie się okażą nierozsądni, w czwartek zacznę tworzyć blok lewicowy, bo chcę być w jakimś układzie lojalny do końca, w związku z tym nie będę prowadził do czwartku, czy do środy, żadnych rozmów – zapowiedział szef SLD.Zaznaczył, że jest przygotowany do rozmów. – Ale nie będę ich prowadził, bo zakłamania dosyć, opowieści bzdurnych, okłamywania się, ktoś musi w tej sprawie mieć stabilność, ktoś musi być elementem na którego można liczyć, to jest Sojusz Lewicy Demokratycznej – dodał Czarzasty.Na uwagę, że widać u niego rozgoryczenie, szef SLD powiedział, że nie rozgoryczenie, a dystans. – Ja wiem, jaki jestem, ja po prostu jestem zdeterminowany. Ja chcę wygrać Senat, ja chcę wygrać Sejm i ja wiem, jak to zrobić, w jedności jest siła – powiedział Czarzasty.",,
"Kalisz, Arłukowicz i Miller na listach SLD","Ryszard Kalisz, Bartosz Arłukowicz i Leszek Miller – dla nich na pewno znajdą się miejsca na listach wyborczych SLD. Grzegorz Napieralski zapewnił, że w ich przypadku „nie ma żadnego problemu”. Wszystko zależy od ich chęci startu w wyborach parlamentarnych – oświadczył szef Sojuszu.","Napieralski w RMF FM był pytany czy chciałby, aby na listach Sojuszu znalazł się Kalisz. – Nie ma żadnego problemu z Ryszardem Kaliszem. Jeśli będzie chciał startować, ma takie samo prawo jak Grzegorz Napieralski, Katarzyna Piekarska czy Stanisław Wziątek – odpowiedział szef SLD. Dopytywany czy odnosi się to również do Bartosza Arłukowicza, odpowiedział: tak samo. Według niego, zasada ta dotyczy też byłego premiera Leszka Millera.Na pytanie, czy listy są dostępne też dla Włodzimierza Czarzastego, odparł, że nie wie, czy ten chce startować. – Szef Ordynackiej wspierał mnie w kampanii prezydenckiej. Zapytam – zapewnił.Napieralski wyraził też opinię, że szybkie układanie list wyborczych przez PO może świadczyć o jej planach przyspieszenia wyborów parlamentarnych.– Spadają notowania (PO) i to bardzo mocno, w każdym sondażu. Rosną sondaże SLD i ewidentnie widać zaniepokojenie i nerwowość w PO. Więc być może jest to pokerowa zagrywka – przyspieszamy wybory – powiedział szef Sojuszu.",,
Nieoficjalnie. Gen. Różański namawiany do startu w wyborach prezydenckich,"Były dowódca rodzajów sił zbrojnych gen. Mirosław Rózański rozważa, czy wystartować w wyborach prezydenckich. Namawia go do tego prezydent Lubina, który jednocześnie jest liderem Bezpartyjnych Samorządowców – twierdzi Radio Wrocław.","Rozgłośnia donosi, że prezydent Robert Raczyński ma znać generała Różańskiego, który pochodzi z Głogowa, jeszcze z czasów szkolnych. „Mirosław Różański powiedział nam, że obserwuje to, co dzieje się na scenie politycznej, ale w tej chwili publicznie nie chce się wypowiadać” – informuje radio.  Gen. Różański to były dowódca rodzajów sił zbrojnych, który odszedł do rezerwy w 2016 r. Uczynił to – twierdzą niektóre media – w geście sprzeciwu wobec zmian zachodzących w wojsku i MON, pod kierownictwem ówczesnego ministra Antoniego Macierewicza.   Jak informował kilka miesięcy temu „SE”, Różański opuszczając „honorowo” wojsko, otrzymał ponad pół miliona zł odprawy, w co wliczone są: odprawa w wysokości 110 tys. zł, ekwiwalent urlopowy – 131 tys. zł, dodatkowe uposażenie roczne za 2016 i 2017 r. – 20 tys. zł, nagroda jubileuszowa – 37 tys. zł, „12” – 220 tys. Zł.  Różański znany jest ze swych kontrowersyjnych wypowiedzi. W sierpniu 2018 r. podczas festiwalu muzycznego w Kostrzynie nad Odrą generał porównywał sytuację w kraju do sytuacji, jaka ma miejsce w Syrii. Generał sugerował wówczas, że Polsce grozi wojna, a we władzach potrzebna jest zmiana.  Osobę Różańskiego krytykował były minister obrony narodowej Antoni Macierewicz. – Gen. Mirosław Różański jasno formułował opcję, którą trzeba nazwać geopolityczną opcją rosyjską: był i jest przeciwny otwarciu blokowanej przez Rosję drogi na Bałtyk poprzez przekopanie Mierzei Wiślanej. Był przeciwny przeniesieniu jednostek Wojska Polskiego na wschodnią stronę Wisły. Był też chyba głównym autorem zniszczenia struktury dowodzenia polską armią przez stworzenie trzech równoległych pionów decyzyjnych i likwidacji nadrzędnej roli szefa Sztabu – mówił w wywiadzie dla „Dziennika Gazety Prawnej”.",,
"„To rodzaj pułapki na PiS”; „Mam nadzieję, że ta prowokacja zostanie rozbrojona”","– To jest rodzaj pułapki na PiS, bo cokolwiek PiS zrobi, będzie w trudnej sytuacji – mówił w programie „O co chodzi” Piotr Apel (Kukiz'15), komentując decyzję Hanny Gronkiewicz-Waltz o zakazie Marszu Niepodległości 11 listopada w Warszawie. – Mam nadzieję, że ta prowokacja zostanie rozbrojona – powiedział Marcin Horała (PiS).","Prezydent Warszawy zakazała zaplanowanego na 11 listopada Marszu Niepodległości w stolicy, organizowanego przez środowiska narodowe. Hanna Gronkiewicz-Waltz   uzasadniała swoją decyzję kwestiami bezpieczeństwa.               Polityk PiS Marcin Horała uznał tę decyzję za prowokację, która „miała na celu wywołanie jakichś zamieszek ulicznych, tego, żeby ludzie się zdenerwowali, żeby doszło do jakichś zdarzeń, które potem Platforma by przedstawiała, że oto proszę, pod rządami PiS dochodzi do takich strasznych zdarzeń”.  Poseł wyraził nadzieję, że „ta prowokacja zostanie rozbrojona”.",,
"Prezes pisze do członków PiS. Dostaje się senatorom, którzy „ratowali” Koguta","„W następnych wyborach do parlamentu z naszych list będą mogli kandydować tylko ci, którzy podpiszą jednoznaczną deklarację dot. korzystania z immunitetu, tak by nie chronił osób podejrzanych o przestępstwa kryminalne” – podkreślił w liście do członków PiS Jarosław Kaczyński. Prezes partii odniósł się też do rekonstrukcji rządu. Odwołanie ze stanowiska nie musi oznaczać „krytycznej oceny efektów jego pełnienia” – wyjaśnił Kaczyński.","Kaczyński odniósł się w ten sposób do głosowania w Senacie nad wyrażeniem zgody na zatrzymanie i tymczasowe aresztowanie senatora Stanisława Koguta. Senat się na to nie zgodził, za było 32 senatorów, przeciw 37, a 19 wstrzymało się od głosu.„Przedstawiciele naszej formacji odmówili potraktowania jednego ze swoich członków jak zwykłego obywatela RP, niekorzystającego z żadnych przywilejów” - ocenił Kaczyński w liście. Senator Stanisław Kogut stawił się w katowickiej prokuraturze; usłyszał zarzuty w śledztwie dotyczącym korupcji. Prezes Kaczyński postanowił też wyjaśnić członkom partii w liście, dlaczego kierownictwo PiS podjęło decyzję o rekonstrukcji rządu. „Jedną z ważnych przesłanek reorganizacji rządu było utrzymanie spójności naszego obozu, obozu Zjednoczonej Prawicy, a to wymaga uwzględnienia wybitnej roli, jaką odegrał w osiągnięciu zwycięstwa w 2015 r. Pan Prezydent Andrzej Duda. Nie chodzi tu więc tylko o jego pozycję ustrojową jako pierwszej osoby w państwie, ale także wkład w nasz wspólny sukces, otwarcie drogi ku dobrej zmianie” – napisał Kaczyński.Prezes PiS podkreślił, że była premier Beata Szydło „znakomicie wypełniła swoje zadania”. „Jednak w tych okolicznościach, wobec zmiany sytuacji i konieczności dokonania politycznego manewru, za jeszcze efektywniejsze uznaliśmy powołanie na stanowisko prezesa Rady Ministrów Mateusza Morawieckiego” – dodał.Zaznaczył, że odwołanie ze stanowiska nie musi oznaczać „krytycznej oceny efektów jego pełnienia”. „Co więcej, może być to decyzja podjęta mimo bardzo wysokiej oceny sposobu wykonania związanych z daną funkcją zadań”. „Tak było w wypadku zmiany na stanowisku premiera” – dodał.",,
Uroczystości upamiętniające Jolantę Szczypińską. Prezes PiS: Jej śmierć przyniosła wielką stratę,"W niedzielę w Słupsku regionalne i miejskie struktury PiS zorganizowały uroczystości upamiętniające zmarłą przed rokiem  Jolantę Szczypińską. Na ścianie budynku, w którym od 2004 r. Szczypińska miała swoje biuro poselskie, odsłonięto tablicę pamiątkową. „Jola odchodziła tak jak żyła – a żyła pięknie i mężnie, dzielnie stawiając czoło wszelkim przeciwnościom” - przypomniał prezes PiS.","Podczas uroczystości prezes Zarządu Okręgowego PiS w Słupsku poseł Aleksander Mrówczyński odczytał list od prezesa Jarosława Kaczyńskiego. „Wciąż żyję w dojmującym poczuciu niepowetowanej straty. (...) Śmierć poseł Jolanty Szczypińskiej przyniosła wielką stratę dla Polski, a dla Prawa i Sprawiedliwości, (...) dla mnie osobiście - była wielkim ciosem” – napisał prezes PiS. Jarosław Kaczyński podkreślił także, że posłanka była darem dla nich wszystkich, a tą tablicą należy jej podziękować „za dobro, które w ciągu tylu lat (...) ofiarowała”. Dodał, że miał smutny i bolesny przywilej częstego odwiedzania Szczypińskiej w szpitalu. „Towarzyszyłem jej, można powiedzieć, do ostatka. Widziałem, ile cierpiała. Byłem świadkiem tego, jak gasła i choć zdawałem sobie sprawę, że śmierć w jej przypadku oznacza wyzwolenie z nieustającego, strasznego bólu, to do tej pory nie mogę się z tym pogodzić” – napisał. Zaznaczył również, że „Jola odchodziła tak jak żyła – a żyła pięknie i mężnie, dzielnie stawiając czoło wszelkim przeciwnościom”. Jolanta Szczypińska zmarła po ciężkiej chorobie 8 grudnia 2018 r. Miała 61 lat. 17 grudnia spoczęła w rodzinnym grobie, przy rodzicach i bracie, na cmentarzu komunalnym w Słupsku. W uroczystościach pogrzebowych, które miały charakter państwowy, wzięli udział m.in. prezydent Andrzej Duda, premier Mateusz Morawiecki i prezes PiS Jarosław Kaczyński.",,
Protest ukraińskich kierowców. MSZ apeluje o omijanie przejść granicznych,"Na przejściach granicznych z Ukrainą z powodu blokad dróg dojazdowych po ukraińskiej stronie możliwe są utrudnieniach w odprawach i w ruchu po przekroczeniu granicy – informuje w poniedziałek Ministerstwo Spraw Wewnętrznych i Administracji.
– Apelujemy o unikanie przejazdów przez przejścia graniczne, jeśli nie jest to konieczne – powiedział wiceszef MSZ Bartosz Cichocki.","W poniedziałek na Podkarpaciu czynne jest jedno przejście, a w woj. lubelskim trzy pracują normalnie.– Na Podkarpaciu ruch wstrzymano na przejściach: Korczowa-Krakowiec, Budomierz-Hruszew, Medyka-Szeginie. W poniedziałek normalnie pracuje jedynie przejście Krościenko-Smolnica –powiedziała rzecznik Bieszczadzkiego Oddziału Straży Granicznej mjr Elżbieta Pikor.– Prosimy podróżnych o bieżące śledzenie komunikatów Straży Granicznej – dodała rzeczniczka.Z kolei w Lubelskiem wstrzymane były w poniedziałek przed południem odprawy na przejściu granicznym w Hrebennem. – Ukraińskie służby nie przyjmują pojazdów, zatem i nasze wstrzymały odprawy – mówił rzecznik Nadbużańskiego Oddziału Straży Granicznej Dariusz Sienicki.",,
Bielan: atakując w USA polski rząd marszałek Senatu zaszkodzi naszemu bezpieczeństwu,"Zapowiedź wyjazdu marszałka Senatu do Stanów Zjednoczonych są bardzo groźne. Jako trzecia osoba w państwie nie może on prowadzić własnej polityki zagranicznej, byłoby to łamanie konstytucji. Co więcej, zaszkodziłoby to sojuszowi polsko-amerykańskiemu, co jest niebezpieczne dla Polski – ostrzegał w programie „Strefa Starcia” europoseł Adam Bielan.","Bielan wskazał, że marszałek Senatu nie może uprawiać własnej polityki zagranicznej.  – Konstytucja mówi wyraźnie, że za politykę zagraniczną odpowiada rząd, a w ramach rządu Ministerstwo Spraw Zagranicznych. Przed każdym wyjazdem marszałka Sejmu czy Senatu biuro marszałka otrzymuje tezy do wszystkich wystąpień. Tezy są przygotowywane w MSZ po to, żeby działania wszystkich naszych reprezentantów za granicą były skoordynowane – wyjaśnił polityk Prawa i Sprawiedliwości.   Dodał, że „nie chce się wyzłośliwiać”, ale Grodzki, mówiąc że chce się spotkać z przewodniczącym Senatu Stanów Zjednoczonych, „ewidentnie nie wiedział, że obradom Senatu przewodniczy wiceprezydent”. – Czyli najwyraźniej chce się wprosić do wiceprezydenta nie mając żadnego zaproszenia z amerykańskiej strony – wskazał Bielan. Gość „Strefy Starcia” podkreślił, że „relacje ze Stanami Zjednoczonymi powinny być wyłączone z bieżących gier politycznych.",,
Kolejne podejrzane paczki. Adresatami Robert De Niro i były wiceprezydent USA,"Amerykańska policja sprawdza kolejną podejrzaną przesyłkę. Znaleziono ją w Nowym Jorku, w budynku, w którym znajduje się restauracja należąca do aktora, reżysera i producenta Roberta De Niro. Przesyłka była podobna do tych, które zawierały bomby domowej produkcji i były przesyłane w ostatnich dniach do polityków Partii Demokratycznej. Paczkę wysłano również m.in. do byłego wiceprezydenta Joe Bidena.","Wcześniej amerykańskie służby przechwyciły kolejne pakunki z materiałami wybuchowymi. FBI poinformowała, że ostatnie ze zlokalizowanych przesyłek miały trafić do Maxine Waters, demokratycznej kongresmenki z Kalifornii. Jest ona zagorzałą krytyczką administracji prezydenta Donalda Trumpa.Przejęte paczki zostały wysłane na adresy jej biur w Waszyngtonie i Los Angeles. Federalne Biuro Śledcze potwierdziło, że dwie ostatnie przesyłki, były podobne do pięciu przechwyconych wcześniej. Wewnątrz miały się znajdować niewielkie bomby rurowe domowej produkcji.Pomógł robotKolejnym krytykiem prezydenta Donalda, do którego wysłano paczkę z materiałami wybuchowymi jest były wiceprezydent USA u boku Baracka Obamy Joe Biden. Podejrzany pakunek do polityka Partii Demokratycznej przechwycono w placówce pocztowej w stanie Delaware – informuje agencja Associated Press. Agencja powołuje się na źródło w organach ścigania, które zastrzegło sobie anonimowość. Według telewizji NBC do zabrania paczki policja użyła robota. Później namierzono drugą taką przesyłkę adresowaną do Bidena.W poprzednich przypadkach paczki miały trafić do Baracka Obamy, Billa i Hillary Clintonów, siedziby telewizji CNN w Nowym Jorku oraz wspierającego Demokratów miliardera George’a Sorosa, a także parlamentarzystki z Florydy Debbie Wasserman Schultz.Podejrzane przesyłki zostały wysłane na kilkanaście dni przed wyznaczonymi na 6 listopada wyborami do Kongresu, w okresie szczególnie nasilonych napięć politycznych między obozem Trumpa a wyborcami Demokratów.",,
Atak na premier Szydło po przemówieniu w Auschwitz [ANGIELSKIE NAPISY],"Podczas uroczystości z okazji 77. rocznicy deportacji polskich więźniów do niemieckiego obozu Auschwitz, Beata Szydło mówiła między innymi, że trzeba bronić bezpieczeństwa polskich obywateli. Słowa te wywołały atak Donalda Tuska, do którego przyłączyła się opozycja.",,,
Niemcy chcą walczyć z wrogimi przejęciami,"Niemiecki rząd federalny chce ułatwień w kontrolowaniu tamtejszych firm z zagranicznym udziałem. Berlin zamierza uzyskać możliwość ścisłej kontroli w przedsiębiorstwach z kapitałem inwestycyjnym spoza Unii Europejskiej już wtedy, gdy niemieckie udziały wyniosą 10 proc.","Obecnie państwo niemieckie w ramach bezpieczeństwa narodowego ma prawo do interwencji lub wszczęcia ewentualnego śledztwa w niemieckich przedsiębiorstwach z kapitałem zagranicznym tylko wtedy, gdy ma w nim minimum 25 proc. udziałów. Teraz próg ten zostałby obniżony do 10 proc. Dziennik „Handelsblatt” wskazuje, że rząd postanowił wprowadzić zmiany po tym, jak chińska firma Midea w 2016 roku przejęła niemiecką firmę produkującą roboty „Kuka”. Państwo chińskie jest oskarżane o to, że umyślnie kupuje firmy w kluczowych sektorach w Europie, aby w ten sposób poprawić jakość własnego przemysłu.",,
Zarąbał psa siekierą. Policja zatrzymała 58-latka,"Policja zatrzymała 58-letniego Marka S., który jest podejrzewany o zabicie siekierą psa. Zgłoszenie o tym przestępstwie złożył prezes Dolnośląskiego Inspektoratu Ochrony Zwierząt Konrad Kuźmiński.","Oficer prasowa Komendy Powiatowej Policji w Zgorzelcu podkom. Agnieszka Goguł poinformowała, że rano został zatrzymany Marek S., mieszkaniec jednej z miejscowości gminy Pieńsk, podejrzewany o zabicie swojego psa.  – Trwa dochodzenie w tej sprawie i policjanci wykonują czynności. Podejrzewany jeszcze nie usłyszał zarzutów – powiedziała policjantka.  Informację o tym, że mężczyzna przyznał się do zabicia psa, przekazał na Twitterze Konrad Kuźmiński, prezes Dolnośląskiego Inspektoratu Ochrony Zwierząt (DIOZ). To on w środę około godz. 22 złożył doniesienie o podejrzeniu popełnienia przestępstwa. Kuźmiński powiedział, że Marek S. w rozmowie z policjantami przyznał się do zabicia psa i wskazał miejsce zakopania zwłok zwierzęcia.  – Słyszałem, jak to mówi. Teraz jesteśmy już po odkopaniu zwłok, które zostały zabezpieczone. Uczestniczyliśmy w tej czynności. Nasza organizacja postanowiła też zabezpieczyć inne zwierzęta na tej posesji. Zabierzemy króliki do naszego ośrodka, który znajduje się pod Jelenią Górą – powiedział Kuźmiński.  Dodał, że sygnał o bestialskim zabiciu psa DIOZ dostał od świadka tego zdarzenia. – Jednak nie wszyscy tak reagują na takie bestialstwo. Przerażające jest to, że usłyszałem też od sąsiadów i takie głosy, że ten pies chorował, więc może i dobrze, że właściciel zatłukł go siekierą. Naprawdę trudno zrozumieć mi takie podejście do cierpienia zwierząt – powiedział prezes DIOZ.",,
Robert Biedroń nie będzie kandydować na prezydenta Słupska,"Robert Biedroń ogłosił, że nie zamierza ponownie ubiegać się o urząd prezydenta Słupska. Z jego poparciem ma kandydować na to stanowisko jego obecna zastępczyni. Zdaniem niektórych mediów kobieta może być zamieszana w tuszowanie skandalu pedofilskiego w podległej Biedroniowi placówce.","– Podjąłem trudną decyzję o tym, żeby zakończyć swoją przygodę z moim ukochanym Słupskiem. Przyszedł czas, żeby pójść dalej, żeby w całej Polsce zrobić to, co zrobiliśmy w Słupsku. Jutro w Warszawie ogłoszę szczegóły tej decyzji – oświadczył Robert Biedroń. – Znacie sondaże. Są rewelacyjne. Nadal cieszę się ogromnym poparciem mieszkańców. Ale nie będzie rozwoju naszego miasta, jak nie będzie rozwoju całego kraju – mówił obecny prezydent Słupska.Biedroń tłumaczył, że gdyby kandydował w jesiennych wyborach, został wybrany i zrezygnował z prezydentury w trakcie kadencji, na jego miejsce premier wyznaczyłby komisarza. – Komisarza, który rządziłby przez sześć miesięcy naszym miastem. Byłby to komisarz partyjny, jak ma to miejsce w każdym miejscu, w każdym samorządzie, noszący legitymację PiS. Nie mogę na to pozwolić – oświadczył polityk LGBT. Biedroń zarekomendował jednocześnie kandydaturę swojej obecnej zastępczyni Krystyny Danileckiej-Wojewódzkiej, z którą 21 sierpnia zarejestrował komitet wyborczy. Pod tym wspólnym szyldem, jak poinformował, wystartuje na radnego Słupska.Według informacji podawanych przez tygodnik „Newsweek Polska” to właśnie Krystyna Danilecka-Wojewódzka miała otrzymać informację o przypadkach pedofilii w podległej miastu placówce i zignorować ją.Chodzi o Pawła K., instruktora tańca w Słupskim Ośrodku Kultury, który miał współżyć z 13- i 14-letnimi dziewczynkami, a 16-latkę „zmuszać przemocą do innych czynności seksualnych”. – Anonim wpłynął do ośrodka kultury na początku roku i nic z tym nie zrobiono. Chciano zamieść sprawę pod dywan, przez co mężczyzna podejrzewany o wykorzystywanie dzieci miał kontakt z nieletnimi aż do maja – mówi cytowana przez tygodnik przewodnicząca Rady Miejskiej Słupska Beata Chrzanowska (PO), kandydatka na prezydenta Słupska.Chrzanowska jest jedną z kontrkandydatek Danileckiej-Wojewódzkiej w nadchodzących wyborach. Pozostali kandydaci to radna Anna Mrowińska (PiS) oraz pracownik naukowy Akademii Pomorskiej w Słupsku dr Mirosław Betkowski (Słupskie Porozumienie Obywatelskie).",,
Niemiecka prasa: otoczenie Putina chce rehabilitacji paktu Ribbentrop-Mołotow,"W 1989 r. sowiecki parlament z inicjatywy Michaiła Gorbaczowa potępił pakt Ribbentrop-Mołotow. Obecnie ludzie Władimira Putina dążą do rehabilitacji traktatu między Stalinem a Hitlerem, który doprowadził do czwartego rozbioru Polski. O sprawie informuje tygodnik „Der Spiegel”.","Jak przypomina Christian Neef, autor artykułu opublikowanego w niemieckim czasopiśmie, 24 grudnia 1989 roku Zjazd Deputowanych Ludowych ZSRR uchwalił rezolucję potępiającą pakt Ribbentrop-Mołotow. W rezolucji skrytykowano Stalina i Mołotowa za prowadzenie rokowań z III Rzeszą na własną rękę, bez udziału narodu, partii i parlamentu.   „Podpisanie paktu było aktem osobistej władzy i nie odzwierciedlało woli narodu radzieckiego. Zjazd uważa tajne protokoły za prawnie bezprzedmiotowe i nieważne od chwili ich podpisania” – stwierdzili sowieccy deputowani.  30 lat później, jak pisze Neef, dostrzec można w Rosji narastający sprzeciw wobec krytycznej oceny niemiecko-sowieckiego porozumienia z 1939 r.   „To debata, którą należy traktować poważnie. Jest ona czymś więcej niż tylko historyczną bagatelą czy wyrazem nostalgii za Stalinem, nie jest też jedynie wewnętrzną sprawą rosyjską. Dotyczy ona stosunku Rosji do prawa międzynarodowego, a tym samym aktualnej polityki międzynarodowej. Pakt ma do dziś wpływ na geopolityczną rzeczywistość w Europie” - czytamy w „Spieglu”. Tego samego argumentu użył sam Mołotow w nocie wręczonej ambasadorowi RP Wacławowi Grzybowskiemu („Rząd polski rozpadł się i nie przejawia żadnych oznak życia. Oznacza to, iż państwo polskie i jego rząd faktycznie przestały istnieć”). W rzeczywistości premier Felicjan Sławoj Składkowski i ministrowie jego gabinetu opuścili terytorium RP dopiero na wieść o sowieckim ataku.  Christian Neef zwraca uwagę na zachowanie Putina, który jeszcze w 2009 roku potępiał pakt jako „moralnie nie do przyjęcia”, ale w już 2014 roku powiedział: „Mówi się, że ten pakt był taki zły. Ale co złego jest w tym, że Związek Radziecki nie chciał walczyć (przeciwko Hitlerowi)?”. Dziennikarz „Spiegla” przypomina incydent, o którym w swoich pamiętnikach pisze szef KGB Iwan Sierow, a który mógł przeszkodzić w podpisaniu paktu. 23 sierpnia 1939 roku Sierow dostał rozkaz zabezpieczenia lotu Ribbentropa do Moskwy, w tym uprzedzenia sowieckiej obrony przeciwlotniczej, by nie strzelała do niemieckiego samolotu. Pomimo ostrzeżenia, jedna z baterii otworzyła ogień do przelatujących maszyn „Focke-Wulf” z niemiecką delegacją na pokładzie. Pociski jednak chybiły. Zdaniem Miagkowa, nawet zestrzelenie samolotu nie doprowadziłoby do zerwania porozumienia. – Hitler wysłałby nowego ministra spraw zagranicznych – twierdzi rosyjski historyk.",,
"Sondaż: Prezes PiS, prezydent i premier najbardziej cenionymi politykami","Najbardziej cenionym żyjącym polskim politykiem jest lider PiS Jarosław Kaczyński z 19 proc. wskazań – wynika z sondażu Kantar. Dalej znaleźli się prezydent Andrzej Duda i premier Mateusz Morawiecki. Na końcu listy uplasowali się lider PO Grzegorz Schetyna, prezes partii KORWiN Janusz Korwin-Mikke i b. prezydent Bronisław Komorowski. Aż 39 proc. ankietowanych stwierdziło, że nie ceni żadnego polityka.","Badani przez Kantar zostali zapytani o to, którego z żyjących polskich polityków cenią najbardziej. Najwięcej odpowiedzi brzmiało: „Żadnego”. Opcję „Trudno powiedzieć” wybrało 27 proc. Wskazań dokonało 34 proc. ankietowanych. Najczęściej wskazywano Jarosława Kaczyńskiego, który osiągnął wynik 19 proc. Na drugim miejscu znaleźli się prezydent Andrzej Duda i premier Mateusz Morawiecki z 15 proc. wskazań. Na b. premiera Donalda Tuska wskazało 12 proc., na b. prezydenta Lecha Wałęsę – 8 proc., a na b. premier Beatę Szydło oraz na b. prezydenta Aleksandra Kwaśniewskiego – po 4 proc. Wśród liderów opozycji z 3 proc. wskazań w zestawieniu znalazł się szef Wiosny Robert Biedroń, a z 2 proc. – szef PO Grzegorz Schetyna i prezes partii KORWiN Janusz Korwin-Mikke. Również 2 proc. zyskał b. prezydent Bronisław Komorowski. Ankietowani odpowiedzieli również na pytania, jakie odnoszą wrażenie, gdy słuchają polityków w telewizji. Według 49 proc. badanych większość polityków to „ludzie, którzy nie znają spraw, o których mówią”. Przeciwne zdanie ma 32 proc, a 18 proc. go nie wyraziło. W ocenie 57 proc. respondentów większość polityków to „ludzie, którym nie można ufać”, a według 25 proc. – można. Zdania na ten temat nie ma 11 proc. 51 proc. stwierdziło, że większość polityków to osoby nierozważne, a 28 proc. – rozważne. 21 proc. odpowiedziało: „Trudno powiedzieć”. – Przed wyborami komitety wyborcze zwiększają starania, aby jak najlepiej wykreować wizerunek poszczególnych polityków oraz partii. Okazuje się jednak, że politycy od lat nie mają najlepszej prasy. Zdaniem większości Polaków, politycy są nierozważni, nie słuchają racji innych, nie są godni zaufania oraz nie znają się na rzeczach, o których mówią. Jednocześnie dwóch na trzech Polaków nie jest w stanie wskazać nazwiska żyjącego polityka, którego najbardziej ceni. Z naszych badań wynika jednak, że nie jest to oznaka upadku autorytetów, a raczej poprawa nastrojów społecznych w Polsce – komentuje sondaż Anna Trząsalska, Senior Research Executive Kantar. – W badaniu przeprowadzanym w 2009 r., wyniki wskazywały, że Polacy w większym stopniu niż w przypadku rezultatów tegorocznych, mieli negatywne zdanie o klasie politycznej w każdym z podanych wymiarów. Wydaje się więc, że opinie Polaków na temat kompetencji polityków, a także zaufanie do nich mimo wszystko poprawiają się, choć nadal są na dość niskim poziomie. Czy jest to efekt wyższego poziomu umiejętności osób reprezentujących Polaków w Sejmie i w Senacie, czy też umiejętnego kreowania wizerunku polityków przez media?  –zastanawia się Trząsalska. Kantar badanie przeprowadził 6-11 września 2019 r. na ogólnopolskiej, reprezentatywnej próbie 1004 mieszkańców Polski w wieku 15 i więcej lat metodą wywiadów bezpośrednich wspomaganych komputerowo (CAPI).",,
Starcia na wenezuelskiej granicy. USA zapowiadają „podjęcie działań”,"Sekretarz stanu USA Mike Pompeo zapewnia, że Stany Zjednoczone „podejmą działania” w związku z przemocą na granicach Wenezueli. Wojsko lojalne wobec nieuznawanego przez część społeczności międzynarodowej prezydenta Wenezueli Nicolasa Maduro uniemożliwia wjazd do kraju ciężarówek z żywnością i lekarstwami. Media donoszą, że w starciach na granicy zginęły dwie osoby, a ponad 300 zostało rannych.","Amerykański sekretarz stanu nie podał, jakie konkretnie reakcje planują Stany Zjednoczone. We wpisie na Twitterze wyraził solidarność z narodem wenezuelskim. W poniedziałek Mike Pompeo planuje spotkanie z liderem wenezuelskiej opozycji Juanem Guaido; ma do niego dojść w stolicy Kolumbii, Bogocie.Do starć z siłami bezpieczeństwa doszło między innymi w mieście Santa Elena de Uairen. Od ran postrzałowych zginęły 2 osoby, w tym 14-latek – poinformowała organizacja humanitarna Foro Penal. Na granicy kolumbijsko-wenezuelskiej podpalono ciężarówkę wyładowaną pomocą humanitarną. Z kolei co najmniej dwie inne ciężarówki z żywnością i lekarstwami dla Wenezuelczyków zawróciły z granicy i wróciły do magazynów w Kolumbii po tym, jak żołnierze użyli gazu łzawiącego.",,
175 imigrantów bliskich zamarznięcia na morzu,"Włoskie służby przybrzeżne uratowały 176 imigrantów bliskich zamarznięcia na małej łodzi na Morzu Śródziemnym. Zatrzymano też piętnastoosobową załogę statku, pod zarzutem przemytu ludzi. Imigranci to uchodźcy głównie z Syrii, Iraku i Egiptu.","Wśród imigrantów jest sześcioro dzieci. Uratowani to uchodźcy głównie z Syrii, Iraku i Egiptu. Większość z nich jest zdrowa.Włochy leżą na szlaku, którym uchodźcy, głównie z Afryki próbują przedostać się do Europy w poszukiwaniu lepszych warunków życia. Statki, którymi podróżują nielegalni imigranci, są zazwyczaj przepełnione i w złym stanie technicznym. W październiku u wybrzeży wyspy Lampeduza zatonęła jedna z takich łodzi, zginęło prawie stu pasażerów. Od tego czasu włoskie służby uratowały ponad 8 tysięcy nielegalnych imigrantów, którzy Morzem Śródziemnym próbowali dotrzeć do Europy.",,
Stowarzyszenie SBB: polskie sądy lekceważą prawo europejskie m.in. w zakresie umów kredytowych,Przeciwko lekceważeniu prawa europejskiego m.in. w zakresie umów kredytowych protestowało stowarzyszenie „Stop Bankowemu Bezprawiu”. Zdaniem jego członków nieuczciwe praktyki rynkowe powinny być eliminowane poprzez wyroki zgodne z orzecznictwem Trybunału Sprawiedliwości Unii Europejskiej.,"W pikiecie przed Sądem Okręgowym w Warszawie wzięło udział ok. 50 osób. Członek stowarzyszenia Piotr Zientała wskazywał, że jednym z powodów środowej manifestacji było ubiegłotygodniowe spotkanie podkomisji ds. ustaw frankowych. Podkomisja przyjęła i skierowała do komisji finansów prezydencki projekt nowelizacji ustawy o wsparciu kredytobiorców w trudnej sytuacji. Zdaniem Zientały podkomisja „kompletnie” nie zajęła się problemem frankowiczów. – Ta ustawa w ogóle nie spełnia obietnic wyborczych pana prezydenta, w związku z tym nasze siły są kierowane tutaj, do Sądu Okręgowego w Warszawie – mówił. W 2018 r. w warszawskich sądach złożono 2549 nowych pozwów w sprawach dotyczących kredytów we frankach. To obecnie jedna trzecia wszystkich rozpatrywanych spraw, jeśli pominąć te rozwodowe. Rok wcześniej pozwów „frankowych” było niespełna 1 tys. Stowarzyszenie SBB powstało, by bronić praw frankowiczów. Według jego szacunków w polskich sądach o swoje prawa walczy 20 tys. konsumentów posiadających umowy tzw. kredytów walutowych. W środowym oświadczeniu SBB doprecyzowano, że celem pikiety było „zwrócenie uwagi opinii publicznej na lekceważenie prawa europejskiego przez część środowiska sędziów orzekających w sprawach konsumentów na rynku finansowym”. Jednocześnie stowarzyszenie zainaugurowało kampanię społeczną „Sędzio #StosujPrawo UE”, która informuje o orzecznictwie TSUE w zakresie praw konsumentów. – W sytuacji, kiedy Sąd Najwyższy potrzebował pomocy Trybunału Sprawiedliwości w sprawie ustawy dotyczącej praworządności, bardzo szybko zastosował się do wszystkich wyroków TSUE. Natomiast jeśli chodzi o spory konsumentów z bankami, sędziowie tych dyrektyw europejskich i orzeczeń TSUE nie przestrzegają – powiedział Zientała. Zientała poinformował też, że w środę stowarzyszenie złożyło w warszawskim Sądzie Okręgowym petycję o przeprowadzenie szkoleń z wykładni prawa Unii Europejskiej. Zapowiedział również, że stowarzyszenie przygotowuje pozew zbiorowy przeciwko Skarbowi Państwa. W oświadczeniu stowarzyszenia podkreślono, że sprawy dotyczące kredytów walutowych – stosując przepisy Dyrektywy 93/13 oraz „bogate orzecznictwo TSUE” – „powinny być szybko rozstrzygnięte po potwierdzeniu statusu konsumenta strony pokrzywdzonej”. „Niestety, w przypadku polskiego wymiaru sprawiedliwości prawo Unii Europejskiej nie zawsze jest stosowane. Warto też dodać, iż mimo postanowienia TSUE o niezgodności z regulacjami UE przepisów polskiego kodeksu postępowania cywilnego, nadal nadawane są klauzule wykonalności wystawianym przez banki nakazom zapłaty” – dodano. Dyrektywa Rady 93/13/EWG z dnia 5 kwietnia 1993 r. dotyczy nieuczciwych warunków w umowach konsumenckich. Na jej podstawie określane są tzw. abuzywne (niedozwolone) zapisy w umowach kredytowych, m.in. frankowych. W listopadzie ubiegłego roku stowarzyszenie SBB złożyło skargę do Komisji Europejskiej na błędną implementację unijnej dyrektywy. Zdaniem stowarzyszenia polskie sądy błędnie oceniają postanowienia zawarte w umowach i właśnie z tego powodu wielokrotnie oddalały powództwa kredytobiorców.",,
Sebastian Kaleta dla tvp.info: Budka ws. grzywny dla prezydent Warszawy celowo wprowadza ludzi w błąd,"Były rzecznik ministra sprawiedliwości, obecnie członek komisji weryfikacyjnej ds. reprywatyzacji Sebastian Kaleta zarzuca Borysowi Budce i innym posłom Platformy Obywatelskiej zakłamywanie rzeczywistości kosztem partykularnych interesów w kontekście grzywny nałożonej przez komisję weryfikacyjną na Hannę Gronkiewicz-Waltz. – Prezydent Warszawy i PO chcą za wszelką cenę bronić własnej kieszeni. Zajęcie rachunku prezydent jest zgodne z przepisami  – mówi w rozmowie z portalem tvp.info Kaleta.","Poseł Platformy Obywatelskiej Borys Budka oburzony decyzją o zajęciu przez urząd skarbowy kwoty 12 tys. zł z konta prezydent Warszawy Hanny Gronkiewicz-Waltz zarzucił urzędowi bezprawne działanie. – To jest dokładnie tak jak z mandatem. Jeżeli dostajemy mandat i się od niego odwołujemy, to do czasu rozpatrzenia takiego odwołania nie musimy go płacić – mówił Budka w Popołudniowej rozmowie w RMF FM.– Platforma próbuje za wszelką cenę umętnić dyskusję o reprywatyzacji i za wszelką cenę bronić Hanny Gronkiewicz-Waltz, a jeśli poseł Budka nie odróżnia zasad egzekucji administracji od mandatów z kodeksu wykroczeń, sposobu realizacji tych obowiązków, to byłoby dla niego zarówno jako polityka, jak i prawnika bardzo kompromitujące – skomentował wypowiedź byłego ministra sprawiedliwości w rządzie PO-PSL Kaleta. Poseł Borys Budka skarżył się w czwartkowej rozmowie z RMF FM, że US nakładając na Hannę Gronkiewicz-Waltz grzywnę, pomylił konta bankowe. – Urząd Skarbowy pomylił rachunki bankowe. Grzywna została nałożona na organ, czyli na podmiot – w tym przypadku na prezydenta – dziwił się Budka.Sebastian Kaleta zapewnia jednak w rozmowie z dziennikarzem portalu tvp.info, że Hanna Gronkiewicz-Waltz została ukarana grzywną za osobiste niestawiennictwo. – Prezydent Warszawy i Platforma Obywatelska chcą za wszelką cenę bronić własnej kieszeni. Jedyną osobą, którą można spotkać osobiście jako prezydenta miasta stołecznego Warszawy, jest Hanna Gronkiewicz-Waltz. Osobiste stawiennictwo dotyczy konkretnej osoby fizycznej – tłumaczy członek komisji weryfikacyjnej.                  „Bezprawne zajęcie rachunku”  Posłowie opozycji, jak i sama prezydent Warszawy, zarzucają US bezprawne zajęcie rachunku bankowego. – Wszelkie działania komisji mają oparcie w przepisach prawa, a Hanna Gronkiewicz-Waltz musiała ponieść odpowiedzialność za to, że w sposób niezgodny z prawem nie stawia się na rozprawy komisji weryfikacyjnej – tłumaczy były rzecznik ministra sprawiedliwości. Kaleta przekonuje, że komisja „miała obowiązek egzekwować tę grzywnę”, bo „gdyby tego nie zrobiła, można by było podnieść, że nie dba w prawidłowy sposób o majątek skarbu państwa”.",,
Skarb w przydomowym ogródku. Tysiącletni zabytek trafił do muzeum,Stołeczni policjanci z wydziału kryminalnego odzyskali cenny zabytek. Dzięki ich odkryciu pochodząca z X wieku kropielnica z przydomowego ogródka trafiła do Muzeum Ziemi Błońskiej.,"Policjanci stale monitorują rynek antykwaryczny, sprawdzają oferty domów aukcyjnych i galerie. W ostatnich latach odzyskali dziesiątki dzieł sztuki i obiektów kultury narodowej, których wartość można szacować w milionach euro.              Tym razem funkcjonariusze uzyskali informację, że na posesji w jednej z podwarszawskich miejscowości może znajdować się element kropielnicy z różowego granitu, z charakterystycznym wgłębieniem, pochodzący być może nawet z X wieku. Według wstępnych informacji zabytek mógł pochodzić z jednego z kościołów na Mazowszu.              Informacje potwierdziły się i policjanci odnaleźli kropielnicę. Wkomponowana w ogród, przywodziła na myśl niewielką studzienkę.  Ostatecznie ważący prawie tonę zabytek został zabezpieczony i przekazana dyrekcji Muzeum Ziemi Błońskiej.",,
Przewodniczący Światowego Kongresu Żydów nie pojedzie do Jerozolimy,"Przewodniczący Światowego Kongresu Żydowskiego Ronald Lauder nie weźmie udziału w uroczystościach wyzwolenia Auschwitz, które będą odbywały się Jerozolimie – a które organizuje proputinowski oligarcha Wiaczesław Mosze Kantor. Lauder przyjedzie do Polski, by uczcić pamięć ofiar.","W czwartek odbędzie się V Światowe Forum Holokaustu w Jerozolimie z okazji 75. rocznicy wyzwolenia niemieckiego nazistowskiego obozu Auschwitz, przypadającej 27 stycznia. Na forum nie przyjedzie prezydent Andrzej Duda, dla którego organizatorzy nie przewidzieli wystąpienia. Głos zabierze tam m.in. prezydent Rosji Władimir Putin.  Uroczystości rocznicy wyzwolenia obozu odbędą się w Polsce. Muzeum Auschwitz poinformowało, że udział nich potwierdziły dotychczas 54 delegacje państwowe i przedstawiciele organizacji międzynarodowych. Obchody odbędą się 27 stycznia w Miejscu Pamięci. Gospodarzem uroczystości będzie prezydent RP Andrzej Duda. Najważniejszymi gośćmi będą byli więźniowie i ocaleni z Holokaustu, których z całego świata przyjedzie ponad dwustu.  Jednym z głównych gości będzie Ronald Lauder, przewodniczący Światowego Kongresu Żydów. Jak podaje izraelski „Haarec” do pozamerytorycznych sporów wokół obchodów wyzwolenia Auschwitz-Birkenau dochodzi rywalizacja między Ronem Lauderem i Mosze Kantorem, szefem Europejskiego Kongresu Żydowskiego. „Organizacje te nie współpracują ze sobą, a Lauder nie pojawi się na uroczystości w Jad Waszem, ale weźmie udział w obchodach w Auschwitz” – pisze dziennik.  Lauder przemówi podczas uroczystości w imieniu prywatnych filantropów, którzy wspierają finansowo Fundację Auschwitz-Birkenau, troszczącą się o konserwację poobozowych obiektów.   Niemcy założyli obóz Auschwitz w 1940 r., aby więzić w nim Polaków. Od 1942 r. stał się on największym miejscem zagłady europejskich Żydów. W Auschwitz niemieccy naziści zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osoby innej narodowości. 27 stycznia 1945 r. obóz został wyzwolony przez żołnierzy Armii Czerwonej.",,
„Rząd nie przejdzie do porządku nad odbieraniem Polakom prawa do  zapalenia lampki i modlitwy”,"– Opinie, że Warszawa chce wybierać Ukrainie bohaterów czy wpływać na treść ukraińskich podręczników do historii, są całkowicie nieuzasadnione – mówi wiceszef MSZ Bartosz Cichocki. Zastrzegł jednak, że polski rząd nie może przejść do porządku dziennego nad odbieraniem Polakom prawa do pochowania swoich najbliższych, zapalenia lampki i pomodlenia się.","Cichocki, który kieruje pracami zespołu ds. dialogu prawno-historycznego z Izraelem, w rozmowie z PAP był pytany, dlaczego, mimo podnoszonych przez Kijów zastrzeżeń do nowelizacji ustawy o IPN, premier Mateusz Morawiecki nie zdecydował się na powołanie podobnego zespołu, który zająłby się dialogiem z Ukrainą.              Wiceszef MSZ wyjaśnił, że z zainteresowaniem Kijowa nie spotkała się polska propozycja ustanowienia „mechanizmu politycznego ds. uregulowania wszystkich tych kwestii, co do których obie strony mają do siebie jakieś oczekiwania bądź pretensje, takich jak poszukiwania szczątków ludzkich, ekshumacje, upamiętnienia czy restytucja dóbr kultury”.              Podkreślił, że w kontekście wcześniejszych sporów Polska „nie mogła się zgodzić” na powołanie komisji tylko do spraw noweli ustawy o IPN. – Tym bardziej, że kiedy na Ukrainie przyjęto cały pakiet ustaw historycznych w 2015 r., to nikt nie oferował nam żadnej komisji dwustronnej, mimo że przez te ponad dwa lata Warszawa wielokrotnie w sposób poufny, kanałami politycznymi, zwracała uwagę na te ustawy, prosząc o odniesienie się do naszych zastrzeżeń – dodał Cichocki, który odpowiada w MSZ m.in. za sprawy wschodnie. Najbardziej podstawowe prawo              – My zdajemy sobie sprawę, że nie na tym polega nasza rola, natomiast nie możemy przejść do porządku dziennego nad odbieraniem Polakom najbardziej podstawowego w kulturze chrześcijańskiej prawa do pochowania swoich najbliższych, zapalenia lampki i pomodlenia się; nikt nie odbiera takiego prawa Ukraińcom w Polsce. Jeśli Ukraina nadal deklaruje chęć strategicznego partnerstwa z Polską, kurs na eurointegrację, to naruszanie tego podstawowego prawa stoi z tym w sprzeczności – mówił wiceminister.               W 2017 roku na Ukrainie doszło do incydentów związanych z polskimi miejscami pamięci narodowej oraz placówkami dyplomatycznymi. W marcu z granatnika RPG-26 ostrzelany został konsulat RP w Łucku. W lipcu na teren tej samej placówki podrzucono ładunek wybuchowy. Wcześniej, w styczniu tego samego roku, zdewastowano pomnik Polaków pomordowanych w Hucie Pieniackiej. W Mościskach w obwodzie lwowskim doszło też do podpalenia jednej z klas polskiej szkoły.              Wszystkie te zdarzenia zostały potępione przez władze w Kijowie, które oceniały, że stoi za nimi „strona trzecia” dążąca do wywołania konfliktu między Polską i Ukrainą; jako zleceniodawców wskazywano rosyjskie służby specjalne.",,
Gowin: Umowa koalicyjna Zjednoczonej Prawicy wygasła. Trzonem uzgodnienia programowe,"– Skromnie, realistycznie, a przede wszystkim w duchu pewnej solidarności w ramach obozu Zjednoczonej Prawicy, Porozumienie nie zamierza rozpychać się łokciami – powiedział w Programie 3 Polskiego Radia wicepremier Jarosław Gowin. I podkreślił, że uzgodnienia programowe powinny być trzon umowy koalicyjnej.","Jarosław Gowin poinformował, że w przyszłym tygodniu odbędą się rozmowy o ewentualnych zmianach w rządzie. – Na razie rozstrzygnęliśmy kwestie kluczowe. Mateusz Morawiecki będzie przyszłym premierem Polski, kandydatem na marszałka Sejmu będzie Elżbieta Witek, a na marszałka Senatu - Stanisław Karczewski – wyjaśnił Gowin.  Pytany o szczegóły przyznał, że umowa koalicyjna Zjednoczonej Prawicy wygasła. – Nie ma teraz żadnego pisemnego porozumienia – wyjaśnił i dodał, że jest ono niezbędne. Wicepremier  Gowin powiedział, że Porozumienie jest przeciwne zniesieniu limitu 30-krotności składek na ZUS. – Lojalnie uprzedziłem naszych partnerów z Prawa i Sprawiedliwości oraz Solidarnej Polski, że my, politycy Porozumienia, nie zagłosujemy za likwidacją 30-krotności – powiedział. – To oznacza, że dla tego rozwiązania nie ma większości w Sejmie. 30-krotności nie należy likwidować, dlatego że w ten sposób stawialibyśmy się na przegranej pozycji w najważniejszej walce, jaka toczy się we współczesnym świecie - walce o talenty, o ludzi najbardziej uzdolnionych – wyjaśnił Jarosław Gowin.",,
„Zróbcie kawał kandydatom”,"O „kotach w worku” mówił  Waldemar Pawlak, jak prosto jest zagłosować poza miejscem zamieszkania przekonywał Grzegorz Napieralski, w Radomiu Andrzej Lepper mówił, że całkowicie zadowoliłoby go 51-procentowe poparcie. Andrzej Olechowski skupił się na bezrobociu wśród młodych ludzi, a Janusz Korwin-Mikke stwierdził, że nikomu się podlizywać nie będzie – tak wyglądała dziś kampania wyborcza, która po skupieniu się na problemach powodzian wraca powoli na zwykłe tory.","Nie są jeszcze znane poglądy głównych kandydatów na wiele spraw, dlatego Waldemar Pawlak namawia by „nie kupować kota w worku"".–  Zachęcam do tego, żeby mówiąc obrazowo, zrobić trochę kawał tym, którzy czują się tak, że uważają, że nie muszą się już w ogóle prezentować się i przedstawiać wyborcom  – proponował kandydat PSL.Wyborców, do głosowania poza miejscem zamieszkania, zachęcał Grzegorz Napieralski. Rano, kandydat SLD, który zameldowany jest w Szczecinie, załatwiał formalności potrzebne do głosowania w stolicy. –  To trwa niespełna dwie minuty. Odzyskałem swój dowód osobisty od pani, mam pełną informację w którym miejscu głosuję, jaki jest mój obwód, jaka komisja obwodowa, to naprawdę trwa kilka minut  – przekonywał Napieralski.Głosy poparcia na największym targowisku w Radomiu zbierał Andrzej Lepper. –  Ludzie są bardzo mile nastawieni i myślę, że to dobrze. Trudno żeby sto procent popierało Andrzeja Leppera, wystarczy że 51 proc. będzie popierać i to mnie zadowoli na pewno!  – mówił kandydat Samoobrony.Andrzej Olechowski który poparł  ustawę o przemocy w rodzinie, podkreślał, że dla młodych ludzi ważne jest podtrzymanie wzrostu gospodarczego. –  Młodzi ludzie kończą studia, kończą okres edukacji i nie znajdują dzisiaj pracy na rynku, a bezrobocie jest najwyższe wśród  młodych ludzi  – argumentował.Janusz Korwin-Mikke przy warszawskim ZOO przekonywał, że trzeba zmienić obecny system państwa opiekuńczego. –  Ja się nie podlizuję żadnej grupie społecznej i my niczego nie oferujemy młodym ludziom. Zrobimy wszystkim jednakowe warunki. Wszyscy mają mieć jednakowe warunki - młodzi, starzy, mężczyźni, kobiety  – kontruje wypowiedź Olechowskiego Korwin–Mikke. Zdaniem kandydata Wolności i Praworządności na prezydenta, ludzie nie chcą być traktowani jak misie, nawet, jeśli klatka, w której się znajdują, jest złota.",,
Sąd: Maciej Kozłowski kłamcą lustracyjnym,"Maciej Kozłowski, były wiceszef MSZ i opozycjonista skazany w PRL jest już prawomocnie uznany za kłamcę lustracyjnego. Dwa sądy uznały, że zataił on tajną współpracę z kontrwywiadem w Krakowie w latach 60.","We wtorek Sąd Apelacyjny w Warszawie utrzymał wyrok I instancji z 2012 r.,uznający Kozłowskiego za kłamcę lustracyjnego. Doceniając jego wkład w działania narzecz niepodległości, SA podkreślił dwie fazy jego życia – „jasną i ciemną”.Kozłowski, który nie chciał komentować wyroku, może jeszcze złożyć kasację do Sądu Najwyższego. Wcześniej mówił, że to faktyczna kara infamii, gorsza niż kara śmierci.W grudniu 2012 r. Sąd Okręgowy w Warszawie na wniosek pionu lustracyjnego IPN niejednogłośnie uznał (przy zdaniu odrębnym sędziego Igora Tulei), że69-letni Kozłowski złożył nieprawdziwe oświadczenie lustracyjne, w którymzaprzeczał współpracy z SB. SO zakazał mu na 3 lata pełnienia funkcjipublicznych.Według IPN w latach 1965-1969 Kozłowski był najpierw kandydatem, a potemtajnym współpracownikiem SB w Krakowie o kryptonimie „Witold”.Kozłowski (skazany w 1969 r. przez sąd PRL za działalność opozycyjną)zaprzeczał, by złożył nieprawdziwe oświadczenie. Podpisał on wprawdzie w 1966 r. jako student UJ zobowiązanie do współpracy z SB, ale mówił, że chciał ukryć przed nią swe kontakty z emigracją i przemyt książek paryskiej„Kultury” do PRL. Argumentował, że pozorował współpracę, udzielającinformacji ogólnodostępnych i unikając kontaktów z SB, a w czerwcu 1968 r. w ogóle ich zaprzestał.IPN chciał uznania Kozłowskiego za kłamcę i żądał 5 lat zakazu pełnienia funkcji publicznych.Prokurator IPN Jarosław Skrok mówił w SO, że gdyby Kozłowski przyznał się do współpracy, to ten „wstydliwy epizod” jego życiorysu zostałby mu wybaczony. Kozłowski i jego obrońca wnosili, aby SO oczyścił go z zarzutu. – On nieujawnił współpracy w oświadczeniu, bo nie był współpracownikiem – mówiładwokat mec. Czesław Jaworski.SO podkreślił, że w lustracji nie ocenia się stopnia lojalności danej osobywobec SB, tylko fakt, czy przekazała jej ona przydatne informacje. SO uznał, że Kozłowski udzielał SB informacji przydatnych i mogących zaszkodzić konkretnym osobom. Relacjonował oficerowi SB Stefanowi Szczykutowiczowi m.in. swój pobyt w Wlk. Brytanii; mówił o hotelu prowadzonym tam przez Polaków; o przyjeżdżających do Krakowa francuskich alpinistach, o pewnym Amerykaninie oraz pracowniku UJ. SO przyznał, że potem Kozłowski zaczął unikać spotkań z esbekiem.W apelacji mec. Jaworski wniósł o uchylenie wyroku. Argumentował, że SOniesłusznie dał prymat dokumentom SB, na których oficerowie robili dopiskiobciążające oraz pominął dowody „pozornej współpracy”. Powołał się też naniejednogłośność wyroku (Tuleya uznał, że Kozłowski nie podjął rzeczywistejwspółpracy).Komentując stwierdzenie SO, że wyrok nie przekreśla jego zasług dla opozycji, Kozłowski powiedział w SA, że w istocie przekreśla on jego całe życie, bo teraz będzie przez opinię publiczną „uznany za kapusia”. Podkreślił, że to faktyczna kara infamii, gorsza niż kara śmierci. Prok. Skrok wniósł o utrzymanie wyroku, dowodząc, że SO prawidłowo oceniłmateriał sprawy. SA uznał, że dowody realizacji podjętej współpracy z SB za niepodważalne(m.in. dokumenty sporządzone dla SB o konkretnych osobach). – Mówienie o grze z SB to przyjęta linia pana obrony – mówiła w uzasadnieniu wyroku sędzia SA Małgorzata Mojkowska.Dodała, że nie było ingerencji SB w treść dokumentów nt. Kozłowskiego, atylko zmieniano w nich daty (daty zatwierdzenia części dokumentów SBwyprzedzają daty ich wystawienia). Podkreśliła, że w oświadczeniulustracyjnym Kozłowski mógł opisać swe kontakty z SB. Sędzia odniosła się też do listu Jerzego Giedroycia, w którym kilkanaście lat temu zaświadczał, że Kozłowski nie ukrywał, iż nachodzi go SB. Według sądu nie można jednak słowa „nachodzenie” zrównywać z słowem „współpraca”.Kozłowskiego wyrzucono ze studiów w marcu 1968 r. za udział w protestachstudenckich. Rok później został aresztowany w Czechosłowacji. W 1969 r.skazano go na 4,5 roku więzienia w tzw. procesie taterników – młodych ludzioskarżonych o nielegalne przerzucanie przez granicę wydawnictw „Kultury”.W więzieniu Kozłowski spędził 2,5 roku. Po wyjściu na wolność nie zaprzestał opozycyjnej działalności. W 1982 r. został członkiem redakcji „Tygodnika Powszechnego”. W 1990 r. podjął pracę w MSZ; był m.in. wiceszefem resortu i ambasadorem w Izraelu.Prawomocne uznanie przez sąd czyjegoś oświadczenia lustracyjnego zanieprawdziwe oznacza utratę pełnionej funkcji oraz od 3 do 10 lat zakazupełnienia funkcji publicznych.",,
"Waszczykowski: Mam nadzieję, że Macron wyjaśni swoje słowa narodom Europy Środkowej","W wywiadzie udzielonym ośmiu europejskim gazetom prezydent Francji powiedział: „Gdy słyszę dziś niektórych przywódców politycznych z Europy Wschodniej, to (widzę), że zdradzają oni Europę.” - Mam nadzieję, że wyjaśni te słowa - komentuje szef polskiej dyplomacji.","- Niektórzy przywódcy z Europy Wschodniej decydują się na rezygnację z zasad i odwracają się plecami do Europy. To jest cyniczne podejście do UE: służy im ona do rozdzielania pieniędzy – bez przestrzegania jej wartości - uważa nowo wybrany prezydent Francji.Macron mówił też m.in., że „Europa nie jest supermarketem”, tylko „wspólnotą losów”, która sama siebie osłabia, gdy godzi się na to, by odrzucano jej zasady. – Kraje Europy, które nie przestrzegają reguł, muszą ponieść wszelkie polityczne konsekwencje – podkreślił.Prezydent Francji domaga się też bardziej surowych reguł dla pracowników z Europy Wschodniej oddelegowanych do pracy we Francji. Są tanią konkurencją dla Francuzów. Zdaniem Macrona przyczyną Brexitu był napływ pracowników z Europy Wschodniej do Wielkiej Brytanii.",,
"Silny kontrwywiad, silne gwarancje bezpieczeństwa","Agencja Bezpieczeństwa Wewnętrznego w ciągu ostatnich kilku lat zidentyfikowała i zneutralizowała dziesiątki osób podejrzanych o działalność szpiegowską, terroryzm czy propagowanie nazizmu. Wiele z nich czeka na proces, innym nakazano opuszczenie terytorium Polski. Sprawy, o których dowiaduje się opinia publiczna, stanowią niewielki ułamek pracy wykonywanej każdego dnia przez ABW.","Od 2015 roku na skutek działań ABW zarzut szpiegostwa (art. 130 kk) postawiono siedmiu osobom. Obecnie toczy się kilka takich postępowań. W większości chodzi o podejrzenie działalności szpiegowskiej na rzecz Rosji, ale są też przypadki współpracy z chińskim wywiadem. Sprawy o szpiegostwo należą do trudnych, ponieważ nie jest łatwo zebrać mocny materiał dowodowy przeciwko podejrzanym. Równie trudne do uchwycenia są działania agentów wpływu, którzy szkodzą interesom Polski, unikając łamania prawa w sposób jednoznaczny, czy działania o charakterze hybrydowym.   Kilka głośnych przypadków tego typu pochodzi z ostatnich lat, żeby wspomnieć tylko o rosyjskim korespondencie prasowym czy o Dmitriju Karnauchowie, pracowniku naukowym prywatnej uczelni w Pułtusku – również Rosjaninie. Choć wciąż największym zagrożeniem pozostaje Rosja, to numerem dwa wśród priorytetów ABW jest neutralizacja działań chińskiego wywiadu. Głośnym echem odbiło się aresztowanie jednego z dyrektorów polskiego oddziału koncernu telekomunikacyjnego Huawei oraz zatrzymanie pod zarzutem szpiegostwa na rzecz Chin Piotra D., byłego pracownika służb specjalnych. Kontrwywiadowcza aktywność państwa polskiego to również administracyjne kroki prewencyjne – zakazy wjazdu, brak lub cofnięcie zgody na pobyt, a także odrzucenie wniosku o przyznanie polskiego obywatelstwa. Od 2015 r. narzędzia tego użyto - na wniosek ABW – wobec 28 osób, których obecność w Polsce zagrażała interesom RP. Osoby te to głównie przybysze ze Wschodu - obywatele państw postsowieckich; ponad połowa z nich posiadała paszporty Federacji Rosyjskiej. Oprócz tego w ciągu ostatnich czterech lat Polska uznała za persona non grata pięciu rosyjskich dyplomatów. Agencja jest również gospodarzem wielu forów wymiany informacji wywiadowczych, o czym można było dowiedzieć się przy okazji upublicznienia przemówienia szefa niemieckiego kontrwywiadu, wygłoszonego w październiku 2018 r. w Warszawie podczas spotkania Klubu Berneńskiego. W Warszawie pojawili się wtedy szefowie służb wywiadowczych państw Unii Europejskiej, Norwegii i Szwajcarii. O wiarygodności Agencji Bezpieczeństwa Wewnętrznego świadczy także fakt, że służby partnerskie regionu liczą się z jej opiniami i propozycjami wspólnych działań, co stabilizuje pozycję ABW w zwalczaniu działalności wywiadowczej i terrorystycznej w Europie Środkowej. Również w oczach służb zza oceanu Agencja postrzegana jest jako instytucja o szczególnym znaczeniu, czego dowodem jest m.in. codzienna współpraca z oficerami amerykańskich służb. W polskim kontrwywiadzie inne służby widzą wartościowego sojusznika. Na taką markę Agencja pracuje od lat.    To właśnie ABW pomogła zidentyfikować jednego z kluczowych agentów rosyjskiego wywiadu wojskowego, którzy kierowali operacją mającą na celu obalenie legalnych władz w Czarnogórze. To również dzięki pracy polskiej Agencji w Szwecji udało się skazać chińskiego agenta pracującego dla wywiadu cywilnego. Obok zwalczania działalności szpiegowskiej, tak groźnej z punktu widzenia interesów państwa, kolejnym priorytetem ABW jest ochrona obywateli przed zagrożeniem terrorystycznym. W Polsce nie dochodzi do zamachów terrorystycznych, ale zagrożenie terroryzmem jest obecne. Dzięki skutecznym działaniom służb Polacy mogą czuć się bezpiecznie.  Działania ABW pozwoliły również zabezpieczyć odbywające się w Polsce duże wydarzenia o charakterze międzynarodowym: szczyt NATO w Warszawie, Światowe Dni Młodzieży w Krakowie, Konferencję Narodów Zjednoczonych w sprawie Zmian Klimatu (COP) w Katowicach czy wreszcie Konferencję Bliskowschodnią w Warszawie.  Także przy zabezpieczeniu tak ważnych wydarzeń kluczowe jest zaufanie, jakim ABW darzą międzynarodowi partnerzy. Do ABW trafiają ważne informacje, pozwalające identyfikować zagrożenia dla bezpieczeństwa Polski. We współpracy z zagranicznymi służbami, szczególnie z zachodniej Europy, łatwiej jest także identyfikować i eliminować zagrożenie ze strony islamskich terrorystów. ABW działa skutecznie, wykorzystując różne mechanizmy neutralizowania zagrożeń. Na wniosek Agencji 39 osób, których obecność w Polsce wiązało się z zagrożeniem terroryzmem, zostało uznanych za niepożądane na terytorium Polski, a 14 wydalono lub zobowiązano do powrotu. Ostatnio środek w postaci natychmiastowego wydalenia z Polski, decyzją ministra spraw wewnętrznych i administracji, został zastosowany wobec obywatela Szwecji Antona T., członka organizacji neonazistowskiej, który przyjechał do naszego kraju na szkolenie paramilitarne. Według ABW mężczyzna stwarzał poważne zagrożenie dla bezpieczeństwa i porządku publicznego. Z kolei zakazem wjazdu do Polski objęto innego działacza środowisk neonazistowskich, Rosjanina Konstantina B. Mężczyzna w ostatnim czasie prowadził ożywioną współpracę z polskimi środowiskami neonazistowskimi.  W ciągu ostatnich czterech lat sąd skazał sześć osób za działalność związaną z terroryzmem. Najgłośniejsza sprawa zakończyła się pod koniec września br., kiedy to 27-letni Dawid Ł. z Radomia w precedensowym procesie usłyszał - na razie nieprawomocny - wyrok czterech lat więzienia za udział w organizacji terrorystycznej działającej na terenie Syrii. W 2018 r. na 8 lat więzienia został skazany obywatel Maroka Abdeljalil A.E.K. Dzięki informacjom zgromadzonym przy tej okazji przez polski kontrwywiad udało się udaremnić zamachy terrorystyczne na terytorium dwóch państw europejskich. Warto również przypomnieć ujęcie przez ABW w 2016 r. współpracownika zamachowców z Paryża - Mourada T. Jego proces był pierwszą w Polsce sprawą dotyczącą bezpośredniego współpracownika jednej z najważniejszych osób w strukturze tzw. Państwa Islamskiego. W marcu 2019 r. Mourad T. usłyszał wyrok 3 lat i 8 miesięcy pozbawienia wolności. Dzięki skuteczności ABW udało się również uniknąć tragedii, do jakiej mogłoby dojść, gdyby swoje plany zrealizował zatrzymany w maju tego roku na terenie Warszawy Mikołaj B. Jest on podejrzany o to, że przygotowywał się do przeprowadzenia zamachu terrorystycznego w miejscu publicznym w ramach zemsty na przeciwnikach religii islamskiej.  Z kolei na początku grudnia ABW zatrzymała radykalnego islamistę planującego zamach w Puławach. Na mocy decyzji sądu Maksym S. przebywa obecnie w areszcie. Agencja Bezpieczeństwa Wewnętrznego podejmuje szereg działań służących przeciwdziałaniu niekontrolowanym powrotom zagranicznych bojowników – zarówno obywateli RP, jak i cudzoziemców wykorzystujących obszar Polski jako miejsce tranzytu. Nic nie wskazuje na to, aby potencjalne zagrożenie ze strony radykałów, w tym islamskich fanatyków, miało się zmniejszyć. Wśród priorytetów ABW należy również wymienić przeciwdziałanie terrorystycznej propagandzie. Propaganda stanowi kluczową rolę w działalności terrorystycznej, ponieważ jej celem jest zastraszanie społeczeństw poprzez nagłaśnianie bestialskich aktów przemocy wobec niewinnych ludzi i werbowanie kolejnych dżihadystów. W 2017 r., na podstawie zgromadzonych przez ABW dowodów, za aktywność propagandową na rzecz organizacji terrorystycznej skazano Dawida D. W 2018 r. ABW dwukrotnie zablokowała funkcjonowanie w polskiej domenie internetowej oficjalnych kanałów medialnych tzw. Państwa Islamskiego.  Wszystko to pokazuje skalę wyzwań, z jakimi na co dzień mierzy się Agencja Bezpieczeństwa Wewnętrznego. Z jednej strony walka z coraz bardziej agresywnymi przejawami wojny hybrydowej prowadzonej przez Rosję, a z drugiej przeciwdziałanie agresywnemu szpiegostwu ekonomicznemu Chin. Do tego dochodzi działalność antyterrorystyczna, współpraca ze służbami państw sojuszniczych i wiele innych ustawowych zadań. Nagłaśniane przez media sprawy są sygnałem, że służby specjalne skutecznie chronią bezpieczeństwo państwa i jego obywateli. Jednak o większości działań polskiego kontrwywiadu, na które składa się ciężka i żmudna praca Agencji Bezpieczeństwa Wewnętrznego, nie dowiemy się z mediów. Najważniejszy dla ABW jest bowiem efekt, a nie efektowność przekazu. Stanisław Żaryn – autor jest rzecznikiem Ministra Koordynatora Służb Specjalnych. ",,
Sejm potępił kłamstwa Putina. Zaskakujące zachowanie Korwin-Mikkego,"„Prawie cały Sejm przez aklamację przyjął uchwałę sprzeciwiającą się manipulowaniem historii przez Federację Rosyjską! Prawie, bo jeden poseł Korwin-Mikke, miał to gdzieś!” – napisał na Twitterze szef klubu parlamentarnego Lewicy Krzysztof Gawkowski. Do wpisu dołączył zdjęcie z sali sejmowej, na którym widać, jak posłowie z różnych formacji politycznych przyjmują przez aklamację uchwałę potępiającą rosyjskie kłamstwa historyczne. Janusz Korwin-Mikke jako jedyny nie ruszył się wówczas z miejsca.","Przed świętami prezydent Rosji Władimir Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Józefa Lipskiego – przedwojennego ambasadora Polski w Berlinie – nazwał „swołoczą i antysemicką świnią”.  W czwartek Sejm przez aklamację przyjął uchwałę potępiającą „prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej próbujących obciążać Polskę odpowiedzialnością za wybuch II wojny światowej”. Przypomniano w niej, że po zawarciu 23 sierpnia 1939 roku w Moskwie „haniebnego paktu Ribbentrop-Mołotow"" pierwszymi ofiarami obu totalitaryzmów były Polska i państwa Europy Środkowo-Wschodniej”. Uchwała została przyjęta przy aplauzie polityków obecnych na sali plenarnej. Wyjątkiem był poseł Konfederacji, Janusz Korwin-Mikke. W czasie, gdy pozostali stali i klaskali, on postanowił pozostać na swoim miejscu. „Jegomość Korwin taki szacunek ma do ofiar II Wojny Światowej!” – stwierdził poseł PiS Mariusz Kałużny.",,
Prezes TK: Unia Europejska jedynym rozwiązaniem dla Europy,"– Polska była, jest i będzie w Europie, jest częścią Unii Europejskiej. To, że nie zgadzamy się z pewnymi rozwiązaniami, czy mamy wątpliwości co do słuszności pewnych rozwiązań, nie oznacza, że nie akceptujemy całości – powiedziała prezes Trybunału Konstytucyjnego Julia Przyłębska w rozmowie z Samuelem Pereirą, szefem portalu tvp.info. Zapewniła, że „Unia Europejska jest jedynym w tej chwili rozwiązaniem dla Europy”.","Prezes TK Julia Przyłębska uczestniczyła 2 maja w Wilnie w dyskusji „Konstytucja 3 Maja 1791: znaczenie i lekcje dla Europy”. Spotkanie z udziałem prezydent Dalii Grybauskaite zainaugurowało obchody w tym kraju rocznicy Konstytucji 3 maja.   Samuel Pereira: Rocznica Konstytucji 3 maja to również wielkie święto na Litwie. Czym była konstytucja w chwili uchwalenia i jakie jest jej znaczenie dzisiaj?  Julia Przyłębska:  Przede wszystkim była drugą na świecie pisaną konstytucją, w której stworzono pewien system prawny, niezwykle nowoczesny. Jak się okazuje ponadczasowy, bo trójpodział władzy, do którego odwoływała się Konstytucja 3 maja obowiązuje do dziś. Podział na władzę ustawodawczą, nazywaną wówczas prawodawczą, na władzę wykonawczą, należącą do rządu i króla, i władzę sądowniczą. Poza tym bardzo istotnym elementem Konstytucji 3 maja było odwołanie do dziedzictwa chrześcijańskiego, czyli do dziedzictwa kulturowego Europy. Niezwykle istotne jest też to, że dwa narody potrafiły stworzyć coś wspólnego. Można powiedzieć, że byliśmy prekursorami Unii Europejskiej, bo te same idee, które przyświecały stworzeniu Konstytucji 3 maja, później stanowiły podstawy dla twórców UE, dla Roberta Schumanna. Czyli jakby współpraca między różnymi społeczeństwami, uwzględnianie różnych różnic kulturowych, ale jednocześnie jakby wkomponowywanie się w pewien system prawny, który ma chronić wszystkich obywateli, który ma nadawać prawa i wolności jednostkom, tak aby mogły się najlepiej realizować. Konstytucja 3 maja wzmocniła pozycję Polski i Litwy w Europie, dzisiaj przynależność Polski do Unii Europejskiej jest kwestionowana przez niektórych polityków. Jak pani ocenia tego typu wypowiedzi? Polska była, jest i będzie w Europie, jest częścią Unii Europejskiej. To, że nie zgadzamy się z pewnymi rozwiązaniami, czy mamy wątpliwości co do słuszności pewnych rozwiązań, nie oznacza, że nie akceptujemy całości. Unia Europejska jest jedynym w tej chwili rozwiązaniem dla Europy. To, że tak wiele krajów chce przystąpić do UE pokazuje, jak ważnym elementem jest już taka nawet sformalizowana współpraca. Problem moim zdaniem polega na tym, że zamiast dyskutować o tym, co nas dzieli i jak można wypracować kompromis, staramy się – czasami poprzez argumenty zupełnie nietrafione – atakować to, co tak naprawdę nie powinno stanowić przedmiotu ataku. Bo nigdy w Polsce po przystąpieniu do UE nie było takiej sytuacji, aby społeczeństwo myślało o opuszczeniu Wspólnoty. Unia Europejska stanowi pewną gwarancję, bo powinna funkcjonować jako pewien organizm solidarny, w pewnej równowadze wielkich i małych. Ja zawsze podkreślam ten niesamowity fenomen , że jesteśmy w UE, która składa się z krajów o różnej wielkości, ale takim samym dziedzictwie. Bo do potęgi dziedzictwa europejskiego wszystkie kraje europejskie się odwołują i na tym budują prawo, budują system wartości, który później w jakiś sposób jest skodyfikowany. Ostatnio głośno było o deklaracji przewodniczącego KE Jean-Claude Junckera, że nie ma zagrożenia wyjścia Polski z Unii.  Wydaje się, że w UE nikt nawet nie myśli o tym, że Polska miałaby wystąpić z Unii, to jest jakiś kompletny absurd. Jest wiele krajów, które uważają, że system prawny obowiązujący w Unii powinien być zreformowany. To, że chcemy reformować, poprawiać przepisy, nie oznacza, że jesteśmy przeciwko czemuś, co stanowi podstawę naszego funkcjonowania, bo przecież całe nasze życie to jest poprawianie. Oczywiście nie jest to proste, bo jesteśmy wspólnotą różnych interesów, ale istota polega na tym, żeby te różne interesy połączyć i zbudować pewien wspólny, dobrze funkcjonujący system oparty na solidarności. Podstawą funkcjonowania Wspólnoty jest solidarność i właśnie Konstytucja 3 maja pokazała, że pomimo różnic potrafiły narody polski litewski, i jeszcze inne narody, które zamieszkiwały Rzeczypospolitą,  stworzyć dokument, który był kwintesencją tych wartości, do których wówczas te narody się odwoływały.  Dzisiaj do tych samych wartości i my się odwołujemy, czyli mamy pewną ciągłość; były jakieś wydarzenia, które zaburzyły nasze funkcjonowanie, ale ciągle powracamy do tych samych wartości. O czym pani rozmawiała podczas niedawnego spotkania w cztery oczy z prezydent Litwy Dalią Grybauskaite?   To było spotkanie poza kamerami, więc nie będę o tym mówiła. Było to naprawdę bardzo sympatyczne spotkanie, tym bardziej, że przez część tego spotkania prowadziłyśmy rozmowę w języku polskim. Pani prezydent mówi pięknie po polsku.  Dobre relacje z panią prezydent Litwy ma pani nie od dzisiaj.  – Bardzo bliska jest też współpraca z prezesem Trybunału Konstytucyjnego Litwy.  Jest ona ważna o tyle, że jesteśmy w stowarzyszeniu, w którym są takie kraj jak Ukraina, Gruzja, Mołdawia, które chcą wejść do UE, które reformują swój system prawny. Piękne jest to, że maja zaufanie do Polski, do Litwy i we współpracy z nami chcą poprawiać czy budować niektóre obszary na nowo, jeśli chodzi o system prawny, o konstytucję. Ta kwestia – jeśli chodzi o Polskę i Litwę – pokazuje, że idea zawarta w preambule Konstytucji 3 maja przetrwała i że ten system okazał się tak nowoczesny, że tak naprawdę do dziś on funkcjonuje, oczywiście modyfikowany przez współczesność. Jeśli chodzi o system prawny, o prawa i wolności obywatelskie, to trzeba pamiętać o tym, że Polska zawsze była prekursorem. Konsekwencją idei wolności, która przyświecała każdemu Polakowi, było tworzenie szybkie, prekursorskie różnych norm prawa, które w innych krajkach powstawały dopiero później, np. prawa kobiet. Odzyskanie niepodległości wiązało się z nabyciem praw kobiet, o czym jeszcze inni Europejczycy czy Amerykanie nie myśleli. To pokazuje też, że Polska, mimo że nie istniała na mapie w sensie prawnym, to istniała jako naród, jako idea, poprzez język i poprzez tego niesamowitego ducha, zawsze odwołującego się do pewnej wspólnotowości, czego nie należy mylić z nacjonalizmem.  Bo odwoływanie się do pewnej tradycji, do pewnych korzeni jest czymś pięknym. Pokazuje umiejętność  życia w pewnej wspólnocie, gromadzenie się wokół wartości. I to gromadzenie się wokół wartości jest tą tradycją, która cały czas stanowi o tym, że Polska jest częścią europejskiej wspólnoty.",,
Białoruś: w Mińsku upamiętniono Narodowe Święto Niepodległości,"Z okazji Narodowego Święta Niepodległości w mińskim Teatrze Wielkim Opery i Baletu odbył koncert, w trakcie którego białoruska orkiestra pod dyrekcją Moniki Wolińskiej wykonała „Bajkę” Stanisława Moniuszki i – skomponowaną specjalnie na tę okazję – Suitę Niemenowską. W koncercie wzięli udział również przedstawiciele białoruskich władz.","Mińska orkiestra pod batutą polskiej dyrygentki zagrała „Bajkę” Stanisława Moniuszki oraz Suitę Niemenowską, specjalną aranżację utworów Niemena na orkiestrę symfoniczną. Skomponowała ją na zamówienie ambasady RP w Mińsku polska kompozytorka Zuzanna Falkowska.– 101 lat temu 1000-letnie państwo polskie znowu stało się wolne. Niepodległość i suwerenność są ważne dla każdego narodu, ale szczególnie cenią je ci, którzy za swoją wolność musieli walczyć – mówił ambasador RP na Białorusi Artur Michalski.– Przez 123 lata byliśmy pod okupacją. Ocaleliśmy i odzyskaliśmy swoją ojczyznę dzięki przywiązaniu do języka i kultury, dzięki wielu wybitnym postaciom – zauważył. – Niepodległość to nie tylko możliwość swobodnego mówienia o swojej historii, ale przede wszystkim wolność wyboru swojej przyszłości, kształtowania swojego losu samodzielnie, zgodnie z wolą i dążeniami społeczeństwa – wskazał ambasador.Jak podkreślił, Polska „odczuwa głęboką wspólnotę z rodziną wolnych narodów europejskich i chce być dobrą sąsiadką, także dla Białorusi”, czego wyrazem jest m.in. zainicjowany 10 lat temu wspólnie ze Szwecją program Partnerstwa Wschodniego, zorientowany na modernizację krajów wschodniego sąsiedztwa Unii Europejskiej. Kultura, tradycja i pamięć historyczna– Macie prawo współtworzyć suwerenną, niepodległą Białoruś, wnosząc swoją kulturę, tradycję, język, swoją pamięć historyczną. Macie prawo również do swobodnego zrzeszania się. Ufam, że proces rozumienia tych podstawowych spraw jest coraz bardziej powszechny i znajdzie swoje właściwe rozwiązanie – powiedział ambasador Michalski, zwracając się do mieszkających na Białorusi Polaków.– Podobnie jak dla Białorusi, polska droga do suwerenności i niepodległości była długa i ciężka. Przez długie stulecia i Białorusini, i Polacy, przeszli trudne próby – oświadczył ze swej strony wiceminister spraw zagranicznych Białorusi Aleh Krauczenka. – Polska zniknęła z mapy, jednak zdołała się nie tylko odrodzić, ale wzmocnić się i stać się wpływowym i silnym państwem w wymiarze globalnym i regionalnym – podkreślił. – Zainicjowany przez Polskę wspólnie ze Szwecją program Partnerstwa Wschodniego to korzystny projekt, który wzmacnia współpracę naszego kraju z UE – wskazał białoruski wiceminister.Krauczenka wspomniał ważne momenty wspólnej historii, w tym – jak zaznaczył – walkę w bitwie pod Grunwaldem, „po słusznej stronie” w czasie II wojnie światowej i Unię Lubelską, której 450-lecie przypada w tym roku. – Łączą nas imiona wielu wybitnych postaci – Kościuszki, Kalinowskiego, Mickiewicza, Moniuszki, Ogińskiego, Ruszczyca, Ordy, Domejki, Niemena. Te i wiele innych nazwisk łączy nasze państwa, są częścią wspólnej – polskiej, białoruskiej i europejskiej spuścizny – wskazał Krauczenka.",,
"Pawlak: Mnie SLD nie przeszkadza, nie jest tak szalony jak Jażdżewski","Lepsze dla demokracji i dla wyborców będzie zaoferowanie prawdziwego wyboru. Takiego, gdzie ludzie będą mogli wybrać większe dobro, a nie mniejsze zło – powiedział polityk PSL Waldemar Pawlak. W ten sposób skomentował budowanie przez ludowców własnego bloku przed jesiennymi wyborami parlamentarnymi.","Były premier wyjaśnił na antenie Polsatu News, że nie uważa Sojuszu Lewicy Demokratycznej za najgorszego możliwego partnera. – SLD wydaje się akurat bardziej zdroworozsądkowe i nie jest tak szalone, jak np. pan Jażdżewski, który przytłumił de facto wystąpienie Donalda Tuska – dowodził.Pawlak przekonywał również, że lider PSL Władysław Kosiniak-Kamysz nazbyt potocznie używa słowa „lewica”. – Powinien mówić raczej o skrajnościach światopoglądowych: te decyzje Rafała Trzaskowskiego i Pawła Rabieja, którzy w czasie kampanii europejskiej wyszli z bardzo progresywnymi pomysłami – dowodził.Skomentował również sugestię wiceprezesa PSL Adama Struzika, który sugeruje wspólny start z PO. „Jeszcze nie jest za późno! Gdy PiS chcąc zdominować samorządy wprowadził w 2006 r. blokowanie list, doszło do porozumienia PO-PSL. Wygraliśmy wybory i po wyborach parlamentarnych w 2007 r. utworzyliśmy koalicję. Teraz podobne wyzwanie. Tylko koalicja PO-PSL może przeciwstawić się PiS” – dowodził we wpisie na Twitterze.  – Nie ma racji w tej ostatniej konkluzji – ocenił były premier.",,
Jedna z komisji popełniła poważny błąd,Niektórym wyborcom z jednej z wrocławskich komisji wydano niewłaściwe karty do głosowania. Głosujący otrzymali karty z nazwiskami kandydatów do Senatu z innego okręgu. Głosy zostaną unieważnione. W przypadku złożenia protestu wyborczego możliwe jest powtórzenie wyborów w całym okręgu.,"– Rzeczywiście był taki incydent. To dotyczyło obwodu wyborczego nr. 282. Zostały tam wydane 92 karty z kandydatami do Senatu z innego okręgu wyborczego. Do godz. 9:00 dostarczono właściwe karty i później głosowali wyborcy na właściwych kartach – potwierdziła w rozmowie z portalem tvp.info Maja Ambrożak z Okręgowej Komisji Wyborczej we Wrocławiu. Nasza rozmówczyni wyjaśniła, że nie ma możliwości, by wyborcy, którym wydano niewłaściwe karty, mogli głosować po raz drugi – Te głosy będą nieważne – powiedziała. Ambrożak dodała, że jeżeli w związku z tą sprawą zostanie złożony protest wyborczy, Sąd Najwyższy może nakazać powtórzenie wyborów w całym okręgu W komisji nr. 282 głosują mieszkańcy fragmentu osiedla Osobowice należącego do 8. okręgu wyborczego do Senatu.",,
Zamach na przywódcę tzw. Republiki Ługańskiej. Eksplodował samochód,"W Ługańsku na wschodzie Ukrainy doszło do zamachu na przywódcę wspieranej przez Moskwę tzw. Ługańskiej Republiki Ludowej, Ihora Płotnickiego – doniosły w sobotę ukraińskie media. Poszkodowany w ciężkim stanie znajduje się w szpitalu.","– Ukraińskie służby nie mają z tym nic wspólnego – oświadczył przedstawiciel administracji prezydenta Petra Poroszenki ds. operacji antyterrorystycznej przeciwko prorosyjskim separatystom w Donbasie, Ihor Motuzianyk.Wersję o zamachu przeprowadzonym przez ukraińskie służby specjalne wysunął Ołeh Cariow, były deputowany parlamentu Ukrainy z ramienia prorosyjskiej Partii Regionów zbiegłego do Rosji byłego prezydenta Wiktora Janukowycza. Cariow obecnie ukrywa się najprawdopodobniej w Rosji, albo na terenach opanowanych przez separatystów.„Lider ŁRL (Ługańskiej Republiki Ludowej) Ihor Płotnicki w stanie ciężkim znajduje się w szpitalu. Samochód eksplodował pod wpływem ładunku o dużej mocy. Główna wersja: DRGU” – napisał na Twitterze. DRGU to, według ukraińskiego wojskowego z którym rozmawiała PAP, dywersyjno-wywiadowcza grupa Ukrainy.",,
Putin traci zaufanie Rosjan. Notowania najgorsze od 13 lat,"Władimirowi Putinowi ufa coraz mniej Rosjan. Z sondażu przeprowadzonego przez Wszechrosyjski Ośrodek Badania Opinii Publicznej wynika, że notowania prezydenta Rosji spadły do poziomu sprzed 13 lat. Ufa mu dziś zaledwie 33 procent Rosjan.","Spadek zaufania do Putina rozpoczął się latem ubiegłego roku i związany był z niezadowoleniem społecznym, wynikającym z podwyższenia w Rosji wieku emerytalnego. W trakcie demonstracji nawet dotychczasowi zwolennicy Putina podkreślali, że w tej kwestii nie dotrzymał on słowa danego w kampanii wyborczej. W rankingu rosyjskich polityków na drugim miejscu z poparciem niespełna 14-procentowym znalazł się minister obrony Siergiej Szojgu, a na trzecim – szef dyplomacji Siergiej Ławrow, któremu ufa nieco ponad 9 procent. Dopiero na piątym miejscu, za Władimirem Żyrinowskim, znalazł się szef rządu Dmitrij Miedwiediew.",,
Ukraina pożyczy Polsce prąd. Jest umowa na import energii,"Polska będzie mogła sprowadzić 100 MW energii z Ukrainy. Umowę udało się sfinalizować w poniedziałek. Jak zapewniają specjaliści, na razie – mimo możliwości – nie ma jednak potrzeby importowania energii.","Jeżeli zajdzie taka potrzeba operator będzie mógł skorzystać z ponad 100 MW. Stanowi to około 1 proc. polskiego zapotrzebowania na moc. W ubiegłym tygodniu, szef PSE, Henryk Majchrzak informował, że do Polski może popłynąć prąd z ukraińskiej elektrowni w Dobrotworze. Wcześniej polski operator otrzymał deklarację pomocy od swojego ukraińskiego odpowiednika. Prace nad umową trwały cały weekend, a sfinalizowano je dziś rano. Członek zarządu Polskich Sieci Elektroenergetycznych, Cezary Szwed zapewnił, że mimo możliwości importu energii, na razie nie ma takiej potrzeby.",,
"„NYT”: Rosja zleciła zabicie Ukraińców, którzy podczas wojny pomagali Gruzji","Na łamach „New York Timesa” Michael Schwirtz pisze z Równego na Ukrainie o procesie Rosjanina, który - jak twierdzi - zabił Ukraińca na zlecenie rosyjskich służb. Z publikacji wyłania się obraz zlecania przez Moskwę zabójstw Ukraińców, którzy w 2008 r. pomagali Gruzinom w wojnie z Rosją.","Rozmowa z dziennikarza z oskarżonym Rosjaninem odbyła się w areszcie w Równem. Wynika z niej, że Oleg Smorodinow nie jest rosyjskim agentem, ma przeszłość kryminalną i jak przyznał - zabijać zgodził się dla korzyści materialnych, a wobec znajomych wręcz chwalił się nawet, że jest szpiegiem.  Z opublikowanego w niedzielę obszernego artykułu Schwirtza wynika, że oskarżony miał listę z nazwiskami sześciu Ukraińców. Zdążył zabić jednego - Iwana Mamczura w 2016 r. Wyjechał potem do Rosji, ale wrócił na Ukrainę, na urodziny swojej byłej przyjaciółki. Ta zawiadomiła policję i Mamczura aresztowano.  Autor zwraca uwagę na przyjęcie w 2006 r. w Rosji prawa zezwalającego na dokonywanie za granicą zamachów na tych, których Moskwa uzna za „ekstremistów”. Wskazuje też, że dla ukraińskiego wymiaru sprawiedliwości i organów ścigania zabójstwo Mamczura było „częścią łańcucha zbrodni, których głównym celem jest destabilizacja kraju” - jak powiedział Schwirtzowi szef ukraińskiej policji Serhij Kniaziew. Schwirtz dotarł do listy, którą w swoim komputerze miał Smorodinow. Pięciu z sześciu znajdujących się na niej mężczyzn nadal żyje. „Przynajmniej na razie” - jak powiedział Kniaziew. Autor ustalił w różnych źródłach, że wszyscy byli w 2008 r. w Gruzji; jeden z nich zapewniał, że nie uczestniczył wtedy w działaniach wojennych.  „NYT” podkreślił, że nie podaje nazwisk tych ludzi w obawie o ich bezpieczeństwo. Schwirtz uzyskał też od władz ukraińskich potwierdzenie, że Mamczur był w Gruzji, gdy rozpoczęła się wojna z 2008 r., jako jeden z dowódców „trzeciego pułku operacji specjalnych armii ukraińskiej, elitarnej formacji, której żołnierze walczyli też w Iraku i w Afganistanie”.  Autor odnotowuje, że przedstawiciele władz ukraińskich zapewniali go, iż ani Mamczur, ani żaden inny ukraiński żołnierz nie brał udziału w walkach w Gruzji. Kreml nigdy w takie zapewnienia nie uwierzył. Smorodinow nie okazuje skruchy i zakłada, że zostanie uznany za winnego. Przyznaje, że gdyby go nie aresztowano, prawdopodobnie zabijałby nadal, „odhaczając” kolejne nazwiska z listy. Ma nadzieję, że zostanie wymieniony na jednego z wielu Ukraińców w rosyjskich więzieniach. Jednak strona rosyjska dotąd w ogóle się nim nie zainteresowała.  „On nie rozumie, że nikt go nie potrzebuje - cytuje autor komendanta ukraińskiej policji. - Został zapomniany, spisany na straty (...). Nasz wróg ma niestety w odwodzie mnóstwo takich ludzi, jak on”.",,
"Najnowszy sondaż. PiS wygrywa. Zobacz, kto poza Sejmem","Gdyby wybory parlamentarne odbyłyby się w czerwcu, w Sejmie znalazłoby się pięć ugrupowań, wynika z najnowszego sondażu Instytutu Badań Rynkowych i Społecznych (IBRIS) dla Onet.pl. PiS zyskało zwolenników i zdecydowanie góruje nad resztą stawki.","Prawo i Sprawiedliwość cieszy się największym wzrostem notowań. W porównaniu z majem PiS zyskał 4,5 pkt. procentowego. Z wynikiem 37,8 proc. przeważa nad Platformą Obywatelską, która z kolei straciła 3 pkt. proc. i uzyskała wynik 24,6 proc. Poza PiS i PO do Sejmu weszłyby jeszcze SLD, Kukiz'15 i PSL. Na Sojusz Lewicy Demokratycznej zagłosowałoby 9,6 proc. Polaków. W porównaniu do poprzedniego miesiąca wynik znacząco się nie zmienił. Kukiz’15 zyskał 7,5 proc. (wzrost o 2,7 proc.) i PSL – 5,7 proc.(bez zmian). Z sondażu wynika, że poza Sejmem znalazłyby się: Nowoczesna (3 proc. poparcia), Partia Razem (1,3 proc.) i Wolność (1,1 proc.). 8,9 proc. Polaków deklaruje, że nie wie jeszcze, na kogo odda swój głos. Przekonanych o swoim udziale w wyborach jest 40,8 proc. respondentów. Odpowiedzi „zdecydowanie nie” udzieliło 28 proc.",,
Poseł Lewicy: Jestem przeciwnikiem reparacji. Andruszkiewicz: Niemcy nie muszą się starać,"Jestem przeciwnikiem uzyskiwania reparacji od Niemiec – oznajmił poseł Lewicy Maciej Gdula. Polityk argumentował, że „idea reparacji polega na tym, że da się wyrównać” strat po ofiarach II wojny światowej. – Ambasada Niemiec nie musi się starać w Polsce, wystarczy, że puści cytaty posłów Lewicy i PO. I to będzie stanowisko zgodne z rządem niemieckim – odpowiedział mu Adam Andruszkiewicz.","W TVP Info politycy dyskutowali o reparacjach wojennych, o które Polska ubiega się od Niemiec. Jak mówił poseł Gdula, jest przeciwnikiem reparacji z jednego powodu.   – W Auschwitz zginęło ponad milion ludzi. Czy to strata, którą można wyrównać? Jestem przeciwko, bo idea reparacji polega na tym, że da się to wyrównać. Że ktoś zapłacił pieniądze i jest zwolniony z odpowiedzialności – stwierdził.   Dalej mówił, że jest przeciwko ze względu na pamięć o ofiarach. – Sama idea reparacji wprowadza przekonanie, że przelanie jakiś środków jest rodzajem wyrównania krzywd – stwierdził.   – Idea, żeby dopychać Niemcy, to banalizacja II wojny światowej i milionów ofiar faszyzmu w Polsce i Europie – ocenił.   Posłowi Lewicy odpowiedział poseł PiS, wiceminister cyfryzacji Adam Andruszkiewicz. – Ambasada Niemiec nie musi się starać w Polsce, wystarczy, że puści cytaty posłów Sejmu Lewicy i PO, i to będzie stanowisko zgodne z rządem niemieckim. Nikt z nas nie mówi, że mamy wymienić pamięć o mordowanych za pieniądze – mówił.  Argumentował też, że „spalono nasze miasta i wioski, musieliśmy je odbudować”.",,
„Rosyjskie działania agenturalne jak w masło weszły w elity państw zachodnich”,"Eskalacja konfliktu na Ukrainie zdominowała dyskusję w programie „Woronicza 17”. Politycy zgodzili się, że Zachód zlekceważył zagrożenie ze strony Rosji. – Polityka rosyjska dąży do odbudowania Związku Radzieckiego – przypomniał senator Jan Filip Libicki. – Po upadku ZSRR początkowo zapanowała „wielka smuta” i raczej słusznie oceniano, że to zagrożenie chwilowo wygasło, natomiast później zupełnie nie doceniono jego ponownego wzrostu – wskazał europoseł Dobromir Sośnierz.","W ocenie prof. Andrzeja Zybertowicza długofalowa polityka Rosji mająca na celu osłabienie sąsiadów jest możliwa, ponieważ „Zachód po końcu zimnej wojny, a zwłaszcza po 11 września popełnił zasadniczy błąd strategiczny w diagnozowaniu zagrożeń i budowaniu systemu bezpieczeństwa”. Gdyby nie to – dowodził – Rosję „dawno można byłoby powstrzymać”.– Uznano, że w momencie gdy skończyła się zimna wojna nie ma zagrożenia ze strony Rosji, a głównym zagrożeniem jest terroryzm. Większość sił wywiadów i kontrwywiadów skierowano na zmaganie się z terroryzmem, co spowodowało, że rosyjskie działania agenturalne, w tym agentury wpływów jak w masło weszły w elity państw zachodnich. Te elity zostały metodami „Gazprom-podobnymi” skorumpowane, innymi metodami oswojone i mamy do czynienia z ograniczoną zdolnością elit do przeciwstawienia się agresywnej polityce – wskazał doradca prezydenta.Jerzy Wenderlich (SLD) ocenił, że działania polskiej dyplomacji są niewystarczające w przypadku konfliktu na Ukrainie. – Od wielu lat polityka zagraniczna, jeżeli chodzi o Wschód, jest „passé”. Do tego stopnia Polska nie jest zainteresowana polityką wschodnią, że minister spraw zagranicznych tak dużego kraju jak Polska myli nazwę morza gdzie jest konflikt – ironizował. Przyznał, że teraz minister Jacek Czaputowicz nadrabia stracony czas.Zdaniem byłego marszałka Sejmu Unia Europejska jako całość powinna wypracować jedno stanowisko wobec Rosji, która realizuje „bardzo niebezpieczny scenariusz”. – Jeśli Unia Europejska go nie dostrzeże będzie jeszcze gorzej – przestrzegł. Aspiracje imperialne– Jest tak, że te sankcje ekonomiczne UE – bo wolumen handlowy między Rosją a USA jest niewielki, Rosjanie się boją tylko sankcji na swoje banki – podziałały bardzo mocno i sytuacja ekonomiczna Rosji sprawiła, że tak niskie są teraz wyniki Władimira Putina w sondażach – zwrócił uwagę. Mimo to przyznał, że jego pozycja jako prezydenta Rosji wciąż jest silna. – Putin stosuje politykę, taką jaką stosowała Rosja carska, a potem komunistyczna – im gorzej w kraju, tym większe aspiracje imperialne.Argumenty Czarneckiego potwierdził senator PSL Jan Filip Libicki. – Polityka rosyjska dąży do odbudowania Związku Radzieckiego, w tym najszerszym planie zakreślonym. Władimir Putin mówił wielokrotnie, że upadek ZSRR był największą tragedią Rosji w XX wieku. Jeżeli rozmawia się mieszkańcami byłego Związku Radzieckiego to oni też uważają, że upadek tego kraju był tragedią dla nich. To przekonanie panuje zarówno od strony elit, jak i zwykłych mieszkańców tego obszaru – wskazał.Z opinią senatora zgodził się Jerzy Jachnik z ugrupowania Kukiz’15. – Rosja ma cele mocarstwowe i strefę wpływów, którą miała jako Związek Radziecki. Oczywiście pewne rzeczy są dziś nie do przeskoczenia, ale należy zwrócić uwagę, że wszystkie konflikty występują w krajach byłego ZSRR – wskazał.– Europa i Świat od początku nic z tym nie robią. Było podpisanie porozumienia w Budapeszcie, potem w Mińsku, a powstał most na Cieśninie Kerczeńskiej, powstaje Nord Stream 2. Czy Europa coś z tym robi? Za każdym razem wszystko jest akceptowane – przekonywał Jachnik. – W tle są zawsze interesy polityczne, a te niestety zawsze będą. Nie ma możliwości, żeby Nord Stream 2, który jest budowany w oparciu o Niemcy i Rosję nie został ukończony. Równolegle będzie się tlił konflikt na Ukrainie, Rosjanie nie mają intencji zajęcia całej Ukrainy, chcą tylko pokazać, że tam rządzą i to jest ich strefa wpływu.",,
"Pereira: Deklaracje marszałka Senatu wydają się pozytywne, ale praktyka może zrobić swoje","Intencje i deklaracje marszałka Senatu wydają się pozytywne, aczkolwiek praktyka zawsze robi swoje; mogą się rozminąć w tym przypadku – ocenia Samuel Pereira, szef portalu tvp.info. W czwartek wieczorem, nowo wybrany marszałek izby wyższej parlamentu ma wygłosić orędzie. – Podobno chce w nim deklarować, że Senat nie będzie narzędziem blokującym Sejm – powiedział na antenie TVP Info Samuel Pereira. Jak jednak zauważył, deklaracje i praktyczne działania nie zawsze idą później w parze.","Choć zapowiadane przez Tomasza Grodzkiego deklaracje wydają się – jak ocenia Pereira – pozytywne, czas na ich weryfikację dopiero nadejdzie. – Praktyka zawsze robi swoje i mogą w tym przypadku się rozminąć – stwierdził dziennikarz w programie „O tym się mówi”.Rozmowa dotyczyła nowej kadencji parlamentu. Przed nami także kampania prezydencka. Zdaniem Samuela Pereiry, na pewno wpłynie ona na to, jak będzie wyglądać i kierować swoimi pracami nowy rząd. – Widać, że jest to forma kontynuacji, a nie rewolucyjnej zmiany, także osobowej – powiedział.– Widać to też w działaniach w parlamencie. Mieliśmy koncyliacyjne słowa w dniu inauguracji, z drugiej strony była jednak bitewna atmosfera przy rozdzielaniu stanowisk w komisjach czy podczas głosowań w Senacie – przypomniał.To, jaką wizję Senatu ma jego nowy marszałek dowiemy się już o godz. 20 – wtedy bowiem Tomasz Grodzki wygłosi orędzie do Polaków. Przemówienie transmitować będzie TVP1. Relacja z wystąpienia także na portalu tvp.info.",,
Niemcy nie wierzą w deal ze Stanami. Wyszli na ulice,Kilkadziesiąt tysięcy przeciwników porozumienia o wolnym handlu między UE a USA (TTIP) uczestniczyło w sobotę w demonstracji w Hanowerze. W niedzielę z wizytą do Niemiec przybywa prezydent USA Barack Obama. Kanclerz Angela Merkel broni porozumienia.,"Na czele pochodu protestacyjnego w Hanowerze jechało 35 ciągników rolniczych. Na jednej z przyczep ustawiono drewnianego konia z napisem „TTIP – koń trojański”. Uczestnicy nieśli transparenty z hasłem „TTIP go Home”. Organizatorzy mówią o 90 tys. uczestników, policja szacuje ich liczbę na 35 tys. – podała telewizja publiczna ARD. Obawa przed hormonami w hodowli i GMOPrzeciwnicy umowy obawiają się ograniczenia praw pracowniczych czy ochrony konsumentów. Przewidują też negatywne skutki dla rolnictwa i hodowli zwierząt w wyniku liberalizacji przepisów dotyczących dopuszczenia na rynek żywności modyfikowanej genetycznie oraz stosowania hormonów w hodowli. Ich zdaniem wielkie międzynarodowe koncerny zdobędą zbyt wielkie wpływy kosztem narodowych parlamentów. Krytykowane jest też utrzymywanie przebiegu negocjacji w tajemnicy. Transatlantyckie porozumienie handlowo-inwestycyjne (TTIP) będzie jednym z tematów rozmów Obamy z kanclerz Angelą Merkel. Obama przyjedzie w niedzielę do Hanoweru, gdzie razem z Merkel otworzy Międzynarodowe Targi Przemysłowe. Stany Zjednoczone są w tym roku krajem partnerskim największej światowej przemysłowej imprezy wystawienniczej. Merkel: negocjacje niejawne, ale standardy nie spadną Merkel jest zdecydowaną zwolenniczką porozumienia. W cotygodniowym posłaniu wideo do obywateli zapewniła, że umowa z USA nie oznacza „obniżenia obowiązujących obecnie w Europie standardów, lecz wręcz przeciwnie, gwarantuje ich przestrzeganie” na całym obszarze transatlantyckim. Zastrzegła, że negocjacje dotyczące umowy handlowej nie mogą być dla wszystkich jawne. – Nie chcemy niczego ukrywać ani też nie chcemy rezygnować ze standardów – oświadczyła szefowa niemieckiego rządu. Unijna komisarz do spraw handlu Cecilia Malmstroem wyraziła zdziwienie z powodu rosnących obaw Niemców przed umową z USA. – Szczerze mówiąc, uważam za trochę dziwne, że największe opory przed umową TTIP mają Niemcy – kraj bardzo silny ekonomicznie – powiedziała Malmstroem „Spieglowi”.  Powiedziała, że ma nadzieję, iż Obama i Merkel wyjaśnią Niemcom, „dlaczego umowa jest ważna i że nie ma powodów do obaw”.                                                    Na czele pochodu protestacyjnego jechało 35 ciągników rolniczych (fot. PAP/EPA/HAUKE-CHRISTIAN DITTRICH) Co trzeci Niemiec zdecydowanie przeciwZ opublikowanego w tym tygodniu sondażu na zlecenie Fundacji Bertelsmanna wynika, że zaledwie 17 proc. Niemców uważa umowę za korzystną. Co trzeci Niemiec zdecydowanie sprzeciwia się podpisaniu porozumienia. Celem TTIP ma być stworzenie strefy wolnego handlu obejmującej 800 mln osób po obu stronach Atlantyku. Obie strony chcą zakończyć negocjacje jeszcze w tym roku. Umowa wykracza poza zwykłe porozumienie o wolnym handlu. Oprócz obniżenia stawek celnych przewiduje także ograniczenie barier regulacyjnych oraz określenie zasad współpracy regulacyjnej między Unią Europejską a Stanami Zjednoczonymi, co ma obniżyć koszty dla przedsiębiorstw prowadzących handel i inwestujących po obu stronach Atlantyku. Komisja Europejska oraz władze USA podkreślają, że stworzenie strefy wolnego handlu między dwiema największymi światowymi gospodarkami nada im nowy impuls rozwojowy.                                                    Na jednej z przyczep ustawiono drewnianego konia z napisem „TTIP – koń trojański” (fot. PAP/ EPA/CHRISTIAN CHARISIUS) „Porozumienie korzystne dla korporacji”Przeciwnicy TTIP twierdzą, że obowiązujące mechanizmy rozwiązywania sporów inwestycyjnych w drodze arbitrażu międzynarodowego działają na korzyść zagranicznych korporacji, dyskryminują inwestorów lokalnych i m.in. z powodu braku możliwości apelacji osłabiają pozycję rządów. Inwestorzy podkreślają natomiast, że arbitraż – mimo wysokich kosztów – pozwala na uniknięcie przeciągających się procesów w sądach narodowych i wyeliminowanie ryzyka zależności wymiaru sprawiedliwości od władz państwowych.                                                    Organizatorzy mówią o 90 tys. uczestników, policja oszacowała ich liczbę na 35 tys. (fot. PAP/EPA/CHRISTIAN CHARISIUS)",,
„Żeby słowa Andrzeja Dudy nie były prorocze tak jak były słowa śp. prezydenta Kaczyńskiego”,"– Bardzo trudno podejmować tutaj ocenę, które słowa były dziś najważniejsze i najmocniejsze. Ja bym sobie życzył i Państwu bym życzył, żeby słowa Andrzeja Dudy nie były prorocze tak jak były słowa śp. prezydenta Lecha Kaczyńskiego – stwierdził w programie „Strefa starcia” na antenie TVP Info rzecznik prasowy ministra sprawiedliwości Jan Kanthak spytany o to, które wystąpienie z obchodów 80. rocznicy wybuchu II wojny światowej wywarło największe wrażenie.","– (…) Ta historia, którą prezydent Kaczyński przewidział, dotycząca Ukrainy i kiedy mówił, że następna może być Polska i kraje nadbałtyckie, żeby to się nigdy nie stało, nigdy nie ziściło, bo rzeczywiście jest takie ryzyko – zaznaczył Kanthak. Dodał również, że dlatego tak ważne jest przesłanie obchodów 80. rocznicy wybuchu II wojny światowej. – Piękne sformułowanie, piękne hasło dzisiejszych obchodów: „Pamięć i przestroga”. Trzeba pamiętać i mówić, szczególnie ludziom młodym – podkreślił rzecznik zaznaczając perspektywę młodszego pokolenia. – Ja powiem o mojej perspektywie. Ja się urodziłem już w wolnej Polsce i szanowni Państwo, my nadal jesteśmy tymi samymi ludźmi i tak samo mogą się zdarzyć tacy autorytarni, chorzy ludzie, owładnięci nienawiścią – stwierdził. Jan Kanthak nawiązał do słów prezydenta Andrzeja Dudy, który w wystąpieniu na placu Piłsudskiego w trakcie głównych obchodów 80. rocznicy wybuchu II wojny światowej apelował, żeby zdecydowanie występować przeciw aktom wojskowej agresji, które mają miejsce obecnie m.in. w Europie.– (…)Na świecie cały czas niestety zdarzają się, mimo całego postępu cywilizacyjnego, akty czystek etnicznych, zbiorowych mordów i ludobójstwa. Mamy do czynienia w ostatnim czasie nawet w Europie z zapędami imperialistycznymi. Z napadaniem narodów, z zabieraniem im ziemi – mówił w trakcie przemówienia Andrzej Duda.– Być może nie byłoby II wojny światowej, gdyby państwa Zachodu sprzeciwiły się Anschlussowi Austrii, gdyby sprzeciwiły się wizjom Hitlera, gdyby zaprotestowano przeciwko traktowaniu w Niemczech Żydów, gdyby sprzeciwiono się włączeniu Czechosłowacji –  stwierdził prezydent.– To wielka lekcja dla nas jako przywódców Europy i świata. To lekcja dla nas, jako tych, którzy są członkami NATO i Unii Europejskiej. Nie można i nie wolno przechodzić do porządku dziennego nad takimi działaniami. Muszą być sankcje, zdecydowane kroki. Musi być widać, że każda agresja spotka się ze zdecydowaną odpowiedzią – podkreślał prezydent.",,
„To działanie świadomie na szkodę państwa”,"- Podpisanie przez premiera Donalda Tuska paktu
fiskalnego to działanie świadomie na szkodę polskiego państwa – uważa prezes PiS Jarosław Kaczyński, popiera go Solidarna Polska. Koalicja rządząca przekonuje, że ratyfikacja paktu to szansa na zachowanie równowagi gospodarczej w UE.","25 przywódców krajów UE, w tym Donald Tusk, podpisało w piątek w Brukseli nowytraktat międzyrządowy, tzw. pakt fiskalny. Wymusza on więcej dyscypliny w finansach publicznych, zwłaszcza w państwach eurolandu, ustanawiając nowe, bardziej automatyczne sankcje.Kaczyński powiedział w piątek dziennikarzom w Sejmie, że PiS będzie głosowało przeciwko ratyfikacji tego paktu.– To jest działanie, które - mam nadzieję - będzie kiedyś w odpowiednim trybie ocenione, bo to działanie całkowicie świadomie na szkodę polskiego państwa – mówił o podpisaniu paktu Kaczyński.Zapytany, czy wobec tego PiS będzie chciało postawić premiera przed Trybunałem Stanu, odpowiedział: „Jestem przeciwnikiem Trybunału Stanu. Jestem za zwykłymi sądami dla polityków”.– Premier przyłożył rękę do tego, że Unia Europejska w swym dotychczasowym kształcie się rozpada. Powstanie Unia Europejska, która odrzuca reguły, które ją zbudowały - Unia hegemonii, w której na pewno nie będziemy uczestniczyć.Będziemy tymi podporządkowanymi – zaznaczył Kaczyński.W ocenie prezesa, by ratyfikować pakt trzeba przegłosować go większością 2/3 głosów w Sejmie. – Na to nie mażadnych szans – zaznaczył.  Opozycja podzielona Według lidera Solidarnej Polski, Zbigniewa Ziobry, premier nie miał prawa podpisywać paktu fiskalnego – Nasi posłowie nie poprą tego paktu, podpis premiera jest gołosłowny, niepoważny, nadweręża reputację Polski – ten traktat w Polsce nie przejdzie – powiedział. W jego opinii oczywiste jest, że tego typu zobowiązania Polski do zrzeczenia się części suwerenności wymaga większości 2/3 w Sejmie. Szef SLD, Leszek Miller pytany, jak jego partia zagłosuje w sprawie paktu fiskalnego, odparł, że Sojusz chciałby się najpierw dokładnie z dokumentem zapoznać. Zapowiedział jednak, że jeśli akt nie zawiera zapisów, które można by uznać za niemożliwe do przyjęcia, to SLD najprawdopodobniej opowie się za. ratyfikacją.  – Jesteśmy w pociągu, który jedzie w dobrym kierunku, ale siedzimy w drugiej klasie, nie w pierwszej. W pierwszej będziemy wtedy, gdy będziemy mogli kupić bilet w euro. Ale lepiej być w drugiej klasie w pociągu niż stać na peronie – ocenił Miller. Rzecznik klubu Ruchu Palikowa, Andrzej Rozenek, powiedział, że pakt jest potrzebny, żeby po raz kolejny nie doszło do sytuacji, jaką od wielu miesięcy możemy obserwować w Grecji – Istotne jest, żeby wszystkie kraje w UE wprowadziły jedną walutę, wspólny system finansowy i podatkowy. Wtedy będziemy stanowić przeciwwagę dla takich potęgo jak np. Chiny – dodał. Koalicja zdecydowanie za Politycy koalicji PO-PSL zgodnie przekonują, że podpisanie paktu fiskalnego to dobry krok. Poseł Platformy, Sławomir Neumann zaznaczył, że choć „pakt nie spełnia naszych wszystkich marzeń”, jest jednak bardzo pomocnym narzędziem przy rozwiązywaniu problemów strefy euro. Zaznaczył, że pakt nie nakłada na Polskę znaczących ograniczeń, nakłada natomiast takie ograniczenia na kraje euro, które miały „rozpasany system finansów publicznych” – To dobry krok, rynki finansowe powinny być zadowolone, ta decyzja uspokoi sytuację w Europie – ocenił Neumann.Według niego, pakt fiskalny nie dotyczy przekazania organom międzynarodowym ważnych kompetencji polskiego państwa – dlatego w głosowaniu w Sejmie wystarczy zwykła większość głosów.Z kolei Stanisław Żelichowski z PSL – które popiera decyzję o podpisaniu dokumentu – powiedział, że o trybie i sposobie ratyfikacji paktu fiskalnego w Polsce powinni decydować prawnicy, a nie politycy – To konstytucjonaliści i prawnicy powinni dokładnie przeanalizować ten dokument i przedstawić jasną wykładnię, jak będziemy głosować.",,
Chaos w Wenezueli. Grupa z Limy apeluje o demokratyczne przemiany bez użycia siły,"Grupa z Limy zapewniła, że „demokratyczne przemiany w Wenezueli muszą być przeprowadzone przez obywateli tego kraju w sposób pokojowy, w ramach konstytucji i prawa międzynarodowego, wspierane poprzez działania polityczne i dyplomatyczne, bez użycia siły”. W spotkaniu Grupy z Limy w Bogocie wziął udział wiceprezydent USA Mike Pence. Obecny był także Juan Guaido, szef opozycji wenezuelskiej i tymczasowy prezydent kraju.","Grupa z Limy zwróciła się do Międzynarodowego Trybunału Karnego (hiszp. Corte Penal International – CPI), aby „wziął pod uwagę poważną sytuację panującą w Wenezueli i odmowę (umożliwienia) dostępu do pomocy humanitarnej, co stanowi zbrodnię przeciwko ludzkości”.Wezwano także do przeprowadzenia wolnych i uczciwych wyborów, „w których udział będą mogły wziąć wszystkie siły polityczne”. W oświadczeniu grupy dodano, że nowe demokratyczne wybory „wymagają natychmiastowego odejścia Nicolasa Maduro”.Groźby wobec GuaidoJak poinformował Reuters, do Juana Guaido kierowane są groźby pozbawienia życia, które Grupa z Limy uznała za wiarygodne i uznała prezydenta Maduro za osobę odpowiedzialną za bezpieczeństwo Guaido.Wiceprezydent USA Mike Pence, który uczestniczył w Bogocie w spotkaniu Grupy z Limy, zapewnił tymczasowego prezydenta Wenezueli i przewodniczącego parlamentu Juana Guaido, że ma on „stuprocentowe poparcie” prezydenta USA Donalda Trumpa.Pence podkreślił, że Stany Zjednoczone rozważają „wszystkie warianty” wywarcia presji na Caracas. Poprosił też państwa należące do Grupy z Limy, by zamroziły wenezuelskie aktywa związane z ropą naftową, która jest fundamentem gospodarki tego kraju. Zapewnił sąsiadów Wenezueli, że Waszyngton przeznaczy na pomoc dla nich 56 mln dolarów, by ułatwić im opanowanie kryzysu migracyjnego, wywołanego masowymi ucieczkami Wenezuelczyków za granicę z kraju ogarniętego głębokim kryzysem gospodarczym. Również w poniedziałek Reuters podał, powołując się na źródła dyplomatyczne, że USA zwróciły się do Rady Bezpieczeństwa ONZ, by podjęła debatę na temat kryzysu w Wenezueli.Blokują pomoc humanitarnąW weekend wojsko wierne Maduro nie przepuściło przez granicę transportów pomocy humanitarnej do Wenezueli. Tamtejsza opozycja usiłowała doprowadzić do odblokowania dostaw żywności i leków, głównie z USA i Brazylii; na granicach doszło do starć. Przy granicy z Kolumbią ciężarówki z pomocą humanitarną, które utknęły na moście prowadzącym do Wenezueli, zostały ostrzelane. Do incydentów doszło też na granicy z Brazylią. Ocenia się, że w starciach na granicach Wenezueli zginęły trzy osoby, a setki Wenezuelczyków odniosły rany.Juan Guaido wziął udział w poniedziałkowym szczycie Grupy z Limy, jednak nie wiadomo, w jaki sposób przedostanie się z powrotem do Wenezueli. Maduro zamknął granice z Kolumbią i Brazylią, oświadczył też w sobotę, że jego rząd zrywa wszelkie relacje z Kolumbią. Zapowiedział wydalenie kolumbijskiego personelu dyplomatycznego.",,
Po tweecie Tuska Schetyna ugnie się ws. Giertycha? Politycy PO zabrali głos,"Roman Giertych jednak na listach Koalicji Obywatelskiej? Za takim scenariuszem opowiadają się Radosław Sikorski i Donald Tusk, przeciwnego zdania jest najwyraźniej Grzegorz Schetyna, który nie znalazł dla Giertych miejsca na listach do Senatu. Do sprawy odniósł się europoseł  Platformy Andrzej Halicki. – Mec. Giertych jest na pewno wartościową osobą, ale jeszcze muszą chcieć wyborcy – ocenił. W podobnym tonie wypowiedział się szef klubu PO–KO Sławomir Neumann, w opinii którego jest to „ryzykowna kandydatura”.","W czasie rozmowy Andrzeja Halickiego w radiu TOK FM padło pytanie o kandydatów na listach Koalicji do parlamentu, m.in. o Romana Giertycha. – Już raz startował do Senatu, bez sukcesu – przypomniał Halicki. Jak dodał, w ramach KO porozumienie w sprawie startu Giertycha to „ciężkie zadanie”. – Ja uważam, że do Senatu musi być żelazne porozumienie wszystkich komitetówprodemokratycznych, czyli nie powinniśmy tworzyć konkurencji w ramach tych okręgów, w których wybiera się już jedną osobę – powiedział.Na nieudany start Giertycha w poprzednich wyborach wskazał także Sławomir Neumann. – Już raz startował z naszym poparciem – cztery lata temu był naszym podwarszawskim kandydatem do Senatu. I mandatu nie zdobył – powiedział w wywiadzie dla „Super Expressu”.Jak dodał, „może być tak, że sprawdza się jako bicz na PiS i jako taki jest akceptowany, ale już niekoniecznie musi się spotykać z aprobatą jako kandydat”. – Trzeba więc to na spokojnie przemyśleć – dodał.„Prawdziwy bicz na faryzeuszy”Za startem byłego wicepremiera i szefa Młodzieży Wszechpolskiej głośno opowiadają się politycy związani z PO. Szef Rady Europejskiej Donald Tusk i europoseł Radosław Sikorski publicznie wystąpili przeciwko Grzegorzowi Schetynie, oceniając, że Roman Giertych byłby „atutem na liście całej opozycji”. „Powinien startować z KO z Warszawy, tak aby JK miał szansę zagłosować na dobrego kandydata” – napisał Sikorski na Twitterze Niedługo później do jego wpisu odniósł się Donald Tusk. W opinii szefa RE Giertych to „prawdziwy bat na faryzeuszy”, który „przez lata najcelniej trafiał w słabe punkty obozu władzy i jej lidera”. „Mieliby z nim urwanie głowy. Szczególnie na Żoliborzu. Dużo nas różni, ale ten pomysł popieram” – stwierdził.",,
Trump o sankcjach wobec Turcji,"Stany Zjednoczone nie biorą obecnie pod uwagę nałożenia sankcji na Turcję za zakup przez Ankarę rosyjskiego rakietowego systemu obrony powietrznej S-400 – oświadczył w czwartek prezydent USA Donald Trump. Biały Dom wydał w środę komunikat, w którym oznajmił, że Turcja nie może kupić amerykańskich myśliwców F-35, jeśli wybrała rosyjski system S-400.","Ministerstwo Spraw Zagranicznych w Ankarze oświadczyło w reakcji, że decyzja ta nie ma uzasadnienia i jest błędem, który może negatywnie wpłynąć na relacje między oboma krajami. Prezydent Turcji Recep Tayyip Erdogan zapowiedział, że rosyjski system obrony powietrznej będzie wdrożony w 2020 roku. Jego pierwsze elementy dostarczono 12 lipca. Turcja produkuje 937 części dla F-35, w tym 400 takich, których jest wyłącznym producentem. Po wyłączeniu Ankary z programu Stany Zjednoczone będą musiały znaleźć innego dostawcę. Według Pentagonu wykluczenie Turcji z łańcucha dostaw dla F-35 będzie kosztowało od 500 do 600 mln dolarów. Pentagon ostrzegał wcześniej, że S-400 w Turcji może stanowić zagrożenie dla sił powietrznych NATO operujących w tym regionie i dał Ankarze czas do 31 lipca na wycofanie się z zakupu rosyjskiego systemu obrony. Amerykańscy eksperci uważają, że radary zainstalowane w rosyjskiej broni nauczą się dostrzegać i śledzić myśliwce F-35, przez co ich niewykrywalność stałaby się wątpliwa. Amerykanie argumentują też, że system S-400 nie jest kompatybilny ze sprzętem wojskowym Sojuszu Północnoatlantyckiego.",,
Niemieckie koncerny tną zatrudnienie. Eksperci: nie czas na panikę,"Niemieckie koncerny tną zatrudnienie, co można odczytać jako zapowiedź recesji. Ekonomiści w Niemczech odradzają jednak popadanie w panikę – informuje na swojej stronie internetowej dziennik „Deutsche Welle”.","Największy niemiecki bank – Deutsche Bank – poinformował niedawno o planach poważnej redukcji zatrudnienia do końca 2022 roku. Pracę może stracić około 18 tys. osób.  Likwidację miejsc pracy zapowiada też koncern BASF.  Ekonomiści nie są zgodni co do tego, na ile te doniesienia są prognostykiem większych zmian na rynku pracy w Niemczech.  Zdaniem szefa Instytutu Gospodarki Światowej z Kilonii Gabriela Felbermayera, nie oznaczają one kompleksowej redukcji miejsc pracy w Niemczech.  „Aktualne osłabienie koniunktury gospodarczej odbija się negatywnie na rynku pracy szczególnie w firmach produkcyjnych. Jednak powodem jest nie tylko koniunktura, lecz także problemy wewnętrzne tych firm” – powiedział Fellbeymayer. „W całej gospodarce liczymy się nie z likwidacją zatrudnienia, lecz ze spowolnieniem zatrudniania nowych pracowników – ocenił.",,
Papież: potępiamy pedofilię w Kościele i prosimy o przebaczenie,"Pedofilia w Kościele napawa nas wstydem – napisał papież Franciszek w opublikowanym w poniedziałek liście do biskupów. Podkreślił, że księża, którzy się tego dopuścili, „zniszczyli godność dzieci”. „Potępiamy to głęboko i prosimy o przebaczenie” – dodał.","– Wysłuchajmy płaczu i narzekania Kościoła, naszej matki, który płacze nie tylko w obliczu bólu zadanego najmniejszym jego dzieciom, ale także dlatego, że zna grzech popełniony przez niektórych jego przedstawicieli: cierpienie, przeszłość i ból nieletnich, którzy zostali seksualnie wykorzystani przez kapłanów – napisał Franciszek w rozpowszechnionym przez Watykan liście do biskupów.List napisany został 28 grudnia, w święto dedykowane rzezi niewiniątek, dokonanej na rozkaz króla Heroda po przyjściu na świat Jezusa.  – Ten grzech napawa nas wstydem. Osoby, których obowiązkiem była troska o te dzieci, zniszczyły ich godność – podkreślił Franciszek.",,
"Kampania w internecie: najlepiej radzi sobie Korwin-Mikke, PSL na szarym końcu","Wyścig do Parlamentu Europejskiego wchodzi w decydującą fazę. Partie polityczne coraz częściej i chętniej o głosy wyborców walczą także w internecie, głównie na portalach społecznościowych. Najlepiej ze zdobywaniem „lajków” radzi sobie Kongres Nowej Prawicy, najgorzej ludowcy.","Sprawdziliśmy jak wygląda obecność w internecie 9 głównych partii i komitetów wyborczych, na które wyborcy będą mogli zagłosować 25 maja. Sprawdziliśmy też aktywność liderów oraz innych oficjalnych serwisów partyjnych specjalnie dedykowanych wyborom. Najwięcej dzieje się na Facebooku. Komitety wyborcze oraz poszczególni politycy zwiększyli swoją aktywność także na Twitterze i w serwisie YouTube. Facebook – Korwin, Palikot, narodowcy i długo, długo nic Na czele rankingu jest partia Janusza Korwin-Mikkego, która ma 90 tys. fanów na Facebooku. Twój Ruch ma 86 tys., a Ruch Narodowy z prawie 84 tys. Oprócz oficjalnych profili partii, prężnie działają także „zaprzyjaźnione” strony. Lider Kongresu Nowej Prawicy ma ponad 235 tys. fanów. 86 tys. użytkowników Facebooka lubi profil Marszu Niepodległości, a 37 tys. Młodzieży Wszechpolskiej. Działają też dziesiątki stron ostro krytykujących działania rządzącej koalicji PO-PSL. KNP prężnie działa także w serwisie YouTube. Znaleźć można tam zarówno klipy wyborcze, wystąpienia polityków i wywiady telewizyjne. Oficjalny kanał KNP ma ponad 2 mln. odsłon. Dużo skromniej prezentują się kanały narodowców i Twojego Ruchu. Sejmowa nuda – wielkie partie na FacebookuDużo mniej aktywne są partie polityczne, które według sondaży, mają największe szanse na wprowadzenie swoich przedstawicieli do Parlamentu Europejskiego, czyli: Platforma Obywatelska, Prawo i Sprawiedliwość oraz Sojusz Lewicy Demokratycznej. Z tej trójki najlepiej wypada PO, która ma ponad 46 tys. fanów na Facebooku. Od 12 do 19 kwietnia na profilu tej partii pojawiło się 14 wpisów, m.in.: informacja o eksporcie do krajów Unii Europejskiej, fragment wystąpienia Donalda Tuska oraz życzenia świąteczne. Partia ma też własny kanał w serwisie YouTube, gdzie możemy znaleźć m.in. fragmenty konwencji wyborczych i spoty. Kanał ma ponad 1,1 mln odsłon. CZYTAJ TAKŻE  Portal tvp.info na tropie programów na eurowybory Prawo i Sprawiedliwość – pisanki, Smoleńsk, eurowyboryNieco ponad 27 tys. osób lubi profil partii Jarosława Kaczyńskiego. Wyborcy mogą znaleźć głównie wywiady z czołowymi politykami partii oraz relacje z wydarzeń, w których brał udział prezes PiS. Są też profile poszczególnych polityków, oraz kampanii prowadzonych przez PiS, m.in. „Wybierz PiS”. Chociaż w tym ostatnim przypadku mówimy o zaledwie 3 tys. „polubień”. Podobnie wygląda aktywność partii w serwisie YouTube, gdzie publikowane są głównie wywiady i fragmenty konferencji prasowych. Kanał obejrzało łącznie prawie 1,2 mln internautów.Dużo treści. Mało „lajków”„Lubię to” kliknęło na profilu SLD nieco ponad 20 tys. osób. Codziennie mają dostęp do informacji o tym, gdzie będzie prowadzona kampania, znajdzie też „memy” czy linki do wywiadów. Partia jest też obecna na YouTube, gdzie może zobaczyć partyjny spot i prezentacje kandydatów. Łącznie – prawie 930 tys. odsłon.                                                    Liczba odsłon filmów na YouTube Bez pomysłu na siebie Najgorzej w mediach społecznościowych radzą sobie: Polska Razem Jarosława Gowina (niespełna 7 tys. fanów), Solidarna Polska Zbigniewa Ziobro (nieco ponad 7 tys.) i Polskie Stronnictwo Ludowe (prawie 10 tys. znajomych). Wpisy na profilu Solidarnej Polski jeszcze do niedawna nie pojawiały się codziennie. Przed wyborami jest już lepiej, ale oferta jest bardzo standardowa: linki do wywiadów z politykami i oficjalnie komunikaty. Od 12 do 19 kwietnia na stronie partii pojawiło się nieco ponad 20 wpisów, najczęściej przeszły bez większego echa. Wyjątkiem był „mem” z mądrościami kandydata partii do PE – Tomasza Adamka na temat Anny Grodzkiej (99 lajków). Na profilu partii „Polska Razem Jarosława Gowina” oprócz linków do spotów jest więcej zdjęć z kandydatami. Zwykle wpisy nie cieszą się dużą popularnością. Podobnie jak filmy umieszczane przez partie na YouTube.  CZYTAJ TAKŻE Polityka nie dla kobiet? – przeczytaj nasz raport Ludowcy – czyli orka na ugorze Najgorzej w tym zestawieniu wypada Polskie Stronnictwo Ludowe. Życzenia świąteczne szefa ludowców Janusza Piechocińskiego „polubiło” zaledwie 9 osób. Jeszcze mniej Program Rozwoju Obszarów Wiejskich (3 „lajki”). Wpisy pojawiają się nieregularnie, podobnie jak filmy w serwisie YouTube.  Osobliwości polskiego TwitteraLudowców nie znajdziemy także wśród najaktywniejszych polityków na Twitterze. Tu prym wiedzie szef MSZ Radosław Sikorski (207 tys. obserwujących), lider Twojego Ruchu Janusz Palikot (203 tys.) oraz Donald Tusk (129 tys). Pierwsi dwaj to już weterani Twittera, premier ćwierka od niedawna, ale już zdążył przekonać się o sile tego medium. Informacja o premierze śpiewającym znany przebój Beatlesów rozeszła się w piorunującym tempie.  „Ćwierka” też dużo europosłów i kandydatów na eurodeputowanych. Dużo osób śledzi profil Jerzego Buzka (87,8 tys.), Ryszarda Kalisza (73 tys.) Adam Hofman (52 tys.) czy Jarosława Gowina (37 tys.).  Swoje konta twitterowe mają też największe partie polityczne (za wyjątkiem PSL). Nie cieszą się jednak zbyt dużą popularnością. Jak można wykorzystywać media społecznościowe w walce o głosy wyborców pokazał m.in. Barack Obama i to już w kampanii z 2008 roku. Dziś prezydent USA ma 40 mln fanów na Facebooku i 42,5 mln obserwujących na Twitterze.  ZOBACZ NASZ RAPORT Eurowybory 2014  Liczba obserwujących na Twitterze",,
Czaputowicz: Nie będzie podstawy do utrzymywania skargi w TSUE przeciw Polsce,"Gdy nowelizacja ustawy o Sadzie Najwyższym wejdzie w życie, nie będzie materialnej podstawy do utrzymywania skargi w Trybunale Sprawiedliwości UE przeciw Polsce – oświadczył w Brukseli minister spraw zagranicznych Jacek Czaputowicz.","We wtorek odbędzie się kolejne, trzecie już wysłuchanie Polski w ramach procedury art. 7 traktatu na Radzie ds. Ogólnych. Według polskich władz nie ma już powodów do prowadzenia tego procesu. Szef dyplomacji deklaruje jednak, że Polska będzie odpowiadała na pytania unijnych partnerów. – Będziemy mogli przedstawić nasze stanowisko (...). Przedstawimy nowelizacje ustawy o Sądzie Najwyższym, pokazując, że w pełni realizuje ona oczekiwania Trybunału Sprawiedliwości UE (zgodnie z wstępnym postanowienie o zastosowaniu tzw. środków tymczasowych – red.). Na pewno odpowiemy na pytania dotyczące systemu praworządności, jeśli by takie były – powiedział dziennikarzom w belgijskiej stolicy minister. Jak zaznaczył, mimo że ta ustawa o Sądzie Najwyższym realizuje oczekiwania Komisji Europejskiej czy TSUE, to polskie władze ciągle uważają, że mają prawo do tego, by obniżyć wiek emerytalny sędziów SN. – Nie przyznajemy się do działań, które by łamały prawo międzynarodowe. Jesteśmy na etapie realizacji postanowienia tymczasowego – powiedział szef MSZ. – Wszystko jest zrealizowane, ale być może jakąś formalną wartość miałoby to orzeczenie w przyszłości (...). To już nie dotyczy sfery relacji Polska-UE czy tego sporu, ale być może tego, czym UE ma być. Na ile Trybunał ma prawo ingerować w kompetencje państw suwerennych – powiedział szef polskiej dyplomacji. Prezydencki minister Błażej Spychalski zapewnił, że nowela ustawy o SN jest zgodna z duchem ustawy, którą w zeszłym roku wniósł prezydent Duda. Podkreślił, że prezydent ma jeszcze tydzień na podjęcie decyzji w sprawie nowelizacji. Spychalski ocenił również w radiowej Trójce, że nowelizacja „z całą pewnością” jest w interesie polepszenia relacji Warszawy z Brukselą. Nowelizacja ustawy o SN zakłada m.in., że sędzia SN albo sędzia Naczelnego Sądu Administracyjnego, który zgodnie z ustawą z grudnia 2017 r. przeszedł w stan spoczynku po ukończeniu 65. roku życia, powraca do pełnienia urzędu na stanowisku zajmowanym 3 kwietnia 2018 r., czyli w momencie wejścia w życie obecnie obowiązującej ustawy. Przepisy przewidują również, że jeśli na jej podstawie do pełnienia urzędu w SN powrócił sędzia, który zajmował stanowisko I prezesa SN lub prezesa SN, kadencję uważa się za nieprzerwaną.  Regulacje dotyczą I prezes SN Małgorzaty Gersdorf oraz dwóch prezesów Izb SN – Stanisława Zabłockiego i Józefa Iwulskiego.",,
Premier: Jak najbardziej da się pogodzić czyste powietrze z rozwojem przemysłu,"Jak najbardziej da się pogodzić czyste powietrze z rozwojem przemysłu. Pokażemy, że to jest możliwe – oświadczył premier Mateusz Morawiecki. Według niego opozycja chce doprowadzić do likwidacji energetyki opartej na węglu. – To ogromne ryzyko dla przemysłu – ocenił.","Według premiera, który w jesiennych wyborach będzie liderem katowickiej listy PiS, opozycja nie ukrywa tego, że chce doprowadzić do likwidacji energetyki opartej na węglu. Morawiecki powiedział w TVP Katowice, że to „ogromne ryzyko dla całego polskiego przemysłu”. Morawiecki zaznaczył również, że z Górnego Śląska „musi wyjść taki rodzaj zmian gospodarczych, który doprowadzi do tego, że Polacy będą zarabiali tak, jak w zachodniej Europie”. – Będzie to nowoczesny przemysł oparty o zielone i zaawansowane technologie, o polską naukę, która na Śląsku jest bardzo dobrze rozwinięta. Do takich zmian chcemy tutaj doprowadzić – powiedział premier.",,
Winą za Jedwabne wciąż obarczamy Niemców,"W Polsce wciąż  za masakrę w Jedwabnem obwiniamy raczej Niemców, choć trend powoli się zmienia. W porównaniu z 2002 r. przybyło tych, którzy widzą głównie polską winę – wynika z sondażu TNS OBOP dla „Gazety Wyborczej”.","Z najnowszego badania TNS OBOP, odnoszącego się do mordu Żydów w Jedwabnem, wynika, że 18 proc. respondentów uważa, że zabili ich rodacy lub Polacy zachęceni przez Niemców. Dla porównania, w 2002 r. Polaków myślących podobnie było 10 proc.  Więcej ankietowanych, niż przed 10 laty, akceptuje też przeprosiny prezydenta Aleksandra Kwaśniewskiego z 2001 r. – teraz jest ich 55 proc. (9 lat temu – 40 proc.). Wyniki są optymistyczne, choć można ubolewać, że zmiana następuje powoli – powiedział na łamach „Gazety Wyborczej” dyrektor powstającego Muzeum II Wojny Światowej, Paweł Machcewicz. TNS OBOP przeprowadził sondaż w dniach 7-11 lipca, na reprezentatywnej próbie 1000 osób powyżej 15. roku życia.",,
Lubnauer: Donald Tusk jest politykiem bardziej polaryzującym,"Osobą, która ma potencjał na rozszerzanie swojego elektoratu poza elektorat Koalicji Obywatelskiej, jest Małgorzata Kidawa-Błońska. Donald Tusk jest z kolei politykiem bardziej polaryzującym – powiedziała przewodnicząca Nowoczesnej Katarzyna Lubnauer.","Lubnauer była gościem programu „Kwadrans Polityczny” w TVP1. Na pytanie, czy jej zdaniem Donald Tusk, który zapowiedział wydanie w grudniu książki „Szczerze”, będzie chciał wrócić do krajowej polityki, odparła: „Donald Tusk nigdy nie powiedział, że nie chce wrócić do polskiej polityki, cały czas jest w jakiś sposób obecny”.  – W związku z tym nie uważam, że on całkiem wyszedł z polskiej polityki. Natomiast w tej chwili jest dość poważna debata na temat kandydata Koalicji Obywatelskiej w wyborach prezydenckich. To bardzo ważne wybory, które zadecydują, jak będą wyglądały w Polsce rządy najbliższych lat. Sejm wygrał PiS, ale Senat wygrała opozycja, w związku z tym rola prezydenta rośnie – zauważyła Lubnauer.  Pytana, czy według niej Tusk wystartuje w wyborach prezydenckich odparła: „Nie umiem odpowiedzieć na to pytanie, nie umiem też odpowiedzieć, czy byłby najlepszym kandydatem. To zależy też od jego decyzji; od tego, czy stanie do prawyborów”.  Według Lubnauer w prawyborach startowałoby kilku kandydatów z partii lub spoza nich, a głosowaliby członkowie wszystkich partii KO. – Można by to rozszerzyć na sympatyków, którzy mogliby się zarejestrować. To jest do dogrania – dodała. – W PO były raz takie prawybory i one miały bardzo dobry skutek, ponieważ zainteresowały wielu Polaków kandydatami – zaznaczyła.  Zdaniem Lubnauer poza prawyborami w KO „jest również kwestia tego, że – to samo mówił Donald Tusk – kandydat musi spełniać jeden warunek: musi mieć potencjał rozszerzania elektoratu”.",,
„Program Obamacare niezgodny z konstytucją”. Niespodziewana decyzja sędziego,"Konserwatywny sędzia w Teksasie uznał Obamacare za niezgodną z konstytucją. Zwolennicy tego systemu opieki medycznej natychmiast zapowiedzieli, że odwołają się od wyroku. Biały Dom stwierdził, że póki sprawa jest w toku, ustawa o Obamacare pozostaje w mocy.","W piątek sędzia Reed O'Connor w liczącym 55 stron uzasadnieniu wyroku odniósł się do  zeszłorocznej decyzji sądu. Sąd postanowił wtedy, że brak ubezpieczenia medycznego wymaganego przez Obamacare nie będzie karany. Według O'Connora oznacza to, że cała ustawa wprowadzająca opiekę medyczną traci ważność. Koalicja stanów broniących tego systemu zapowiedziała walkę w sądzie. „Błędny wyrok nie zniechęci nas: nasza koalicja będzie kontynuować w sądach walkę o zdrowie i pomyślność wszystkich Amerykanów” – głosi komunikat wydany przez prokuratora generalnego Kalifornii Xaviera Becerry, który przewodzi temu stowarzyszeniu stanów.",,
USA ostrzegają: Próby zastraszania naszych dyplomatów spotkają się ze znaczącą odpowiedzią,"Doradca prezydenta USA ds. bezpieczeństwa John Bolton ostrzegł w niedzielę przed próbami zastraszania amerykańskich dyplomatów w Wenezueli lub przywódcy wenezuelskiej opozycji Juana Guaido, mówiąc, że takie próby spotkają się z reakcją Stanów Zjednoczonych.","„Wszelkie (przejawy) przemocy lub zastraszania personelu dyplomatycznego USA, demokratycznego przywódcy Wenezueli Juana Guaido lub Zgromadzenia Narodowego (parlamentu – dop. red.) będą stanowiły poważne naruszenie praworządności i spotkają się ze znaczącą odpowiedzią” – napisał Bolton na Twitterze.Wpis ten nie został skierowany do konkretnego adresata, ale w poprzednim tweecie Bolton podkreślił, że powszechnie wiadomo o „wsparciu i kontroli Kuby nad paramilitarnymi siłami bezpieczeństwa” dotychczasowego prezydenta Wenezueli Nicolasa Maduro. W środę Guaido ogłosił się tymczasowym prezydentem Wenezueli, deklarując tym samym rządy Maduro jako nielegalne. Przejęcie przez niego władzy uznały USA, Kanada, większość państw Ameryki Łacińskiej (z wyjątkiem m.in. Meksyku, Boliwii, Kuby i Nikaragui), Izrael, a spośród państw europejskich – Albania, Kosowo i Gruzja. Unia Europejska na razie wstrzymała się z taką deklaracją, a kilka państw członkowskich – Francja, Niemcy, Wielka Brytania, Hiszpania, Portugalia i Holandia – wystosowało w sobotę ultimatum, zapowiadając, że jeśli Maduro nie rozpisze nowych, uczciwych wyborów w ciągu ośmiu dni, również uznają Guaido. W sobotę podczas posiedzenia Rady Bezpieczeństwa ONZ poświęconemu sytuacji w Wenezueli amerykański sekretarz stanu Mike Pompeo wezwał wszystkie państwa, by opowiedziały się, po której stronie konfliktu stoją.",,
„Paradise Papers”: Rosja inwestowała w portale społecznościowe,"Finansowane przez Kreml spółki za pośrednictwem firm krzaków i przy pomocy rosyjskiego miliardera Jurija Milnera zainwestowały setki milionów dolarów w Facebooka i Twittera - wynika z „Paradise Papers”, ujawnionych dokumentów pochodzących z rajów podatkowych.","Sprawę opisuje na stronie internetowej niemiecki dziennik „Sueddeutsche Zeitung”, który otrzymał dostęp do dokumentów jako jedna z ok. 100 redakcji na świecie.Jak pisze „SZ”, w 2011 roku drugi co do wielkości w Rosji VTB Bank zapewnił firmie inwestycyjnej Milnera DST niemal połowę środków na inwestycję w Twittera, wynoszącą 400 mln dolarów, która dała Milnerowi kontrolę nad 5-procentowym pakietem udziałów tego internetowego serwisu. Dwa lata wcześniej Milner zainwestował w Facebooka, a stało się to możliwe m.in. dzięki środkom uzyskanym od firmy zarejestrowanej w raju podatkowym, której kapitał pochodził m.in. od Gazpromu, państwowego koncernu gazowego Rosji.Dzięki przeprowadzonym inwestycjom DST przez pewien czas posiadała ponad 8 proc. akcji Facebooka i ok. 5 proc. akcji Twittera, które później sprzedał z gigantycznym zyskiem. Rosyjskie kanały inwestycyjneTransakcje te zapewniły Milnerowi reputację inwestycyjnego geniusza, którą cieszy się do dzisiaj.Od tamtego czasu Milner zdążył sprzedać posiadane pakiety w tych dwóch firmach społecznościowych i w 2015 roku zainwestował środki w fundusz nieruchomości, który częściowo należy do Jareda Kushnera, zięcia prezydenta USA Donalda Trumpa. „SZ” przypomina, że w początkowej fazie działalności DST jednym z ważnych dobroczyńców i partnerów biznesowych tej spółki był zbliżony do Putina oligarcha Aliszer Usmanow. Udziały po aneksjiTakże inwestycja Milnera w Twittera odbyła się przy udziale VTB Bank i Kanton Services. W 2011 roku DST założyła fundusz w raju podatkowym na wyspie Man (DST Investments 3), w który VTB zainwestował w lipcu tamtego roku 191 mln dolarów. Dzięki temu rosyjski bank, później, po aneksji Krymu, objęty sankcjami USA, zyskał udziały w amerykańskim serwisie społecznościowym. Według ujawnionych dokumentów także Kanton Services zyskała udziały w DST Investments 3 – i to mimo że praktycznie nic do niego nie wpłaciła.W 2014 roku, na kilka miesięcy przed wejściem Twittera na giełdę, Kanton Services kupiła większościowy pakiet akcji w DST, które wcześniej należały do VTB.Jak pisze „SZ”, inwestycje Milnera w Facebooka i Twittera byłyby niemożliwe w obecnym klimacie politycznym – m.in. po nałożeniu amerykańskich sankcji na VTB i Gazprom – wówczas jednak rosyjskie inwestycje były przez USA mile widziane, ponieważ ówczesny prezydent USA Barack Obama starał się o nowe otwarcie w relacjach z Rosją.  Kilka tygodni temu Milner w wywiadzie dla amerykańskiego „Forbesa” zapewnił, że nie jest marionetką Rosji ani rosyjskim oligarchą, lecz inwestorem, wizjonerem i filantropem, a w Rosji nie był od kilku lat.„Sueddeutsche Zeitung” to jedna z ok. 100 redakcji (obok m.in. „New York Timesa” , „The Guardiana”, BBC i „Le Monde”), które przeanalizowały 13,4 mln dokumentów dwóch firm oferujących usługi finansowe w 19 oazach podatkowych - tzw. Paradise Papers – przekazanych im przez anonimowe źródło. W dokumentach pojawiają się nazwiska ponad 120 polityków z prawie 50 krajów, a także osoby bardzo zamożne, sportowcy, przedsiębiorcy i doradcy.",,
"„Nie mamy biegunki wyborczej, jak PO”","Rzecznik Prawa i Sprawiedliwości w programie „Polityka przy kawie” powiedział, że listy wyborcze jego partii poznamy dopiero w sierpniu. – My nie mamy takiej biegunki wyborczej, jaką ma PO, która zamiast rządzić – robi kampanię, zajmuje się stołkami i stanowiskami. Jedno jest pewne, na listach będą posłowie i senatorowie, ale także ludzie spoza partii – mówił Hofman.","Rzecznik PiS stwierdził, że jego partii potrzebne są mocne listy z mocnymi nazwiskami. – Jarosław Kaczyński jest liderem, który jest przekonany, że zwyciężymy po wyborach i on, jako premier będzie Polskę zmieniał. Do tego potrzebne są jednak dobre listy. Muszą być nazwiska, które gwarantują rywalizację. Mamy dobrych posłów, ale potrzebujemy też konkurencji na listach – mówił na antenie TVP1 Adam Hofman.Hofman zapytany o to, czy na listach PiS znajdzie się miejsce dla Pawła Kowala, stwierdził: – Paweł Kowal jest szefem konkurencyjnej, innej partii  – nie ma więc mowy, by przed wyborami wrócił do PiS .Poseł odniósł się także do słów Michała Kamińskiego, który stwierdził, że czekanie przez PiS z ogłoszeniem nazwisk na listach wyborczych powodowane jest tym, że partia Jarosława Kaczyńskiego buduje napięcie, a potem chce zszokować wyborców, a także „starą gwardię” Prawa i Sprawiedliwości. – Kamiński ma rację jedynie w tym, że tak się starając w końcu pojedzie jako ambasador do Uzbekistanu. Niech przestanie mówić takie rzeczy, które tylko zamulają debatę publiczną  – ripostował Hofman.Adam Hofman w programie „Polityka przy kawie” mówił także o PiS-owskim sposobie na prowadzenie kampanii, podczas gdy oficjalnie zakazane jest emitowanie spotów wyborczych. – My prowadzimy tylko kampanię informacyjną, która różni się od wyborczej tym, że toczy się nie w czasie poprzedzającym wybory, a w czasie normalnego funkcjonowania partii. Dopóki nie ma oficjalnie ogłoszonych wyborów, partie polityczne mogą prowadzić swoją statutową działalność – tłumaczył Hofman. Poseł zdradził także sposoby PiS na pozyskiwanie wyborców: – Mamy 18 tysięcy sympatyków na myPiS – oni pójdą w teren namawiać swoich znajomych do głosowania na naszą partię.Hofman wypowiedział się także na temat Marka Jurka, do niedawna polityka PiS. –  Myślę, że to iż Prawica RP łączy się z Ruchem Przełomu Narodowego Roberta Nowaka dla nas żadna konkurencja. Marek Jurek, który wyszedł z PiS na kanwie walki o zaostrzenie przepisów antyaborcyjnych, nie ma dzisiaj racji bytu w polityce, bo nikogo nie prezentuje. Jego elektorat ma już reprezentanta w parlamencie. Marek Jurek to syndrom zmarnowanego głosu – mówił Hofman.Rzecznik Prawa i Sprawiedliwości zdecydowanie wykluczył możliwość powyborczej koalicji z SLD, mimo, że jeszcze dwa lata temu pytany o to samo  – nie miał nic przeciwko takiemu rozwiązaniu. – SLD stracił szansę bycia lewicą europejską. Ale moja niechęć do SLD nie wynika z tego, że nie ma tam już Bartosza Arłukowicza. Wynika z tego, że przedstawiciele tej partii kiedyś mówili, że trzeba budować drogi i odsunąć Tuska. Teraz wrócili do Leszka Millera i mówią tylko o tym, by geje mogli adoptować dzieci – podkreślał Hofman.",,
"„Putin nieracjonalny, to niebezpieczne”; „Trzeba powiedzieć Rosji, gdzie są granice”","Wojna na Ukrainie i w Syrii oraz konferencja bezpieczeństwa w Monachium uwidoczniły narastający konflikt między Zachodem a Kremlem. – Musimy jasno powiedzieć Rosji gdzie są granice, które musimy postawić, żeby zatrzymać jej neoimperialne żądania – stwierdził w programie „Polityka przy kawie” Bogusław Sonik z PO. – Putin źle i nieracjonalnie definiuje zagrożenia, które stoją przed Rosją. To jest niebezpieczne – ocenił Jarosław Sellin z PiS.","Słowa premiera Rosji Dmitrija Miedwiediewa o istnieniu nowej zimnej wojny zaskoczyły uczestników konferencji w Monachium.  – Rosja cały czas wmawia Zachodowi, że jest nieprzychylny, agresywny, że przybliża swoje granice, infrastrukturę wojskową w kierunku Rosji i używa tego jako pretekstu do realizacji neoimperialnej polityki. Wszczęła przecież w ostatnich trzech latach trzy wojny – najpierw Gruzja, potem Ukraina, teraz brutalna reakcja w Syrii – mówił Jarosław Sellin. – Najwyraźniej Rosja zaczyna realizować coś, co już 15 lat temu powiedział prezydent Putin – że największą katastrofą geopolityczną XX wieku był upadek Związku Sowieckiego. (Putin) daje tym samym do zrozumienia, że będzie chciał zmienić geopolitykę. Rosja jest państwem rewizjonistycznym. To się może bardzo źle skończyć. Widzimy już incydenty na granicy z Turcją, a Turcja jest państwem NATO i używa retoryki, żeby na innych zwalić winę za te wszystkie konflikty, które wybuchają – przekonywał na antenie TVP1 wiceszef resortu kultury.Neoimperialne żądania– Już kilka lat temu Putin obiecał, że będzie odbudowywał dwubiegunowość świata. Zaprotestował przeciwko temu, że to Stany Zjednoczone mają dyktować (warunki). Zapowiedział tę politykę. Teraz mamy odbudowę militarnej potęgi rosyjskiej – zwrócił uwagę Sonik. – Ważny jest język, powinniśmy jasno powiedzieć Rosji, gdzie są granice, które musimy postawić, żeby zatrzymać jej neoimperialne żądania – podkreślił. Sellin ocenił, że prezydent Władimir Putin i jego postawa stanowi zagrożenie dla światowego bezpieczeństwa. – Często zadajemy sobie pytanie, czy jest politykiem racjonalnym i są różne odpowiedzi na to pytanie. Moim zdaniem, tak obiektywnie próbując na to spojrzeć, on źle, nieracjonalnie definiuje zagrożenia, które przed Rosją stoją. Naprawdę Rosji Zachód nie zagraża – zapewnił.KGB-owskie przyzwyczajenieZdaniem polityka PiS, u źródeł takiego nastawienia Putina stoi „KGB-owskie przyzwyczajenie z czasów Związku Sowieckiego”. Sellin wskazał, że obecnego prezydenta Rosji nauczono myśleć, iż optymalny układ sił na świecie to dwubiegunowość i konfrontacja z USA.– Tymczasem realne zagrożenia, również dla Rosji, są ze strony tak zwanego miękkiego podbrzusza islamskiego. Przecież agresywni islamiści też są aktywni w Rosji. Realne zagrożenie jest ze strony wzrostu potęgi Chin. Mnie dziwi, że Moskwa tak definiuje swoich głównych przeciwników. Jest to nieracjonalne i w związku z tym niebezpieczne, bo jeśli ktoś jest nieracjonalny, to może być niebezpieczny – stwierdził Sellin. Podczas konferencji w Monachium prezydent Andrzej Duda dowodził, że Kreml usiłuje podważać ład, który ukształtował się po upadku ZSRR. Sonik potwierdził, że Rosja czekała na moment, kiedy będzie mogła odbudować potęgę.Naciski militarne– Traktowanie sąsiadów, państw, na które usiłuje mieć wpływ (Rosja) jest próbą powrotu do tego, co kiedyś było: „nie wtrącajcie się w nasze państwa graniczne, to my chcemy mieć wpływ na te państwa” – mówił poseł PO. Tłumaczył, że Moskwa stosuje różne mechanizmy nacisku,  między innymi surowcowe i militarne. – Te zagrożenia będą cały czas narastały, bo taka jest tożsamość polityki Rosji – dodał.Politycy zgodzili się, że reakcją Zachodu na agresywne działania Kremla powinny być solidarne działania. Za takie uznano sankcje wprowadzone równolegle przez kraje Europy Zachodniej i Stany Zjednoczone. Sellin przyznał, że nie można rozluźniać wspólnego stanowiska choćby w sprawie Ukrainy.– Rosjanie wyczuwają, gdzie jest wahanie i słabość. Wtedy wchodzą – ocenił sekretarz stanu w Ministerstwie Kultury i Dziedzictwa Narodowego. Pole manewruSellin i Sonik zgodzili się także, że koniecznością jest wzmacnianie sił NATO na tak zwanej wschodniej flance. Poseł PO przyznał, że jest pewien rozdźwięk na Zachodzie w sprawie baz, między innymi obawy mają Niemcy. Ustalenia zapadną w lipcu podczas szczytu Paktu w Warszawie. – W tej chwili to jest budowanie kontaktów politycznych – ocenił Sonik.Zdaniem Sellina nasz kraj ma szanse na stałe bazy Sojuszu. – Na szczycie w Newport ustalono, że będzie tylko tak zwana szpica, czyli siły szybkiego reagowania, niezbyt liczne, które w razie czego będą gotowe, żeby je szybko można było przerzucić. To jest za mało naszym zdaniem. Musi być infrastruktura (NATO), muszą być żołnierze – zaznaczył.Polityk PiS podkreślił, że trzeba odczytać intencje Rosji, a najważniejszą ma być rozbicie Zachodu. Temu ma właśnie służyć zaangażowanie się w konflikt w Syrii, przekłada się on bowiem bezpośrednio na liczbę uchodźców, którzy przedostają się do Europy. – A problem imigrancki rozbija Europę – podsumował.",,
Pół tysiąca osób wyruszyło rowerami na Jasną Górę,"500 osób – tyle, ile maksymalnie jest to możliwe, wyruszyło dzisiaj z Kielc rowerami w VII Rowerowej Pielgrzymce Diecezji Kieleckiej na Jasną Górę, która odbywa się pod hasłem „W mocy Bożego Ducha”. Jest to prawdopodobnie największa pielgrzymka rowerowa w Polsce. Potrwa do piątku 23 sierpnia.","Pielgrzymów błogosławił i wyprawił w trasę bp Marian Florczyk. – Jasna Góra i Cudowny Obraz Matki Bożej są pierwszym i głównym celem pielgrzymki, który nie jest łatwo osiągnąć. Potrzebna jest pomoc drugiego człowieka (…). Myślę, że z Bożą pomocą i motywacją wewnętrzną spotkamy się na Jasnej Górze – powiedział bp Florczyk, który będzie tam sprawował Mszę św. dla pielgrzymów. Pielgrzymka rowerowa wyruszyła sprzed kościoła św. Maksymiliana w Kielcach. – W tradycji było tak, że ludzie szli pieszo. Ta pielgrzymka na rowerach to jednak znak czasu, bo widzimy codziennie, że dużo ludzi jeździ na jednośladach. Stąd też pomysł, aby zorganizować taką modlitewną wędrówkę – dodał biskup. Pielgrzymi mają przed sobą cztery dni i ponad 250 kilometrów. Jeszcze dziś pielgrzymi dotrą do Kaczyna, żeby przez Pierzchnicę i Chmielnik udać się do Wiślicy. W tamtejszym sanktuarium o godzinie 20.30 wezmą udział w uroczystej Mszy św. Dzisiaj pokonają ponad 70 kilometrów. Pięciuset pielgrzymom towarzyszy ośmiu księży i pięć sióstr zakonnych, jadą całe rodziny, np. małżeństwo z Buska – Zdroju, z 4-letnim Kubą i 7- letnią Hanią. Z mamą jedzie także zaledwie 3-letnia Ania. Uczestniczą pielgrzymi m.in. z Krakowa i Warszawy. Popularność wydarzenia jest z każdym rokiem większa – już z ostatnim dniem lipca zamknięto zapisy. Liczba pielgrzymów musi być ograniczona ze względów bezpieczeństwa i logistyki. Pielgrzymi codziennie pokonują od 50 do 70 km. Trasa jest podzielona na 15-kilometrowe odcinki, pomiędzy którymi są postoje z czasem na modlitwę, gorący posiłek i odpoczynek. Tempo jest dostosowane do możliwości osób w różnym wieku. Tradycyjnie pielgrzymka odbywa się z wątkiem dobrych uczynków. Na trasie pielgrzymi zaangażują się w pomoc dla podopiecznych Domu Pomocy Społecznej w Mnichowie. Na postoju w Węgleszynie odbędzie się kiermasz, podczas którego będzie można kupić ręcznie wykonane prace podopiecznych DPS-u, aby wspomóc działanie ośrodka. Prace zostały zamieszczone na stronie internetowej pielgrzymki. Odbędzie się także akcja pomocowa dla dzieci z Kenii, którą zaproponowała wolontariuszka misyjna Monika Motyczyńska. W ubiegłych latach organizowano akcję pozyskiwania dawców szpiku kostnego lub zbiórkę na tandem dla niewidomego uczestnika, który potem odbył pielgrzymkę na nowym rowerze.",,
Nigel Farage: to zwycięstwo porządnych ludzi przeciwko bankom i korporacjom,"– To jest zwycięstwo zwykłych, porządnych ludzi; zwycięstwo przeciwko wielkim bankom i korporacjom. Jestem dumny z tych wszystkich, którzy mieli odwagę w ten sposób zagłosować – powiedział po ogłoszeniu wyników referendum Nigel Farage, lider Partii Niepodległości Zjednoczonego Królestwa. Zaznaczył, że „23 czerwca powinien być narodowym świętem niepodległości”.","Wielka Brytania opuszcza Unię Europejską. Za Brexitem opowiedziało się 51,9 proc. głosujących (17 410 742 osób), za pozostaniem było 48,1 proc. (16 141 241). Frekwencja wyniosła 72,2 proc.   Radości po ogłoszeniu wyników nie krył Nigel Farage, lider UKIP. Podkreślił, że „ważne jest teraz nie tylko to, co dzieje się w Wielkiej Brytanii, ale to, co dzieje się w całej Europie”.  – Partie eurosceptyczne nie mówiły wcześniej w ogóle o wyjściu z UE. Teraz mówią o tym coraz częściej, chociażby w Holandii – mówił Farage.   „Unia Europejska umiera?”  – Unia Europejska nie działa, Unia umiera. Zapoczątkowaliśmy powrót do Europy niezależnych, suwerennych krajów, które są przyjaciółmi, które handlują ze sobą, ale nie mają wspólnej flagi i wspólnego rządu – podkreślał Nigel Farage.",,
Publiczny transport zbiorowy będzie dofinansowany. 10 nowych umów,10 umów o dofinansowanie rozwoju publicznego transportu zbiorowego w miastach podpisali minister infrastruktury Andrzej Adamczyk oraz minister funduszy i polityki regionalnej Małgorzata Jarosińska-Jedynak. Pieniądze na ten cel pochodzą z funduszy Unii Europejskiej.,"– Dzisiaj zwiększona ilość pojazdów, powiększająca się produkcja, poszerzający się zakres działań gospodarczych wymusza nowe rozwiązania, także te komunikacyjne – podkreślił minister Andrzej Adamczyk podczas konferencji prasowej.  Zaznaczył, że wysiłek, którego podejmuje się resort, to „wydatki na nowoczesną komunikację, na przyjazne środowisku środki transportu”. Podkreślił, że to „olbrzymie wyzwanie finansowe”.  Na rozwój transportu zbiorowego w Polsce UE przekaże prawie 240 mln zł.   Minister Adamczyk powiedział też, że rząd stara się eliminować emisję zanieczyszczeń powietrza przez środki transportu. Ma temu służyć m. in. wyprowadzenie ruchu samochodowego z miast.  Dodał, że resort stara się, aby transport był bezpieczny nie tylko „w kontekście bezpieczeństwa ruchu drogowego”, ale także „pod względem emisji” zanieczyszczeń. To właśnie z potrzeby czystego powstaje program stu obwodnic.",,
PiS odskakuje PO; cztery partie w Sejmie,"Prawo i Sprawiedliwość wyprzedza Platformę Obywatelską o 11 punktów procentowych – wynika z najnowszego sondażu TNS Polska, przeprowadzonego na zlecenie „Wiadomości” TVP 1. Na partię Jarosława Kaczyńskiego chce głosować 43 proc. respondentów, a na PO – 32 proc. Do Sejmu nie dostałby się Ruch Palikota, który cieszy się tylko 3 proc. poparciem.",,,
Ambasador Polski wezwany do ukraińskiego MSZ,Ambasador Rzeczpospolitej Polskiej w Kijowie Bartosz Cichocki został wezwany na rozmowę do ukraińskiego Ministerstwa Spraw Zagranicznych. Tematem spotkania było niedawne wspólne oświadczenie ambasadora Polski i Izraela w sprawie czczenia na Ukrainie osób związanych z ukraińskim nacjonalizmem.,"„Podczas rozmowy i w kontekście omówienia wspólnego oświadczenia ambasadorów Polski i Izraela z 2 stycznia polskiemu ambasadorowi zwrócono uwagę, iż publiczna dyskusja dotycząca kwestii wewnętrznych ukraińskiej polityki jest kontrproduktywna” – poinformowało ukraińskie MSZ.„Zaznaczono także, że w trakcie kontaktów na najwyższym szczeblu między kierownictwem Ukrainy i Polski podjęto ustalenia o rozwoju dialogu na tematy historyczne na poziomie ekspertów (...)” – przekazała ukraińska dyplomacja.Cichocki i Lion opublikowali wspólny list w sprawie gloryfikacji na Ukrainie działaczy antypolskich i antysemickich 2 stycznia.„Z wielkim zatroskaniem i smutkiem odnotowaliśmy, że władze różnych szczebli Ukrainy, w tym Rada Obwodu Lwowskiego oraz Państwowa Administracja Miasta Kijowa, wciąż celebrują historyczne postaci i wydarzenia, które należy raz na zawsze potępić” – napisali ambasadorowie w piśmie, które opublikowano na Facebooku. Ambasadorowie zwrócili też uwagę, iż 1 stycznia na gmachu administracji państwowej w Kijowie wyeksponowano baner z wizerunkiem Stepana Bandery.„Pamiętając o naszych niewinnych braciach i siostrach zamordowanych w latach 1939-45 na okupowanych terytoriach Polski, które obecnie stanowią część Ukrainy, my, ambasadorowie Polski i Izraela, uważamy, że wynoszenie do chwały osób, które aktywnie promowały czystki etniczne, jest obrazą, która przynosi efekt przeciwny do zamierzonego w walce z antysemityzmem i w procesie pojednania naszych Narodów” – głosi oświadczenie.„Obecnie nasze rządy dokładają najwyższych starań, aby przeciwdziałać kolejnym atakom wobec Żydów, które mają miejsce w różnych krajach, a także aby zapobiec próbom fałszowania historii drugiej wojny światowej” – czytamy.Cichocki i Lion zaznaczyli, iż oczekują, że rada obwodu lwowskiego oraz administracja Kijowa „przyłączą się do dialogu w celu poszukiwania prawdy”.„Z naszej strony jesteśmy gotowi ułatwiać współpracę z odpowiednimi instytucjami w Izraelu i Polsce, w tym z Yad Vashem i Instytutem Pamięci Narodowej” – napisali przedstawiciele dyplomatyczni Polski i Izraela. Oświadczenie ambasadorów skomentowała rzeczniczka MSZ Ukrainy Kateryna Zełenko. Powiedziała, że „odrodzenie i zachowanie pamięci narodowej narodu ukraińskiego jest jednym z priorytetowych kierunków polityki państwowej Ukrainy. – Każdy naród i każde państwo samodzielnie wyznacza i upamiętnia swoich bohaterów” – zaznaczyła.Rzeczniczka ukraińskiej dyplomacji podkreśliła, że Ukraina uświadamia sobie, iż „istnieją działacze, instytucje, a nawet państwa zainteresowane tym, by kwestie upamiętnienia bohaterów narodowych i ważnych dat nadal były przedmiotem konfliktów między Ukraińcami i innymi narodami”.„W naszym przekonaniu przyjazne i partnerskie stosunki między Ukrainą z jednej strony, a Polską i Izraelem z drugiej, są niezwykle istotnym osiągnięciem, którego wagi trudno nie docenić. Dlatego powinniśmy stać na ich straży, zapobiegać próbom prowokowania napięć w relacjach dwustronnych, w tym – na tle różnych interpretacji oraz podejścia do pamięci historycznej. Cywilizowane narody powinny kierować się zasadą szanowania wszystkich, którzy zginęli, a dyskusje w tej sferze powinny toczyć się na szczeblu historyków i ekspertów, a nie polityków” – oświadczyła Zełenko.Odnosząc się do tych wypowiedzi ambasada RP w Kijowie napisała w sobotę, że nie był to oficjalny komunikat MSZ Ukrainy. „Trudno uwierzyć, że takie słowa mogły paść z ust dyplomaty ukraińskiego. Nie zostały zresztą do tej pory zamieszczone na oficjalnej stronie internetowej MSZ Ukrainy. Gdyby były prawdziwe, oznaczałyby, że ukraińska dyplomacja zalicza do bohaterów narodowych ideologów ukraińskiego nacjonalizmu integralnego, którego ofiarą padły dziesiątki tysięcy Polaków, Żydów i tysiące przedstawicieli innych narodów” – oświadczyła ambasada RP.„Jeśli pani Zełenko uważa, że kult Bandery czy Melnyka to wewnętrzna sprawa Ukrainy, to na jakiej podstawie Kijów występuje (w naszej ocenie słusznie) o uznanie przez Rosję Hołodomoru jako ludobójstwa albo sprzeciwia się moskiewskiej teorii »ruskiego miru«? Dlaczego Ukraina może wypowiadać się np. na temat odbudowy pomników UPA w Polsce, a Polska ma się nie wypowiadać na temat polskich ofiar UPA spoczywających w bezimiennych dołach śmierci na terytorium Ukrainy?” – zaznaczono.„Najtrudniej uwierzyć, że rzecznik prasowa MSZ Ukrainy mogła sugerować, iż za oświadczeniem ambasadorów Polski i Izraela stoi interes strony trzeciej. Polska i osobiście ambasador Cichocki wielokrotnie dowiedli swojego negatywnego stosunku do agresji Rosji na Ukrainę i potwierdzili działaniami na arenie międzynarodowej swe wsparcie dla Ukrainy. Nad zyskami strony trzeciej ze sporów na tle historycznym Ukrainy z jej najwytrwalszymi sojusznikami powinni zastanawiać się ci, którzy publicznie i na szczeblu państwowym oddają cześć autorom i wykonawcom czystek etnicznych lat 40. Jesteśmy przekonani, że doszło do informacyjnego zniekształcenia” – oświadczyła polska ambasada na Ukrainie.",,
Choroba senatora McCaina wpłynie na amerykańską politykę zagraniczną?,"Choroba wpływowego republikańskiego senatora Johna McCaina, który cierpi na raka mózgu, to problem dla sojuszników Ameryki. Polityk jest bowiem zwolennikiem zaangażowania USA na świecie i w NATO oraz wywierania presji na Rosję w związku z Ukrainą – ocenia Reuters.","„Jeśli choroba McCaina spowoduje jego długą nieobecność w Senacie USA, jego koledzy będą pozbawieni negocjatora i najważniejszego głosu w kwestiach tyczących bezpieczeństwa narodowego, a sojusznicy Ameryki stracą jednego z nielicznych Republikanów krytykujących politykę zagraniczną prezydenta Donalda Trumpa” – komentuje w piątek agencja. Krytyk zbliżenia z Moskwą  McCain, uważany za „jastrzębia” w odniesieniu do Rosji, surowo krytykował Trumpa za próby doprowadzenia do zbliżenia z Moskwą; a jego głos liczy się tym bardziej, że jest on szefem bardzo wpływowej komisji sił zbrojnych Senatu – przypomina Reuters. Liczne podróże po świecie, które odbył ostatnio senator są uważane przez wielu politologów za jego próbę przekonania sojuszników USA, że polityka prezydenta, której przyświeca hasło „Ameryka przede wszystkim”, nie oznacza wycofania się USA z zaangażowanie w sprawy międzynarodowe – dodaje. Wkład McCaina w politykę zagranicznąSenator zabiegał też o zwiększenie wojskowej pomocy USA dla sił zbrojnych Polski, Estonii, Litwy i Łotwy oraz przyspieszenia prac nad tarczą antyrakietową w Europie. McCain, który był republikańskim kandydatem na prezydenta w 2008 roku, słynie z niezależności oraz chęci do podejmowania współpracy z Demokratami. Jest zwolennikiem utrzymania w mocy surowych sankcji wobec Rosji, w związku z aneksją Krymu i jej zaangażowaniem w konflikt na Ukrainie. Gdy niedawno Senat przyjął druzgocącą większością głosów ustawę przewidującą nowe retorsje wobec Moskwy, McCain powiedział, że „Stany Zjednoczone muszą przedstawić (prezydentowi Rosji) Władimirowi Putinowi i każdemu innemu agresorowi, zdecydowane przesłanie, że nie będziemy tolerować ataków na naszą demokrację”.Konflikt z prezydentem TrumpemMcCain krytykował wiele aspektów polityki prezydenta, zwłaszcza jej aspekty międzynarodowe i prorosyjskie inklinacje; to właśnie McCain po wyborczym zwycięstwie Trumpa wezwał do powołania komisji, która zbadałaby ingerencję Rosji w wybory prezydenckie. Trump atakował wielokrotnie popularnego senatora. Podczas kampanii wyborczej powiedział, że McCain, który był jeńcem wojennym w Wietnamie i przetrwał lata tortur, nie jest bohaterem, „bo dał się złapać”. „On nie jest bohaterem wojennym. Uważa się go za takiego, bo dał się złapać. Ja lubię ludzi, którzy nie dają się złapać” – powiedział Trump. McCain służył w Wietnamie jako pilot marynarki wojennej; został zestrzelony i pojmany. Mimo ciężkich tortur nie ujawnił żadnej informacji poza swoimi danymi oraz stopniem wojskowym. Wielki szacunek zyskało mu to, że jako syn admirała marynarki wojennej USA, dowódcy operacji wojennych na Pacyfiku, mógł zostać zwolniony z wietnamskiej niewoli przed innymi jeńcami, ale odmówił preferencyjnego traktowania.",,
Silne burze i tornada na południu USA. Pięć osób nie żyje,"Południowe stany USA, od Florydy po Teksas, nawiedziły potężne burze. Tornado zrywało linie wysokiego napięcia i niszczyło domy. Władze potwierdziły do tej pory śmierć pięciu osób. Wyładowania atmosferyczne zakłóciły ruch lotniczy.","Zniszczenia w południowych stanach USA spowodowane przez tornada i powodzie są olbrzymie. Żywioł nawiedził m.in. Teksas, Luizijanę, Alabamę i Florydę. Wichura niszczyła  m.in. budynki mieszkalne. Jak poinformował na Twitterze gubernator stanu Alabama, w jednym z nich życie straciły cztery osoby. „Nasze modlitwy są z osobami dotkniętymi tą tragedią” – oświadczył urzędnik. Na Florydzie w mieście DeFuniak Springs w wyniku powodzi utonął 70-letni mężczyzna. Silne wiatry zrywały linie wysokiego napięcia. W stanie Mississippi prądu nie ma w 18 hrabstwach. Wyładowanie atmosferyczne zakłóciły ruch lotniczy w stanach leżących wzdłuż Zatoki Meksykańskiej. Dotychczas tylko w Houston, gdzie znajduje się jedno z najbardziej zatłoczonych lotnisk w USA, odwołano blisko 50 lotów.",,
Papież przestrzegł przed ksenofobią i rosnącym populizmem,"Papież Franciszek mówił przedstawicielom diecezji Rzymu, że w wielu dzielnicach panuje dyskryminacja i rasizm. Przestrzegł przed populizmem i dodał: „Uważajcie, bo ksenofobia to ogólnoświatowe, a przynajmniej europejskie zjawisko kulturowe”.","Podczas spotkania w bazylice świętego Jana na Lateranie Franciszek powiedział: „W wielu dzielnicach Rzymu trwają wojny między ubogimi, panuje dyskryminacja, ksenofobia, a także rasizm”.Odnosząc się do porannej audiencji dla grupy 500 Romów, wyznał, że usłyszał od nich „bolesne historie”.„Rośnie populizm siejąc strach” – dodał.Franciszek zwrócił także uwagę na „antyewangeliczny"" jego zdaniem „grzech uładzania wszystkiego”, podczas gdy - jak stwierdził - „Ewangelia zasługuje na Nagrodę Nobla za brak równowagi”.Przestrzegł, co robi często, przed klerykalizmem i mówił o diecezji - której nazwy nie podał - gdzie wszystko jest doskonale zorganizowane i świetnie . „Jest tam więcej pracowników niż w Watykanie”, a „diecezja ta z każdym dniem oddala się coraz bardziej od Jezusa” – dodał.W ocenie papieża temu dążeniu do funkcjonalizmu przyświeca przekonanie, że „Ewangelia to doktryna, a nie przesłanie”; „w imię jej organizuje się synody i kontrsynody”.„Któregoś dnia Duch Święty kopniakiem przewróci stół i trzeba będzie zaczynać od siebie” – ostrzegł. Przyznał, że często duchowni są „głusi na wołanie ludzi”.",,
Wenezuela potępiona na Szczycie Ameryk,Członkowie tzw. Grupy z Limy podpisali deklarację potępiającą lewicowego prezydenta Wenezueli Nicolasa Maduro za doprowadzenie do katastrofy gospodarczej i humanitarnej jego kraju. Na zakończonym w sobotę w stolicy Peru Szczycie Ameryk wiceprezydent USA Mike Pence wezwał do skutecznej izolacji Maduro.,"Deklaracja określa sytuację w Wenezueli jako „naruszenie porządku konstytucyjnego” i wyraża zaniepokojenie „pogłębiającym się kryzysem politycznym, gospodarczym, społecznym i humanitarnym” w tym kraju.Utworzona w ub. roku Grupa z Limy, w której skład wchodzą m. in. Argentyna, Brazylia, Kanada,, Chile, Meksyk, Peru i USA, wezwała społeczność międzynarodową do „wsparcia wysiłków krajów regionu mających na celu przywrócenie demokracji w Wenezueli”.Podkreślono, że zaplanowane na 20 maja wybory prezydenckie w Wenezueli nie będą mogły być uznane za ważne, jeśli nie będą mogły wziąć w nich udziału wszystkie siły polityczne tego kraju, a sposób przeprowadzenia wyborów nie będzie „sprawiedliwy i transparentny”.Deklaracja określa sytuację w Wenezueli jako ""naruszenie porządku konstytucyjnego"" i wyraża zaniepokojenie ""pogłębiającym się kryzysem politycznym, gospodarczym, społecznym i humanitarnym"" w tym kraju.",,
„Niekończący się terror”. Ukraińskie MSZ podsumowuje wojnę w Donbasie,"Ponad 9800 osób zginęło, a około 23 tys. zostało rannych. To bilans rosyjskiej agresji w Donbasie – poinformowało ukraińskie MSZ. Wskazano, że 1,8 mln osób uciekło z domów bądź zostało przesiedlonych.","„20 lutego 2014 roku Federacja Rosyjska rozpoczęła zbrojną agresję wobec suwerennego państwa Ukraina. Straszne cyfry charakteryzują tę bezzasadną wojnę Kremla przeciwko narodowi ukraińskiemu: prawie 10 tys.  osób zginęło, około 23 tys.  zostało rannych, prawie 1,8 miliona to przesiedleńcy – napisano w oświadczeniu MSZ.„Państwo agresora zajęło 7,2 proc. terytorium Ukrainy, gdzie w warunkach okupacji i niekończącego się terroru żyją miliony obywateli Ukrainy” – podkreślono. „Odcinek ukraińsko-rosyjskiej granicy państwowej o długości 409,7 km, przez który Rosja wysyła na terytorium Ukrainy nowych najemników, broń i amunicję, pozostaje poza kontrolą rządu Ukrainy” – wskazał Kijów.Ukraińskie MSZ zwróciło uwagę, że na okupowanym Krymie, zamkniętym dla wszelkich form międzynarodowej kontroli i monitorowania, systemowo naruszane są prawa człowieka. W efekcie – zaznaczono – cierpią w pierwszej kolejności ukraińscy działacze i Tatarzy krymscy.",,
Od początku wakacji utonęło już ponad 100 osób,"Od 1 lipca w kraju utonęły aż 102 osoby. To o 15 więcej, niż przez cały pierwszy wakacyjny miesiąc ubiegłego roku – alarmuje MSW. Do śmiertelnych wypadków dochodzi najczęściej na niestrzeżonych kąpieliskach lub po alkoholu.","Jak poinformował w piątek resort spraw wewnętrznych, tylko w ciągu ostatniej doby utonęły trzy osoby. Z policyjnych statystyk wynika, że do śmiertelnych wypadków dochodzi najczęściej w weekendy – podczas dwóch pierwszych weekendów tegorocznych wakacji utonęło aż 61 osób.Podczas ubiegłego weekendu (7-8 lipca) utonęło 35 osób, natomiast w pierwszy weekend po zakończeniu roku szkolnego (30 czerwca-1 lipca) życie w wypadkach nad wodą straciło 26 osób.– Rozpoczyna się kolejny weekend wakacji. Coraz częściej ofiary to wypoczywające nad wodą dzieci i młodzież. Dlatego apelujemy o rozwagę oraz zwrócenie szczególnej uwagi na dzieci bawiące się w wodzie oraz na brzegach rzek i zbiorników wodnych – powiedziała w piątek rzeczniczka MSW Małgorzata Woźniak.Jak powiedział ratownik ze stołecznego WOPR Mikołaj Kobos, główne przyczyny utonięć to brak ostrożności, alkohol i brawura. – Często jest to również chęć popisania się przed znajomymi, a to okazuje się zgubne, bo woda jest zdradliwa – dodał.Zaznaczył również, że nie należy wchodzić do wody, gdy jesteśmy zmęczeni lub wypiliśmy alkohol. – Złym pomysłem jest wbieganie do wody, bo grozi to szokiem termicznym lub zawałem serca – powiedział Kobos.Według prezesa WOPR Jerzego Telaka najważniejsze są działania profilaktyczne, takie jak nauka pływania od najmłodszych lat. – Najlepszy wiek to 10-12 lat. Jeżeli naukę zaczniemy w tym okresie, dzieci w przyszłości będą bezpieczne – powiedział Telak.W 2011 roku w Polsce utonęło 396 osób, w tym najwięcej w rzekach (128 osób), jeziorach (119 osób), stawach i sadzawkach (63 osoby) oraz zalewach (43 osoby). Najrzadziej do śmiertelnych wypadków dochodzi na strzeżonych kąpieliskach i na basenach.Istniejące od ponad 50 lat Wodne Ochotnicze Pogotowie Ratunkowe zajmuje się przede wszystkim naborem i szkoleniem ratowników, którzy dbają o bezpieczeństwo osób korzystających z naturalnych kąpielisk oraz pływalni. Co roku członkowie WOPR organizują szkoły nauki pływania dla młodzieży, prowadzą prelekcje dla dzieci i młodzieży oraz wczasowiczów dotyczące bezpieczeństwa na wodzie.WOPR również zabezpiecza imprezy, które odbywają się na wodzie: spływy kajakowe, zawody pływackie i regaty. Prowadzi wspólne patrole z policją, a także współpracuje z organizacjami zajmującymi się ekologią i czystością wód.",,
Arabia Saudyjska zerwała stosunki dyplomatyczne z Iranem. „48 godzin na opuszczenie kraju”,"48 godzin otrzymali irańscy dyplomaci na opuszczenie Arabii Saudyjskiej. Rijad zareagował zerwaniem stosunków z Teheranem po tym jak Iran skrytykował egzekucję 47 szyickich duchownych w Arabii Saudyjskiej i po ataku na saudyjskie placówki dyplomatyczne w Iranie. Tymczasem w niedzielę wieczorem saudyjscy dyplomaci, ewakuowani z ambasady w Teheranie, wylądowali w Dubaju w Zjednoczonych Emiratach Arabskich – poinformowała telewizja Al-Arabija.","Informację o zerwaniu stosunków dyplomatycznych przekazał saudyjski minister spraw zagranicznych Adel al-Dżubair. Ledwie kilka godzin wcześniej Al-Dżubair i jego irański odpowiednik Dżawad Zarif zadeklarowali w Wiedniu chęć pojednania po wzroście napięcia.Zapewniali o zgodzie– Obydwaj dyplomaci zapewnili, że w interesie żadnej ze stron nie leży dalsza eskalacja konfliktu – oświadczył rzecznik austriackiego ministra spraw zewnętrznych Sebastiana Kurza, który spotkał się z Al-Dżubairem i Zarifem.Doszło jednak do zerwania stosunków. – Arabia Saudyjska nie pozwoli Islamskiej Republice Iranu na naruszanie bezpieczeństwa sunnickiego królestwa – przekonywał Al-Dżubair. Skrytykował też „negatywne i agresywne wtrącanie się Iranu w sprawy arabskie, które często powoduje szkody i zniszczenia”.Naruszenie norm Minister nazwał sobotnie ataki na ambasadę Arabii Saudyjskiej w Teheranie i konsulat saudyjski w Meszhedzie w północno-wschodnim Iranie „rażącym naruszeniem wszelkich międzynarodowych konwencji”. Według Al-Dżubaira irańskie władze nie zrobiły nic, by im zapobiec.Według szefa saudyjskiej dyplomacji atak przypomina wcześniejsze irańskie ataki na zagraniczne ambasady i jest zgodny z irańską polityką destabilizowania regionu, poprzez tworzenie „komórek terrorystycznych” w Arabii Saudyjskiej.Rosnące napięcie Napięcie między sunnicką w większości Arabią Saudyjską i szyickim Iranem wzrosło po ścięciu na rozkaz władz w Rijadzie 47 duchownych, w tym szyickiego opozycjonistę Nimra al-Nimra, który wielokrotnie krytykował saudyjską rodzinę królewską. Al-Nimr został oskarżony o terroryzm i sprzeciwianie się władzy.Egzekucje potępiły m.in. Unia Europejska, Stany Zjednoczone i ONZ. Hassan Nasrallah, przywódca libańskiej szyickiej partii Hezbollah, nazwał ścięcie duchownych „morderstwem” i zapowiedział, że „tych wydarzeń nie można lekceważyć”.„Wielka zbrodnia”Najwyższy duchowy przywódca Iranu ajatollah Ali Chamenei stwierdził, że Rijad zapłaci wysoką cenę za ścięcie al-Nimra. – Zabicie człowieka, który promował cnoty, jest wielką zbrodnią. Jest także błędem, bo spowoduje boską odpowiedź – zaznaczył.Masowa egzekucja wywołała zamieszki w Iranie, podpalono saudyjską ambasadę. Władze zatrzymały około 40 osób, które brały udział w ataku na budynek placówki dyplomatycznej.Arabia Saudyjska należy do krajów, w których wykonuje się najwięcej egzekucji na świecie. W ubiegłym roku wykonano co najmniej 157 wyroków śmierci. Najczęściej stosowaną metodą jest ścięcie głowy.",,
Grabiec: Schetyna rekomenduje Wałęsę na „dwójkę” listy KO w Gdańsku,"Lider PO Grzegorz Schetyna rekomenduje Zarządowi Krajowemu PO, by Jarosław Wałęsa, b. poseł i europoseł PO kandydował do Sejmu z miejsca drugiego listy Koalicji Obywatelskiej do Sejmu w Gdańsku – poinformował w niedzielę rzecznik PO Jan Grabiec.","Na zaprezentowanej w tym tygodniu wstępnej propozycji listy KO w okręgu gdańskim (pierwszych siedmiu miejscach) nazwiska Jarosława Wałęsy, syna byłego prezydenta Lecha Wałęsy, w ogóle nie było. W mediach pojawiła się za to informacja, jakoby Jarosław Wałęsa miał kandydować do Senatu. W ostatnich dniach doszło do rozmów przedstawicieli władz Platformy z byłym posłem i europosłem PO. Uzgodniono, że Wałęsa otrzyma „dwójkę” na liście KO w stolicy Pomorza. – Przewodniczący Grzegorz Schetyna rekomenduje Zarządowi Krajowemu PO kandydaturę Jarosława Wałęsy w wyborach do Sejmu na 2. miejsce pomorskiej listy Koalicji Obywatelskiej obejmującej okręg gdański – przekazał w niedzielę PAP rzecznik PO Jan Grabiec. Wałęsa powiedział PAP, że propozycja Schetyny jest dla niego satysfakcjonująca. Zastrzegł jednak, że na ostateczne rozstrzygnięcia w tej sprawie należy poczekać na decyzję zarządu Platformy.",,
"„Żyd, który spotkał Niemca, był martwy. Spotykając Polaka, mógł przeżyć wojnę”","– Żyd, który spotkał Niemca na swojej drodze, przestawał żyć. A więc już nikomu nic nie powie, jego rodzina o niczym nie zaświadczy. A Żyd, który spotkał polską rodzinę, miał szansę przeżyć – mówił premier Mateusz Morawiecki w Senacie RP.","Słowa te padły w trakcie przemówienia Morawieckiego dotyczącego zmian w noweli ustawy o IPN. Premier Morawiecki stwierdził, że zdaniem niektórych historyków liczbę Polaków zaangażowanych w pomoc Żydom można oszacować na setki tysięcy, nawet milion Polaków. Jednocześnie w skali kraju działać miało ok. 30-40 tys. szmalcowników. – O 30-40 tys. za dużo, ale kto z nas może powiedzieć jak by się zachował w czasie II wojny – mówił. – Zdarza się często, że Żydzi mówią o niedobrych Polakach, a o Niemcach nic prawie nie mówią. Mnie to moi przyjaciele, którzy mieszkają dzisiaj w Stanach Zjednoczonych i w Izraelu, zajmują się tematyką żydowską, kiedyś bardzo zgrabnie naświetlili – mówił premier. – Żyd, który napotkał Niemca w czasie II wojny światowej, to był martwy Żyd. A więc on już nikomu nic nie powie, jego rodzina o niczym nie zaświadczy. A Żyd, który spotkał polską rodzinę, mógł przeżyć, miał szansę przeżyć – stwierdził premier. Morawiecki przypominał, że wielu Polaków ginęło za pomaganie Żydom, podczas gdy Niemcy odpowiedzialni za zbrodnie często robili kariery. Poczynił tu aluzję m.in. do powojennych losów Heinza Reinefartha, jednego z katów powstania warszawskiego, który został burmistrzem miasta Sylt.",,
Deszcz pieniędzy nad autostradą. Policja musiała ją zamknąć,"Niemiecka policja była zmuszona częściowo zamknąć odcinek autostrady, po tym jak nad drogą zaczęły się unosić banknoty. Trwa ustalanie, do kogo należały pieniądze.","Do zdarzenia doszło w czwartek rano na autostradzie A98 nieopodal Eimeldingen (w kraju związkowym Badenia-Wirtembergia) przy granicy ze Szwajcarią i Francją. Kierowcy zaczęli przysyłać zgłoszenia o banknotach fruwających w poprzek drogi.Na miejsce przysłano funkcjonariuszy, którzy zamknęli odcinek autostrady i zebrali banknoty o różnych nominałach. Zabezpieczyli również portfel.Rzecznik policji we Fryburgu Bryzgowijskim Jörg Kiefer oświadczył, że ustalane jest, jak portfel znalazł się na drodze. Podejrzewa się, że kierowca położył go na dachu i odjechał, zapominając o nim.",,
Franciszek w Macedonii: Pomoc udzielona imigrantom przynosi chlubę Macedończykom,"Papież Franciszek, który przybył we wtorek do Macedonii Północnej, podczas spotkania z władzami w Skopje wyraził uznanie dla tego kraju za pomoc i solidarność okazane migrantom i uchodźcom. To przyniosło wam „chlubę” – stwierdził.","W przemówieniu wygłoszonym w pałacu prezydenckim Franciszek powiedział: „Chciałbym odnotować wielkoduszny wysiłek waszej republiki, w tym władz państwowych wraz z istotnym wkładem ze strony różnych organizacji międzynarodowych, Czerwonego Krzyża, Caritas i niektórych organizacji pozarządowych, w przyjmowaniu i udzielaniu pomocy wielkiej liczbie migrantów i uchodźców pochodzących z różnych krajów bliskowschodnich”.Mówiąc o exodusie migrantów szlakiem bałkańskim, papież podkreślił: „Uciekali oni przed wojną bądź warunkami skrajnego ubóstwa, często spowodowanymi przez ciężkie epizody wojenne, a w latach 2015 i 2016 przekroczyli wasze granice, zmierzając w zdecydowanej większości na północ i zachód Europy, znajdując u was cenne schronienie”. Franciszek mówił, że solidarność zaoferowana wówczas potrzebującym pomocy „przynosi chlubę” Macedończykom. – Mówi ona także o duszy tego narodu, który doznając też niedostatków rozpoznaje w solidarności i dzieleniu się dobrami drogi wszelkiego autentycznego rozwoju – wskazał. Papież przywołał też postać urodzonej w Skopje świętej matki Teresy z Kalkuty. – Chciałbym też w sposób szczególny oddać hołd jednej z waszych znamienitych współobywatelek, która pobudzona umiłowaniem Boga, uczyniła z miłości bliźniego najwyższe prawo swojego życia i wzbudziła podziw na całym świecie, rozpoczynając szczególny i radykalny sposób oddania się na służbę opuszczonym, odrzuconym, najbiedniejszym – mówił. Wieloetniczność i wieloreligijność kraju opisał jako mozaikę. – Tutaj zarówno różna przynależność religijna prawosławnych, muzułmanów, katolików, żydów i protestantów, jak i etniczne rozróżnienie między Macedończykami, Albańczykami, Serbami, Chorwatami i osobami innego pochodzenia stworzyły mozaikę, w której każda płytka jest niezbędna dla oryginalności i piękna całego obrazu – zauważył. Franciszek wyraził na koniec nadzieję na „ściślejszą integrację” Bałkanów Zachodnich z krajami europejskimi. Po ceremonii powitania z władzami papież udał się do Domu-Muzeum świętej matki Teresy, gdzie spędził kilka chwil modląc się. Franciszek poświęcił również kamień, od którego rozpocznie się budowa sanktuarium macedońskiej świętej.",,
Kogo promuje Radio Maryja przed wyborami,"Urszula Krupa, Przemysław Wipler, Barbara Bubula, Przemysław Przybylski i Jan Szyszko – ci kandydaci PiS należą do grona faworytów ojca Tadeusza Rydzyka przed wyborami. Takie wnioski można wyciągnąć, biorąc pod uwagę częstość ich występów na antenie Radia Maryja. – O. Tadeusz Rydzyk nie jest zadowolony z miejsc, które jego kandydaci dostali na miejscach wyborczych, więc teraz usilnie ich promuje – komentuje psycholog społeczny dr Norbert Maliszewski.",,,
UE daleka od kompromisu w sprawie reformy polityki azylowej,"– Zdołaliśmy znaleźć wspólny mianownik: zgadzamy się, że potrzebujemy systemu, który działa – podsumował efekty spotkania ministrów spraw zagranicznych, szef słowackiego resortu, Robert Kalinak. Optymistyczny ton nie oznacza jednak porozumienia ws. polityki azylowej.","UE wciąż jest daleka od kompromisu w sprawie reformy polityki azylowej, która pozwoliłaby lepiej reagować na kryzysy migracyjne i bardziej sprawiedliwie rozłożyć ciężary związane z przyjmowaniem uchodźców. W piątek reforma była tematem spotkania szefów MSW.Robert Kaliniak przypomniał, że przegłosowany we wrześniu ubiegłego roku program redystrybucji 160 tysięcy uchodźców docierających do Włoch i Grecji pomiędzy pozostałe państwa UE podzielił kraje członkowskie na dwa całkowicie skrajne obozy przeciwników i zwolenników relokacji uchodźców. Zdecydowanie przeciwne wprowadzaniu obowiązkowego systemu dystrybucji uchodźców w sytuacji kryzysu migracyjnego są kraje Grupy Wyszehradzkiej, w tym Polska.– Zdołaliśmy znaleźć wspólny mianownik: zgadzamy się, że potrzebujemy systemu, który działa – oświadczył słowacki minister spraw wewnętrznych Robert Kalinak, komentując spotkanie.",,
Premier Beata Szydło będzie gościem TVP Info,Zapraszamy na wieczorną publicystykę do TVP Info. Wśród gości także minister spraw wewnętrznych Mariusz Błaszczak.,"Wieczorne pasmo publicystyczne o godzinie 19.57 rozpoczyna program „Gość Wiadomości”, w którym Danuta Holecka rozmawiać będzie z szefową polskiego rządu Beatą Szydło.",,
Miller: To niewyobrażalna tragedia w moim życiu,"– Jest dla mnie krzepiące, że na chwilę podziały polityczne odeszły na dalszy plan – mówi w wywiadzie dla „Super Expressu” b. premier Leszek Miller. Podkreślił, że śmierć syna była dla niego ogromnym szokiem. – Wraz z nim umarła część mnie – powiedział.","Leszek Miller jr zmarł 27 sierpnia. Prokurator Łukasz Łapczyński z Prokuratury Okręgowej w Warszawie poinformował wówczas, że wstępne ustalenia wskazują na to, że syn byłego premiera popełnił samobójstwo. W sobotę 1 września w Żyrardowie odbył się jego pogrzeb.              Leszek Miller, pytany we wtorkowym wydaniu „Super Expressu”, czy podejrzewa, dlaczego syn popełnił samobójstwo, podkreślił, że nie chce spekulować. – Jest wstępne rozpoznanie prokuratury, że syn targnął się na życie, ale chciałbym poznać wszystkie okoliczności – powiedział.              Na pytanie, czy zna wyniki sekcji zwłok syna, Miller odparł, że jeszcze ich nie widział. – Powiedziano mi tylko, że ze wstępnych ustaleń wynika, że syn popełnił samobójstwo, ale prokuratura nie wyklucza żadnej innej możliwości – dodał.",,
"PO, czyli kawiorowa lewica [OPINIA]",Prawo i Sprawiedliwość nie popełniło zwyczajowych błędów rządzących partii III RP – nie zapomniało o swoich obietnicach dzień po wygranych wyborach. Z kolei Platforma Obywatelska i jej alianci szamocą się w sprzecznościach – najlepiej pokazuje to flirt z aktywistami/aktywistkami ruchu LGBTQ+.,"Polskie społeczeństwo w ostatnich latach zobaczyło, że można w polityce spełniać obietnice wobec zwykłych ludzi. I nawet jeśli pewne zmiany zachodzą wolniej niż chcieliby potrzebujący, to jednak mają one miejsce. Najlepszym przykładem jest złożona niedawno przez premiera Mateusza Morawieckiego oferta 500 Plus dla osób z niepełnosprawnościami, wymagających stałej opieki i całkowicie niezdolnych do pracy. Oczywiście, opozycja błyskawicznie zaczęła marudzić, że to przedwyborczy ruch, że rozdawnictwo. Wszystkich przelicytowała pani Iwona Hartwich, która wraz z Kubą Hartwichem mocno weszła w ostatnim roku w politykę. Pani Hartwich stwierdziła, że oferta premiera to „policzek dla jej środowiska”. W odróżnieniu od wielu publicystów prawicy nie zamierzam jej potępiać za jej wybory polityczne i szerzej – za zeszłoroczny protest w Sejmie. Był on, niestety, gorzką koniecznością. Ale nie sądzę, żeby wypowiadając takie opinie pani Hartwich była ambasadorem całego środowiska RON (rodziców osób niepełnosprawnych). Uważnie śledzę profile rodziców i opiekunek osób z niepełnosprawnościami i widzę, że wielu z nich ucieszyła zapowiedź premiera. Dla części z nich pani Hartwich przestała być aktywistką społeczną – stała się jeszcze jednym politykiem opozycji. I to tej zdecydowanie liberalnej. Idźmy dalej. Wiele wskazuje na to, że Polacy i Polki nie chcą już wykonywać dorywczej, sezonowej, marnie opłacanej, a z reguły związanej z harówką pracy. Ubożsi Polacy i Polki nie chcą już zbierać szparagów w Niemczech, nie chcą harować na farmach indyków w Polsce, nad czym ubolewała „Gazeta Wyborcza”. Nie, wcale nie oznacza to, że ludzie stają się leniwi. Po prostu zaczynają się szanować. I wolą spędzać czas z rodzinami, odpoczywać. Nie ma w tym nic złego – jesteśmy jednym z najbardziej zapracowanych społeczeństw Europy, a wskaźniki dotyczące zdrowia wskazują, że cierpimy na wiele schorzeń związanych właśnie z wieczną harówką. Szczególnie dotyczy to ludzi pracujących fizycznie, właśnie tych uboższych Polek i Polaków z prowincji, którymi establishment III RP nie interesował się właściwie nigdy, którzy nie byli interesujący również dla opiniotwórczych, liberalnych mediów głównego nurtu. A jeśli już ich ktoś zauważał, mówił o nich ze strachem i niechęcią. PiS odrobił zatem lekcję, która właściwie była poza horyzontem wyobrażeń establishmentu III RP. Bo między innymi to dało mu poparcie społeczne, niewiarygodnie wręcz stabilne jak na realia ciągłej medialnej nagonki ze strony liberalno-lewicowej opozycji i środków masowego przekazu. Z jednej strony PO próbuje wchodzić w buty kawiorowej lewicy, aktywnej w kwestiach obyczajowych i tylko od święta przypominającej sobie o kwestiach społecznych. Z drugiej – wciąż zbiera reprymendy od aktywistów/aktywistek takich organizacji jak Kampania Przeciw Homofobii. Przepychanki między Wiosną a Koalicją Europejską wskazują zresztą, że idzie przede wszystkim o wielkomiejski lewicowy obyczajowo i raczej liberalny gospodarczo elektorat – socjalkonserwatywny elektorat Polski B jednych i drugich ominie szerokim łukiem. Kawiorowa lewica istniała w Polsce dotąd jedynie jako siła publicystyczna, a politycznie jest jedynie klientem liberałów lub antagonistą o sile mrówki atakującej słonia. Zresztą, na podobnej zasadzie funkcjonuje cała polska lewica. Niewykluczone jednak, że na naszych oczach decydenci Platformy Obywatelskiej przeistaczają się właśnie w kawiorową lewicę. Jak to może wyglądać? Będą ściśle pilnować interesów wielkomiejskich elit, międzynarodowych grup ekonomicznego nacisku, ignorować potrzeby socjalne Polski B i promować idee LGBTQ+ w polityce. A aktywistki i aktywiści tych środowisk będą bacznie pilnować ideologicznego kręgosłupa platformerskiej wierchuszki. I, gdy trzeba – piętnować brak gorliwości i stanowczości. To wszystko wiąże się z kwestią pokoleniową i „polityczną geografią”. Widać, że młodsze pokolenie polityków PO jest bardziej skłonne zawierać sojusze z obyczajową lewicą. Starsze zabiera się za to jak za jeża – najprawdopodobniej jest im to światopoglądowo zupełnie obce, ale niekorzystna sytuacja polityczna wymusza najbardziej nawet egzotyczne sojusze. Również na prowincji ludzie Platformy ewidentnie nie zamierzają obnosić się z poparciem dla nowolewicowych doktryn - Rafał Grupiński dobrze pokazał strategię partyjną w tym względzie. Gdyby PO wygrała wybory do Sejmu, musiałaby przeforsować korzystne dla środowisk LGBTQ+ rozwiązania ponad głowami niemałej części swojego elektoratu. Ale to akurat świetnie pasuje do strategii kawiorowej lewicy. Czy można się zatem dziwić, że polska prowincja woli PiS?",,
"Premier Johnson chce, by Huawei budował sieć 5G","Premier Boris Johnson rozmawiał we wtorek wieczorem z prezydentem USA Donaldem Trumpem o podjętej przez brytyjski rząd decyzji, by – wbrew stanowisku Waszyngtonu – dopuścić chiński koncern telekomunikacyjny Huawei do częściowej budowy sieci 5G w Wielkiej Brytanii.","Johnson powiedział Trumpowi, że państwa powinny współpracować ze sobą, by przełamać dominację niewielkiej grupy firm. – Premier podkreślił znaczenie współpracy krajów o podobnych poglądach w celu zdywersyfikowania rynku i przełamania dominacji niewielkiej liczby przedsiębiorstw – oświadczył rzecznik Johnsona.Szef brytyjskiego rządu nawiązał w ten sposób do dominującej pozycji Huawei na rynku sieciowych usług telekomunikacyjnych na Wyspach, która sprawiła, że Wielka Brytania nie miała zbyt dużej alternatywy wobec chińskiej koncernu.Waszyngton wzywał Londyn do całkowitego wykluczenia Huawei, ostrzegając, że sprzęt tej firmy może być wykorzystywany przez chińskie władze do szpiegowania, zatem jego dopuszczenie naraża na szwank specjalne brytyjsko-amerykańskie stosunki w dziedzinie bezpieczeństwa. Z drugiej strony – Chiny groziły Londynowi poważnymi konsekwencjami gospodarczymi w przypadku wykluczenia Huawei.Brytyjski rząd ogłosił we wtorek, że zezwoli Huawei na ograniczoną rolę w budowie sieci 5G. Jak poinformowano – nie wymieniając z nazwy firmy Huawei – „dostawcy wysokiego ryzyka” zostaną wykluczeni z wrażliwej ze względów bezpieczeństwa części sieci, nazywanej rdzeniem, w której przetwarzane są dane.",,
„Ukraińska służba więzienna kłamie”,"Były prezydent RP Aleksander Kwaśniewski i były przewodniczący Parlamentu Europejskiego Pat Cox zarzucili Służbie Więziennej Ukrainy, że mija się z prawdą. Służba ta poinformowała, że obserwatorzy nie mieli zastrzeżeń co do warunków, w jakich przebywa więziona była premier Julia Tymoszenko.","Po wtorkowej wizycie Kwaśniewskiego i Coxa w szpitalu w Charkowie, gdzie Tymoszenko pod strażą leczona jest ze schorzenia kręgosłupa, ukraińska Służba Więzienna poinformowała, że goście „nie mieli żadnych zażaleń ani uwag” pod adresem kierownictwa więziennego i szpitalnego.W oświadczeniu, które przekazały w piątek ukraińskie media, Kwaśniewski i Cox zaznaczyli, że komunikat ten nie odpowiada prawdzie. „W rzeczywistości misja obserwacyjna (Parlamentu Europejskiego z udziałem Kwaśniewskiego i Coxa) poruszyła poważne i pilne kwestie, które dotyczą warunków przetrzymywania (Tymoszenko) i wywołują zaniepokojenie” – czytamy.Kwaśniewski i Cox z ramienia Parlamentu Europejskiego obserwują od ubiegłego roku postępowania sądowe wobec skazanej na siedem lat więzienia Tymoszenko oraz odbywającego wyrok czterech lat pozbawienia wolności byłego szefa MSW Jurija Łucenki.Według córki Julii Tymoszenko, Jewhenii, Kwaśniewski i Cox spotkali się we wtorek z jej matką w szpitalnej łazience. Była premier przebywa w niej od miesiąca, kiedy ogłosiła akcję nieposłuszeństwa wobec władz i odmówiła powrotu do sali szpitalnej, twierdząc, że jest tam obserwowana przez kamery.Sprawa Tymoszenko i Łucenki kładzie się cieniem na relacje Ukrainy z Unią Europejską. Bruksela uważa, że ich wyroki były motywowane politycznie. M.in. z tego powodu nie podpisano dotychczas umowy stowarzyszeniowej między Ukrainą a UE. Obecnie Unia mówi, że dokument ten może być podpisany w listopadzie, jednak pod warunkiem, iż Kijów potwierdzi, że podziela wartości obowiązujące w państwach UE.",,
Jarosław Kaczyński spotkał się z liderem hiszpańskiej partii Vox,"Z Polską i Prawem i Sprawiedliwością mamy bardzo wiele wspólnego – podkreślił przebywający w Polsce Santiago Abascal, prezes hiszpańskiej prawicowej partii Vox. Wyraził przekonanie, że „w dobrą stronę” idą rozmowy ws. ewentualnego sojuszu z PiS w PE. Abascal spotkał się m.in. z prezesem PiS Jarosławem Kaczyńskim.","Abascal, który przebywa w Warszawie, spotkał się z przedstawicielami polskich władz. Według zapowiedzi tematem rozmowy obu polityków miał być przyszły sojusz i współpraca w Parlamencie Europejskim. Hiszpański polityk, pytany w TVP Info o wynik jego rozmów w Polsce, podkreślił swe zaniepokojenie kierunkiem, w jakim zmierza Unia Europejska. UE – zdaniem Abascala – „oddala się od fundamentalnych wartości chrześcijańskich w Europie, akceptuje masową imigrację i ingeruje za bardzo w politykę suwerennych państw”. – Szukamy porozumienia i sojuszy z innymi partiami i innymi krajami. Poza tym jesteśmy wielkimi fanami Polski. Hiszpania to jest siostrzany kraj z Polską. Mamy wiele wspólnego. Dziś Polska i inne kraje reprezentują trzon Europy, także Węgry. Wydaje nam się, że Hiszpania mogłaby się do tego dołączyć, aby bronić prawdziwej Europy – powiedział Abascal. Lider partii Vox podkreślił również, że jego ugrupowanie „mówi prawdę i broni zdrowego rozsądku”, dlatego też – według niego – wielu Hiszpanów utożsamia się z tym przekazem „wobec dyktatury poprawności politycznej lewicy”. – W Hiszpanii wiele było osób zmęczonych politykami, którzy narzucali, co należy myśleć, także ingerowali w uczucia religijne, patriotyczne czy rodzinne Hiszpanów. Vox broni takich ludzi, którzy milczeli. Vox przekształcił się w ogromną falę, która zaczęła się na południu Hiszpanii – argumentował Abascal. – Jesteśmy pewni, że w najbliższych latach w Hiszpanii da nam to dużą władzę – dodał polityk. W swym wcześniejszym wpisie na Twitterze Abascal określił spotkanie z polskimi władzami jako „bardzo owocne”. „Bardzo owocne spotkanie z rządem Polski, mające na celu analizowanie wspólnych polityk opartych na poszanowaniu dla suwerenności państw europejskich, wartości chrześcijańskich i kontroli migracji” – napisał prezes partii. Opublikował zdjęcia ze spotkania z przedstawicielami kancelarii premiera. Widać na nich szefa gabinetu politycznego premiera Marka Suskiego i Adama Lipińskiego, sekretarza stanu w KPRM.",,
Śledztwo ws. Russiagate zakończone. Raport trafił do Departamentu Sprawiedliwości,Po blisko dwóch latach prokurator specjalny Robert Mueller zakończył śledztwo ws. ingerencji Rosji w wybory prezydenckie w 2016 roku. W piątek Mueller przekazał poufny raport końcowy ze śledztwa Departamentowi Sprawiedliwości USA.,"W maju 2017 roku Robert Mueller, były dyrektor FBI, został mianowany prokuratorem specjalnym z zadaniem „wyjaśnienia wszystkich wątków związanych z ingerencją Rosji w wybory prezydenckie roku 2016”, w tym podejrzeń o zmawianie się osób związanych ze sztabem wyborczym Donalda Trumpa, ówczesnego kandydata Partii Republikańskiej w wyborach prezydenckich, z władzami na Kremlu.W piątek Departament Sprawiedliwości poinformował, że Mueller przekazał raport końcowy ze śledztwa prokuratorowi generalnemu i ministrowi sprawiedliwości.Potwierdził to także rzecznik Roberta Muellera. Podkreślił on jednocześnie, że „misja prokuratora specjalnego zakończy się w najbliższych dniach”.30 osób oskarżonychAmerykańskie media, m.in. stacje CNN, FOX i ABC, podały, że Mueller nie uważa za konieczne prowadzenia kolejnych dochodzeń w aferze Russiagate, nie zaleca także oskarżenia kolejnych osób. Podczas swego śledztwa prokurator specjalny postawił w stan oskarżenia ponad 30 osób, w tym także z otoczenia prezydenta Donalda Trumpa. Trump: to „polowania na czarownice”Rzeczniczka Białego Domu poinformowała, że kolejne kroki w sprawie raportu Roberta Muellera dotyczącego ingerencji Rosji w wybory prezydenckie w USA zależą od prokuratora generalnego Williama Barra. Sarah Sanders napisała na Twitterze, że Biały Dom nie dostał tego raportu i nie został też poinformowany o jego treści.Prezydent Donald Trump wielokrotnie podkreślał, że nie było żadnej zmowy z Rosjanami w czasie kampanii przed wyborami prezydenckimi w 2016 roku. Zarzucał Demokratom, a także zespołowi prokuratura Muellera organizowanie „polowania na czarownice”. Demokraci chcą upublicznienia raportu William Barr oświadczył w piątek, że może jeszcze w ten weekend poinformować Kongres USA o najważniejszych ustaleniach prokuratora Muellera i jego zespołu. Jeszcze w styczniu Barr zapowiadał największą jak to tylko możliwe transparentność w tej sprawie, ale nie chciał obiecać, że w pełni upubliczni raport Muellera. Departament Sprawiedliwości oświadczył w piątek, że najważniejsze wnioski z raportu, o których zostanie poinformowany Kongres, będą również podane do publicznej wiadomości.Upublicznienia raportu w całości zażądali natomiast przywódcy Partii Demokratycznej w Kongresie. „Amerykanie mają prawo do prawdy” – napisali we wspólnym oświadczeniu Nancy Pelosi i Chuck Schumer.Przewodnicząca Izby Reprezentantów Nancy Pelosi i lider demokratycznej mniejszości w Senacie Chuck Schumer podkreślili, że Biały Dom nie powinien decydować o tym, które części raportu Muellera może upublicznić prokurator generalny i minister sprawiedliwości William Barr.Demokraci domagają się, by przed upublicznieniem raportu dostępu do niego nie mieli prezydent Trump i jego prawnicy.Tymczasem prezydencki radca prawny Rudy Giuliani oświadczył, że prawnicy Donalda Trumpa będą chcieli zajrzeć do raportu jeszcze przed jego upublicznieniem.",,
Nowy Bond coraz bliżej. Producent ujawnił szczegóły,„No time to die” – to tytuł 25. filmu o przygodach Jamesa Bonda. Premiera przewidziana jest na kwiecień przyszłego roku. Będzie to piąty i ostatni występ Daniela Craiga w roli agenta 007.,"W filmie reżyserowanym przez Cary’ego Fukunagę zagrają m.in. Ralph Fiennes jako M, Ben Whishaw jako Q, Naomie Harris jako Eve Moneypenny, Rory Kinnear jako Bill Tanner, Lea Seydoux jako Madeleine Swann i Christoph Waltz jako Blofeld.Wiadomo, że głównym czarnym charakterem będzie Rami Malek, zdobywca Oscara za rolę Freddiego Mercury’ego w filmie „Bohemian Rhapsody”. Na ekranie pojawi się także Lashana Lynch, która – jak twierdzą media – może zostać kolejnym agentem 007.Przed ekranem wystąpiła także Grace Jones, która w 1985 roku zagrała May Day w filmie „Zabójczy widok” (wówczas Bonda zagrał Roger Moore), ale zrezygnowała, gdy zorientowała się, że jej rola jest niewielka.Wiadomo również co nieco na temat fabuły „No time to die”. James Bond ma odejść z czynnej służby i wieść spokojne życie emeryta na Jamajce, ale godzi się pomóc swojemu znajomemu z CIA w uratowaniu znanego naukowca. Doprowadza go to do starcia z tajemniczym jegomościem dysponującym groźną technologią.Brytyjska premiera filmu przewidziana jest na 3 kwietnia przyszłego roku. W USA do kin ma wejść 8 kwietnia.",,
Polska ma jeden z najniższych dług publiczny w UE,"47,4 proc. PKB wynosił polski dług publiczny w trzecim kwartale 2019 r. – poinformował unijny urząd statystyczny Eurostat. To niemal dwukrotnie – w stosunku do PKB – mniej, niż wynosi dług publiczny krajów strefy euro (86,1 proc. sumy PKB tych krajów). Średnia dla całej Unii wynosi 80,1 proc. PKB.","Dług publiczny w ujęciu procentowym w stosunku do PKB spada zarówno w Polsce, jak i w całej Unii (EU28), a także w strefie euro (EU19). Przy czym o ile dla dziewiętnastki używającej wspólnej waluty spadek ten wynosi 1,1 punktu proc. rocznie, zaś dla całej Wspólnoty 1,2 punktu proc., to dla Polski aż 2,1 proc.  Jak wynika z publikacji Eurostatu, najniższy dług w stosunku do PKB ma Estonia: w III kw. 2019 r. wynosił on 9,2 proc. i dość szybko wzrastał (o 0,7 punktu proc. w ciągu roku), drugi w rankingu jest Luksemburg (20,2 proc., spadek o 1,0 punkt proc. rocznie). Polska jest na 11. miejscu z 28 krajów UE. Najbardziej zadłużonym krajem Unii jest Grecja. Jej dług publiczny to aż 178,2 proc. (spadek o 4,1 punktu proc. w ciągu roku). Drugie są Włochy: 137,3 proc., o 1,2 punktu proc. mniej niż rok temu.",,
Radioaktywny ruten nad Europą. Eksperci – efekt wycieku w Rosji,"Na przełomie września i października 2017 roku w wielu państwach Europy, np. Niemczech, Francji i Polsce, zanotowano w powietrzu śladowe ilości radioaktywnego rutenu-106. Międzynarodowy zespół ekspertów ustalił, że to efekt wycieku w Rosji.","„Wykryte stężenie rutenu nie ma i nie miało żadnego wpływu na zdrowie mieszkańców Polski” – oświadczyła wówczas polska Państwowa Agencja Atomistyki. Najwyższe stężenie rutenu zarejestrowane na terenie Polski wynosiło 6,4 mBq/m3, czyli niewiele. „Gazeta Wyborcza” zwraca uwagę, że ruten-106 nie występuje naturalnie, lecz jest produktem rozszczepienia jąder uranu.Rosjanie wielokrotnie zaprzeczali, jakoby doszło u nich do awarii, w wyniku której nastąpił rzeczony radioaktywny wyciek. Tymczasem francuska agencja bezpieczeństwa jądrowego IRSN po analizie prądów powietrza dość szybko ustaliła, że źródło rutenu mogło znajdować się daleko na wschodzie – w Rosji lub Kazachstanie.Rosjanie zasugerowali, że ruten-106 mógł pochodzić z jakiegoś satelity, który używał tego pierwiastka do zasilania swoich generatorów i spłonął w atmosferze, ale opracowaniu opublikowanym w magazynie „PNAS”, hipoteza satelity zostaje obalona. Zaprezentowano dokładne analizy składu wykrytych w powietrzu radioizotopów (proporcji rutenu-106 i rutenu-103) i ich przemieszczania się atmosferze. Eksperci uznali, że wyciek musiał nastąpić gdzieś w południowym Uralu.",,
"Informacje, filmy i publikacje naukowe – IPN uruchamia serwis o Holokauście i Auschwitz","Instytut Pamięci Narodowej uruchomi serwis informacyjny o KL Auschwitz-Birkenau, w którym znajdą się także najważniejsze materiały edukacyjne o Zagładzie Żydów. To m.in. fragmenty filmu „Raport z Auschwitz”, informacje o załodze SS obozu i o śledztwach dotyczących niemieckich zbrodniarzy.","Serwis będzie dostępny od piątku poprzez główną stroną internetową IPN.„Holokaust ma szczególne znaczenie także dla nas, Polaków. W większości dokonał się na ziemiach polskich i dotyczył polskich obywateli. Na skutek zbrodniczego planu, który narodził się w Niemczech rządzących przez partię Adolfa Hitlera, zamordowano sześć milionów Żydów z całej Europy. Około trzech milionów wśród nich to polscy obywatele. Dwa miliony to dzieci” – przypomina IPN we wstępie do serwisu o Zagładzie Żydów. Prezes IPN Jarosław Szarek podkreślił, że inicjatywa wiąże się z 75. rocznicą oswobodzenia niemieckiego nazistowskiego obozu koncentracyjnego i zagłady przez Armię Czerwoną, która przypada 27 stycznia. Tego dnia obchodzony jest również Międzynarodowy Dzień Pamięci o Ofiarach Holokaustu.   – Dzień Pamięci o Ofiarach Holokaustu to dzień, w którym wspominamy miliony ofiar. Symbolem tego mordu na Żydach z całej Europy jest Auschwitz. To największa „fabryka śmierci” w okupowanej Polsce. Wielokrotnie powtarzano, jak ważna jest pamięć o tym, co wydarzyło się w czasie drugiej wojny światowej, jak to jest konieczne, żeby pamiętać, dlatego Instytut Pamięci Narodowej przygotował specjalną stronę internetową – powiedział Szarek.  Prezes IPN zapewnił, że w serwisie umieszczone zostały wszystkie najważniejsze materiały dotyczące Holokaustu, które w swoich zasobach ma Instytut. Tłumaczył, że to nie tylko podstawowe informacje o Zagładzie Żydów, podane w językach polskim i angielskim np. poprzez możliwość pobrania całej wystawy „Zagłada Żydów europejskich”, ale także wiadomości o publikacjach naukowych i popularnonaukowych o relacjach polsko-żydowskich. – To również informacja o śledztwie prowadzonym przed laty przez Instytut Pamięci Narodowej, ponadto teka edukacyjna z podstawowymi materiałami do wykorzystania w szkołach – dodał prezes Szarek.  W serwisie zostaną zamieszczone też biogramy i zdjęcia niemieckich zbrodniarzy z KL Auschwitz-Birkenau. – 8,5 tys. funkcjonariuszy SS w wielu przypadkach z opisem śledztw i wyroków, jakie zapadły wobec nich po zakończeniu drugiej wojny światowej. To ważny głos w dyskusji o odpowiedzialności za to, kto tworzył obozy koncentracyjne – mówił Szarek, przypominając, że załoga z Auschwitz była dobrana pod kątem zapewnienia skuteczności w niemieckiej machinie śmierci.  Wśród najciekawszych materiałów dostępnych na stronie będą fragmenty filmu dokumentalny „Raport z Auschwitz” Krzysztofa Brożka, który niedawno miał premierę. Dokument przedstawia starania Polskiego Państwa Podziemnego na rzecz informowania świata o tym, co dzieje się w okupowanej przez Niemców Polsce. Tematem obrazu jest również „obojętność Zachodu w czasie II wojny światowej na doniesienia Polskiego Państwa Podziemnego o Holokauście”. Bohaterami filmu są więźniowie, głównie z pierwszych transportów do Auschwitz: Kazimierz Albin, Kazimierz Piechowski, Jerzy Bogusz, Karol Tendera, a także Eva Mozes-Kor – ofiara pseudomedycznych eksperymentów nazistowskiego lekarza dr. Josepha Mengele. Całość dopełniają wiadomości o prowadzonym przez IPN Centrum Informacji o Ofiarach II Wojny Światowej, którego głównym zadaniem jest pomoc rodzinom szukającym informacji o losach bliskich represjonowanych przez III Rzeszę Niemiecką oraz Związek Sowiecki w latach 1939-56. Dzięki zgromadzonemu zasobowi archiwalnemu i dostępnym w Instytucie unikatowym bazom danych pracownicy IPN w wielu przypadkach potrafią je odtworzyć.  Z funkcjonowaniem Centrum wiąże się uproszczenie zasad udzielania informacji i udostępniania dokumentów - zapytanie o losy wojenne członka rodziny można przesłać drogą mailową, tradycyjną pocztą, a teraz też przez formularz kontaktowy zamieszczony na stronie tego przedsięwzięcia IN.   „Nasze działania mają szersze perspektywy. Poza udzielaniem informacji dotyczących ofiar II wojny światowej istotnym elementem naszej działalności jest gromadzenie dokumentacji źródłowej. Obecnie odbywa się to w ramach współpracy z zespołem odpowiedzialnym za projekt Archiwum Pełne Pamięci” – przypomina IPN.  Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości. Obóz wyzwoliła 27 stycznia 1945 r. Armia Czerwona.",,
Trump już w Korei Południowej. Chce powiedzieć Kim Dzong Unowi „hello”,"Prezydent USA Donald Trump przybył do Korei Płd., gdzie planuje rozmowy z prezydentem tego kraju Mun Dze Inem oraz wizytę w strefie zdemilitaryzowanej na granicy z Koreą Płn. Gospodarz Białego Domu chciałby się tam spotkać z przywódcą tego kraju Kim Dzong Unem.","Trump i Mun, którzy przybyli do Korei Płd. z Japonii, gdzie brali udział w szczycie grupy G-20, zasiedli wspólnie do kolacji w pałacu prezydenckim w Seulu – podała południowokoreańska agencja Yonhap. Na niedzielę zaplanowano formalne rozmowy.Rzeczniczka kancelarii prezydenta Korei Płd. Ko Min Dzung informowała wcześniej, że przywódcy przeprowadzą „dogłębne dyskusje na temat metod bliskiej koordynacji pomiędzy obydwoma krajami na rzecz ustanowienia trwałego pokoju poprzez całkowitą denuklearyzację Półwyspu Koreańskiego oraz umocnienia sojuszu Korea Płd.-USA”. Trump przybył do Korei Płd. na zaproszenie złożone przez Muna podczas ich kwietniowego spotkania w Białym Domu.Amerykański prezydent planuje również wizytę w strefie zdemilitaryzowanej na granicy pomiędzy Koreą Płd. a komunistyczną Koreą Płn. W sobotę Trump oświadczył na Twitterze, że mógłby się tam spotkać z Kimem, aby „uścisnąć mu dłoń i powiedzieć »hello«”.Nie jest jasne, czy Waszyngton rozmawiał wcześniej z Pjongjangiem na temat takiego spotkania. Władze Korei Płn. określiły ten pomysł jako „bardzo interesującą propozycję”, ale zastrzegły, że nie otrzymały oficjalnego zaproszenia.",,
"Matera – kamienne miasto, fenomen na światową skalę [GALERIA]","Jeśli kiedykolwiek oglądaliście „Pasję” Mela Gibsona to na pewno większość z was myślała, że część scen do filmu kręcono w Jerozolimie. Wąskie uliczki, kamienne domy, bliskowschodni klimat. A tu niespodzianka. Film kręcono w Materze – starożytnym kamiennym mieście na południu Italii, które jeszcze do niedawna było zapomniane przez rząd i samych Włochów. Dziś Matera jest coraz chętniej odwiedzana przez turystów.  Miasto ogłoszono na ten rok Europejską Stolicą Kultury.","Pierwsi mieszkańcy przybyli tu już w paleolicie. Za domy przez tysiąclecia służyły im jaskinie, w których razem ze zwierzętami żyły całe rodziny. Na każdą przypadały przeważnie dwa pomieszczenia, ale ludzie pierwotni nie spędzali  w nich za dużo czasu. Życie toczyło się na zewnątrz. Mieszkańcy byli ze sobą bardzo zintegrowani, stworzyli specyficzną lokalną społeczność zwaną „vicinato”. Drzwi jaskiń często wychodziły na wspólne podwórka – co sprzyjało zacieśnieniu więzów. Matera należy do najstarszych miast świata – podobnie jak Petra i Damaszek. Jest doskonałym przykładem jaskiniowego osadnictwa w Europie. Domy w grotach z maleńkimi okienkami powstały dopiero w średniowieczu. Pierwsze kościoły w skałach zbudowano wg różnych źródeł w VII i VIII wieku. Ale jaskiniowcy to nie aż tak odległą historia jak mogłoby się wydawać. Choć trudno uwierzyć, to groty były zamieszkiwane jeszcze w XX wieku…Tu diabeł mówił dobranocMatera jeszcze do niedawna była kompletnie zapomnianym miastem w biednym regionie Bazylicata. Do lat 50. ubiegłego stulecia miasto nie miało elektryczności i bieżącej wody. Wszelkie nieczystości wylewano do wąwozu. Z powodu brudu, złych warunków sanitarnych i ogromnej nędzy Matera była siedliskiem chorób. Szerzyły się epidemie. Umieralność dzieci przekraczała 50 procent. Ludzie  umierali także na malarię, która w tym regionie nie była rzadkością.  Nie było dostępu do służby zdrowia i edukacji.                                                Zobacz zdjęciezobaczwszystkieGroup 27Created with Sketch.                    Matera Cała uwaga włoskiego rządu – a także pieniądze – skoncentrowane były na północy kraju. Koszmar przez jaki przechodzili mieszkańcy Matery wyszedł na światło dzienne po publikacji książki Carla Leviego „Chrystus zatrzymał się w Eboli”. I dopiero gdy problem został nagłośniony, włoski rząd zaczął działać. Skala zacofania była jednak tak duża, a inwestycje wydawały się tak kosztowne, że władze zdecydowały wysiedlić mieszkańców z jaskiń – obecnie zabytkowej części miasta. Nad wąwozem powstały nowe osiedla na miarę XX wieku. Był rok 1954. Wiele wysiedleń było przymusowych, a wraz z nimi zniknęła lokalna społeczność „vicinato”. Niektórzy mieszkańcy potajemnie wracali nocami do swoich dawnych domów, ale regularnie ich wyganiano. Część jaskiniowych mieszkań zamurowano. Kamienne serce miastaDziś Sassi – zabytkowa dzielnica miasta przyciąga turystów z całego świata. Spaceruję wąskimi uliczkami, wspinam się po wyślizganych kamiennych schodach i nie mogę napatrzeć się na piękno, które widzę. To zdecydowanie jedno z najbardziej niezwykłych miejsc jakie widziałam. Stare miasto dzieli się na dwie dzielnice Sasso Caveoso – tu znajdują się groty i jaskinie zamieszkiwane przez tysiące lat oraz Sasso Barisano – nowszą, zbudowaną z kamiennych domów i świątyń w skałach. Stare miasto i jego okolice skrywają prawdziwe skarby. Wirtualny przewodnik informuje, że znajdziemy ponad 100 wykutych w skałach kościołów i kaplic, ale na mapach turystycznych zaznaczone są tylko te najważniejsze. I tak jest to spacer dla wytrwałych. Przy temperaturze grubo przekraczającej 35 stopni  zwiedzanie bywa męczące. Jest dopiero 10 rano, a co kilkadziesiąt metrów sięgam po butelkę z wodą.  Wszędzie wąskie uliczki, zakamarki, wejścia pod górę i schody, schody, schody... Ale widoki warte są tego wysiłku. Punktów widokowych w Materze nie brakuje.Z każdego widok na miasto zapiera dech w piersiach. Oprócz przepięknego starego miasta Matera może pochwalić się także romańską świątynią Cattedrale della Madonna della Bruna e di Sant’Eustachio, szesnastowiecznym zamkiem Tramontano, kościołem św. Franciszka z Asyżu i kościołem św. Piotra i Pawła. Perła południowych WłochMatera dziś liczy ponad 60 tysięcy mieszkańców i cały czas się rozwija. Powstają nowe dzielnice, nie brakuje nowoczesnych budynków. Tu swój ośrodek ma Włoska Agencja Kosmiczna. Matera jest bardzo dobrze skomunikowana z innymi miastami. Jednak większość podróżnych odwiedza ją przyjeżdżając z sąsiedniego regionu – Apulii. Pociągiem do Bari można dostać się w 1,5 godziny. My do Matery dojechaliśmy autem w niecałą godzinę. Nie polecam podjazdów samochodem do Sassi – ciężko jest znaleźć wolne miejsce na parkingu, a ulice są ciasne i ciężko później z nich wyjechać. Zostawiliśmy auto na podziemnym parkingu 10 minut spacerkiem  od starego miasta. Warto przyjechać do Matery rano, gdy jeszcze nie ma za wielu turystów, a upał nie daje się tak we znaki.My byliśmy o 10-tej rano, a już żar lał się z nieba. W ciągu dnia jest jeszcze gorzej, bo na nagrzanym słońcem starym mieście nie ma  gdzie się schronić – nie licząc knajpek i restauracji. Nagrzane kamienie i uliczki potęgują wrażenie ciepła. Matera skradła moje serce. Miasto jest niezwykłe i na pewno nie da się go zapomnieć. A widok na starówkę pozostanie ze mną na zawsze.",,
"Profesor napisała o Grodzkim, sugerowała łapówkę. Zajmie się nią rzecznik dyscyplinarny",Rektor Uniwersytetu Szczecińskiego skierował sprawę wypowiedzi prof. Agnieszki Popieli na temat marszałka Senatu prof. Tomasza Grodzkiego do rzecznika dyscyplinarnego ds. nauczycieli akademickich – poinformowała p.o. rzeczniczki prasowej uczelni Karolina Płotnicka-Błach.,"Chodzi o facebookowy wpis mający sugerować, że marszałek Senatu prof. Tomasz Grodzki w przeszłości uzależniał wykonanie operacji umierającej matki prof. Popieli od wpłaty 500 dolarów.„W związku z wypowiedziami prof. Agnieszki Popieli, o których w ostatnich dniach informują media, Rektor (prof. Edward Włodarczyk) oświadcza, że nie wyrażają one poglądów społeczności akademickiej Uniwersytetu Szczecińskiego” – przekazała w komunikacie p.o. rzeczniczki prasowej uczelni Karolina Płotnicka-Błach.Zaznaczyła, że celem uniwersytetu, zgodnie z jego statutem, jest „rozwój kultury społecznego dialogu”; „w tym duchu uprawiamy naukę i kształcimy studentów”. Uczelnia – jak czytamy w komunikacie – przywiązuje najwyższą wagę do „współkształtowania standardów moralnych obowiązujących w życiu publicznym”, o czym stanowi preambuła do ustawy Prawo o szkolnictwie wyższym i nauce.„W związku z możliwym naruszeniem art. 275, ust. 1 tejże ustawy Rektor postanowił skierować sprawę wypowiedzi prof. Agnieszki Popieli do rzecznika dyscyplinarnego ds. nauczycieli akademickich” – poinformowała Płotnicka-Błach. Chodzi o wtorkowy wpis na facebookowym profilu prof. Agnieszki Popieli z Katedry Botaniki i Ochrony Przyrody Uniwersytetu Szczecińskiego: „Masakra. Pan profesor Grodzki kandydatem na Marszałka Senatu. Jak moja Mama umierała, to trzeba było dać 500 dolarów za operację. Podobno na czasopisma medyczne. Faktury ani rachunku nie dostałam. Nigdy tego nie zapomnę”.W rozmowie z portalem wp.pl Grodzki zaprzeczył tym oskarżeniom. – Nie pamiętam żadnego kontaktu z autorką wpisu. Kategorycznie i stanowczo zaprzeczam, bym domagał się pieniędzy za operację. Wpłaty na działającą poza szpitalem fundację na rzecz transplantologii są absolutnie dobrowolne – powiedział Grodzki.Według oświadczenia przekazanego w piątek w imieniu marszałka Senatu przez mec. Jacek Dubois, prof. Tomasz Grodzki „stanowczo i jednoznacznie zaprzecza tego rodzaju twierdzeniom i wskazuje, że nigdy od nikogo nie żądał i nie uzależniał wykonania żadnych czynności medycznych, w tym operacji matki Pani Prof. dr hab. Agnieszki Popieli ani innych pacjentów od zapłaty jakiejkolwiek kwoty”.",,
Do końca roku nie ma szans na pokój na Ukrainie. Kolejna runda rozmów rusza w styczniu,Realizacja planu pokojowego dotyczącego konfliktu w Donbasie przeciągnie się do przyszłego roku – przewiduje rosyjski wiceminister spraw zagranicznych Grigorij Karasin. W trwających od wiosny zeszłego roku walkach zginęło ok. 9 tys. osób.,"Z końcem tego roku upływa termin wyznaczony na realizację porozumień z Mińska, wynegocjowanych w lutym z udziałem przywódców Rosji, Ukrainy, Francji i Niemiec. Porozumienia mają doprowadzić do pokojowego uregulowania konfliktu w Donbasie. – Już teraz jest jasne, że będą przedłużone – oświadczył Karasin.Spotkania już zaplanowaneByły prezydent Ukrainy Leonid Kuczma, reprezentujący Ukrainę w trójstronnej grupie kontaktowej (Ukraina-Rosja-separatyści) ws. konfliktu na Ukrainie, powiedział w czwartek, że następne posiedzenie grupy odbędzie się 13 stycznia w Mińsku. – Jeśli chodzi o kontynuowanie prac trójstronnej grupy kontaktowej, to mamy już w planach 13 stycznia, a potem 20 stycznia, rozpisany jest także luty – powiedział Kuczma dziennikarzom w Kijowie.Walki wciąż trwająOd północy z wtorku na środę obowiązuje bezwzględny rozejm między siłami ukraińskimi a prorosyjskimi separatystami; w środę obie strony oskarżały się o naruszanie zawieszenia broni.Konflikt między siłami rządowymi a separatystami na wschodzie Ukrainy ciągnie się od wiosny ubiegłego roku. Obecnie obowiązuje w nim formalny rozejm, jednak walki wciąż trwają. Według Urzędu Wysokiego Komisarza Narodów Zjednoczonych ds. Praw Człowieka (UNHCR) od kwietnia ubiegłego roku w konflikcie zginęło ponad 9 tysięcy osób, a ponad 20 tysięcy zostało rannych.",,
"Wielkanoc, czyli life-changing. „To jest czas, kiedy w człowieku coś pęka”","– Ksiądz prof. Waldemar Chrostowski powiedział ostatnio, że krzyż to jest najlepsza lekcja miłości. Czasami po Świętach Wielkanocnych widać to, co po angielsku określa się wyrażeniem „life-changing”; ten moment przyjścia, uklęknięcia przed Najświętszym Sakramentem, przyjęcia Komunii św., spowiedzi przemienia – trochę  przynajmniej – serce człowieka – powiedział w programie „Gość Wiadomości” ks. Paweł Rytel-Andrianik, rzecznik prasowy Konferencji Episkopatu Polski, doktor nauk biblijnych i archeologii, publicysta, poliglota.","– To jest szczególny czas, kiedy w człowieku coś pęka. Przypomina sobie, jak mama uczyła go modlitwy, jak razem chodzili do kościoła. I chociaż może odszedł bardzo daleko, to przychodzi. Przychodzi do sakramentu pojednania, do Eucharystii, na mszę św. Nawet jeśli tylko patrzy, to chce być. Wie, że to jest bardzo ważne święto – mówił o Wielkanocy rzecznik episkopatu.  – Ksiądz prof. Waldemar Chrostowski powiedział ostatnio, że krzyż to jest najlepsza lekcja miłości. Czasami po Świętach Wielkanocnych widać to, co po angielsku określa się wyrażeniem „life-changing”; Ten moment przyjścia, uklęknięcia przed Najświętszym Sakramentem, przyjęcia Komunii św., spowiedzi przemienia – trochę  przynajmniej – serce człowieka – mówił.",,
Kluczowe tematy przy kolacji. Przywódcy unijni spotkali się w Sofii,W stolicy Bułgarii Sofii odbyła się nieformalna kolacja unijnych przywódców. Spotkanie poprzedził czwartkowy szczyt Unia Europejska-Bałkany Zachodnie. Polskę reprezentuje premier Mateusz Morawiecki.,"Przywódcy państw Unii Europejskiej ustalili, że będą wspierać utrzymanie w mocy porozumienia nuklearnego z Iranem i kontynuować nawiązaną w ostatnim czasie współpracę gospodarczą z tym krajem. To pokłosie decyzji prezydenta USA Donalda Trumpa, który zdecydował w imieniu swojego kraju o zerwaniu porozumienia.Szef Rady Europejskiej Donald Tusk powiedział, że tak długo jak Iran będzie szanował ustalenia ujęte w porozumieniu, tak długo będzie je szanowała także Unia Europejska. Szef Komisji Europejskiej Jean-Claude Juncker podkreślił, że przywódcy państw unijnych muszą chronić europejskich interesów w Iranie i powolnie budowanej gospodarczej współpracy.Agencja AFP powołując się na swoje źródła informuje, że liderzy zgodzili się na rozpoczęcie ochrony europejskich firm, na które negatywny wpływ może mieć decyzja władz amerykańskich.Podczas kolacji politycy mieli też rozmawiać o cyfryzacji, innowacjach oraz o sporze handlowym z USA a także eskalacji napięcia w Strefie Gazy.",,
„Magazyn śledczy Anity Gargas”: Ukraińskie interesy Kwaśniewskiego,Imperium gazowe stworzone dzięki politycznym wpływom; były ukraiński minister z zarzutami prania brudnych pieniędzy i nadużyć władzy; milion euro dla Aleksandra Kwaśniewskiego za zasiadanie w radzie dyrektorów firmy należącej do oligarchy powiązanego z Moskwą. Reporterzy „Magazynu śledczego Anity Gargas” podążają polskim tropem międzynarodowej afery firmy Burisma. Jakie powiązania z Kremlem ma ukraiński oligarcha? Kulisy ukraińskich interesów byłego prezydenta w „Magazynie śledczym Anity Gargas” w czwartek o godz. 22.25 w TVP1.,,,
Sejm nie przerwie obrad na czas protestu pod SN. Opozycja oburzona,"Część posłów Nowoczesnej, PO i PSL chce pójść na demonstrację zorganizowaną w czasie obrad Sejmu. PO złożyła w związku z tym wniosek o przerwę w pracy całej Izby. Gdy wniosek przepadł, opozycja oświadczyła, że są oburzeni wyznaczeniem głosowań na niewygodną dla nich godzinę.","– Losy kraju rozstrzygają się w tej Izbie, a nie w awanturach ulicznych – przypominał oponentom wicemarszałek Ryszard Terlecki przed głosowaniem w sprawie przerwy w pracy Sejmu na czas demonstracji. W dniach 3-5 lipca trwa kolejne, przewidziane w kalendarzu, posiedzenie Sejmu RP. Zaś 3. lipca opozycja organizuje wieczorny protest przed gmachem Sądu Najwyższego. Wtedy, gdy posłowie powinni głosować nad kolejnymi wnioskami. – Uznajemy za oburzające, że marszałek Kuchciński dokładnie na tę samą godzinę wyznaczył dzisiaj głosowania – oświadczyła na wspólnej z Borysem Budką (PO) i Krzysztofem Paszykiem (PSL) Kamila Gasiuk-Pihowicz (Nowoczesna). Cała trójka oświadczyła, że opuści gmach parlamentu i uda się na plac Krasińskich.– Nie możemy pozwolić na to, aby polskich parlamentarzystów zabrakło dzisiaj na tym ważnym proteście, a jednocześnie nie możemy pozwolić na to, aby PiS przegłosowywał pod nieobecność posłów opozycji kolejne bardzo złe, bezprawne ustawy - oświadczyła Gasiuk-Pihowicz. Według niego w Sądzie Najwyższym dopuszczono się rażącego naruszenia konstytucji. – Próbuje się wyrzucić z Sądu Najwyższego I Prezesa, którego kadencja określona jest konstytucją i wynosi 6 lat. Próbuje się dokonać wielkiej czystki w Sądzie Najwyższym, zastąpić doświadczonych, niezawisłych sędziów nowymi sędziami z partyjnej nominacji przeprowadzonej przez partyjną Krajową Radę Sądownictwa – oświadczył Budka.Jak dodał, „to wszystko może skutkować w przyszłości niesamowitym chaosem prawnym"". – Za to wszystko Polacy będą musieli bardzo słono zapłacić, gdy przyjdzie nam płacić odszkodowania za wyroki wydawane przez nielegalne sądy - zauważył.Zdaniem Paszyka wyznaczenie głosowań na wieczór dobitnie pokazuje, że „PiS boi się tego, że tak jak przed rokiem Polacy znowu będą razem”. Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przechodzą z mocy prawa sędziowie SN, którzy ukończyli 65. rok życia. W związku z tym sędziowie ci od 4 lipca, według ustawy, przestają pełnić swe funkcje. Mogą oni dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie stanowiska sędziego SN. 27 spośród 73 sędziów SN ukończyło 65. rok życia.",,
"Sondaż dla „Wiadomości” TVP1: sześć partii w Sejmie, PiS zdecydowanie przed Platformą","PiS nadal na czele sejmowego wyścigu. Jak wynika z sondażu Ipsos dla „Wiadomości” TVP1, na partię Jarosława Kaczyńskiego chce zagłosować 36 proc. osób deklarujących chęć uczestnictwa w wyborach. Druga w kolejności byłaby PO z 25 proc. głosów. Z sondażu wynika także, że najbardziej zyskała Zjednoczona Lewica, która w porównaniu do ostatniego badania zyskała 3 pkt. proc.","Co ciekawe, w porównaniu do ostatniego sondażu, tracili głównie dwaj najwięksi rywale na polskiej scenie politycznej. Platforma Obywatelska zanotowała spadek o 1 pkt proc. (z 26 proc. poparcia), z kolei Prawo i Sprawiedliwość spadło o dwa oczka (z 38 proc.). Na podium sejmowego wyścigu znalazłaby się także Zjednoczona Lewica z 8 proc. głosów (SLD+TR+PPS+UP+Zieloni), która w badaniu Ipsos dla „Wiadomości” TVP1 z 7-8 października okazała się największym zwycięzcą, notując 3 pkt proc. na plus. Takie samo poparcie, jak poprzednio zadeklarowali z kolei wyborcy ugrupowania Kukiz’15 (7 proc.) i PSL-u (6 proc.). Listę partii, które dostałyby się do Sejmu zamyka .Nowoczesna z 5-proc. poparciem, której notowania spadły o 1 pkt proc. Progu wyborczego nie przekroczyłyby partie: KORWiN (3 proc.) i Razem (0 proc.). Na inną partię zagłosowałby 1 proc. respondentów.Zdania w tej kwestii nie ma 9 proc. badanych. Podział mandatówA jak wyglądałby podział mandatów w oparciu o najnowszy sondaż? W Sejmie znalazłoby się 214 reprezentantów Prawa i Sprawiedliwości.  Platforma mogłaby z kolei wprowadzić  143 posłów. 39 mandatów przypadłoby Zjednoczonej Lewicy. Tylko o 5 miejsc mniej – Kukizowi. W Sejmie pracę znalazłoby także 20 ludowców. Ponad połowę mniej (9 mandatów) swoich ludzi wprowadziłby Ryszard Petru (.Nowoczesna). Mniejszość Niemiecka może liczyć na jeden mandat.Badanie zostało przeprowadzone metodą wywiadów telefonicznych (CATI) na próbie ogólnopolskiej 1 006 dorosłych Polaków w dniach 07-08 października 2015 r.                                                    Podział mandatów według najnowszego sondażu Ipsos",,
"Wojciech Pszoniak: Jestem w szoku, nikt nie mógł tego przewidzieć","Jestem w szoku, nikt z nas nie mógł przewidzieć tego, co się wydarzyło – tak Wojciech Pszoniak skomentował dla portalu wp.pl  społeczny odbiór akcji „Nie świruj, idź na wybory”, w której wziął udział. Aktor podkreślił, że akcja miała zmobilizować część społeczeństwa, która „ma w nosie wybory”.","Znane osoby, m.in. aktorzy, a także anonimowi użytkownicy mediów społecznościowych w krótkich filmikach opatrzonych hasztagiem #nieświrujidźnawybory zachęcają, by 13 października wziąć udział w głosowaniu na kandydatów do Sejmu i Senatu. W nagraniach wystąpili m.in. aktorzy Janusz Gajos i Wojciech Pszoniak. Akcja wywołała oburzenie m.in. wśród polityków PiS, którzy ocenili, że w filmikach parodiowani są niepełnosprawni.Spot, w którym wziął udział Pszoniak, spotkał się ze sporą krytyką ze strony niektórych dziennikarzy, polityków, ale również psychiatrów i rzecznika praw obywatelskich.„Jestem w szoku” – powiedział w rozmowie z portalem wp.pl Pszoniak, odnosząc się do negatywnych komentarzy, które pojawiły się w związku z tą akcją.",,
Zginęły ruble skonfiskowane u oficera MSW. Zajmował się zwalczaniem korupcji,"W Rosji zarządzono kontrolę w sprawie zaginięcia części pieniędzy, które skonfiskowano podczas głośnego zatrzymania pułkownika MSW Dmitrija Zacharczenki. Chodzi o równowartość co najmniej 2 mln dolarów, które powinny były trafić do skarbu państwa.","O sprawie poinformował w czwartkowym wydaniu „Kommiersant”. Według dziennika  zaginęło 120 mln rubli, równowartość 1,9 mln dol. Portal RBK podał, że podczas procedury przekazywania pieniędzy do skarbu państwa nie doliczono się równowartości około 3 mln euro.  O zagarnięcie pieniędzy podejrzewani są pracownicy banku, policjanci i sami śledczy.   Na mocy decyzji sądu do oddziału skarbu państwa w Moskwie miało trafić: 374 mln rubli (obecnie – ponad 6 mln dol.), 140 mln dolarów i 2 mln euro. Inne instytucje zarządzające majątkiem państwa miały przejąć złoto, samochody i liczne wartościowe obiekty nieruchomości – mieszkania i miejsca parkingowe w Moskwie. Jednak podczas liczenia gotówki okazało się, że znaczna jej część znikła. Po przeliczeniu i sporządzeniu odpowiednich dokumentów pieniądze trafiły do specjalnego magazynu. Następnie w 44 opieczętowanych pudłach oddano je do państwowego Sbierbanku. Tam, przed przekazaniem środków do skarbu państwa, gotówkę przeliczono ponownie. Liczono przez kilka dni, od 27 kwietnia do 2 maja br. Wówczas właśnie nie doliczono się części skonfiskowanej gotówki.   Komitet Śledczy zwrócił się do Sbierbanku o informacje na temat wszystkich pracowników, którzy liczyli pieniądze oraz o zapewnienie, by byli obecni na przesłuchaniach. Według „Kommiersanta” przesłuchani mają być także: uczestniczący w rewizjach funkcjonariusze FSB, policjanci ochraniający przewóz pieniędzy i pracownicy moskiewskiego oddziału Komitetu Śledczego.",,
Angela Merkel pogratulowała premierowi Morawieckiemu,Kanclerz Niemiec Angela Merkel pogratulowała premierowi RP Mateuszowi Morawieckiemu zwycięstwa PiS w wyborach parlamentarnych. Zapewniła też o chęci kontynuowania współpracy – poinformował rzecznik niemieckiego rządu Steffen Seibert.,"Merkel zadeklarowała, że chce kontynuacji ścisłej współpracy – powiedział na konferencji prasowej Seibert, cytowany przez niemiecką agencję dpa. – Niemcy i Polska są przyjaciółmi, sąsiadami, partnerami. Chcemy kontynuować tę ścisłą współpracę w interesie obywateli po obu stronach granicy i w interesie Europy – powiedział rzecznik. PiS w wyborach parlamentarnych uzyskało 43,76 proc., KO – 27,24 proc., SLD – 12,52 proc., PSL – 8,58 proc., a Konfederacja – 6,79 proc. – wynika z danych PKW z 99,49 proc. komisji wyborczych. Rzecznik rządu Piotr Mueller powiedział, że skład rządu będzie znany w ciągu dwóch, trzech tygodni.",,
"„Nie możemy rezygnować ze zmiany tego, co możemy zmienić”","– Chciałbym podziękować za dziesiątki tysięcy głosów poparcia. Sama akcja „Murem za profesorem” zebrała prawie 33 tys. głosów. Jestem im ogromnie wdzięczny za odwagę, która powodowała, że podpisywali się imieniem i nazwiskiem, w tym znani ludzie. Ta odwaga dodaje skrzydeł i pokazuje, że nie możemy rezygnować ze zmiany tego, co możemy zmienić – mówił prof. Aleksander Nalaskowski, który został przywrócony do pracy na Uniwersytecie Mikołaja Kopernika w Toruniu. Wcześniej rektor zawiesił go po felietonie ostro krytykującym demonstracje LGBT.","Andrzej Tretyn, rektor Uniwersytetu Mikołaja Kopernika w Toruniu, po spotkaniu z prof. Aleksandrem Nalaskowskim zdecydował o przywróceniu naukowca do pracy. Profesor został zawieszony na trzy miesiące po tym, jak pod koniec sierpnia na łamach tygodnika „Sieci”, opublikował felieton pt. „Wędrowni gwałciciele”. Krytykował w nim w ostrych słowach marsze LGBT, które od kilku miesięcy organizowane są w polskich miastach.  „Odurzeni złą ideologią, zwykli nieszczęśnicy, których dopadła tęczowa zaraza. (…) Mają prawa wyborcze, nikt im nie zagląda do alkowy, nie zmusza do spowiedzi, nie zakazuje seks wyjazdów do Tajlandii. Tak jak nam nie zakazuje. Ale mają coś więcej – mają przywileje, których nikt z nas nie ma. Mogą lżyć nasz Kościół, drwić z nas bezkarnie zza muru policyjnych tarcz, oczekiwać darmowej ochrony policyjnych legionów, która wszak nie jest za darmo. (…) Już dawno zgwałcili Warszawę, Poznań, Wrocław i Gdańsk. Niedawno brutalnie zdeflorowali Białystok” – pisał Nalaskowski. Nalaskowski uznał w swoim artykule, że wobec postępów tych środowisk nie można milczeć. „Niech znajdzie się włodarz miasta, który powie »nie« tęczowej ideologii. Potem drugi, trzeci, kilkunastu. Abp Jędraszewski też był pierwszy, a dziś wielu biskupów mówi już tym samym głosem. Zajmuję się pedagogiką, a ściślej fenomenem czasu w rozwoju dziecka. Ale jakże mam się temu oddawać, jeśli lubieżnie gwałcone są wartości – źródła, na których pedagogika wyrosła” – dodawał.",,
Proces Korwin-Mikkego wraca na wokandę. Chodzi o spoliczkowanie Boniego,"Stołeczny sąd odmówił w poniedziałek umorzenia procesu europosła Janusza Korwin-Mikkego (KORWiN) za spoliczkowanie innego europosła Michała Boniego (PO). Postanowiono, że proces Korwin-Mikkego, któremu grozi do 3 lat więzienia, ma ruszyć 9 września.","O umorzenie sprawy wnosiła obrona Korwin-Mikkego, kwestionując przyjętą przez prokuraturę kwalifikację prawną czynu (Art. 222 Kodeksu karnego) zarzucanego europosłowi: naruszenia nietykalności cielesnej funkcjonariusza publicznego podczas lub w związku z pełnieniem obowiązków służbowych. Według jego obrońcy mec. Andrzeja Ceglarskiego, taka kwalifikacja nie ma racji bytu, bo spotkanie europosłów, gdy doszło do incydentu, nie miało związku z wykonywaniem funkcji europosła, a miało wyłącznie charakter „towarzysko-kurtuazyjny”.Prokuratura Okręgowa w Warszawie i pełnomocnicy oskarżyciela posiłkowego, którym jest Boni, wnieśli o oddalenie wniosku obrony. Sąd Rejonowy dla Warszawy-Śródmieścia uznał go za nieuprawniony.Do incydentu doszło w lipcu 2014 r., podczas zorganizowanego przez MSZ spotkania polskich europosłów. Korwin-Mikke mówił, że spoliczkował Boniego, bo tak mu obiecał. – Kiedy w czasie debaty w sprawie uchwały lustracyjnej (w 1992 r.) Boni wypierał się, że był agentem SB i wyzywał mnie od idiotów, dałem mu słowo i go dotrzymałem. Przyznał się potem, że był agentem, od początku miałem rację – mówił Korwin-Mikke. W październiku 2007 r. Boni – gdy dostał propozycję wejścia do rządu Donalda Tuska – ujawnił, że podpisał pod wpływem szantażu w 1985 r. deklarację współpracy z SB, choć nigdy jej nie podjął. Po incydencie na spotkaniu Boni napisał na portalu społecznościowym: „Powiedziałem »dzień dobry« posłowi Korwin-Mikkemu, uderzył mnie w twarz. To nie jest normalne!!”. Zaznaczył też, że za różne rzeczy już przepraszał. „Z pokorą przyjmuję ataki! Ale jest granica!” – podkreślił. Kwalifikacja czynuObrona Korwin-Mikkego złożyła wniosek o umorzenie postępowania z powodu „braku wymaganego zezwolenia na ściganie lub wniosku o ściganie pochodzącego od osoby uprawnionej”. Mec. Ceglarski mówił w sądzie, że co najmniej należałoby zmienić kwalifikację prawną z art. 222 na art. 217, który za „zwykłe” naruszenie nietykalności cielesnej przewiduje grzywnę, karę ograniczenia wolności albo do roku pozbawienia wolności (ściganie odbywa się zaś z oskarżenia prywatnego).Broniący oskarżenia prok. Radosław Cieśliński – opowiadając się przeciwko umorzeniu sprawy w tym momencie – powiedział sądowi, że aby w sprawie poczynić wiążące ustalenia, musi być przeprowadzony proces i pełne postępowanie dowodowe. – Parlament Europejski nie uchyla immunitetu, jeśli dany czyn budzi jakiekolwiek wątpliwości co do przyjętej kwalifikacji prawnej – argumentował. „Oko za oko, ząb za ząb”– Czasy pojedynków już się skończyły – mówił reprezentujący nieobecnego w sądzie Boniego mec. Piotr Schramm, odnosząc się do słów obrońcy. Ironizował, czy nie należałoby przywrócić zasady „oko za oko, ząb za ząb” z kodeksu Hammurabiego (babilońskiego zbioru praw z XVIII w. p.n.e.). Schramm przekonywał, że nie była to impreza towarzyska, lecz zamknięte spotkanie w MSZ wyłącznie dla europosłów.Sąd uznał umorzenie na wskazanej przez obronę podstawie za nieuprawnione. – Na obecnym etapie, przed postępowaniem dowodowym, zmiana kwalifikacji prawnej na art. 217 Kk byłaby zdecydowanie przedwczesna – podkreśliła sędzia Anna Tyszkiewicz. Na 9 września do sądu będą wezwani i Korwin-Mikke, i Boni.Mec. Ceglarski powiedział, że jest zaskoczony decyzją sądu i zapowiedział walkę o uniewinnienie swego klienta. Mec. Schramm był z postanowienia sądu zadowolony.",,
Transatlantyk – festiwal Jana A.P.Kaczmarka,"Prawie 150 filmów, w tym ponad 40 premier, i retrospektywę Milosza Formana obejrzą widzowie Międzynarodowego Festiwalu Filmu i Muzyki Transatlantyk w Poznaniu, firmowanego przez Jana A.P. Kaczmarka.","Przewidziano przedpremierowy pokaz hiszpańskiego kandydata do tegorocznych Oscarów – „Nawet deszcz” w reżyserii Iciar Bollain, polską premierę filmu „Poliss” w reż. Maiwenn Le Besco, uhonorowanego Nagrodą Specjalną Jury tegorocznego 64. Międzynarodowego Festiwalu Filmowego w Cannes, oraz polską premierę filmu „Happy, Happy” w reż. Anne Sewitsky, który zdobył World Cinema Grand Jury Prize na tegorocznym festiwalu w Sundance.Ponadto uczestników czekają konkursy dla kompozytorów i spotkania z twórcami światowego kina. Poznański festiwal potrwa do 13 sierpnia. Twórca i dyrektor imprezy, Jan A.P. Kaczmarek, tłumaczy, że jego ambicją jest mówienie o ważnych sprawach społecznych. –  Co roku naszą ideą będzie ekologia. Chcemy być zieloni w mądrym sensie. Tematami gorącymi festiwalu jest m.in. +arabska wiosna+, wiążąca się z nią szansa i niebezpieczeństwo dla świata. Musimy o tym mówić. To też ogromny kryzys finansowy, którego skutki odczuwamy  – tłumaczy kompozytor. Wśród gości festiwalu, uczestników wykładów, seminariów i warsztatów znajdą się m.in. kompozytorzy William Goldstein, Christopher Young i Peter Golub, producenci Richard Gladstein, Michael Phillips i Roy Conli, pisarze i scenarzyści, a także laureat Oscara, reżyser Zbigniew Rybczyński oraz nominowany do tej nagrody amerykański aktor James Cromwell. W programie Transatlantyku pojawiły się też m.in. prezentacje kina kulinarnego, w ramach którego seansom filmów związanych z kuchnią towarzyszyć będą degustacje…–  Jesteśmy bardzo dumni z tego, że wspólnie z berlińskim festiwalem filmowym realizujemy ten wyjątkowy program, który łączy w sobie dwie wartości: promujemy zdrową, czystą żywność.  Po każdym z filmów z tego cyklu jest złożona z czterech dań  kolacja przygotowana według zasad slow food. Będziemy jeść i ze sobą rozmawiać, dopóki nie skończy nam się miły nastrój  – opowiada szef festiwalu. W jego trakcie rozstrzygnięty zostanie konkurs Transatlantyk Film Music Competition, w ramach którego należało skomponować muzykę do dwóch krótkich filmów. Zwycięzca otrzyma tytuł Transatlantyk Young Composer 2011 oraz nagrodę w wysokości 20 tys. dolarów. Drugim z festiwalowych konkursów jest Transatlantyk Instant Composition Contest, w którym uczestnicy po obejrzeniu krótkiego materiału filmowego będą musieli na żywo, na fortepianie solo, zaimprowizować do niego utwór. Zwycięzca konkursu otrzyma nagrodę w wysokości 10 tys. dolarów.–  Chciałem, żeby tu zbudować konkursy, które miałyby pozycję międzynarodową. Początek jest więcej niż obiecujący – zgłosiło się około 100 kandydatów z całego świata, reprezentujących znakomite uczelnie muzyczne, oraz osoby spoza systemu akademickiego. Chcemy, by w muzyce filmowej nie decydował dyplom a jakość twórczości  – tłumaczy  Kaczmarek. Pierwsze nagrody już przyznano. Transatlantyk Oceans Award – za najciekawszą muzykę filmową młodego kompozytora w minionym roku – odebrał Bartosz Chajdecki, autor m.in. muzyki do serialu Telewizji Polskiej „Czas honoru”.  Nagrodę Transatlantyk Glocal Hero Award – dla osobistości, której praca ma istotne znaczenie lokalne, a zarazem globalne – otrzymał duński naukowiec Bjorn Lomborg, badający m.in. kwestię zmian klimatycznych.  Odzielnym elementem festiwalu są wydarzenia muzyczne, do których zaproszeni zostali uznani wykonawcy różnych nurtów muzyki. Zaplanowano m.in. pokaz filmu Zbigniewa Rybczyńskiego „The Orchestra” z muzyką na żywo wykonywaną przez utworzoną specjalnie na tę okazję Rozbitek Symphony Orchestra pod kierownictwem Adama Banaszaka. W programie znalazły się też występy grającego jazz polskiego kwartetu smyczkowego Atom String Quartet, awangardowego zespołu Balanescu Quartet, a także norweskiego producenta i DJ Todd Terje. Z jedynym koncertem w Polsce 10 sierpnia wystąpi brytyjska formacja Kitty, Daisy & Lewis.",,
Grzegorz Schetyna: Śmierć Adamowicza musi stać się początkiem budowania wspólnoty od nowa,"Śmierć prezydenta Gdańska Pawła Adamowicza nie może być końcem, musi stać się początkiem budowania wspólnoty od nowa: lepszej, współpracującej i otwartej – podkreślił podczas sobotniej konwencji „Kobieta, Polska, Europa” szef PO Grzegorz Schetyna.","Konwencję współorganizują: Platforma Obywatelska oraz Inicjatywa Polska Barbary Nowackiej.– Wszyscy bardzo przeżyliśmy śmierć Pawła Adamowicza. Tęsknimy za nim jako przyjacielem, człowiekiem, samorządowcem. Zbrodnia, którą cała Polska widziała na własne oczy wywołała wśród nas szok i przerażenie. Wszyscy czujemy, że po tym, co się stało już nic nie będzie takie samo – podkreślił Schetyna.– Z całą pewnością można powiedzieć, że zabójstwo prezydenta Gdańska stanie się cezurą w nowej historii Polski, tylko trzeba zapytać, co ta cezura będzie wyznaczać? Co będzie dalej? Czy umiemy to dzisiaj przewidzieć? To, co się stanie, w którą stronę pójdzie nasza historia, zależy od nas i od tego, co będziemy potrafić z tym zrobić. Bo oprócz współczucia i smutku, które dzisiaj czujemy wszyscy, w przestrzeni publicznej są i inne emocje, jest złość, jest strach, jest rezygnacja. Czy jednak na tych złych emocjach można cokolwiek zbudować? Na pewno nie – powiedział szef PO. Schetyna podczas konwencji podkreślił, że „żadna społeczność nie będzie stabilna i zdrowa jeśli połowa z niej czuje się dyskryminowana”. Jeśli chcemy stworzyć coś trwałego i dobrego musimy zrobić to razem, kobiety i mężczyźni, absolutnie na równych prawach – dodał lider PO.Według niego prawa kobiet muszą stać się „oczywistą codziennością”. – Bo co to za wspólnota, w której ktoś nie jest chroniony przed przemocą. Co to za wspólnota, w której ofiara gwałtu nie znajduje wsparcia. Co to za wspólnota, gdzie pensja nie zależy wyłącznie od umiejętności i zasług. Co to za wspólnota wreszcie, w której połowa z nas nie może się rozwijać i wykorzystywać swoich talentów. To się musi zmienić. Zmienimy to dla dobra nas wszystkich – oświadczył szef Platformy.Podkreślił, że jego ugrupowanie wiele lat namawia kobiety do udziału w polityce. – Przychodźcie zmieniać Polskę, mówcie głośno, co waszym zdaniem jest ważne. Będziemy o to razem walczyć, bo bez was nic się nie uda. Jesteście po prostu niezbędne – mówił Schetyna. Nawiązując do zabójstwa prezydenta Gdańska Pawła Adamowicza szef Platformy wzywał do budowy wspólnoty i obiecywał zmiany. – Odrzucając nienawiść i zemstę zbudujemy nowy polski dom, w którym każdy będzie czuł się u siebie. Nikogo nie wykluczymy, nikogo nie odrzucimy, każdy znajdzie w nim swoje miejsce – zapewnił polityk.– Potrzebujemy bezstronnych arbitrów, tylko dzięki nim spór nie zamienia się w konflikt. To właśnie niezależne instytucje są gwarantem pokoju społecznego. Jeśli je niszczycie, to pokój zmieniacie w wojnę, w której spory rozstrzyga się tylko siłą – zwrócił się do rządzących Schetyna.Zapowiedział, że „nie będzie ślepej zemsty”. – Ale to nie oznacza bezkarności, będzie niezależny sąd, niezależny Trybunał i uczciwe wyroki – oświadczył.– Każde przestępstwo znajdzie swój wyrok, ale w atmosferze skupienia i poszanowania prawa, a nie politycznego i prawnego linczu – zapewnił polityk PO.Podkreślił, że do tego czasu nie można milczeć. – Każdego dnia będziemy nazywać kłamstwo kłamstwem, podłość podłością, a zbrodnię zbrodnią – zapowiedział.",,
"Ukraina, Rosja i UE porozumiały się ws. dostaw gazu na Ukrainę","Sukcesem zakończyły się rozmowy w Brukseli ws. dostaw rosyjskiego gazu na Ukrainę. Ukraina, Rosja i Unia Europejska osiągnęły porozumienie. Umowę gazową podpisano późnym wieczorem. – Moja kadencja nie mogła zakończyć się lepiej, niż ogłoszeniem tak ważnego porozumienia – powiedział ustępujący szef Komisji Europejskiej José Manuel Barroso. Dokument dotyczy warunków dostaw
gazu dla Ukrainy przez okres zimowy do końca marca 2015 r.","Trójstronne rozmowy z udziałem komisarza ds. energii Guenthera Oettingera, ministra energetyki Ukrainy Jurija Prodana, ministra energetyki Rosji Aleksandra Nowaka, a także szefów Naftohazu Andrija Kobolewa i GazpromuAlekseja Millera trwały od środowego popołudnia.– Z dużym wsparciem Komisji Europejskiej, Ukraina i Rosja zawarły porozumienie, dotyczące długu oraz tymczasowego rozwiązania, umożliwiającego dostawy gazu w czasie zimy. Cieszę się, że polityczna odpowiedzialność, logika współpracy oraz gospodarczy sens przetrwały. Nie ma powodu, by martwić się, że Europejczycy będą marznąć w czasie zimy. Oczekuję, że wszystkie strony będą przestrzegały swoich zobowiązań - powiedział szef KE.Komisarz Oettinger poinformował, że dzięki porozumieniu Ukraina będzie mogła zamawiaćrosyjski gaz, którego cena do końca marca będzie poniżej 385 dol. za 1000metrów sześciennych.  W czwartek nad ranem strony przerwały rozmowy. KE informowała, żeprzygotowano dokumenty, które musiały zaakceptować rządy w Moskwie i Kijowie.  Punkt spornyAgencje podawały, że punktem spornym rozmów była kwestia wsparcia finansowegoUnii Europejskiej dla Ukrainy, które umożliwiłoby koncernowi Naftohaz spłatęczęści zaległych zobowiązań wobec rosyjskiego koncernu Gazprom i przedpłatęnowego zamówienia.Omawiana propozycja uregulowania kryzysu przewiduje spłacenie przez Kijówzaległych zobowiązań wobec Gazpromu w wysokości 3,1 mld dolarów, z czego 2mld - do końca października. Gaz popłynie zimą Negocjacje gazowe między Ukrainą i Rosją toczyły się już od tygodni. Miesiąc temu w Berlinie wynegocjowano przy współudziale Komisji Europejskiej tzw. pakiet zimowy, czyli projekt tymczasowego porozumienia mającego zapewnić bezproblemowe dostawy gazu na Ukrainę w okresie nadchodzącej zimy. Ukraina zobowiązała się wówczas do zapłacenia stronie rosyjskiej do końca roku w dwóch ratach 3,1 mld dolarów tytułem spłaty długów za dostarczony wcześniej gaz. Następnie po zapłaceniu pierwszej raty, Ukraina miałaby otrzymać od Gazpromu do marca 2015 roku co najmniej 5 mld metrów sześciennych gazu, płacąc za te dostawy z góry po 385 dolarów za 1000 metrów sześciennych. Możliwe będzie też zwiększenie dostaw aż do 12 mld metrów sześciennych w zależności od potrzeb. Zakręcony kurek od czerwca Rosja wstrzymała w czerwcu dostarczanie gazu na Ukrainę w związku ze sporem o cenę surowca i wysokość ukraińskiego zadłużenia za wcześniejsze dostawy. Obie strony wystąpiły o rozstrzygnięcie sporu do Sądu Arbitrażowego w Sztokholmie.",,
"„Gwałcicielami byli zapewne Mieszko I, Napoleon i niejeden z wyklętych”. Środa broni Polańskiego","„Molestowaczami i gwałcicielami byli zapewne i Mieszko I, i Napoleon, i niejeden z hołubionych obecnie »żołnierzy wyklętych«” – napisała na łamach „Gazety Wyborczej” prof. Magdalena Środa w tekście broniącym Romana Polańskiego. Znana feministka i pracownik Uniwersytetu Warszawskiego zestawia gwałt, jakiego miał dopuścić się na nieletniej reżyser, z dawnymi „winami” Romana Giertycha, Jadwigi Staniszkis i Ludwika Dorna.","„»Korzystanie« z młodych kobiet (»same się o to prosiły!«) wśród celebrytów hollywoodzkich, mimo że prawo już wtedy karało za seks z nieletnimi, było zapewne nagminne, a przez swoją powszechność nie wywoływało poczucia winy. Są to pewne »okoliczności łagodzące«” – pisze Środa.Feministka przytacza również przypadek Romana Giertycha, którego wina – jej zdaniem – ma tkwić w reaktywacji Młodzieży Wszechpolskiej przed 30 laty. Padają również nazwiska prof. Jadwigi Staniszkis, sympatyzującej kiedyś z PiS, oraz Ludwika Dorna, który był członkiem kierownictwa tej partii. Zdaniem Środy wszyscy oni odkupili swoje „winy” – tak samo może to więc zrobić Polański. W swoim tekście Środa zastanawia się przy tym, czy „wina za dawne czyny, sympatie i przekonania musi ciążyć na »sprawcach« po wsze czasy? Czy jest jakiś limit (np. pięć, dziesięć lat)? Czy winę można wyrównać jakąś liczbą zasług?”. „Nawrócenie jest cenne dla wszystkich i zmazuje winy osoby nieprawej. Polański sprawia wrażenie kogoś, kto odpokutował za grzechy wieloletnią poniewierką po świecie, a przede wszystkim swoim talentem i splendorem, jakiego przysparza Polsce” – pisze Środa.",,
Niemcy: Rośnie poparcie dla antyimigracyjnej AfD,"Niemiecka eurosceptyczna i antyimigracyjna partia AfD cieszy się coraz większym poparciem. Wskazuje na to sondaż „Politbarometer”, opublikowany w piątek przez telewizję ZDF.","Gdyby wybory parlamentarne odbyły się w tym tygodniu, to na CDU i CSU zagłosowałoby 31 procent wyborców, na SPD – 18 procent. AfD z 17-procentowym poparciem prawie zrównała się z socjaldemokratami. Jak wynika z najnowszego sondażu, w ostatnich tygodniach spadło zaufanie do wszystkich partii oprócz eurosceptycznej i antyimigracyjnej Alternatywy dla Niemiec, która jako jedyna odnotowała wzrost. W Saksonii, gdzie w ostatnich dniach w Chemnitz doszło do ostrych antyimigracyjnych demonstracji, partia AfD cieszy się 25-procentowym poparciem. Eksperci twierdzą, że spadek poparcia dla koalicji, a wzrost dla AfD to skutek coraz większego niezadowolenia obywateli z polityki migracyjnej rządu. Z tego samego badania wynika, że 73 procent Niemców, biorąc pod uwagę zajścia w Chemnitz, jest zdania, że prawicowi ekstremiści zagrażają niemieckiej demokracji.",,
Kontakt z zanieczyszczoną wodą z Wisły grozi problemami jelitowymi i chorobami skóry,"Po katastrofie ekologicznej w Warszawie eksperci przestrzegają przed kontaktem z zanieczyszczoną wodą. Jej przypadkowe spożycie może grozić poważnymi problemami ze zdrowiem. – Znajdują się tam bakterie typu kałowego, czyli między innymi bakterie E. coli. Mimo że przez człowieka są produkowane, to są dla niego groźne. Jeśli wpłyną do układu pokarmowego ponownie, to mogą stanowić zagrożenie. Na przykład problemy jelitowe albo skórne. Na szczęście na tym odcinku Wisły nie słyszałem o zorganizowanych kąpieliskach – powiedział portalowi tvp.info dr inż. Michał Wasilewicz z Zakładu Inżynierii Rzecznej Szkoły Głównej Gospodarstwa Wiejskiego w Warszawie.","Zdaniem eksperta w dłuższej perspektywie wyciek ścieków do Wisły mogą odczuć m.in. wędkarze. – Wyciek z oczyszczalni ścieków jest niebezpieczny dla zwierząt, które żyją w wodzie. Przede wszystkim dla ryb. Efektem zrzutu nieoczyszczonych ścieków mogą być śnięte ryby. Trzeba jednak pamiętać, że przed rokiem 2012 ten kolektor też zrzucał ścieki nieoczyszczone i nie słyszałem o doniesieniach medialnych, żeby była katastrofa ekologiczna. Wisła sobie radziła z tym problemem. Rzeka ma zdolności samooczyszczenia. Nie możemy jednak przekraczać ponad miarę tych ładunków zanieczyszczeń – powiedział w rozmowie z portalem tvp.info dr Wasilewicz z SGGW. Biolog z Katedry Biotechnologii Środowiskowej z Politechniki Śląskiej prof. Aleksandra Ziembińska-Buczyńska w rozmowie z PAP stwierdziła, że dla osób, które miały kontakt z zanieczyszczoną wodą zagrożenie epidemiologiczne jest poważne. W ocenie ekspertki nie należy kąpać się, wędkować czy brodzić w zagrożonej części Wisły.– Nie pozwalajmy też kąpać się w Wiśle naszym czworonogom – przestrzegała ekspertka. Badaczka apelowała też, żeby na północ od Warszawy powstrzymać się od spędzania czasu zbyt blisko rzeki.– Bakterie mogą przenosić się przez powietrze w formie tak zwanego bioaerozolu, dlatego lepiej ograniczyć spacery przy bezpośrednim brzegu – powiedział. Portal poradnikzdrowie.pl poinformował, że w zanieczyszczonej wodzie mogą znajdować się też chorobotwórcze patogeny salmonelli i jaja takich pasożytów jak tasiemiec czy glista ludzka. Kontakt z brudną wodą może doprowadzić do wysypki, swędzenia i zatrucia układu pokarmowego, które objawia się np. bólami brzucha, nudnościami, wymiotami i biegunkami. Zagrożeni są nie tylko brodzący w Wiśle, wędkujący, ale także rolnicy, którzy pobierają wodę z rzeki do nawadniania upraw lub pojenia zwierząt.",,
„Nie czekamy z założonymi rękami na opinię Pentagonu”. Szef MON o bazie USA,"– Robimy wszystko, aby w Polsce powstał Fort Trump – powiedział w programie „Minęła 20” minister obrony narodowej Mariusz Błaszczak. Podkreślił, że armia USA, to najpotężniejsza armia w dzisiejszym świecie i współpraca z nią zwiększa bezpieczeństwo Polski.","Błaszczak udaje się w niedzielę z wizytą do USA; rozmowy odbędą się w poniedziałek. Ma rozmawiać m.in z doradcą prezydenta Donalda Trumpa ds. bezpieczeństwa narodowego Johnem Boltonem.Błaszczak poinformował w sobotę, że podczas swojej wizyty, będzie też rozmawiał w Pentagonie i amerykańskim Kongresie. – Kongres USA jest niezwykle ważny dla projektu Fort Trump, bo pieniądze na obronność są przyjmowane właśnie przez Kongres – zaznaczył.Podczas wrześniowej wizyty w USA prezydent Andrzej Duda na spotkaniu z prezydentem USA Donaldem Trumpem w Białym Domu podkreślał, że bezpieczeństwo Polski jest dla niego najważniejsze. – I mam nadzieję, że zbudujemy razem w Polsce „Fort Trump” – mówił. Polska gotowa finansować infrastrukturę służącą bazieBłaszczak powiedział, że Polska jest gotowa finansować infrastrukturę służącą tej bazie. – Tak się dzieje w Niemczech, Korei Południowej w Japonii. Państwa, które są gospodarzami fortów, amerykańskich baz wojskowych, współuczestniczą w kosztach ich powstania. Taka jest polska deklaracja. To jest bardzo korzystne, bo ta infrastruktura będzie w Polsce. Obecność baz amerykańskich w Polsce jest bardzo korzysta – to są dodatkowe miejsca pracy, szczególnie na rynku lokalnym, to jest pobudzenie rynku lokalnego. Najważniejsze jest bezpieczeństwo Polski i Polaków – podkreślił.Jak dodał, jest „oczywiste, że armia USA, to najpotężniejszą armia w dzisiejszym świecie” i współpraca z nią zwiększa bezpieczeństwo Polski. Jak przypomniał, w Stanach Zjednoczonych powstaje raport który ma ocenić zasadność stałej obecności wojsk amerykańskich w Polsce. Ocena ma pojawić się do marca 2019 r. – Nie czekamy z założonymi rękami, stąd moje wizyty, rozmowy, przekonywanie, że to rozwiązanie korzystne; dla Polski – to oczywiste, ale korzystne dla USA i całego wolnego świata – dodał.",,
Sondaż dla „Wiadomości” TVP1: Platforma zrównuje się z PiS,"33 proc. badanych poparłoby w styczniu Platformę Obywatelską - wynika z sondażu TNS Polska dla „Wiadomości” TVP1. Tyle samo osób zagłosowałoby na PiS (w bloku z Solidarną Polską i Polską Razem). 
PO w porównaniu do grudnia zyskało jeden punkt procentowy, natomiast PiS straciło dwa.","Trzecią pozycję w sondażu odzyskał Sojusz Lewicy Demokratycznej, który zyskał trzy punkty procentowe w porównaniu z poprzednim sondażem (przeprowadzonym 10 i 11 grudnia) i teraz partię Leszka Millera popiera 8 proc. badanych. W Sejmie znalazłoby się jeszcze Polskie Stronnictwo Ludowe, które jednak straciło dwa punkty procentowe i w styczniu ma 6 proc. poparcia.Do Sejmu nie dostałyby się Kongres Nowej Prawicy i Twój Ruch. Partia, której do niedawna szefem był Janusz Korwin-Mikke „zjechała” z 5 do 3 proc. Takich samych strat doznało ugrupowanie Janusza Palikota. Obecnie ma tylko 1-proc. poparcie, w porównaniu do 3 proc. w grudniu.2 proc. badanych wskazało „inną partię”, a 14 proc. respondentów nie wie, na kogo głosować. Symulacja podziału mandatówJeśli chodzi o symulację podziału mandatów w nowym Sejmie, to PO uzyskałaby 206 miejsc, PiS – 196, SLD – 37, PSL – 21. Badanie dla „Wiadomości” TVP1 ośrodek TNS Polska przeprowadził telefonicznie 12 i 13 stycznia na próbie 1000 dorosłych Polaków.                                                    (fot. tvp.info/Piotr Król)",,
Ojciec więzionego w Rosji Ukraińca: 6 lat kolonii karnej to dla syna kara śmierci,"Syn tego nie przeżyje, to wyrok równoznaczny z karą śmierci – mówi ojciec Ukraińca Pawła Hryba, którego sąd w Rosji skazał w piątek pod zarzutem terroryzmu na sześć lat kolonii karnej. Więzień w proteście ogłosił bezterminową głodówkę.","– Nie wiedziałem, że syn planuje głodować. Powiedział w sądzie mojej żonie, żeby nie przynosiła mu więcej jedzenia. To jego protest przeciwko brakowi leczenia. Zdecydował się na głodówkę, bo rosyjskie władze są głuche na apele o pomoc medyczną. To walka nie tylko o wolność, ale o życie. Pawło wie, że jeśli nie zostanie mu natychmiast wykonana operacja serca, to w najlepszym wypadku zostanie kaleką – oświadczył Ihor Hryb. Pawło Hryb cierpi na patologię żyły wrotnej, doprowadzającej krew do wątroby i dlatego wymaga stałej specjalistycznej opieki lekarskiej, która nie była mu zapewniana w rosyjskim areszcie. Lekarze alarmują, że chłopak już praktycznie stracił wzrok, cierpi też na objawy marskości wątroby i choroby Alzheimera. Jego rodzice obawiają się, że warunki w kolonii karnej będą jeszcze gorsze. Wasyl Prytuła, ukraiński lekarz, który wcześniej opiniował stan zdrowia więźnia, napisał na Facebooku, że „głodowanie przy stanie zdrowia Pawła Hryba jest tożsame z samobójstwem i skończy się śmiercią”. Polityk przypomniała, że strona ukraińska proponowała wymianę Hryba na Aleksieja Sedikowa, rosyjskiego porucznika, który walczył po stronie separatystów w Donbasie (z tzw. Ługańskiej Republiki Ludowej) i trafił do ukraińskiej niewoli w lipcu 2016 roku. – Motywacja Rosji jest po prostu niepojęta. Nie chcą zamienić porucznika rezerwy swoich sił zbrojnych na umierające dziecko. Wolą, żeby umierało w kolonii karnej – komentuje Ihor Hryb w rozmowie z PAP. Polskie MSZ wydało w piątek wieczorem oświadczenie z kategorycznym żądaniem uwolnienia Hryba. Podkreślono w nim, że proces w Rostowie nad Donem miał pokazowy charakter i stanowi kolejny przypadek zaangażowania rosyjskiego sądownictwa w szersze agresywne działania Rosji w Europie. Po ogłoszeniu wyroku zwolnienia Ukraińca domagali się też min. ministrowie spraw zagranicznych Wielkiej Brytanii i Litwy oraz Unia Europejska. Rzeczniczka praw człowieka Federacji Rosyjskiej Tatiana Moskalkowa zapewnia, że Hryb jest pod opieką lekarzy. Rodzina oraz obrona chłopaka są innego zdania. 24 sierpnia 2016 roku Pawło Hryb pojechał do białoruskiego Homla, aby spotkać się z 17-letnią Rosjanką o imieniu Tatiana, z którą poznał się i komunikował przez internet. Według niezależnych rosyjskich mediów, FSB zwróciła uwagę na ich korespondencję, skłoniła dziewczynę do współpracy i zwabiła studenta na spotkanie, aby porwać go do Rosji. Oskarżono go o związki z nacjonalistyczną organizacją ukraińską UNA-UNSO i o namawianie Rosjanki do podłożenia ładunku wybuchowego w szkole w Soczi. Pawło Hryb jest najmłodszym z ukraińskich więźniów politycznych. W lipcu zeszłego roku skończył 20 lat. W Rosji przetrzymywanych jest co najmniej 81 obywateli Ukrainy, skazanych przez tamtejsze sądy m.in. za domniemany terroryzm i szpiegostwo. Ukraina podkreśla, że jej obywatele są więzieni przez Rosję z powodu swoich poglądów politycznych.",,
Kwaśniewski u Lisa o zwycięstwie PiS: to nie jest drobna zmiana demokratyczna,"– Miałem nadzieję, że te 8 procent lewica pokona i będzie w parlamencie – mówił w programie „Tomasz Lis na żywo” w TVP2 Aleksander Kwaśniewski. Były prezydent, pytany o przyczyny klęski Zjednoczonej Lewicy w wyborach parlamentarnych, nie wskazał jednego powodu. – Do dziś nie rozumiem na przykład, dlaczego lewica wiosenne wybory prezydenckie pomyliła z wyborami Miss Polonia – podkreślił.","Aleksander Kwaśniewski podkreślił w programie Tomasza Lisa, że zasmuciła go bardzo nieobecność Zjednoczonej Lewicy w Sejmie. – Trzeba się było wcześniej jednoczyć – mówił, szukając powodów czarnego dla lewicowych wyborców scenariusza. – Wszystko stało się za późno, nie wykorzystano możliwości, jakie były – dodał. Lewicowy test Według byłego prezydenta teraz polityków lewicy „czeka trudny czyściec”. – To jest swoisty test dla Zjednoczonej Lewicy – wskazywał.                                                teraz odtwarzaneKwaśniewski: rośnie chęć eksperymentu, postawienia na innych Gość Tomasza Lisa dowodził, że przejęcie władzy w Polsce przez Prawo i Sprawiedliwość to „wielka zmiana”. – Po ośmiu latach rządów PO przychodzi PiS, który jest zupełnie inną partią, z innym programem. To nie jest taka drobna zmiana demokratyczna, znana z innych krajów, ale dużo głębsza – wskazywał. Zmęczenie elitami – Jeżeli policzymy głosy PiS, Kukiza, Korwina i nawet partii Razem, to tego jest ponad pięćdziesiątkilka procent wśród głosujących. Oznacza to, że wobec projektu, który realizowaliśmy od 26 lat, pojawiła się poważna opozycja – dodał Kwaśniewski. Czemu według byłego prezydenta tak wiele osób podważa projekt III RP? – To może być zmęczenie elitami, zmęczenie ośmioma latami rządów PO, tymi samy twarzami w polityce, czy w mediach – wyliczał.                                                teraz odtwarzaneKwaśniewski: Kopacz w kampanii była heroiczna Aleksander Kwaśniewski tłumaczył też, że wbrew różnym światowym zawirowaniom Polska jest krajem bardzo bezpiecznym, któremu nic nagłego z zewnątrz nie grozi. – Z tego poczucia bezpieczeństwa rośnie chęć eksperymentu politycznego, postawienia na innych – przypuszczał. Heroiczna premierPochwalił też ustępującą premier Ewę Kopacz. – PO ciągle dysponuje niemałym potencjałem, żeby na scenie politycznej istnieć. Ja doceniam wielki wysiłek Ewy kopacz w kampanii. Była dość heroiczna – wskazywał. Dodał jednak, że w przypadku porażki, lider musi odpowiadać za wynik partii. – Normą jest rezygnacja. Ktoś przyjął na siebie odpowiedzialność i ktoś musi ponieść konsekwencje – dowodził. Uznał też za zły przykład Jarosława Kaczyńskiego, który po serii porażek w końcu może triumfować. – On jest liderem nie tyle partii, co swoistego politycznego zakonu, a to różnica – dodał. Podkreślił również, że na razie nie wiemy, jaką drogę władzy obierze PiS, więc na razie należy dać tej partii szansę.",,
KSP odpowiada na zarzuty o inwigilację: działania policji nie mają takiego celu,"Działania policji nie mają na celu inwigilacji ani posłów opozycji, ani organizatorów manifestacji, jakie w ostatnich dniach miały miejsce przed parlamentem RP –  poinformowała w czwartek Komenda Stołeczna Policji, odnosząc się do publikacji „Gazety Wyborczej”.","Według dziennika, policjanci śledzili lidera Nowoczesnej Ryszarda Petru i działaczy stowarzyszenia Obywatele RP w trakcie manifestacji przed Senatem 21 lipca. Senatorowie debatowali wówczas nad ustawą o Sądzie Najwyższym.Odnosząc się do tych doniesień, stołeczna policja podkreśla w oświadczeniu, że nie chodziło o inwigilację, ale zapewnienie bezpieczeństwa.„Realizowane przez policjantów czynności ukierunkowane były na zapewnienie bezpieczeństwa tych osób. Podobnie jak wszystkich manifestujących, okolicznych przechodniów i mieszkańców Warszawy. Bez względu na sympatie polityczne lub przynależność partyjną” –  poinformowała KSP.",,
Saryusz-Wolski: Planowany wykład Tuska to dalszy ciąg ingerencji w sprawy krajowe,Planowane wystąpienie Donalda Tuska w Poznaniu to kolejna ingerencja przewodniczącego Rady Europejskiej w wewnętrzne sprawy Polski i naruszenie traktatu o UE – uważa europoseł Prawa i Sprawiedliwości Jacek Saryusz-Wolski.,"Donald Tusk w Uniwersytecie Warszawskim wygłosił wykład pt. „Nadzieja i odpowiedzialność. O konstytucji, Europie i wolnych wyborach”. We wtorek Tusk będzie gościem głównych uroczystości 100-lecia Uniwersytetu Poznańskiego, planowane jest jego wystąpienie. – To ciąg dalszy ingerencji w sprawy wewnętrzne kraju członkowskiego i naruszenie ducha artykułu 15.6 –  powiedział Saryusz-Wolski, odpowiadając na konferencji prasowej na pytanie o planowane jutrzejsze wystąpienie Tuska w Poznaniu. Przywołany artykuł m.in. zakazuje przewodniczącemu Rady Europejskiej sprawowania funkcji publicznych w krajach członkowskich. – Trzeba by było zapytać publicznie, czy zabierze znowu ze sobą pana Jażdżewskiego –  dodał z kolei eurodeputowany PiS Zbigniew Kuźmiuk. Redaktor naczelny liberalnego czasopisma „Liberte” Leszek Jażdżewski występując w UW przed wykładem Tuska powiedział m.in., że „Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, aby sprawować funkcję sumienia narodu”. Pytany o doniesienia o blokowaniu przez wiceszefa Komisji Europejskiej próby porozumienia przewodniczącego KE J i PiS, Saryusz-Wolski powiedział: – Mnóstwo plotek krążyło i krąży, ja osobiście nigdy nie dawałem wiary tej narracji o złym i dobrym policjancie, dlatego że koniec końców postępowanie Komisji dowodziło, że jest pełna zgoda na taki a nie inny – pozaprawny, pozatraktatowy, stygmatyzujący Polskę kurs w sprawie procedury z art. 7. Według niego „doszukiwanie się różnic poglądów nie ma sensu”.– Ojcem chrzestnym rozpoczęcia procedury według art. 7 wobec Polski jest przewodniczący Rady Europejskiej Donald Tusk –  stwierdził Kuźmiuk.    – On (Tusk) i jego ludzie bardzo się starali, by ten artykuł był uruchomiony i wiemy skądinąd, że gdyby nie on, nikt by takiej procedury przeciwko Polsce nie wytoczył – dodał. Według „Rzeczpospolitej” Jean-Claude Juncker chciał się spotkać z prezesem PiS Jarosławem Kaczyńskim, by wstrzymać prowadzoną wobec Polski procedurę z art. 7 unijnego traktatu, który poświęcony jest ochronie unijnych wartości, jednak „pomysł storpedował holenderski socjalista, aby zachować paliwo w eurowyborach”.",,
"Nienarodzone, ale dziecko. „UE przyznała, że życie poczęte to nie płód”","Od początku roku palacze kupują papierosy w zupełnie nowych opakowaniach. Można m.in. nabyć paczkę ze zdjęciem i napisem: Paleniem możesz zabić swoje nienarodzone dziecko. Jak podkreślają dziennikarze „Gazety Polskiej” Unia Europejska przyznała, że życie poczęte to nie „płód”, ale nienarodzone dziecko.","Od stycznia w sprzedaży pojawiły się papierosy w nowych opakowaniach. Według wymogów Unii Europejskiej –  na pudełku co najmniej 65 proc. opakowania muszą zajmować ostrzeżenia zdrowotne o szkodliwości palenia, w tym obrazki. Na fotografiach widać między innymi rany pooperacyjne, chorych podłączonych do respiratorów, guzy, zbliżenia na zmiany w jamie ustnej czy oczach.  Mała trumienka Palacze mogą również natrafić na obrazek, na którym widać parę rodziców pogrążonych w żałobie z napisem „paleniem możesz zabić twoje nienarodzone dziecko”.Smutna, przytulona para płacząca nad maleńką białą trumienką. – Trochę to trwało, ale Unia Europejska dostrzegła wreszcie istnienie nienarodzonych dzieci!” – tak całą sprawę skomentowała Fundacja Pro – Prawo do Życia.",,
Prezydent podpisał nowelę ustawy o Krajowym Zasobie Nieruchomości,"Prezydent Andrzej Duda podpisał ustawę o zmianie ustawy o Krajowym Zasobie Nieruchomości. Nowelizacja ma na celu zwiększenie podaży gruntów, by mogłyby być wykorzystane przez KZN – poinformowała Kancelaria Prezydenta RP. Nowe prawo ma też umożliwić sprawniejszą realizację rządowego programu Mieszkanie Plus.","W ustawie wprowadzono m.in. regulacje umożliwiające pozyskiwanie przez KZN nieruchomości stanowiących własność lub oddanych w użytkowanie wieczyste jednoosobowych spółek Skarbu Państwa.Podmioty te będą musiały przekazywać cyklicznie do KZN wykazy nieruchomości, którymi gospodarują. W przypadku, gdy nieruchomość ujęta w wykazie zostanie przekazana do zasobu, którym gospodaruje KZN, spółkom wypłacana będzie kwota – oparta na wartości rynkowej nieruchomości – która zabezpieczy ich interesy majątkowe.Takich jednoosobowych spółek jest 144, z czego co najmniej 75 dysponuje 1629 działkami o powierzchni około 20 tys. hektarów. Nowela ma pozwolić również na bardziej efektywny udział Krajowego Ośrodka Wsparcia Rolnictwa (KOWR) i Agencji Mienia Wojskowego (AMW) w zasilaniu Zasobu Nieruchomości gruntami, które będą mogły być wykorzystanie pod budownictwo mieszkaniowe.Nowe przepisy nie będą stosowane do gruntów zarządzanych przez Lasy Państwowe. Z analizy wynika, że nieruchomości ujęte w wykazach są położone w większości w dużych, zwartych kompleksach leśnych, co stanowi istotne ograniczenie ich wykorzystania pod inwestycje mieszkaniowe.Ustawa wchodzi w życie – z pewnymi wyjątkami – po upływie 30 dni od dnia ogłoszenia.",,
Wicepremier Szydło: Broniarz przesądza w mediach o strajku przed rozmowami,"Strajk w czasie egzaminów uderza w uczniów; szef ZNP Sławomir Broniarz jest głuchy na te argumenty, a w mediach przesądza o strajku przed rozmowami – napisała na Twitterze wicepremier Beata Szydło. Jak dodała, nie pomaga to w porozumieniu, którego chce rząd.","W niedzielę o godz. 19 w Centrum Partnerstwa Społecznego „Dialog” w Warszawie będą kontynuowane rozmowy strony rządowej z nauczycielskimi związkami zawodowymi dot. sytuacji w oświacie. Broniarz powiedział w rozmowie z TVN24, że na ten moment nie ma przesłanek do rezygnacji ze strajku. – Formalnie strajk został ogłoszony przez Związek Nauczycielstwa Polskiego i tylko związek jest władny to powstrzymać. Ale w momencie, w którym rozmawiamy nie ma żadnych przesłanek, żadnych okoliczności, żadnych informacji, które dawałyby nam powód w ogóle do rozpatrywania tego elementu – powiedział. – Dlatego chcę uspokoić zdenerwowanych rodziców i coraz bardziej zestresowanych uczniów. Rząd Prawa i Sprawiedliwości robi wszystko, co w jego mocy, aby doszło do zbliżających się egzaminów – podkreśliła. Wicepremier zaznaczyła, że rozumie argumenty pracowników szkół. – Rozmawiam z nauczycielami i znam ich dzisiejsze rozterki. Mają dylematy: wyrazić swoje niezadowolenie, solidaryzować się z najgłośniejszymi i wpływowymi przedstawicielami zawodu, czy robić to, co wpisuje się w misję nauczyciela: przede wszystkim dbać o dobro uczniów – powiedziała. Przypomniała, że rząd przedstawił propozycje nowego kontraktu społecznego dla nauczycieli. – Dziś wieczorem kolejny raz podejmiemy rozmowy. Wierzę, że uda się nam wypracować kompromis – zaznaczyła. Rządowe propozycje dla nauczycieli to w sumie prawie 15 proc. podwyżki w 2019 r. (9,6 proc. podwyżki we wrześniu plus wypłacona już 5-procentowa podwyżka od stycznia), skrócenie stażu, ustalenie kwoty dodatku za wychowawstwo na poziomie nie mniejszym niż 300 zł, zmiana w systemie oceniania nauczycieli i zmniejszenie biurokracji.Rząd przedstawił także nowy kontrakt społeczny dla grupy zawodowej nauczycieli, obejmujący podwyżki i zmianę warunków pracy. Nauczyciel dyplomowany po wprowadzeniu zmian otrzymałby w kolejnych latach, w wariancie pensum 22 h w 2020 – 6128 zł, 2021 – 6653 zł, 2022 – 7179 zł, 2023 – 7704 zł. W przypadku ustalenia pensum na poziomie 24 h (poziom średniej OECD) nauczyciel dyplomowany mógłby liczyć średnio na następujący wzrost wynagrodzenia 2020 – 6335 zł, 2021 – 7434 zł, 2022 – 7800 zł, 2023 – 8100 zł. Zwiększenie pensum byłoby kroczące i obejmowało cykliczne jego podnoszenie co roku, wraz z przyznaną podwyżką, aż do osiągnięcia pułapu 22 (lub 24) godzin przy tablicy w 2023 roku. Założenia obejmują także prognozę naturalnych odejść nauczycieli z zawodu (m.in. w związku z emeryturą). Średnia odejść z lat 2010-2018 wynosi w granicach 25-30 tys. rocznie, a 80 proc. odchodzących nauczycieli nie jest zastępowana. Rząd ocenia, że szacunki sugerują, że pozwala to na wprowadzenie zmian bez jakiejkolwiek dodatkowej redukcji kadry. FZZ i ZNP w trakcie negocjacji zmodyfikowały oczekiwania (początkowo upominały się o tysiąc zł podwyżki) i obecnie postulują 30 proc. podwyżki rozłożonej na dwie tury – 15 proc. od 1 stycznia i 15 proc. od 1 września br. Krajowa Sekcja Oświaty i Wychowania NSZZ „Solidarność” negocjowała: podwyżkę wynagrodzeń w wysokości 15 proc. od stycznia 2019 r.; zmianę systemu wynagradzania (według którego pensje nauczycieli byłyby bezpośrednio powiązane z przeciętnym wynagrodzeniem w gospodarce narodowej; nowy system powinien obowiązywać już od przyszłego roku), a także wycofanie się z niekorzystnych przepisów dotyczących awansu zawodowego i oceny pracy nauczycieli. ZNP i FZZ od stycznia prowadzą procedury sporu zbiorowego, przeprowadziły referenda strajkowe. Jeżeli nie dojdzie do porozumienia z rządem, to 8 kwietnia rozpocznie się bezterminowy strajk. Termin zapowiedzianego protestu zbiega się z zaplanowanymi na kwiecień egzaminami zewnętrznymi: 10, 11 i 12 kwietnia ma odbyć się egzamin gimnazjalny, 15, 16 i 17 kwietnia – egzamin ósmoklasisty, a 6 maja powinny rozpocząć się matury.",,
Incydent w elektrowni atomowej na Węgrzech,Jeden z czterech reaktorów w węgierskiej elektrowni atomowej w Paksu został zamknięty. Rano włączył się automatyczny system ochronny – poinformowała w oświadczeniu siłownia.,"Zapewniono, że zdarzenie nie ma konsekwencji dla bezpieczeństwa, a eksperci badają jego okoliczności. Siłownia, w której działają cztery reaktory wyprodukowane w ZSRR, rozpoczęła pracę w 1982 r. W 2014 r. rząd Węgier zawarł z Rosją umowę na budowę przez koncern Rosatom dwóch nowych bloków w Paksu. W zamierzeniu będą one produkować w sumie więcej energii niż obecne cztery, które mają zostać wyłączone w latach 2032-37.",,
Suski o inicjatywie KE: Schetyna strzelił sobie w kolano,Szef PO Grzegorz Schetyna po raz kolejny strzelił sobie w kolano – tak szef gabinetu politycznego premiera Marek Suski komentował w sobotę apel grupy b.premierów i b.szefów MSZ ws. wspólnego startu – pod szyldem Koalicji Europejskiej – w wyborach do Parlamentu Europejskiego.,"W miniony piątek z inicjatywy PO grupa b. premierów i szefów MSZ wystosowała apel, w którym wezwała „odpowiedzialne siły i środowiska polityczne, samorządowe i obywatelskie” do wspólnego startu – pod szyldem Koalicji Europejskiej – w wyborach do PE.  „Wybory do PE przypadają w chwili kluczowej dla losów Polski. Wzywamy odpowiedzialne siły i środowiska polityczne, samorządowe i obywatelskie do wystawienia jednej, szerokiej listy, której celem byłaby odbudowa mocnej pozycji Polski w UE. Apelujemy o powstanie koalicji europejskiej, która uniemożliwi wyprowadzenie Polski z UE. Tego wymaga polska racja stanu”– głosi apel odczytany przez lidera PO, b. ministra spraw zagranicznych Grzegorza Schetynę.  Pod deklaracją podpis złożyli w piątek – oprócz Schetyny – także byli premierzy: Ewa Kopacz, Jerzy Buzek, Kazimierz Marcinkiewicz, Włodzimierz Cimoszewicz, Leszek Miller i Marek Belka, a także b. szef MSZ Radosław Sikorski.  Pytany o tę inicjatywę w sobotę w TVP Info Suski powiedział:  – Przypomniały mi się czasy lat 90. (...). Jeśli ci ludzie, którzy wtedy fatalnie rządzili Polską – ja pamiętam, jak jeszcze przed przystąpieniem do UE ci, dzisiaj, Europejczycy, byli przeciwni temu. To my, jako wtedy jeszcze Porozumienie Centrum, pierwsi sformułowaliśmy pomysł, żeby Polska wstąpiła do Unii Europejskiej i do NATO. Wtedy byliśmy za to krytykowani – powiedział szef gabinetu politycznego premiera. Zdaniem Suskiego koalicja, o powstanie której zaapelowała grupa b. premierów i b. szefów MSZ wygląda „bardzo źle”, bo – jak powiedział – „ich rządy były złe dla Polski”.  –Jeżeli z Cimoszewiczem i Millerem, który jeszcze nie wyjaśnił tych moskiewskich pieniędzy do końca, podpisują porozumienie, czyli postkomuniści, którzy rządzili Polską (...) to rzeczywiście ma to być przesuwanie Polski na Zachód? Czy to oni przesuwają Polskę na Wschód? Bo to są politycy, którzy byli ze Wschodem związani – mówił Suski.  – Bardzo trudna teza do obrony, myślę, że Schetyna po raz kolejny strzelił sobie w kolano – dodał.  Szef gabinetu politycznego premiera stwierdził też, że państwa Grupy Wyszehradzkiej „bardzo wysoko cenią Polskę” i mówią, że „Polska jest jednym z liderów UE”.  – Jak spotykamy się z panem premierem (Mateuszem Morawieckim) z różnymi przywódcami UE, czy chociażby z (kanclerz Niemiec) Angelą Merkel – jedno spotkanie trwało prawie cztery godziny – to ona bardzo wysoko ceniła rolę Polski w UE – dodał Suski.",,
Miał poparzone 95 proc. ciała i minimalne szanse na przeżycie. Uratowali go lekarze z Krakowa,"Krakowscy lekarze ze szpitala im. Ludwika Rydygiera uratowali 20-latka, który w wyniku wybuchu gazu miał poparzone 95 proc. ciała. – Pacjent nie miał absolutnie żadnych szans na przeżycie –  powiedziała portalowi tvp.info dr Anna Chrapusta, kierowniczka Małopolskiego Centrum Oparzeniowo-Plastycznego w Krakowie.","Z powodu obrażeń odniesionych w wyniku wybuchu gazu mężczyzna trafił do szpitala 3 miesiące temu. Do Krakowa został przetransportowany z Dolnego Śląska.  W związku z eksplozją miał poparzone aż 95 proc. ciała. Szansą na uratowanie jego życia było zastosowanie nowatorskiej techniki przeszczepu komórek macierzystych, które pobrano ze skóry jego głowy. – Uzyskano dowód, że w medycynie nigdy nie powinniśmy sugerować się żadnymi tabelami, wzorami, bo według takich danych pacjent nie miał absolutnie żadnych szans na przeżycie – powiedziała doktor Anna Chrapusta, kierowniczka Małopolskiego Centrum Oparzeniowo-Plastycznego w Krakowie.  Jednak szpitalny zespół odpowiadający za operację mężczyzny dał szansę pacjentowi, pomimo tego, że teoretycznie i praktycznie jej nie miał. Pacjent miał oparzone drogi oddechowe, co znacznie pogarszało rokowania. – W przypadku, gdy występuje nawet 25 proc. oparzenia i są przy tym uszkodzone drogi oddechowe, to pacjent może umrzeć – powiedziała dr Anna Chrapusta. Z centymetra kwadratowego pobranej skóry wyhodowano podczas 10 dni tyle komórek, ile zmieściłoby się na trzech stronach arkusza A4.  – W przypadku tego pacjenta wyhodowano 2 mln komórek. Prawie 70 proc. jego ciała zostało wygojone dzięki nałożeniu tych komórek na jego rany – powiedziała. Inżynieria tkankowa, która została zastosowana jako eksperyment, uzupełniła klasyczne metody leczenia. – To bardzo szybka metoda - o tyle ważna, że najważniejsze są pierwsze tygodnie po oparzeniu. Skórą z okolicy głowy dałam radę pokryć całą prawą kończynę górną, przedramię i lewą rękę. Jeżeli nie miałabym tego urządzenia do dyspozycji, wówczas metoda tradycyjna nie pozwoliłaby mi na pokrycie tak dużego obszaru ciała – powiedziała dr Chrapusta. Nowe komórki trzeba było nakładać tylko na rany, w których nie było bakterii, toteż pacjent do pełnej sprawności wróci za około 2 lata. Możliwe, że przez jeszcze około rok będzie się utrzymywał stan zapalny skóry. 20-latek został już wypisany do domu.  Doktor przyznaje, że jeżeli 10-15 lat temu szpital miałby tego typu przypadek (a wiedza lekarzy byłaby na tym poziomie co teraz ), nie udałoby się uratować tego pacjenta, z powodu możliwości technologicznych, czyli szybkiego namnażania komórek. Specjaliści zaznaczają, że „to była ciężka i nierówna walka”. Przeprowadzili pięć operacji i kilkanaście innych zabiegów przy zupełnym znieczuleniu dwudziestolatka. – Trzeba tu zaznaczyć, że zespół lekarzy (o specjalizacji chirurgicznej, anestezjologicznej i  pielęgniarskiej)  ratujących oparzonego mężczyznę, nie stracił nadziei nawet w momencie, gdy tej nadziei nie było na przeżycie dwudziestolatka. Ciężko walczyli – powiedziała dr Chrapusta. Pacjent będzie w pełni sprawny za około dwa lata. Jeszcze przez rok będzie się utrzymywał stan zapalny skóry. Doktor zaznacza, że oparzenia w bardzo podeszłym wieku nawet jeżeli są o znacznie mniejszym zakresie (jeśli chodzi o procent powierzchni), mogą być śmiertelne i mogą stanowić dużo większe zagrożenie życia niż u dużo młodszego pacjenta.",,
Izraelski parlament przyjął kontrowersyjną ustawę,"Kneset uchwalił ustawę określającą Izrael jako „państwo narodu żydowskiego”. W nowym prawie zapisano, że „rozwój osadnictwa żydowskiego leży w interesie narodowym”, a „cała i zjednoczona Jerozolima” jest stolicą państwa.","Ustawa, którą przyjęto po trwającej ponad osiem godzin burzliwej debacie stosunkiem głosów 65 do 55, stanowi również, że hebrajski staje się jedynym oficjalnym językiem Izraela, podczas gdy wcześniej taki status na równi miał język hebrajski i język arabski.Zadowolenie z wyników głosowania w parlamencie wyraził premier Benjamin Netanjahu. – To decydujący moment w historii państwa Izrael, który na wieczność wpisuje (do prawa) nasz język, nasz hymn i naszą flagę – oświadczył szef rządu.Tekst ustawy głosi, że „Izrael jest historyczną ojczyzną narodu żydowskiego, który ma wyłączne prawo do narodowego samostanowienia na swym obszarze”. „Państwo uważa, iż rozwój osadnictwa żydowskiego leży w interesie narodowym i państwo podejmie środki w celu wspierania tego interesu, promowania go i służenia mu” – brzmi jeden z artykułów.W poprzedniej wersji projekt mówił o możliwości stworzenia miejsc przeznaczonych wyłącznie dla Żydów, co wykluczało arabskich obywateli Izraela, którzy stanowią 17,5 proc. ludności państwa – zwraca uwagę AFP.Sformułowanie to ze wglądu na swój dyskryminacyjny charakter wywołało falę krytyki, w tym ze strony prezydenta Izraela Reuwena Riwlina i prokuratora generalnego Awichaja Mandelblita, a także przedstawicielstwa Unii Europejskiej w Izraelu.Nowa i bardziej ogólnikowa formuła ustawy została jednak i tak potępiona przez opozycję w Izraelu, w szczególności przez arabskiego posła Ajmana Odeha, który podczas debaty w Knesecie wymachiwał z mównicy czarną flagą symbolizującą – jak tłumaczył – „śmierć izraelskiej demokracji”.Adalah, organizacja pozarządowa działająca na rzecz praw Arabów, oświadczyła, że nowo przyjęta ustawa stanowi próbę zwiększenia „etnicznej wyższości poprzez promowanie rasistowskiej polityki”. Zgodnie z prawem Arabowie mają w Izraelu równe prawa, ale od dawna skarżą się, że są traktowani jak obywatele drugiej kategorii, że spotykają się z dyskryminacją i gorszym świadczeniem usług, takich jak edukacja, opieka zdrowotna czy mieszkalnictwo – zwraca uwagę portal BBC News.",,
Jakubiak o przywództwie w Kukiz’15: Nie będę stawał do żadnej walki,"– Nie będę stawał do żadnej walki – powiedział w niedzielę poseł Kukiz'15 Marek Jakubiak, pytany, czy będzie ubiegł się o przewodnictwo w klubie poselskim ruchu. Jak dodał, w „rodzinie politycznej”, jakim jest Kukiz'15, można się spierać i dyskutować, a nie ze sobą walczyć.","Z piątku na sobotę na twitterowym koncie Pawła Kukiza zamieszczono serię wpisów odnoszących się do innych polityków; część wpisów było wulgarnych. W piątek poseł Jakub Kulesza poinformował, że odszedł z ruchu Kukiz'15 i przystąpił do partii Wolność Janusza Korwin-Mikkego. W reakcji na odejście Kuleszy, Jakubiak wyraził nadzieję na Twitterze, że jeszcze o nim usłyszymy. Oczekiwanie to odniósł także do Adama Andruszkiewicza, który wcześniej opuścił ruch Kukiz'15. Do słów Jakubiaka odniósł się Kukiz, który napisał: „Marek! Idź za nimi, skoro im dobrze życzysz! Masz browary i układy w wojsku. Całe 30 tysięcy na kampanię w Warszawie wydałeś (czyli dwa razy mniej niż ja na ciebie w parlamentarnych) :-)”. O te wpisy pytany był w TVN24 Jakubiak. – Ja uważam, że z ludźmi należy się żegnać tak, żeby z nimi można było się w każdej chwili przywitać. To moje patrzenie na świat. Dobrze by było, żeby Paweł też miał tego rodzaju umiejętności, szczerze namawiam do tego – mówił polityk. Jakubiak podkreślił, że on jest wciąż członkiem ruchu Kukiz'15. Pytany, czy Paweł Kukiz może pozostać liderem ruchu politycznego i szefem klubu poselskiego, odpowiedział, że po wyborach samorządowych klub poselski ruchu spotka się i będzie „rozmawiać na te wszystkie tematy”.",,
Wojna już od siedmiu lat trawi Syrię,"Mija siedem lat od rozpoczęcia wojny domowej w Syrii. Konflikt, którego szybkie zakończenie jest mało prawdopodobne, określany jest mianem największej katastrofy humanitarnej po II wojnie światowej. Kosztował życie co najmniej 350 tys. osób.","Wojna w Syrii to konsekwencja rewolucji arabskiej wiosny. Siedem lat temu w stolicy kraju Damaszku doszło do pierwszej manifestacji przeciwko władzom. Syryjczycy wyszli na ulice w proteście przeciwko zatrzymaniu nastolatka, który w mieście Daraa malował antyrządowe graffiti. Protest został krwawo stłumiony, ale w następnych dniach wybuchły kolejne, a kilka miesięcy później protesty przerodziły się w walki zbrojne.Przeciwko prezydentowi Baszarowi al-Asadowi wystąpili partyzanci i byli żołnierze, którzy stworzyli tzw. Wolną Armię Syrii. W 2014 r. pojawiła się kolejna strona konfliktu, tzw. Państwo Islamskie. Stany Zjednoczone, Europa, Turcja i Arabia Saudyjska wspierały umiarkowaną opozycję, a Iran, libański Hezbollah i Rosja prezydenta Asada.To właśnie wejście rosyjskich wojsk do Syrii zmieniło przebieg konfliktu. Wojska prezydenta Asada z pomocą sił rosyjskich odbijały kolejne miasta z rąk partyzantów. Niektóre dzielnice Homs czy Aleppo zostały zrównane z ziemią. Obecnie siły syryjskie, ze wsparciem Rosji, zdobywają kolejne dzielnice Wschodniej Guty. Syryjskie Obserwatorium Praw Człowieka ocenia, że w trwającej cztery miesiące ofensywie zginęło dziewięć tysięcy osób.",,
Ciąg porażek Johnsona. Izba Gmin odrzuciła drugi wniosek o przedterminowe wybory,"Brytyjska Izba Gmin odrzuciła drugi wniosek premiera Borisa Johnsona o rozpisanie przedterminowych wyborów parlamentarnych. Szef rządu przekonywał przed głosowaniem, że to jedyny sposób na przełamanie impasu w sprawie brexitu. Do przyjęcia wniosku konieczna była większość dwóch trzecich głosów. Za zaakceptowaniem propozycji szefa rządu głosowało 293 posłów, znacznie poniżej wymaganego progu 434.","Przed głosowaniem w nocy z poniedziałku na wtorek Johnson zapowiedział, że jeśli Izba Gmin ponownie odrzuci jego propozycję przedterminowych wyborów, to w październiku pojedzie na szczyt Unii Europejskiej z zamiarem osiągnięcia porozumienia, ale nie poprosi o kolejne opóźnienie brexitu. – Ten rząd będzie kontynuował negocjacje w sprawie umowy, jednocześnie przygotowując się do wyjścia z Unii Europejskiej bez niej – podkreślił premier.W ubiegłym tygodniu Izba Gmin odrzuciła pierwszy wniosek o wcześniejsze wybory. Opozycja nie chce się zgodzić na nie przed obecnie obowiązującym terminem wyjścia Wielkiej Brytanii ze Wspólnoty, czyli 31 października. Opozycyjni politycy obawiają się, że w przypadku zwycięstwa Partii Konserwatywnej Johnson mógłby przeforsować brexit bez umowy.Podczas poniedziałkowej, ostatniej sesji Izby Gmin przed pięciotygodniową przerwą, Johnson poniósł dwie porażki. Wcześniej, przed głosowaniem ws. przedterminowych wyborów, Izba Gmin przyjęła wniosek wzywający rząd do publikacji wszystkich dokumentów związanych z przygotowaniami do brexitu bez porozumienia oraz prywatnej korespondencji urzędników zaangażowanych w proces zawieszenia parlamentu.Wniosek złożony przez Dominica Grieve'a – do niedawna posła Partii Konserwatywnej, obecnie niezależnego – przyjęty został stosunkiem głosów 311 do 302 i jest wiążący dla rządu.",,
Polska wspomoże ośrodki dla uchodźców w północnej Grecji,Pomoc humanitarna z Polski trafi w niedzielę do ośrodków dla uchodźców w północnej Grecji. Projekt realizuje Fundacja im. Ojca Werenfrieda związana z Kościołem rzymskokatolickim w Polsce. Środki w całości pochodzą z budżetu państwa.,"Pomoc humanitarna zostanie przekazana do ośrodków dla uchodźców na przedmieściach Salonik i w okolicach miasta Katerinii. Później trafi też do innych miejsc, gdzie są duże skupiska migrantów znajdujących się pod opieką instytucji pozarządowych i Kościoła Prawosławnego w Grecji. W symbolicznym przekazaniu paczek z Polski wezmą udział prawosławni duchowni i przedstawiciele Centrum Kultury Świętej Mariny, która pomaga w realizacji projektu w Grecji.  – W styczniu tego roku byłem w Polsce i spotkałem się z przedstawicielami rzymskokatolickiej fundacji im. Ojca Werenfrieda. Sporządziliśmy wtedy plan pomocy dla Grecji w związku z napływem migrantów, który wciąż trwa czy przez wyspy czy przez region Ewros. Efektem tych rozmów była chęć pomocy ze strony polskiego rządu dla uchodźców w Grecji – powiedział Polskiemu Radiu ojciec Serafim Dimitriou, doradca Centrum Kultury Świętej Mariny.",,
Grecja zmienia politykę migracyjną. Priorytetem wzmocnienie granic,"Nowy rząd Grecji zmienia politykę migracyjną. Jednym z priorytetów gabinetu Kiriakosa Mitsotakisa jest wzmocnienie ochrony granic, zwłaszcza na morzu. Działania te były tematem spotkania premiera z unijnym komisarzem do spraw migracji Dimitrisem Awramopoulosem.","Celem nowego greckiego rządu jest bliższa współpraca z Unią Europejską i pełniejsze wykorzystanie sił Frontexu do ochrony granic. Nowy plan obejmuje m. in. zwiększenie patroli na morzu i lepsze wyposażenie greckiej straży przybrzeżnej. Zostanie też zmieniona procedura przyznawania azylu, aby była szybsza i skuteczniejsza. Najbliższe działania rządu skupią się też na tym, aby w pełni wdrożyć w życie unijno-tureckie porozumienie, dotyczące ograniczenia napływu migrantów do Europy. Chodzi zwłaszcza o zwiększenie deportacji do Turcji, które teraz są przeprowadzane w niewielkim zakresie. Centroprawicowy gabinet Kiriakosa Mitsotakisa zamierza też poprawić warunki życia w ośrodkach dla migrantów, ze szczególnym uwzględnieniem nieletnich. Unijny komisarz Dimitris Awramopoulos po spotkaniu z premierem oznajmił, że sytuacja jest pod kontrolą, ale zaobserwowano zwiększony napływ migrantów. Dodał, że w tym zakresie niezbędna jest współpraca z Turcją.",,
Ogórek: prezydentura Komorowskiego była bierna,"– Pięcioletnia prezydentura Bronisława Komorowskiego była bierna i nie zdała egzaminu – powiedziała Magdalena Ogórek komentując podsumowanie upływającej kadencji, którego dokonał w środę Komorowski.","Magdalena Ogórek, kandydatka SLD w wyborach prezydenckich powiedziała na konferencji prasowej na Zielonym Moście w Gdańsku, że obowiązkiem prezydenta jest stanie na straży konstytucji i pilnowanie rządui parlamentu, żeby nie tworzono złego prawa. – I pod tym względem taprezydentura nie zdała egzaminu - oświadczyła. Bronisław Komorowski, podsumowując w środę pięć lat swej prezydentury,podkreślił, że oparł ją na pięciu priorytetach, jakimi są: bezpieczeństwo,rodzina, konkurencyjna gospodarka, dobre prawo i nowoczesny patriotyzm.Ogórek dodała, że w przypadku zwycięstwa wyborczego zamierza korzystać zprzysługującej głowie państwa inicjatywy ustawodawczej. W wyborach prezydenckich, które odbędą się 10 maja, obok Magdaleny Ogórek startują: ubiegający się o reelekcję Bronisław Komorowski (z poparciem PO), Andrzej Duda (PiS), Adam Jarubas (PSL), lider Twojego Ruchu Janusz Palikot, Janusz Korwin-Mikke (ugrupowanie KORWiN), muzyk Paweł Kukiz, Jacek Wilk(Kongres Nowej Prawicy), Marian Kowalski (Ruch Narodowy), Paweł Tanajno (Demokracja Bezpośrednia) oraz reżyser Grzegorz Braun.",,
Przywódcy UE dali zielone światło na przedłużenie sankcji wobec Rosji,"Rada Europejska obradująca w Brukseli z udziałem przywódców państw i rządów państw UE dała zielone światło na kolejne przedłużenie o sześć miesięcy sankcji wobec Rosji. Dotyczą one m.in. sektora finansowego, energetycznego i obronnego.","Wcześniej kanclerz Niemiec Angela Merkel i prezydent Francji Emmanuel Macron przedstawili pozostałym liderom krajów UE informację o przeprowadzonych w poniedziałek w Paryżu rozmowach w formacie normandzkim na temat konfliktu na wschodzie Ukrainy.Rada uzależniła zniesienie sankcji wobec Rosji od pełnej realizacji porozumień mińskich. Choć termin wypełnienia zawartych w nich postanowień upłynął 31 grudnia 2015 r., porozumienia te wciąż nie zostały w pełni wprowadzone w życie.Sankcje dotyczą sektora finansowego, energetycznego i obronnego oraz produktów podwójnego zastosowania. Oznaczają ograniczenie dostępu do unijnych rynków kapitałowych dla największych rosyjskich instytucji finansowych, firm energetycznych i przemysłu obronnego.",,
"Londyn polską ziemią obiecaną? Tak jest teraz, tak było też 70 lat temu","Wyspy Brytyjskie to od dawna popularny kierunek emigracji młodych ludzi w Polsce. Szlaki przecierali im ci, którzy w Londynie odnaleźli schronienie w czasach wojennej zawieruchy. Losy emigracji londyńskiej tego okresu i rządu RP na uchodźstwie przybliża prezentowana w warszawskim BUW-ie wystawa „Londyn - stolica Polski. Emigracja polska 1940-1990”. Można tam znaleźć zdjęcie Miss Polonia 1955 roku czy występ posiadaczki najdłuższych nóg „polskiego Londynu”.","Wystawa zorganizowana przez Muzeum Historii Polski pokazuje bogate życie polityczne, kulturalne i artystyczne polskiej wojennej i powojennej emigracji w Londynie. – Mieszkało tam kilkadziesiąt tysięcy osób, a w całej Anglii znalazło się około 200 tysięcy Polaków. Zajmowali się oni działalnością polityczną, ale przede wszystkim musieli zorganizować sobie tam życie – mówił dyrektor Muzeum Historii Polski Robert Kostro. Karton symbolem życia emigracyjnego Ekspozycja została zaaranżowana w formie swoistego spaceru po polskim Londynie, a jej scenografia nawiązuje do siatki tamtejszych ulic. – Zapraszamy do odwiedzenia najważniejszych miejsc miasta związanych z życiem kulturalnym, politycznym i społecznym. Jako podstawę źródłową wykorzystujemy nagrania historii mówionej, w których świadkowie tej emigracyjnej epopei opowiadają o swoich doświadczeniach - wyjaśniał kurator ekspozycji Krzysztof Niewiadomski.Istotną rolę na wystawie odgrywa motyw kartonu, jako przedmiotu służącego do pakowania i przewożenia rzeczy. – Stanowi on taką metaforę emigracyjnego życia na walizkach, tymczasowości pobytu poza krajem. Ale także symbol stałej łączności emigracji z ojczyzną, do której często wysyłano paczki – dodał kurator.                                                    Fragment ekspozycji muzeum (fot. muzhp.pl) Niezwykłe miejsce, ciekawe eksponaty Można odwiedzić m.in gabinet Prezydenta RP na uchodźstwie i posłuchać anegdotycznych wspomnień Bohdana Wendorffa, szefa Kancelarii Prezydenta współpracującego ze wszystkimi sześcioma prezydentami RP na uchodźstwie. Na wystawie zrekonstruowano również wnętrze słynnej redakcji „Wiadomości” prowadzonych przez Mieczysława Grydzewskiego. Gości wystawy zaprasza też pracownia plastyczna i galeria malarza Marka Żuławskiego. Natomiast zaglądając do emigracyjnej drukarni, mogą nauczyć się sztuki artystycznego drukarstwa korzystając z oryginalnej XIX-wiecznej prasy tyglowej Stanisława Gliwy. Spacerując po Londynie zwiedzający mają możliwość odpocząć w mini kinie i obejrzeć ujęcia z ulic wojennego i powojennego Londynu lub pójść do teatru, żeby podejrzeć fragment próby teatralnej. Na wystawie można również dołączyć do antysowieckiej manifestacji politycznej z 1956 roku. Jest to instalacja połączona z projekcją wideo pozwalająca zrekonstruować demonstrację polityczną emigracji z generałami Władysławem Andersem i Borem-Komorowskim na czele. Zwiedzający zobaczą gen. Andersa grającego w karty, poznają Miss Polonia 1955 roku oraz obejrzą występ posiadaczki najdłuższych nóg „polskiego Londynu”, Lody Halamy.                                                    Londyńska redakcja tygodnika „Wiadomości” (fot. muzhp.pl) Losy ludzi i bogate archiwalia Wystawa opowiada też o ludziach, prezentując elitę emigracyjną na przykładzie sześciu postaci. Są wśród nich gen. Władysław Anders, jego żona, artystka Irena Anders, poeta i reżyser Marian Hemar, redaktor „Wiadomości” Mieczysław Grydzewski, malarz Marek Żuławski i gen. Stanisław Sosabowski.Uwagę zwiedzających mogą przyciągnąć prezentowane eksponaty, a wśród nich jest m.in. maszyna, na której drukowano polskie książki czy tłoki pieczętne rządu na uchodźstwie. Ekspozycję uzupełniają wybrane plansze z wystawy z 1944 r. wyprodukowanej przez rząd w Londynie opowiadające o służbie kobiet w Polskich Siłach Zbrojnych na Zachodzie. Swoje miejsce znalazły także reprodukcje plakatów i afiszów dokumentujących życie społeczne i teatralne oraz reprodukcje dokumentów archiwalnych z archiwum Instytutu Sikorskiego w Londynie.",,
"„Putin jest wbrew pozorom człowiekiem, który myśli racjonalnie. Rosjanie wiedzą, że nie stać ich na konfrontację z USA”","Wysłanie sprzętu wojskowego na Ukrainę, postawienie Rosjanom „twardej ściany”, może powstrzymać agresję na Ukrainę – uważa Romuald Szeremietiew, były wiceminister obrony narodowej. – Putin jest wbrew pozorom człowiekiem, który myśli racjonalnie. Rosjanie zdają sobie sprawę, że nie stać ich na konfrontację militarną ze Stanami Zjednoczonymi – mówił w programie „Dziś wieczorem”. Na razie Amerykanie zapowiedzieli, że dostarczą władzom w Kijowie 230 pojazdów humvee i niewielkie drony. Artur Dębski z PSL stwierdził, że to bardzo wyraźny gest, że Ameryka staje po stronie Ukrainy.","Administracja prezydenta Ukrainy Petra Poroszenki potwierdziła w środę wieczorem, że Stany Zjednoczone dostarczą władzom w Kijowie sprzęt wojskowy. Szef państwa ukraińskiego rozmawiał o tym przez telefon z wiceprezydentem USA Joe Bidenem. W komunikacie wydanym po rozmowie administracja Poroszenki oświadczyła, że jest to broń nieofensywna: drony, systemy łączności, radary rozpoznania artyleryjskiego, noktowizory i inny sprzęt o wartości 75 milionów dolarów. Dodatkowo Ukraina otrzyma 230 pojazdów wojskowych.Obecny w programie Artur Dębski z PSL stwierdził, że takiej pomocy nikt jeszcze Ukrainie nie udzielił. – W tym konflikcie to bardzo ważny gest – powiedział. Zaznaczył, że choć nie jest to sprzęt strategiczny, to można liczyć się z tym, że to pierwsza tego rodzaju dostawa. Szeremietiew podkreślił natomiast, że ten gest Stanów Zjednoczonych, jest również dobrym sygnałem dla Polski. „Nie są w stanie zmierzyć się z potęgą”Na Ukrainę mają trafić niewielkie drony Raven mogące startować z ręki oraz 30 specjalnie opancerzonych i 200 zwykłych pojazdów Humvee. Strona amerykańska zastrzegła, że drony nie będą uzbrojone. Szeremietiew przyznał, że to wejście jest wejściem symbolicznym, ale jest ono bardzo wyraźnym sygnałem dla Putina co do tego, że spotyka się z twardą postawą Stanów Zjednoczonych. – Rosja wie doskonale, że oni nie są w stanie militarnie zmierzyć się z potęgą amerykańską – powiedział. Według niego Putin jest wbrew pozorom człowiekiem, który myśli racjonalnie. Dębski zauważył natomiast, że armia rosyjska nie jest gotowa w tej chwili do wojny. – Mają strategiczne siły nuklearne, ale siły amerykańskie są znacznie lepiej przygotowane niż rosyjskie. To nie jest armia miliona świetnie wyszkolonych specjalistów – mówił o  Rosjanach. Dodał także, że gestem o dostarczeniu sprzętu wojskowego Amerykanie pokazują, że angażują się w ten konflikt. – Pokazują po raz pierwszy, angażując struktury natowskie, że chyba wchodzimy w ten konflikt – mówił. W swojej wypowiedzi polityk PSL nazwał również Rosję „wielką stacją benzynową”, która nie ma silnego przemysłu. – My potrzebujemy taniego, amerykańskiego gazu, by uniezależnić się od rosyjskich dostaw. Unia Europejska jako całość powinna podjąć rozmowy o energetyce. Dociśnięci Rosjanie zaczną mieć problemy – powiedział.",,
Iran wywiązał się z porozumienia atomowego. Sankcje zniesione,"Unia Europejska i Stany Zjednoczone zniosły sankcje nałożone na Iran. Wcześniej Międzynarodowa Agencja Energii Atomowej (IAEA) ogłosiła, że Teheran wywiązał się ze zobowiązań dotyczących rezygnacji z programu atomowego, co było warunkiem zniesienia restrykcji. – To zwycięstwo dyplomacji – oświadczyła szefowa unijnej dyplomacji Federica Mogherini.","– W sobotę wraz z publikacją raportu IAEA nuklearne porozumienie zacznie być realizowane. Po nim strona irańska oraz IAEA zabiorą wspólne stanowisko ws. rozpoczęcia obowiązywania układu – mówił irańskiej państwowej agencji IRNA Mohamed Dżavad Zarif, irański minister spraw zagranicznych. – Dziś opublikowałem raport potwierdzający, że Iran wykonał niezbędne wstępne kroki, by wprowadzić w życie wspólny plan działania – powiedział wieczorem szef Międzynarodowej Agencji Energii Atomowej, Yukiya Amano. Porozumienie wynegocjowano w lipcu.Zastrzyk dla gospodarkiZgodnie z osiągniętym porozumieniem Teheran będzie mógł liczyć na wielomiliardowe inwestycje zagranicznego kapitału. Umożliwi ono także m.in. zwiększenie eksportu ropy naftowej o około 1,5 mln baryłek ropy dziennie. Od nałożenia sankcji w 2012 roku Iran mógł eksportować ok. miliona baryłek.– Zniesienie sankcji to ważny dzień dla Irańczyków – podkreślił Zarif, który w sobotę poleciał do Wiednia, gdzie odbyła się publikacja raportu IAEA. Szef irańskiej dyplomacji spotkał się tam ze swoją odpowiedniczką w Unii Europejskiej Federicą Mogherini, amerykańskim sekretarzem stanu Johnem Kerrym oraz szefem IAEA Japończykiem Yukiyą Amano. Wieczorem Kerry i Mogherini potwierdzili zniesienie sankcji. Sekretarz stanu USA zapowiedział monitorowanie realizacji porozumienia z Iranem. – USA, ich przyjaciele i sojusznicy są jednak teraz bardziej bezpieczni, gdyż zagrożenie nuklearne ze strony Iranu zostało zredukowane – podkreślił.Prezydent Iranu Hasan Rowhani pogratulował Irańczykom „wspaniałego zwycięstwa” w związku z realizacją porozumienia i zniesieniem sankcji. Co teraz? Zniesienie wszystkich restrykcji będzie rozłożone na dziesięć lat. Zostaną one przywrócone, jeśli Iran naruszy porozumienie. Teheran zgodził się na nadzór Międzynarodowej Agencji Energii Atomowej. Już w niedzielę do Iranu wybiera się jej szef Yukiya Amano.Zniesienie sankcji oznacza, że Iran będzie mógł już teraz powrócić w pełni na międzynarodowe rynki ropy naftowej. Zachodnie firmy będą mogły kupować irańską ropę i gaz. Już w ubiegłym roku szacowano, że Teheran zgromadził na tankowcach zapasy surowca sięgające 40 mln baryłek, które po zniesieniu ograniczeń mogą natychmiast trafić na rynek. Iran - jak podaje telewizja CNBC - ma zamiar „pompować tyle ropy, ile zdoła”, osiągając w ciągu dwóch lat wydobycie rzędu 6 mln baryłek dziennie, co może doprowadzić do dalszego spadku i tak już niskich cen tego surowca.Iran ma drugie, co wielkości złoża ropy na świecie, a także czwarte największe złoża gazu ziemnego. Zniesienie sankcji oznacza także, że Teheran odzyska dostęp do międzynarodowych rynków i operacji finansowych. Zachodnie firmy będą mogły rozpocząć relacje biznesowe z irańskimi bankami i zacząć inwestować w irański transport.",,
TVP Info: W Marszu Wolności wzięło udział 11 200 osób.  Obliczenia na podstawie zapisu wideo,"W Marszu Wolności wzięło udział 11 200 uczestników - wynika z obliczeń dziennikarzy TVP Info. Ratusz podaje liczbę 50 tys., która zdaniem policji jest zawyżona. Policja nie chce tym razem podawać dokładnych danych, uznając, że dla niej liczy się przede wszystkim bezpieczeństwo podczas takich wydarzeń.","Platforma Obywatelska, Nowoczesna i Komitet Obrony Demokracji przygotowały w stolicy antyrządowy Marsz Wolności. To trzecie tego typu wydarzenie organizowane przez opozycję. Za każdym razem liczba uczestników, bez względu na źródło informacji, systematycznie się zmniejsza. Dwa lata temu marsz opozycji i KOD „Jesteśmy i będziemy w Europie” zgromadził – według szacunków stołecznego ratusza – 240 tys. osób, według policji – w kulminacyjnym momencie wzięło w nim udział 45 tys. ludzi. Przed rokiem w Marszu Wolności PO w kulminacyjnym momencie demonstrowało – zdaniem policji – ok. 12 tys. osób. Ratusz podał z kolei liczbę ponad 90 tys. uczestników manifestacji. Tym razem marsz był jeszcze mniej liczny. Dziennikarze TVP Info policzyli uczestników na podstawie zapisu wideo. Zgodnie z tymi danymi w marszu wzięło udział ok. 11 200 osób.  Marsz Wolności przeszedł z ronda de Gaulle'a na pl.Zamkowy. Bartosz Milczarczyk, rzecznik stołecznego ratusza, pytany o frekwencję powiedział, że według danych urzędu miasta w kulminacyjnym momencie manifestacji brało udział 50 tys. osób.Z kolei w ocenie rzecznika komendy stołecznej policji asp. Mariusza Mrozka liczba osób uczestniczących w manifestacji podana przez ratusz jest „zdecydowanie przeszacowana, co najmniej kilkukrotnie”. Schetyna: Pokażemy, że jest nas wieluJako pierwszy do zgromadzonych przemówił lider Platformy Obywatelskiej Grzegorz Schetyna. – Jesteśmy razem nie dlatego, że się boimy, tylko dlatego, że chcemy Polakom dać nadzieję, że skończy się ten fatalny czas dwóch i pół roku, że to już jest koniec PiS, że koniec PiS jest bliski – podkreślał Schetyna. Przekonywał, że można tego dokonać, tylko będąc razem.                                                teraz odtwarzaneW Marszu Wolności wzięło udział 11 200 osób.  Obliczenia na podstawie tego zapisu wideoteraz odtwarzaneGrzegorz Schetyna: „Jesteśmy w stanie wspólnie budować szeroki front” – Pokażemy, że nas jest wielu, że jesteśmy w stanie wspólnie, w takiej formule, nie tylko jednopartyjnej, platformianej budować szeroki front - prosamorządowy, prowolnościowy, obywatelski. Będziemy wszyscy razem –  mówi lider PO. Podkreślił, że tegoroczne wybory samorządowe i prezydenckie w 2020 r. nie będą „końcem marszu”.Na wiecu obecni byli również m.in. były I prezes Sądu Najwyższego Adam Strzembosz, a także byli prezesi Trybunału Konstytucyjnego prof. Andrzej Rzepliński i Jerzy Stępień.Do uczestników sobotniego Marszu Wolności apelował również b. prezes TK prof. Andrzej Rzepliński. – Wolność to piękne słowo, słodkie słowo, ale także ciężkie - to odpowiedzialność, odwaga – podkreślał. Wiśniewska: Oto dowód, że demokracja ma się dobrzeZ przesłaniem protestujących w Warszawie nie zgadzają się politycy Prawa i Sprawiedliwości. Jak podkreśla europoseł PiS Jadwiga Wiśniewska, „w niedemokratycznym państwie opozycja nie mogłaby robić manifestacji politycznych. To jest dowód na to, że z demokracją w Polsce jest bardzo dobrze”. – Zjednoczonej opozycji się nie obawiamy. Obawiamy się, jak nasze rządy odbierają Polacy i jak oni nas oceniają - to dla nas wyznacznik – mówił szef Komitetu Stałego Rady Ministrów Jacek Sasin w Libiążu o marszu zorganizowanym przez opozycję. Szef Komitetu Stałego Rady Ministrów powiedział, że najlepszą ilustracją jednoczenia się opozycji „są odejścia z Nowoczesnej kolejnych polityków i zapowiedzi Ryszarda Petru budowy nowego projektu politycznego.Jak dodał, projekt o nazwie Nowoczesna wyczerpał już swoją formułę. –  Od momentu, gdy kierownictwo podjęło decyzję o ścisłej współpracy z PO, to właściwie nie miał on już sensu, bo powstawał jako alternatywa dla tej Platformy. Ludzie, którzy głosowali na Nowoczesną, byli zawiedzeni PO. Nie chcieli utożsamiać się z tą partią. W sytuacji, gdy okazało się, że to wszystko jedno, czy jest Nowoczesna, czy PO, to projekt stracił sens – mówił Jacek Sasin.",,
Publicyści o kryzysie przywództwa Schetyny: Rewolta może być przedwczesna,"– Mamy jeszcze przed Grzegorzem Schetyną to zagrożenie w postaci wyborów, które mogą być oczywiście w styczniu, ale jeżeli dojdzie do tego scenariusza puczu w partii, no to prawdopodobnie odbędzie się to jeszcze być może w tym roku – stwierdził w programie „Strefa starcia” publicysta Marcin Makowski komentując sytuację w Platformie Obywatelskiej po przegranych wyborach parlamentarnych. – To w ogóle ciekawy paradoks, że z jednej strony opozycja, według narracji którą prowadzi, wygrała wybory, a z drugiej strony kwestionuje się pozycję lidera (…). Jeżeli wygrała, to dlaczego się kwestionuje? – zastanawiał się z kolei publicysta tygodnika „Solidarność” Cezary Krysztopa.","W minionym tygodniu w warszawskiej restauracji spotkała się czołówka polityków PO i osoby związane ze środowiskiem tej partii. Jak donosiły media, spotkanie miało być „polityczną stypą” lidera PO Grzegorza Schetyny, który w tym czasie był z wizytą u Donalda Tuska w Brukseli. – Platforma Obywatelska stoi dziś na zakręcie(…) była taka powieść w XX w. Roberta Musila, austriackiego pisarza –  „Człowiek bez właściwości”. Mam wrażenie, że dziś Platforma Obywatelska jest „partią bez właściwości”, bo szuka swojej tożsamości, którą zagubiła – uważa redaktor Makowski.Jak przypomniał publicysta „Do rzeczy”, Platforma u zarania była partią chadecką. – Partią skupioną wokół przedsiębiorców, wokół klasy średniej – bardziej partią centrową. Grzegorz Schetyna w pewnym momencie nawet w naszym tygodniku mówił, że „zarzuca chadecką kotwicę” tej partii. Dzisiaj właściwie nie wiadomo, kim i czym Platforma chce być. Też nie wiadomo, jaką tożsamość miałby reprezentować i jaki wiatr w żagle dać PO dzisiaj Grzegorz Schetyna – ocenił Makowski. W opinii publicysty dalsze utrzymywanie się przy władzy w PO Grzegorza Schetyny nie wyjdzie tej partii na dobre. – Te scenariusze, w których w tej układance on, czy jego podopieczni, protegowani, wchodzą na jakieś kluczowe pozycje, może być dla PO tylko i wyłącznie strategią na przegranie kolejnych wyborów. Dziś PO musi albo zaryzykować totalnie i się redefiniować, albo przyjąć kurs na inercję i powolny rozkład. Niestety drogi środka nie widzę – podsumował dziennikarz. – Nie stawiałbym jeszcze krzyżyka na Grzegorzu Schetynie – przekonywał z kolei red. Krysztopa. Publicysta „Solidarności” przypominał, że lider PO jest wytrawnym graczem politycznym, a pewien przykład może wziąć z Donalda Tuska.  Rewolta może się bardzo szybko skończyć  – Można powiedzieć, że „Schetyna w Europie, wilczki harcują” natomiast, być może z punktu widzenia Grzegorza Schetyny jest to zagranie troszkę przypominające eksperymenty Donalda Tuska, który najpierw pozwalał na pewną wolność wypowiadania się w jakimś zakresie, a potem obserwując kto w jaki sposób się wypowiada, wiedział kto jest jego największym wrogiem – przypomniał Cezary Krysztopa.  Rewolta może się bardzo szybko skończyć Publicysta „S” widzi scenariusz, w którym Schetyna zostaje przy władzy w PO.– Wydaje mi się, że na przykład – nie mówię, że tak się może stać – jako pretekst może być wykorzystane połączenie z Nowoczesną. Wtedy jeden kongres wyborczy może zostać odwołany, nowej formacji zwołany zupełnie kiedy indziej i w zupełnie inny kształcie, a ci ludzie, którzy zostali wybrani do Sejmu z ramienia Koalicji Obywatelskiej, zostali wybrani według klucza Grzegorza Schetyny, często będąc, tak jak pan Zimoch, w jakimś sensie politykami w 100 proc. zależnymi od Grzegorza Schetyny – spekulował Krysztopa. – Myślę, że rewolta może być przedwczesna – podsumował.",,
Beata Szydło: Strona związkowa odrzuciła nasze propozycje,– Niestety porozumienie zostało odrzucone przez stronę związkową. Nadal jesteśmy jednak gotowi je podpisać – powiedziała wicepremier Beata Szydło krótko po rozmowach ze Związkiem Nauczycielstwa Polskiego i Forum Związków Zawodowych. Wobec fiaska rozmów związki zawodowe podtrzymały decyzję o kontynuacji strajku.,"– Rząd zaproponował porozumienie, które wcześniej podpisaliśmy z Solidarnością i które jest wciąż aktualne. Zaproponowaliśmy również rozmowę o nowym kontrakcie społecznym i skróceniu okresu dochodzenia do maksymalnych wynagrodzeń. (…) W tej chwili mówimy o roku 2021-22 – powiedziała.– Niestety porozumienie zostało odrzucone przez stronę związkową. Nadal jesteśmy jednak gotowi je podpisać – dodała.Szydło podziękowała nauczycielom gotowym  do stawienia się w szkołach w czasie egzaminów. Wyraziła nadzieję, że również nauczyciele, którzy protestują, „będą z uczniami”. Jak stwierdziła, „najważniejsze teraz są egzaminy”. – Prosiłam stronę związkową, by nie była wywierana presja na nauczycieli, bo wiemy, że tak jest. Prosimy, by jednak pozwolić spokojnie pracować. Uszanujmy wszystkie postawy, wszystkie decyzje, zarówno tych nauczycieli, którzy protestują, jak i tych, którzy pracują – powiedziała. Poinformował też, że strona związkowa zaproponowała nowe rozwiązania. – Chcąc ten pożar ugasić, chcąc zniwelować poczucie napięcia zaproponowaliśmy kolejne rozwiązanie, które odnosi się do kalendarza 2019 r. Było wyjściem naprzeciw propozycjom rządu w kontekście ustawy budżetowej. Nie przyjmujemy do wiadomości faktu, że jesteśmy w trakcie realizacji budżetu, bo przypomnę po raz kolejny – kiedy budżet został już podpisany, dwa tygodnie później ni stąd ni zowąd znalazło się ponad 21 mld zł – podkreślił Broniarz.Dodał, że ZNP i FZZ podtrzymują swoją decyzje o kontynuacji strajku. Podziękował wszystkim pracownikom oświaty, którzy przyłączyli się do strajku za „poświęcenie i gest odwagi”. – Dzisiejsze spotkanie było stratą czasu (…) Nie ma żadnych przesłanek do tego, byśmy rozważali ograniczenie bądź zawieszenie strajku – powiedział Sławomir Wittkowicz, szef FZZ. Jego zdaniem, rząd wykazał „zerową reakcję” na propozycje strony związkowej. Jak dodał, obie centrale związkowe, jego zdaniem, stały się „zakładnikami polityki jednej z central związkowych”. Nawiązał w ten sposób do porozumienia „Solidarności” z rządem.",,
SLD i Twój Ruch jednym głosem ws. afery podsłuchowej?,"Lewica łączy siły i chce rozliczyć rząd Donalda Tuska z tzw. afery taśmowej. Już wcześniej politycy SLD zapowiadali, że nie pozwolą zamieść sprawy pod dywan. Teraz zwierają szyki z Twoim Ruchem i nawiązują współpracę, która ma dać początek wspólnych działań ws. ujawnionych rozmów z nielegalnych podsłuchów. We wtorek o godz. 13 ma dojść do spotkania liderów TR i SLD – Janusza Palikota i Leszka Millera.","Jak podkreślają politycy obu partii, w sprawach ważnych dla państwa, nieważne są prywatne i polityczne sympatie i różnice.– W tej sytuacji należy stworzyć porozumienie dotyczące kwestii bezpieczeństwa państwa oraz tego wszystkiego, co określa się aferą podsłuchową – mówi Artur Dębski z Twojego Ruchu. – To prawda, nie mamy wymaganej liczby osób mogących podpisać pewne wnioski. Z Sojuszem w większości przypadków tych podpisów wystarczy. Ta współpraca będzie z korzyścią dla bezpieczeństwa państwa – dodaje poseł. Jerzy Wenderlich z SLD potwierdza słowa Dębskiego o nawiązaniu współpracy SLD z Twoim Ruchem. – Będziemy wspólnie przygotowywać projekty, za którymi stoi chęć odkrycia tego wszystkiego, co usłyszeliśmy tak na razie półgębkiem – mówi Wenderlich i dodaje, że „posłowie Twojego Ruchu będą najprawdopodobniej przygotowywać kilka wniosków o powołanie komisji śledczych, natomiast posłowie Sojuszu będą przygotowywać wnioski o wotum nieufności, dla m.in. dwóch ministrów”.CZYTAJ TAKŻE – Palikot do rządu: czemu wam odbiło?; PiS wychodzi z sali",,
Budka: komunikacyjnie Platforma musi poprawić pewne elementy,"– Jeżeli ktoś czegoś nie zrozumiał i popełniliśmy błąd, to za to przepraszamy – powiedział Borys Budka w Radia Zet, pytany o niejasne stanowisko PO ws. przyjmowania uchodźców. Zdaniem wiceszefa partii „komunikacyjnie Platforma musi poprawić pewne elementy”.","– To nie był najlepszy tydzień w historii mojego ugrupowania, ale na błędach trzeba się uczyć. Poprawiamy komunikację – ocenił polityk. Zdaniem Budki każdemu „czasami zdarzają się słabsze dni”. – Schetyna to bardzo doświadczony polityk i jeden błąd nie przekreśla jasnego stanowiska – dodał.Były minister sprawiedliwości uważa, że gdyby nie działania „osobiste” premier Ewy Kopacz, to być może pewne decyzje zostałyby Polsce narzucone. – Wynegocjowaliśmy bezpieczne dla Polski warunki i trzeba to zrealizować. Zabezpieczyliśmy Polaków przed tym, by nielegalni imigranci nie znaleźli miejsca w Polsce – dodał Budka.",,
Trump: Weterani operacji D-Day wśród „największych Amerykanów”,"Weterani lądowania w Normandii są „wśród największych Amerykanów, jacy kiedykolwiek żyli” – powiedział prezydent USA Donald Trump podczas obchodów 75. rocznicy słynnej operacji wojskowej. Prezydent Francji Emmanuel Macron przyznał pięciu amerykańskim weteranom D-Day najwyższe francuskie odznaczenie państwowe – Order Legii Honorowej.","Przemawiając na ceremonii na terenie amerykańskiego cmentarza wojennego w Colleville-sur-Mer w Normandii, w pobliżu plaży Omaha, gdzie 6 czerwca 1944 r. przeprowadzono desant wojsk USA, Trump powiedział, że podczas D-Day 10 tys. mężczyzn poświęciło swe życie nie tylko dla swoich towarzyszy broni i swoich krajów, ale też po to, by „przetrwała wolność”.Dodał, że obszar odbity wówczas przez wojska alianckie był „wywalczony dla cywilizacji”.Wcześniej podczas przygotowań do ceremonii, w której uczestniczą też przywódcy innych państw, prezydent USA uścisnął dłonie weteranom II wojny światowej.Prezydent Francji Emmanuel Macron podkreślił więź łączącą jego kraj z USA. Pięciu amerykańskim weteranom D-Day przyznał najwyższe francuskie odznaczenie państwowe, Order Legii Honorowej.",,
Poseł RP publicznie pyta Różę Thun o jej związki z Fundacją Otwarty Dialog,Poseł RP Maciej Małecki (PiS) zapytał publicznie europosłankę (PO) Różę Thun o jej związki z Fundacją Otwarty Dialog. „Jak pani się z tego wytłumaczy? I co na to Pan Komisarz”? – napisał na Twitterze Małecki.,"Brytyjski „Sunday Times” pisał w niedzielę o zarzutach komisji parlamentu Mołdawii wobec Fundacji Otwarty Dialog o przyjęcie 1,5 mln funtów od szkockich firm-słupów w zamian za lobbing na rzecz oligarchów.Według sugestii zawartych w mołdawskim raporcie, które przytacza gazeta, pieniądze miały być przekazane fundacji dla sfinansowania kampanii lobbingowej na rzecz mołdawskiego oligarchy Veaceslava Platona oraz bankiera z Kazachstanu, Muchtara Ablazowa.W raporcie stwierdzono m.in., że Fundacja Otwarty Dialog ingerowała w wewnętrzne sprawy Mołdawii, a środki finansowe organizacji pochodziły m.in. z „rosyjskich instytucji wojskowych, pieniędzy z rajów podatkowych”. – Fundacja Otwarty Dialog ostatnio wzięła pod lupę, również stan praworządności w Polsce. Na to Ludmiła Kozłowska natychmiast została wydalona z Polski i wpisana na listę SIS, osób, którym nie wolno wjeżdżać do Schengen – oznajmiła wówczas Thun.Dodała, że „od razu pojawiły się też informacje, (…) że służby bezpieczeństwa Ukrainy uznały ją za osobę niebezpieczną”. – Ale służby bezpieczeństwa Ukrainy skierowały do portalu, który to rozprzestrzenia – dementi, natychmiast, że nie ma w ogóle takiej procedury w sprawie pani Kozłowskiej – wskazywała.– Te plotki powtarzają tylko ci, którzy czerpią informacje z putinowskich fakenews – mówiła.– Mam króciutkie pytanie do pana komisarza. Co pan na to, panie komisarzu? Czy nie powinniśmy natychmiast stworzyć jakiegoś systemu zabezpieczenia dla takich osób? Gdzie one mogą się w szybkim tempie odwołać? – pytała. W poniedziałek poseł RP Maciej Małecki postawił europosłance Platformy Obywatelskiej publiczne pytanie o jej powiązania z Fundacją Otwarty Dialog, która „jest podejrzana o pranie brudnych pieniędzy pochodzących z kręgów Putina”.",,
Syryjskie wojska wkroczyły do kontrolowanego przez Kurdów Manbidżu,Syryjskie siły rządowe weszły po raz pierwszy od kilku lat do kontrolowanego dotychczas przez Kurdów miasta Manbidż. Wcześniej kurdyjskie Ludowe Jednostki Samoobrony (YPG) zwróciły się do prezydenta Baszara el-Asada o ochronę miasta przed tureckimi atakami.,"Znajdujący się na północy Syrii, niedaleko granicy z Turcją Manbidż, został w 2016 r. odbity z rąk Państwa Islamskiego przez Syryjskie Siły Samoobrony (SDF), którego częścią jest YPG. Było to jednym z punktów zwrotnych w walce przeciwko dżihadystom. Od tej pory miasto było kontrolowane przez Kurdów, co się nie podobało Turcji, obawiającej się, że kurdyjska autonomia w Syrii zachęci tureckich Kurdów do dążenia do tego samego. Z tego powodu Turcja, która uważa YPG za organizację terrorystyczną, groziła przeprowadzeniem operacji zbrojnej mającej na celu przejęcie kontroli nad Manbidżem. Spekulacje o możliwej tureckiej operacji nasiliły się zwłaszcza w ostatnich dniach, gdy prezydent USA Donald Trump zapowiedział wycofanie amerykańskich wojsk z Syrii.Decyzja Trumpa zaalarmowała SDF, dla których Stany Zjednoczone były głównym sojusznikiem. W piątek oddziały YPG wezwały syryjskie wojska rządowe do wejścia do miasta, aby chronić je w ten sposób przed tureckimi atakami. „Tak więc wzywamy syryjski rząd, aby wysłał swoje siły zbrojne w celu przejęcia tych pozycji i ochrony Manbidżu przed tureckimi groźbami – napisano w oświadczeniu YPG. Rząd Asada oświadczył, że z zadowoleniem przyjmuje deklarację YPG o uznaniu jego zwierzchnictwa, choć według przedstawicieli reżimu kwestia autonomii dla Kurdów – co jest ich głównym postulatem – nie jest rozważana.Syryjska armia w wydanym później oświadczeniu poinformowała o wciągnięciu na maszt w Manbidżu syryjskiej flagi i zapewniła, że zagwarantuje „pełne bezpieczeństwo wszystkim obywatelom Syrii oraz wszystkim innym obecnym na tym obszarze”.Nie jest jednak jasne, czy syryjskie siły rządowe przejęły kontrolę nad całym Manbidżem, czy też – jak twierdzi Syryjskie Obserwatorium Praw Człowieka – znajdują się tylko na obrzeżach miasta, ani też jak na wkroczenie syryjskich sił rządowych zareagowali żołnierze amerykańscy patrolujący miasto.Informację o wejściu przez siły Asada do Manbidżu z zadowoleniem przyjęła Rosja. Rzecznik Kremla Dmitrij Pieskow określił to jako „pozytywny krok”, który może ustabilizować sytuację.",,
Politycy walczyli  o Rybnik,"Mieszkańcy okręgu rybnickiego wybierali osobę, która obejmie fotel po zmarłym senatorze Platformy Obywatelskiej Antonim Motyczce. O mandat senatora w wyborach uzupełniających ubiegało się ośmiu kandydatów. Wyniki poznamy prawdopodobnie w nocy z niedzieli na poniedziałek.","Okręg wyborczy do Senatu RP nr 73 obejmuje Rybnik oraz powiaty: rybnicki i mikołowski. Uprawnionych do głosowania było tu około 249 tys. wyborców, którzy  głosowali w 186 obwodach. Lokale wyborcze były czynne od 7 do 21.  Jak poinformowała Okręgowa Komisja Wyborcza w Katowicach, podczas głosowania nie odnotowano żadnych nieprawidłowości. Wszystkie lokale zostały punktualnie otwarte i zamknięte. Do komisji nie dotarły też sygnały o naruszeniu ciszy wyborczej ani o innych incydentach.O mandat senatora w wyborach uzupełniających ubiegało się ośmiu kandydatów: Mirosław Duży (komitet PO), Grażyna Kohut (komitet PSL),  Janusz Korwin-Mikke (komitet Kongresu Nowej Prawicy), Józef Makosz (Komitet Wyborczy Wyborców Józefa Makosza), Piotr Masłowski (Komitet Wyborczy Wyborców Piotra Masłowskiego), Bolesław Piecha (komitet PiS), Paweł Polok (komitet Autonomiadla Ziemi Śląskiej) i Krzysztof Sajewicz (komitet SLD).Która z tych osób obejmie mandat po Motyczce, okaże się prawdopodobnie w nocy z niedzieli na poniedziałek.",,
Ukraińcy zapisali w konstytucji dążenie do NATO i UE,Rada Najwyższa (parlament) Ukrainy zatwierdziła umieszczenie w konstytucji zapisu o dążeniu tego państwa do członkostwa w Unii Europejskiej i NATO. Zmiany w ustawie zasadniczej poparło 334 deputowanych.,"Większość konstytucyjną stanowi na Ukrainie 300 głosów. Rada Najwyższa liczy formalnie 450 deputowanych, jednak nie zasiadają w niej przedstawiciele zajętego przez Rosję Krymu i częściowo opanowanego przez separatystów Donbasu.– Wspólnym wysiłkiem Ukraina zapewni sobie członkostwo w NATO i UE – mówił przed głosowaniem prezydent Petro Poroszenko, który jest inicjatorem zmian.Pierwsze czytanie w sprawie zmian do konstytucji w sprawie UE i NATO odbyło się w listopadzie 2018 r.",,
„36 impulsów w 36 godzin”. Kampania Jakiego na ostatniej prostej,Kandydat Zjednoczonej Prawicy na prezydenta Warszawy Patryk Jaki w czwartek w południe rozpoczął akcję #36Impulsów. Przez 36 godzin będzie przedstawiał swoje pomysły dla stolicy. Pierwsze dwa „impulsy” to nowy pl. Defilad oraz rozwój terenów zielonych.,"Podczas konferencji prasowej na pl. Defilad Jaki mówił, że zaczynał swoją kampanię w momencie, gdy nikt nie wierzył, że ma jakiekolwiek szanse. – Dziś jesteśmy coraz bliżej. Warszawiacy – teraz albo nigdy. Warszawa może być uczciwa, dlatego bardzo serdecznie proszę: idźmy wszyscy głosować i pogońmy ten skorumpowany układ – powiedział kandydat Zjednoczonej Prawicy na prezydenta Warszawy. – Właśnie dlatego zaczyna się dzisiaj akcja 36 impulsów w 36 godzin, najdłuższa akcja w historii finiszów kampanii wyborczych w Polsce. Będziemy cały czas z państwem w różnych miejscach Warszawy – zapowiedział Jaki. Nawiązując do miejsca konferencji Jaki powiedział, że „tutaj ma powstać pierwszy impuls Warszawy”. – Na placu Defilad, który jest symbolem nieudolności PO. To jest reprezentacyjne miejsce Warszawy – mówił kandydat ZP. Dodał, że rządzący dotychczas miastem zamiast tworzyć w tym miejscu „prawdziwą Europę”, „oddawali tutaj nieruchomości złodziejom”. – Platforma oddawała tutaj nieruchomości różnym grupom przestępczym. Właśnie dlatego potrzebna jest zmiana – powiedział Jaki. Kandydat na wiceprezydenta stolicy Piotr Guział poinformował, że uruchomiono stronę internetową nowyplacdefilad.pl. Pod tym adresem każdy będzie mógł zapoznać się z projektem Jakiego, a także dopisać swoje uwagi czy propozycje. – Mamy świadomość tego, że nie mamy monopolu na racje. Warszawiacy, warszawianki mają prawo do tego, żeby korygować prezydenta Warszawy, przestawiać swoje postulaty – podkreślił Guział. Jaki dopytywany, czy jego wizja zakłada zburzenie Pałacu Kultury i Nauki zapewnił, że PKiN „musi zostać”. Kandydat Zjednoczonej Prawicy powiedział też, że drugim z trzydziestu sześciu „impulsów” jest rozwój terenów zielonych w stolicy. Akcja „36 impulsów” zakończy się w piątek przed północą na Placu Zamkowym.",,
Kwaśniewski szefem ukraińskiej fundacji,"Były prezydent RP Aleksander Kwaśniewski został nowym szefem ukraińskiej 
fundacji YES-Yalta European Strategy. Jest ona finansowana 
przez miejscowego oligarchę Wiktora Pinczuka i ma na celu 
wspieranie europejskiej integracji Ukrainy.","Kwaśniewski zastąpił Stephena Byersa, który pracował na tym stanowisku przez 6 lat. Były prezydent RP przez 3 lata działał w zarządzie fundacji. Był regularnym gościem spotkań organizowanych przez Wiktora Pinczuka w Kijowie, Jałcie, a także innych ukraińskich miastach.Teraz, jak zapewnia, zrobi co może, aby umocnić stosunki Ukrainy z Unią Europejską. Postara się także zbliżyć ten kraj do ewentualnego członkostwa w UE.Wiktor Pinczuk należy do najbogatszych Ukraińców. Inwestuje w produkcją rur, metalurgię oraz media. Jego fundacje zajmują się promocją Unii Europejskiej, sztuki współczesnej, a także wspieraniem finansowym studentów.  Nowe ukraińskie władze zapewniają, że integracja europejska ma dla nich priorytetowe znaczenie. Obserwatorzy zauważają jednak, że konkretne działania rządu świadczą o ściślejszej współpracy z Moskwą niż Brukselą.  Pinczuk pomagał wcześniej fundacji Aleksandra Kwaśniewskiego Amicus Europae.",,
Runęły ruchome schody w rzymskim metrze. Wśród rannych rosyjscy kibice,"Wypadek w centrum Rzymu. 20 osób zostało rannych, w tym siedem ciężko, na stacji metra Repubblica w pobliżu głównej stacji kolejowej – Termini. Zawaliły się ruchome schody. Wybuchła panika. Większość poszkodowanych to moskiewscy kibice, którzy przybyli do Rzymu na mecz Ligi Mistrzów.","Jak poinformowała straż pożarna, schody ruchome runęły, ponieważ podskakiwali na nich pijani rosyjscy kibice. Gdy doszło do katastrofy, na schodach znajdowało się około 80 osób.Ponad godzinę trwało wydobywanie ofiar spod zawalonych schodów. Rannych przetransportowano do szpitali siedmioma karetkami pogotowia. Wielu ma połamane nogi. Jednemu z nich amputowano stopę.Oprócz tego w okolicach Stadionu Olimpijskiego doszło starć moskiewskich i rzymskich kibiców. Jeden Rosjanin został ugodzony nożem i znajduje się w szpitalu. Policja aresztowała 15 agresywnych rzymskich kibiców. Na murawie piłkarze AS Romy pokonali CSKA 3:0.",,
"Henryk Talar: W postaci archiwisty pomieściło się wszystko, co do tej pory robiłem","Aktor, który zagrał także w wielu sensacyjnych produkcjach, w nowym serialu TVP kreuje tytułową postać policjanta. Choć w „Archiwiście” nie zabraknie scen akcji oraz wątków sensacyjnych, będzie też sporo pogłębionych portretów psychologicznych. – To jest ballada o człowieku – mówi odtwórca głównej roli Henryk Talar.","Akcja nowego serialu kryminalnego TVP1 „Archiwista” toczy się w komisariacie policji w podwarszawskim Żyrardowie. Każdy odcinek poświęcony jest innej sprawie, a scenarzyści inspirowali się prawdziwymi zbrodniami.  Nad rozwikłaniem zagadek pracuje, będący już jedną nogą na emeryturze policyjny archiwista – Henryk Mikos, i młoda, ambitna policjantka – aspirant Zuzanna Wasiluk, grana przez Paulinę Gałązkę. – Ten stary Mikos ma 65 lat. Chciałbym być w tym wieku – mówił z uśmiechem 74-letni Talar na pokazie prasowym.   – Ta postać zapada w widza. Głębokość, złożoność człowieka – to mnie najbardziej interesuje w aktorstwie. W tej postaci pomieściło się wszystko, co do tej pory robiłem – przyznał Talar na pokazie prasowym serialu.    Mikos jest niezwykle skomplikowaną postacią. Skrzętnie ukrywa swoje problemy. Nie udało mu się życie osobiste, więc całkowicie oddał się pracy w archiwum. Znalazł swój azyl pomiędzy starymi aktami.   Tak samo jak on, z życia prywatnego w zawodowe uciekła Zuzanna. Na początku za sobą nie przepadają, ale z czasem zostają przyjaciółmi. Potajemnie z sukcesem badają niewyjaśnione sprawy, Ich działalność nie podoba się jednak niektórym pracownikom komendy.",,
Zabierz babci dowód!,"Małgorzata Kidawa-Błońska ma być uśmiechniętą twarzą kampanii. Byłby to pomysł całkiem dobry, choć najprawdopodobniej o kilka miesięcy spóźniony, gdyby nie to, że sama kampania stojącej za nią części opozycji wciąż opiera się na pogardzie i kompleksach.","Każda partia odwołuje się do solidarności, do egalitaryzmu. Platforma zaś „obywatelskość” ma przecież nawet w nazwie. Nie przeszkadzało to w 2010 roku skutecznie, pięć lat później zaś nieskutecznie odwoływać się do arystokratycznych korzeni Bronisława Komorowskiego. Nagle okazało się, że tytuł hrabiowski może mieć znaczenie, rozpalać wyobraźnię kwestionujących go przeciwników Komorowskiego, zaś w zwolennikach budzić szacunek i uzasadniać żądanie szacunku, formułowane wobec ówczesnej opozycji.  Można było spotkać się z formułowanym zupełnie serio argumentem, że szlacheckie nazwisko w 2010 roku daje samo z siebie większe kwalifikacje do rządzenia niż zwykłe i pospolite „Duda”, nie kończące się nawet na „-ski”. Fałszu w tym jednak więcej, niż przywiązania do tradycji, bowiem zacni przodkowie liczą się tylko u niektórych. Nie minęła jednak nawet cała kadencja, kiedy znów dla wielu osób, z tygodnikiem „Polityka” na czele, najważniejszym argumentem za kandydaturą Małgorzaty Kidawy-Błońskiej, a zarazem zaś jej największym wizerunkowym kapitałem, ma być pochodzenie z rodziny, w której dwóch pradziadków tworzyło elity II Rzeczypospolitej. Trochę to zresztą krzywdzące dla samej zainteresowanej, choć na pozór zapewne wydaje się być miłe. Kidawa-Błońska w polskiej polityce obecna jest od dawna, w samej Platformie działa od jej początku, wcześniej związana z Unią Wolności, była po drodze radną, posłanką, rzeczniczką, wicemarszałkiem i marszałkiem Sejmu. Nie chodzi tu o pisanie laurki, a konstatację, że Małgorzata Kidawa-Błońska dorobiła się już własnej politycznej biografii i czynienie wybitnych przodków czymś więcej niż chwalebną ciekawostką jest niepotrzebne, a zarazem mocno protekcjonalne. Przy tym powoduje niepomagające wizerunkowo skojarzenia z przywołanym tu już Bronisławem Komorowskim. „Polityka”, publikując zdjęcie marszałek Kidawy-Błońskiej dała zresztą pożywkę dla całej serii memów, w których różne osoby, związane dziś z tzw. opozycją demokratyczną, opisane są przez pryzmat różnych mniej lub bardziej niewygodnych pokrewieństw z ludźmi związanymi z władzą w czasach zdecydowanie niedemokratycznych. Z rodziną najlepiej wychodzi się na zdjęciach, lecz już niekoniecznie na łączących różne epoki kolażach. Pewnego smaczku grafice z Małgorzatą Kidawą-Błońską dodaje fakt, że choć Władysława Grabskiego dziś kojarzymy przede wszystkim jako wybitnego ekonomistę i reformatora, to politycznie był on związany ze środowiskiem, które długo dla „Gazety Wyborczej” i jej przyjaciół było uosobieniem wszystkiego co najgorsze – Narodowej Demokracji. Chociaż ostatnio już nawet z tym środowiskiem, ba, z jego dzisiejszymi kontynuatorami przeciwnikom rządu Prawa i Sprawiedliwości zaczyna być po drodze. Roman Giertych nie wystarcza. Portal „Na Temat” publikuje więc list jego ojca, który ostrzega Polaków przed PiS, powołując się na swój wiek i fakt, że wiele w życiu widział. Paulina Henning-Kloska cytuje natomiast związanego z Konfederacją ekonomistę Sławomira Metzena, ponieważ skrytykował on ostatnie obietnice socjalne Jarosława Kaczyńskiego. A więc naprawdę dzieją się cuda i znikają podziały, chciałoby się powiedzieć. Pomimo ogłoszenia nowej narracji, brakuje kreatywności, by stała się ona czymś więcej niż zapowiedzią. Kiedy słyszymy o łączeniu i zasypywaniu podziałów, a Grzegorz Schetyna cytuje Tadeusza Mazowieckiego odżegnującego się od nienawiści, Stanisław Gawłowski wrzuca plakat w nazistowskiej stylistyce i takiej też estetyce, na którym jedną ze stron politycznego sporu porównuje się do robactwa. Krytyka tego haniebnego aktu, tym bardziej plugawego, że mającego miejsce wtedy, gdy Polacy przypominają sobie realne skutki polityki lubujących się w podobnych porównaniach zbrodniarzy, jest nad wyraz skromna. Oburzenie kieruje się na dziennikarza, który wprost pokazuje inspiracje grafiki posła PO i kandydata na senatora. Na pozór niezależnego, startującego z własnego komitetu, lecz bez konkurencji ze strony innych partii opozycyjnych. Cóż, Grzegorza Furgo, który wcześniej wykorzystywał nazistowskie plakaty do walki z PiS, żadna kara nie spotkała, choć ten poseł przynajmniej się z publikacji wycofał i przeprosił. Gawłowskiemu wolno jednak dużo, dużo więcej. Marek Jakubiak twierdzi tymczasem, że Konfederacja w przypadku wejścia do sejmu przystąpi do wielkiego obozu anty-PiS i choć trudno to sobie wyobrazić (nawet pomimo uznania Metzena za autorytet ekonomiczny przez przywołaną wyżej posłankę Nowoczesnej), Paweł Kukiz przetarł już szlak dla podobnych politycznych łamańców. W ostatnich dniach zarówno Kukiz, jak i, jak rozumiem w imieniu Konfederacji, Janusz Korwin-Mikke deklarowali możliwość zawarcia koalicji powyborczej z każdym, kto spełni ich postulaty czy raczej – obieca to spełnienie. Obiecać zaś, jak sami zapewne wiedzą, można wszystko. Pytanie, czy w razie czego wystarczy to wyborcom za usprawiedliwienie porozumień jeszcze bardziej egzotycznych od dzisiejszych koalicji? Paweł Kukiz w PSL czuje się coraz lepiej, jednak dużo o stosunku ludowców do nowego kolegi świadczy zachowanie rzecznika stronnictwa, Jakuba Stefaniaka, na Twitterze. Jak wiemy, wśród polityków PSL występują różnice w kwestii stanowczości sprzeciwu wobec współpracy z PiS. Partyjni konserwatyści taką wizję, choć pewnie nie bez bólu, potrafią sobie chyba wyobrazić jako wariant równie realny, co nowy układ z Koalicją Obywatelską i Lewicą, natomiast zwolennicy bliskiej współpracy ze Schetyną całkowicie ją odrzucają. Kiedy więc Jakuba Stefaniaka jeden z rozmówców spytał, jak PSL zabezpieczy się przed „spuszczeniem się Kukiza ze smyczy” (czyli ewentualnym porozumieniem Pawła Kukiza z PiS), rzecznik napisał, że zbuduje się dla niego kojec. Jeśli spojrzeć w słownik, słowo „kojec” może mieć trzy definicje, jednak najbardziej do ludowca pasuje ostatnia z nich – „mała zagroda dla zwierząt domowych”. Inne zresztą też splendoru nie przydają, kojec może być bowiem zamkniętym wybiegiem dla małego dziecka lub klatką do przewozu małych zwierząt.  Jakby nie patrzeć, trudno mówić tu o poważnym, partnerskim traktowaniu. Nie wiem, na ile dalsze polityczne deklaracje Pawła Kukiza były spowodowane zachowaniem Jakuba Stefaniaka, ale tego samego dnia wieczorem w długim oświadczeniu na Facebooku odciął się od pomysłów współpracy z Prawem i Sprawiedliwością. Oczywiście, jak to Kukiz, równocześnie zostawiając sobie furtkę do kolejnych stu dwudziestu zmian zdania. Wróćmy jednak do zdeklarowanej bardziej stanowczo części opozycji. Czy nauczyła się czegoś, choćby na temat przyczyn swojej przegranej, przez ostatnie cztery lata? Czy lepiej rozpoznaje przeciwnika, czy wie już, jak rozmawiać z jego mniej zdecydowanym wyborcą, gotowym przerzucić swój głos, jeśli coś mu się nie spodoba? Wiemy już, jak wygląda to na górze. A na dole? Nie tak dawno w mediach opozycyjnych pojawiły się, by jeszcze szybciej zniknąć, „polskie babcie”. Grupa starszych pań, budząca entuzjazm choćby portalu „Na Temat”, ostrzegająca na transparentach przed nietolerancją, nienawiścią i powracającym faszyzmem, protestuje, jak się okazuje, do dziś. Wcześniej nie raz jedni śmiali się, inni zaś załamywali ręce z powodu nadreprezentacji osób starszych i braku młodych na opozycyjnych imprezach. Tymczasem na Facebooku znów chcą „odbierać babci dowód”, by nie głosowała na PiS. Uważajcie, bo przez te schowane dowody babć prawnuczka może rozminąć się z naszkicowanym przez „Politykę” powołaniem.",,
Imigranci szukają ratunku w Europie. Ponad milion wniosków o azyl,"1,2 mln wniosków o ochronę międzynarodową złożyli cudzoziemcy w krajach Unii Europejskiej w 2016 r. – wynika z najnowszych danych Eurostatu, przekazanych w poniedziałek przez Urząd do Spraw Cudzoziemców. W Polsce zarejestrowano 9,8 tys. wniosków o udzielenie ochrony międzynarodowej.","W zeszłym roku cudzoziemcy złożyli w UE o około 50 tys. wniosków mniej niż w 2015 r. Najczęściej o status uchodźcy ubiegali się obywatele Syrii – 335 tys. osób, Afganistanu – 183 tys. oraz Iraku – 127 tys. Łącznie w krajach Unii europejskiej złożono 1,2 mln wniosków.  Najwięcej w Niemczech – 722 tys., we Włoszech – 121 tys., Francji – 76 tys., Grecji – 50 tys., Austrii – 40 tys. oraz Wielkiej Brytanii – 38 tys.Co nie oznacza, że wszystkie wnioski zostały uwzględnione. Z danych Europejskiego Urzędu Wsparcia w dziedzinie Azylu wynika, że w 2016 r. kraje Unii Europejskiej oraz Norwegia i Szwajcaria wydały ponad 1 mln decyzji w sprawie udzielenia ochrony międzynarodowej. W Polsce głównie RosjanieWedług danych Eurostatu, w Polsce zarejestrowano 9,8 tys. wniosków o udzielenie ochrony międzynarodowej. Składali je głównie obywatele Rosji – przede wszystkim narodowości czeczeńskiej oraz Ukrainy i Tadżykistanu.W 2016 r. warunki nadania jednej z form ochrony międzynarodowej w Polsce spełniało 390 osób. Najczęściej otrzymywali ją obywatele Rosji, Ukrainy, Syrii oraz Iraku. Ponadto 177 cudzoziemców otrzymało zgodę na pobyt ze względów humanitarnych. Nie tak łatwo uzyskać azylOd początku tego roku do Europy trafiło już prawie 20 tysięcy imigrantów i uchodźców – wynika z najnowszych danych Biura Wysokiego Komisarza ONZ do spraw Uchodźców.Kwestie dotyczące m.in. osiedlania się uchodźców w kraju bezpiecznym reguluje prawo międzynarodowe, w szczególności Konwencja Genewska z 1951 roku. Zgodnie z nią cudzoziemcowi nadaje się status uchodźcy, jeżeli na skutek uzasadnionej obawy przed prześladowaniem z powodu rasy, religii, narodowości, przekonań politycznych lub przynależności do określonej grupy społecznej nie może lub nie chce korzystać z ochrony własnego kraju.",,
Erdogan grozi UE: granice dla migrantów zostaną otwarte,"Prezydent Turcji Recep Tayyip Erdogan oświadczył, że jeśli Unia Europejska nadal będzie grozić Ankarze, Turcja otworzy granice i zezwoli na przejazd migrantów do UE. W czwartek Parlament Europejski wezwał do zamrożenia negocjacji akcesyjnych z Turcją. – Jeśli pójdziecie dalej, te granice zostaną otwarte, wbijcie to sobie do głowy – ostrzegał Erdogan, zwracając się do UE w przemówieniu w Stambule.","– Tylko my żywimy 3-3,5 mln uchodźców (którzy przebywają) w tym kraju. Nie spełniliście swoich obietnic –  mówił Erdogan.W czwartek także turecki premier Binali Yildirim ocenił, że bez pomocy Ankary Europę „zaleją imigranci”, a zerwanie rozmów ws. tureckiej akcesji będzie znacznie bardziej destruktywne dla Europy niż dla Turcji.",,
Śmiertelny wypadek 22-letniego kolarza. Uderzył głową w betonową ścianę,Nie żyje włoski kolarz Giovanni Iannelli. 22-latek zmarł wskutek obrażeń odniesionych podczas amatorskiego wyścigu Trofeo Bassa Valle Scrivia.,"Do wypadku doszło w sobotę podczas amatorskiego wyścigu w Molino dei Torti, niedaleko Mediolanu. Jak podają włoskie media,  Iannelli  na ok. 100 metrów przed metą stracił panowanie nad rowerem i z ogromną prędkością uderzył głową w betonową ścianę. Siła uderzenia była tak wielka, że pękł kask kolarza. 22-latek został przetransportowany do szpitala w Alessandrii, gdzie usunięto mu krwiaka mózgu, jednak po dwóch dobach zmarł.  Włoska federacja poinformowała, że będzie badać przyczyny wypadku. Prawdopodobnie na trasie zabrakło barierek, ograniczających ryzyko zderzenia z betonową ścianą.",,
„Oczekuję wyjaśnień od prokuratora generalnego”,"Leszek Miller oczekuje wyjaśnień od prokuratora generalnego Andrzeja Seremeta w związku z uniewinniającym wyrokiem w sprawie zabójstwa byłego komendanta głównego policji gen. Marka Papały. – Jest zbrodnia, nie ma kary i już samo to jest przygnębiające – mówił lider SLD.","W opinii Millera orzeczenie sądu jest „krytyką organów ścigania, w tym wypadku prokuratury”. Jak mówił szef Sojuszu dziennikarzom w Sejmie, „dzisiaj wielu Polaków zadaje sobie pytanie, jak to się dzieje, że po tylu latach nie można skazać sprawców czy sprawcy zbrodni”.– Oczekuję, że prokurator generalny Andrzej Seremet wyjaśni obywatelom, jak taka sytuacja mogła zaistnieć – podkreślił szef SLD. Według niego, Seremet powinien wyjaśnić m.in., „jak to się dzieje, że dwie prokuratury mają oddzielną wersję wydarzeń, jedna z tych prokuratur poniosła porażkę przed sądem i jak dalej obywatele mogą mieć zaufanie do organów ścigania”.– Liczę na to, że doczekam, iż wysoki sąd w imieniu Rzeczypospolitej prawomocnym wyrokiem skaże sprawcę lub sprawców morderstwa gen. Papały. Nie tracę takiej nadziei – dodał Miller. Miller jako minister spraw wewnętrznych i administracji mianował w 1997 roku gen. Papałę na komendanta głównego policji. Bogucki i „Słowik” uniewinnieni Sąd Okręgowy w Warszawie uniewinnił Ryszarda Boguckiego i Andrzeja Z., ps. Słowik, oskarżonych o nakłanianie do zabójstwa b. szefa policji gen. Marka Papały. Wyrok jest nieprawomocny; można się od niego odwołać do Sądu Apelacyjnego w Warszawie. Sędzia Paweł Dobosz, uzasadniając uniewinnienie, uznał za zdumiewające, że w takiej sprawie nie potrafiły współpracować ze sobą prokuratury.– Zasada jednolitości prokuratury okazała się fasadowa, a współpraca prokuratur nie układała się, jak trzeba. To zdumiewające, że stało się tak w takiej sprawie – powiedział sędzia, dodając, że to sąd „sprowadził sprawę na  właściwe tory” i musiał zastąpić prokuraturę w pozyskiwaniu informacji.",,
"Rząd chce, by Polskę promowali youtuberzy. „Kontynuujemy nowoczesny kontakt z Polakami”","„Żeby zadbać o wizerunek Polski za granicą, Ministerstwo Sportu i Turystyki zaprosi do nas wpływowych youtuberów, by na własne oczy mogli zobaczyć Polskę i później przedstawić ją swoim widzom” – pisze w piątek „Rzeczpospolita”.","Zgodnie z informacjami gazety za realizację projektu będzie odpowiadała Polska Organizacja Turystyczna, a akcji patronuje kancelaria premier Beaty Szydło.„Pomysł na przeprowadzenie takiego programu narodził się wśród internautów. W XXI wieku politycy powinni czerpać inspirację do działania, także komunikując się przez internet” – tłumaczy w rozmowie z „Rzeczpospolitą” Paweł Szefernaker, sekretarz stanu w Kancelarii Prezesa Rady Ministrów, który również pracuje nad tym projektem.",,
Rabunek i porwanie. 63-letni misjonarz uprowadzony w Nigerii,"Ks. Maurizio Pallù został porwany w podróży do Benin City na południu Nigerii. 63-letni kapłan diecezji rzymskiej, który od trzech lat jest misjonarzem w Nigerii został najpierw razem z czterema innymi osobami zatrzymany i obrabowany przez grupę uzbrojonych mężczyzn.","„Papież Franciszek został poinformowany o włoskim kapłanie porwanym w Nigerii, ks. Maurizio Pallù, i modli się za niego” – napisał na Twitterze Greg Burke, dyrektor Watykańskiego Biura Prasowego.Ksiądz Pallù został uprowadzony po napadzie rabunkowym, stąd zachodzi podejrzenie, że sprawcami uprowadzenia są pospolici przestępcy, którzy chcą jedynie wyłudzić okup. Stan Edo, w którym ks. Maurizio Pallù pracował do tej pory, to obszar wysokiego ryzyka porwań. 27 września w znajdującym w stanie miasteczku Okpella porawny został ks. Lawrence Adorolo, proboszcz parafii lokalnej św. Benedykta. W ostatnim czasie porwany został też dyrektor parku krajobrazowego Ogba w Benin City – w trakcie tego porwania śmierć poniosło trzech policjantów.Ks. Walter Insero, rzecznik wikariatu diecezji rzymskiej, wyraził nadzieję, że kapłan zostanie wkrótce uwolniony.Wędrujący prezbiterKsiądz Maurizio Pallù pochodzi z Florencji i jest związany z Drogą Neokatechumenalną. Przez 11 lat był świeckim katechistą wędrownym w różnych krajach świata, po czym w 1988 r. wstąpił do seminarium Redemptoris Mater w Rzymie. Pełnił posługę w dwóch rzymskich parafiach, po czym został proboszczem w holenderskiej diecezji Haarlem. Stamtąd wyjechał na misję do nigeryjskiej archidiecezji Abudża. Jest tzw. prezbiterem wędrownym.",,
Sondaż: Andrzej Duda bez konkurencji w I turze wyborów prezydenckich,"Gdyby wybory prezydenckie odbywały się teraz, zwycięzcą I tury byłby Andrzej Duda. Dla rozstrzygnięcia konieczna byłaby jednak II tura – wynika z badania pracowni Social Changes zrobionego dla portalu wpolityce.pl.","W I turze na Dudę zagłosowałoby 47 proc. wyborców. Druga byłaby Małgorzata Kidawa-Błońska, z poparciem 26 proc. Trzecie miejsce przypadłoby Robertowi Biedroniowi i Władysławowi Kosiniakowi-Kamyszowi – głos oddałoby na nich po 9 proc. wyborców. Dalej są Paweł Kukiz (4 proc.), Janusz Korwin-Mikke (3 proc.) i Grzegorz Braun (2 proc.). Dane dotyczą wyborców zdecydowanych. Badanie zostało zrealizowane metodą CAWI w dniach od 8 listopada do 12 listopada 2019 roku. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział N=1028.",,
Jachira jako rozbierająca się pielęgniarka. Dziennikarz przypomniał film,"Przed kilkoma dniami w mediach było głośno o udziale kandydatki KO na posła i kontrowersyjnej blogerki Klaudii Jachiry w propagandowym rosyjskim filmie „Jedynka”. Jak się okazuje, to nie jedyna rola, jaką odgrywała. Na Twitterze pojawił się fragment serialu telewizyjnego, w którym Jachira grała rozbierającą się pielęgniarkę.","Materiał pojawił się na koncie dziennikarza „Gazety Polskiej” Macieja Kożuszka. W wyciętym fragmencie serialu emitowanego w TV 4 widać Jachirę, która wciela się w pielęgniarkę próbującą uwieść mężczyznę. – Jeszcze się nie domyśliłeś, co tu jest grane? Siostra Celestynka zaraz ci wyjaśni – mówi. – Każdy facet marzy o seksownej pielęgniarce – dodaje, kiedy mężczyzna ją odpycha i ucieka. Jak napisał kpiąco Kożuszek, Jachira w 40 sekund udowadnia, że nie jest prawdą, iż KO nie ma pomysłu na służbę zdrowia.",,
"Schetyna: Słowa o. Wiśniewskiego to wezwanie do tych, którzy spowodowali tę sytuację","– To wezwanie do tych, którzy spowodowali tę sytuację, oni powinni to usłyszeć – powiedział Grzegorz Schetyna po pogrzebie prezydenta Pawła Adamowicza. Lider PO odniósł się w ten sposób do apelu o. Ludwika Wiśniewskiego, by skończyć z nienawiścią, pogardą i bezpodstawnym oskarżaniem innych. Słowa lidera PO miały wywołać konsternację w stacji TVN24.","Dominikanin o. Ludwik Wiśniewski podkreślał podczas uroczystości pogrzebowych prezydenta Adamowicza, że obecnie przeżywamy historyczny moment.  – Jestem przekonany, że Paweł chce, abym wypowiedział następujące słowa: trzeba skończyć z nienawiścią, trzeba skończyć z nienawistnym językiem, trzeba skończyć z pogardą, trzeba skończyć z bezpodstawnym oskarżaniem innych – mówił o. Wiśniewski. Przekonywał, że nie można dłużej być obojętnym „na panoszącą się truciznę nienawiści na ulicach, w mediach, w internecie, w szkołach, parlamencie, a także w Kościele”.  – Człowiek budujący swoją karierę na kłamstwie, nie może pełnić wysokich funkcji w naszym kraju i będziemy odtąd tego przestrzegać – podkreślił zakonnik. Lider PO Grzegorz Schetyna zapytany czy słowa o. Wiśniewskiego to testament zmarłego prezydenta Gdańska, odpowiedział: „tak powinno być”.",,
"Czarnecki: Nie chcemy przewodniczącego KE, który ma antypolska obsesję","– Chodzi nam o to, aby nowy przewodniczący Komisji Europejskiej nie był politykiem, który ma jakąś antypolską obsesję. A są tacy kandydaci, którzy taką obsesję mają. Np. Frans Timmermans – tak eurodeputowany Ryszard Czarnecki (PiS) mówił w programie „O co chodzi” TVP Info o zadaniach czekających premiera Mateusza Morawieckiego podczas zaczynającego się w czwartek szczytu unijnego w Brukseli.","W czwartek w Brukseli rozpocznie się szczyt Unii Europejskiej, poświęcony obsadzie najwyższych stanowisko w instytucjach UE i agendzie strategicznej Unii na lata 2019-24. Omówione mają być też kwestie wieloletnich ram finansowych na lata 2021-27. Polskiej delegacji przewodniczy premier Mateusz Morawiecki. Zdaniem Ryszarda Czarneckiego, eurodeputowanego z PiS, polski premier będzie przede wszystkim walczyć o „silną tekę dla komisarza z Polski”. – Chodzi o to, żeby to było coś, na czym Polsce zależy. A nam zależy na polityce klimatycznej, energetycznej, rynku wewnętrznym czy polityce zewnętrznej – wyliczał Ryszard Czarnecki.",,
Polska może aktywizować Europę,"Aleksander Kwaśniewski przekonuje, że wejście Polski do strefy euro jest potrzebne. – Powinniśmy mieć ze strony rządu nie tylko zachętę, ale pokazanie kalendarza, planu jak to osiągnąć – mówił były prezydent Aleksander Kwaśniewski w TVP Info.", ,,
Zofia Klepacka o sprzeczce z Kingą Rusin: Zabrakło jej szacunku do drugiego człowieka,"– Zabrakło jej szacunku do drugiego człowieka – powiedziała we wtorek na antenie TVP Info Zofia Klepacka, odnosząc się do niedzielnej sprzeczki słownej pomiędzy nią a prezenterką TVN Kingą Rusin. Mistrzyni świata w windsurfingu zaznaczyła, że drugą osobę powinno szanować się pomimo jej poglądów.","W niedzielę przed jednym z warszawskich lokali wyborczych doszło do słownej sprzeczki między Zofią Klepacką a prezenterką TVN Kingą Rusin. Prezenterka miała krzyczeć w kierunku zaangażowanej w walkę przeciwko ideologii LGBT Klepackiej słowa: „Wstyd, wstyd!”. We wtorek, na antenie TVP Info, Zofia Klepacka odniosła się do tego wydarzenia. – Wyszliśmy z tatą na spacer. W pewnym momencie usłyszałam krzyki w moim kierunku i obrażanie mojej osoby. Podeszłam, włączając kamerę, bo wiedziałam już, że coś jest nie tak – powiedziała. Jak się okazało, osobą, która wykrzykiwała w kierunku mistrzyni świata była prezenterka komercyjnej telewizji.– Zabrakło jej szacunku do drugiego człowieka – stwierdziła Klepacka i dodała, że drugiego człowieka należy szanować pomimo jego poglądów.– Jestem sportowcem, mamą dwójką dzieci i obywatelem przede wszystkimi, i tak samo mam prawo mieć swoje poglądy, tak jak każdy inny – podkreśliła.",,
#BezsilniRazem – najlepszy hasztag dla Koalicji Obywatelskiej,"Gdyby politycy Koalicji Obywatelskiej byli mądrzejsi, już dawno poprosiliby liberalnych celebrytów, żeby odpuścili sobie hejt wobec elektoratu PiS.","W dyskusji o anty-PiS-owskim hejcie w mediach społecznościowych często podkreśla się polityczny wymiar tego zjawiska. Politycy Koalicji Obywatelskiej sami się zresztą podkładają – najlepszym przykładem historia z hasztagiem #SilniRazem, który okazał się wręcz śmieciowy. Negatywny przekaz i hejterskie konteksty z nim związane spowodowały niemały wizerunkowy kłopot dla Małgorzaty Kidawy-Błońskiej.  Jej jednoznaczne, choć nieco rozpaczliwe i chyba mało wiarygodne stwierdzenie: „to nie mój hasztag” pokazuje, że także ten element kampanii przedwyborczej Koalicji Obywatelskiej nie wypalił. Coraz bardziej negatywny przekaz opozycji, skoncentrowanej na zdecydowanie nieumiejętnej krytyce rządzącej partii ma swoje odbicie w sondażach. One najlepiej wskazują na nieskuteczność „taktyki pogardy”.     Problem nie jest ściśle polityczny. Moja teza, być może kontrowersyjna, brzmi następująco: politycy Koalicji mają przede wszystkim bardzo poważny problem z politycznymi negatywnymi emocjami własnego elektoratu. I to w znacznej mierze nie tyle przeciętnych wyborców, co frustracją, złością, arogancją i ignorancją liberalnych i lewicowo-liberalnych celebrytów i celebrytek. Zapewne sami w znacznej mierze wyhodowali tego stugłowego smoka i nieustannie multiplikującego się trolla – ale też ewidentnie stracili już nad nim kontrolę. Nie ma dnia, żeby liberalni celebryci, rekrutujący się już nie tylko spośród osób znanych z tego, że są znani, ale także naukowców, ludzi kultury, gwiazd dużego i mniejszego ekranu, nie produkowali anty-PiS-owskiego hejtu. Ba, gdyby to był tylko hejt ściśle antypartyjny. Ale liberalnym celebrytom już dawno puściły hamulce: nie widzą, że działają na szkodę opozycyjnych partii, atakując sporą część polskiego społeczeństwa. Atakują zażarcie, robiąc z milionów mniej zamożnych osób, zamieszkujących Polskę B, ciemny, głupi motłoch, wariatów, przekupnych idiotów. I święty by się wkurzył, gdyby czytał, słyszał i widział codziennie paskudną karykaturę samego siebie, podawaną w liberalnych mediach jako obiektywną prawdę. Liberalno-lewicowego hejtu wobec zwykłych ludzi wciąż coraz więcej – ale Koalicji Obywatelskiej wcale nie przybywa od tego elektoratu. I tego rodzaju pedagogika wstydu coraz słabiej działa na polskie społeczeństwo. Ludzie przestali się przejmować faktem, że znany satyryk ma ich za wariatów, facet z profesorskim tytułem uważa ich za troglodytów, a celebrytka brzydzi się, że pięćsetplusy będą robić kupy na wydmach nad Bałtykiem. Ludzie mają też w nosie, że liberalna dziennikarka ma ich za mało zaradnych i roszczeniowych – bo najlepiej wiedzą, ile się muszą napracować, żeby wyciągnąć te dwa-trzy tysiące złotych miesięcznie na rękę. A że znają realia zachodnich państw dobrobytu, traktują choćby transfery finansowe, uruchomione za rządów PiS, za coś normalnego, a nie jałmużnę dla leniów i biedoty. Frustracja liberalnych elit działa trochę jak perpetuum mobile – samonapędzający mechanizm hejtu, błędne koło, w którym jak chomiki pędzą ludzie nakręcani uprzedzeniami wobec realnego i faktycznego elektoratu Prawa i Sprawiedliwości. Ale pewne jest tylko jedno: im bardziej obrażają zwykłych ludzi, z tym większym prawdopodobieństwem wpychają ich właśnie w ramiona rządzącej partii.  Matki i ojcowie, którzy żyją całkiem nieźle, ale znają też własne ograniczenia finansowe, mają często dość, że ktoś ich nazywa leniwą hołotą tylko dlatego, że chętnie wydają 500 Plus na edukację i odpoczynek własnych dzieci. To słychać w wielu polskich domach – oburzenie faktem, że liberalne elity traktują per noga każdego, kto nie tyle nawet głosuje na PiS, co dystansuje się od opozycji. #BezsilniRazem – ten hasztag najlepiej opisuje dziś liberalną opozycję. I to nie tylko jej ściśle polityczną część. Realna polityka jest o wiele bardziej złożona. Widać coraz lepiej, jak marne jest intelektualne zaplecze Koalicji Obywatelskiej. Widać, jakie są mentalne ograniczenia liberalnej elity, która uważa, że transformacja w Polsce przebiegła świetnie – bo to im się udało załapać przed laty na same konfitury. Cała ta elita, z którą głęboko zblatowani są politycy Platformy, nie jest w stanie podpowiedzieć choćby panu Brejzie, że jazda na negatywnym anty-PiS-owskim przekazie nie działa w takich realiach społeczno-gospodarczych, jak obecnie. Z prostej przyczyny: negatywny przekaz scala żelazny elektorat, ale uniemożliwia dotarcie do nieprzekonanych. I cóż z tego, że pani Kidawa-Błońska miała budować ciepły wizerunek Koalicji Obywatelskiej, skoro widać, że o emocjach elektoratu opozycji decydują anonimowi i utytułowani hejterzy. Pozostało jeszcze kilka tygodni kampanii wyborczej. Na miejscu polityków rządzącej partii modliłbym się o to, żeby liberalni celebryci naprodukowali w tym czasie jak najwięcej kalumnii wobec zwykłych polskich rodzin, beneficjentów 500 Plus i innych programów społecznych rządzącej partii. Ta liberalna, elitarna pogarda wobec zwykłych Polaków jest naprawdę najlepszym antyopozycyjnym środkiem... stworzonym przez samą opozycję.",,
Karczewski: Będziemy odbudowywać Pałac Saski bez udziału prezydenta stolicy,"Nie ma odzewu ze strony władz Warszawy ws. Pałacu Saskiego, dlatego będziemy odbudowywali pałac bez prezydenta Rafała Trzaskowskiego; liczę jednak, że Trzaskowski się zreflektuje, jestem gotów do rozmów – powiedział w środę marszałek Senatu Stanisław Karczewski.","Marszałek Senatu był pytany na środowym briefingu, na jakim etapie są rozmowy z warszawskim ratuszem ws. odbudowy Pałacu Saskiego. – Na żadnym – odpowiedział Karczewski.Jak mówił, dokładnie dwa miesiące temu wysłał pismo do prezydenta stolicy Rafała Trzaskowskiego, jak również jego sekretariat dzwonił do ratusza. – Bez odzewu, nie ma żadnej reakcji, będziemy robili w takim razie odbudowę bez pana prezydenta Trzaskowskiego. Ale będziemy, bo jesteśmy bardzo zdeterminowani, dlatego że to jest piękne miejsce, piękny budynek, pięknie komponujący się w plac Piłsudskiego, spinający plac Piłsudskiego – powiedział Karczewski.Zaznaczył jednak, że liczy, iż „jednak prezydent Rafał Trzaskowski zreflektuje się”. – Zadzwoni do naszego gabinetu, albo jego współpracownicy, i umówimy się. Ja jestem gotowy do rozmów – powiedział marszałek Senatu.",,
"Prawie 400 tys. głosów nieważnych. To ponad 2,5 proc. wszystkich głosów","Ponad 2,5 proc. wszystkich głosów oddanych  w niedzielnych wyborach parlamentarnych było nieważnych – ogłosił przewodniczący Państwowej Komisji Wyborczej  Wojciech Hermeliński. W niedzielnych wyborach oddano w sumie 15 200 671 głosów,  z czego 394 664 nieważnych. Frekwencja wyniosła 50,92 proc.","Przewodniczący PKW Wojciech Hermeliński podkreślił podczas konferencji prasowej, że były dwie główne przyczyny oddawania nieważnych głosów.  Wielu Polaków zaznaczało „X” przy więcej niż jednym kandydacie. PKW zanotowała aż 274 337 takie przypadki. W innym przypadku wyborcy nic nie zaznaczyli na karcie do głosowania. Tak było w 106 944 przypadkach. W sumie oddano 394 664 nieważnych głosów, co stanowi dokładnie 2,53 proc. ogólnej liczby głosów. PiS bierze władzę W wyborach parlamentarnych oddano na posłów ogółem 15 200 671 głosów. Na PiS zagłosowało 5 711 687 osób (37,58 proc.), na PO - 3 661 474 (24,09 proc.) na partię Kukiz'15 – 1 339 094 (8,81 proc.) na Nowoczesną – 1 155 370 (7,60 proc.) i na PSL – 779 875 osób (5,13 proc.). Pod progiem znalazły się: Zjednoczona Lewica – 1 147 103 głosów (7,55 proc.) KORWiN – 722 999 (4,76 proc) i partia Razem – 530 349 (3,62 proc).  PKW poinformowała, że lista osób uprawnionych do głosowania wynosiła 30 629 150 osób. Liczba osób, którym wydano karty do głosowania w wyborach do Sejmu to 15 mln 563 tys. 499; do Senatu - 15 mln 562 tys. 749.",,
Pożar hotelu koło Suwałk. Straty sięgają kilku milionów złotych,23 zastępy państwowej i ochotniczej straży pożarnej z kilku powiatów gasiło pożar obiektu hotelowo-restauracyjnego w miejscowości Krzywe w pobliżu Wigierskiego Parku Narodowego (woj. podlaskie).,"W obiekcie znajdowała się restauracja, hotel oraz sale bankietowe. Budynek miał kilka kondygnacji i drewniane poddasze.Jak poinformował dyżurny Państwowej Straży Pożarnej w Suwałkach, pożar był tak duży, że strażakom z Suwałk pomagały jednostki z powiatów sejneńskiego i augustowskiego. W sumie 23 zastępy gasiły pożar przez ponad trzy godziny.  Według strażaków, pożar powstał na drewnianym poddaszu i szybko się rozprzestrzeniał, gdyż dach był wykonany z drewnianego wióra. Strażacy przez prawie trzy godziny nie mogli wejść do budynku i gasili obiekt z zewnątrz. Trwa dogaszanie obiektu.  Jak informują suwalscy strażacy, budynek nie nadaje się do użytkowania i będzie potrzebna jego całkowita odbudowa. Straty ma oszacować właściciel obiektu. Wstępnie wiadomo, że będzie to przynajmniej kilka milionów zł.",,
Cezary Grabarczyk stanie przed sądem. Byłemu ministrowi PO grozi nawet 10 lat,Prokuratura Regionalna w Katowicach wniosła do sądu akt oskarżenia przeciwko byłemu ministrowi sprawiedliwości w rządzie PO Cezaremu Grabarczykowi. Zarzuca mu nielegalne uzyskanie pozwolenia na broń – dowiedziała się nieoficjalnie Polska Agencja Prasowa.,"Prokuratura zarzuca byłemu ministrowi, a obecnie wiceprzewodniczącemu Klubu Parlamentarnego Platformy Obywatelskiej – Koalicja Obywatelska, poświadczenie nieprawdy w protokole z egzaminu na broń i w kartach egzaminacyjnych oraz przekroczenie uprawnień w celu osiągnięcia osobistej korzyści. Za pierwsze przestępstwo grozi do 8 lat, za drugie – do 10 lat więzienia.Z ustaleń prokuratury wynika, że Grabarczyk, wówczas wicemarszałek Sejmu i łódzki poseł PO, zwrócił się o pomoc w zdobyciu pozwolenia na broń do znajomego, który skontaktował go z odpowiedzialnym za wydawanie takich decyzji naczelnikiem wydziału w Komendzie Wojewódzkiej Policji w Łodzi. Poseł i jego znajomy odwiedzili naczelnika w końcu stycznia 2012 roku. W trakcie ich rozmowy policjant wezwał podwładną, której wręczył pieniądze i wysłał do banku, by natychmiast opłaciła za Grabarczyka wniosek o pozwolenie na broń.Według prokuratury w marcu, także w gabinecie naczelnika Komendy Wojewódzkiej Policji, Grabarczyk zdał celująco egzamin teoretyczny, będący warunkiem uzyskania pozwolenia na broń, a który powinien się odbyć w obecności komisji egzaminacyjnej. Polityk PO bezbłędnie wypełnił wszystkie odpowiedzi w teście. Ponad dwa lata później, kiedy po wybuchu afery stracił pozwolenie na broń i ubiegał się o nie ponownie, oblał ten sam egzamin.Prokuratura twierdzi, że ówczesny wicemarszałek Sejmu w ogóle nie podszedł do praktycznego egzaminu. Potwierdzają to świadkowie, którzy zdawali egzamin w terminie, w którym miał do niego przystąpić także Grabarczyk.Z ustaleń śledztwa wynika, że jako „praktyczny egzamin” politykowi zaliczono prywatną wizytę ze znajomymi na strzelnicy, do której doszło co najmniej kilka dni wcześniej, mimo że przepisy przewidują odwrotną kolejność składania egzaminów. Opłatę za ten egzamin Grabarczyk wniósł dopiero po dwóch miesiącach, mimo że była ona warunkiem przystąpienia do egzaminu.",,
„To Tadeusz Rydzyk rządzi PiS”,"– Nigdy nie poprzemy żadnego kandydata Prawa i Sprawiedliwości. To Tadeusz Rydzyk rządzi PiS-em. I jeśli poznamy kandydata na premiera PiS, to będzie to kandydat Tadeusza Rydzyka i będą to rządy ajatollahów – tak Janusz Palikot, lider Ruchu Palikota komentował w TVP Info zapowiedź Jarosława Kaczyńskiego zaprezentowania kandydata na premiera tzw. rządu technicznego, który zastąpiłby rządu koalicji PO-PSL",,,
Twarde dowody w raporcie o wojnie hybrydowej przeciw Ukrainie,"Europosłanka Anna Fotyga zaprezentowała deputowanym Parlamentu Europejskiego raport na temat metod działania Rosji w wojnie hybrydowej przeciwko Ukrainie. Raport został sporządzony na podstawie dokumentów, które wyciekły ze skrzynki mailowej wpływowego doradcy Putina, Władisława Surkowa. Współautorką raportu jest Alja Szandra, redaktor naczelna gazety internetowej „Euromaidan Press”.","Z raportu wynika, że w wojnie hybrydowej przeciwko Ukrainie Rosja posługuje się takimi metodami jak kreowanie chaosu, przekupywanie lokalnych polityków, inspirowanie protestów i manipulowanie opinią publiczną.– Ukraina jest poligonem dla realizowanej przez Federację Rosyjską koncepcji wojny hybrydowej – powiedziała Anna Fotyga. Dodała, że Rosja testuje na Ukrainie najnowocześniejsze narzędzia manipulacji i wywierania wpływu na poszczególne grupy społeczne. – Mamy raport przedstawiający działania, które zaczęły się w 2014 roku i trwają do dziś – podkreśliła polska europosłanka. Współautorka raportu Alja Szandra powiedziała, że choć o wojnie hybrydowej ze strony Rosji dużo się mówi, to zwykle na podstawie domysłów. – Teraz dzięki mailom uzyskanym ze skrzynki głównego doradcy Putina jest możliwość, by przyjrzeć się strategii Kremla od wewnątrz, zajrzeć za kurtyny i zobaczyć, jak ta maszyna działa – zaznaczyła Szandra.",,
Poczwórna porażka Netanyahu. Nowy sezon izraelskiej „gry o tron”,"Nie pomogły spotkania z Putinem, zapowiedź aneksji Zachodniego Brzegu, ataki na „zdrajcę” Liebermana i „nielojalnych” Arabów. Exit polls i nieoficjalne jeszcze wyniki wskazują, że premier Benjamin Netanyahu, nawet jeśli wygrał minimalnie wybory, to stracił zdolności koalicyjne.","Podczas kampanii, która rozpoczęła się tak naprawdę już w nocy z 29 na 30 maja, gdy wybrany na początku kwietnia Kneset przegłosował samorozwiązanie, Netanyahu przyświecały cztery cele: zwycięstwo Likudu, wejście do parlamentu kandydatów innych prawicowych partii w liczbie umożliwiającej budowę koalicji, osłabienie partii Avigdora Liebermana i odebranie mu roli „języczka u wagi”, wreszcie osłabienie partii arabskich – koalicjantów centrolewicy. Wydaje się, że żadnego z tych celów Netanyahu nie osiągnął – jeśli potwierdzą się exit polls. Jego partia w najlepszym razie tylko zremisowała z głównym rywalem, koalicją Niebiesko-Białych. Słabszy niż się spodziewał wynik osiągnęli też potencjalni koalicjanci z prawicy. Partia Liebermana, Nasz Dom Izrael (Yisrael Beitenu) uzyskała niemal dwa razy lepszy wynik niż w kwietniu. Wreszcie koalicja partii arabskich okazuje się trzecią siłą w nowym Knesecie.  W tej sytuacji szanse Netanyahu na utrzymanie fotela premiera wydają się bardzo słabe. A to oznacza ogromne problemy z prawem, wszak przesłuchania prokuratorskie już za kilkanaście dni. Najdłużej urzędujący premier Państwa Żydowskiego na pewno nie spodziewał się tego, gdy na początku kwietnia, po ogłoszeniu wyników wyborów, wygłosił chyba najbardziej triumfalne przemówienie w jego karierze politycznej. Wszak Likud wtedy co prawda zremisował z głównym rywalem, ale stan posiadania świeckich nacjonalistów i religijnej prawicy dawał mu komfortową większość. Co się stało, że w niecałe pół roku Netanyahu z politycznego nieba spadł do politycznego piekła? Falstart Bibiego W kwietniowych wyborach Likud dostał 35 ze 120 miejsc w Knesecie. Tyle samo, co opozycyjny centrowy blok Kahol Lavan (Niebiesko-Biali). Ale to Netanyahu miał większe możliwości koalicyjne, bo Likud wraz z sojuszniczymi, skrajnie prawicowymi i ultraortodoksyjnymi formacjami dysponował w parlamencie łącznie 65 miejscami. W tej sytuacji prezydent Reuven Rivlin powierzył misję sformowania rządu właśnie dotychczasowemu premierowi. Netanyahu już po raz piąty miał stanąć na czele rządu, mimo kierowanych pod jego adresem trzech poważnych zarzutów o korupcję. Na sformowanie koalicji miał czas do 29 maja. Z porozumieniem z kilkoma ugrupowaniami prawicy nie było kłopotu. Ale nieoczekiwanie pojawił się problem z innym, dotąd tradycyjnym sojusznikiem. Przysłowiowy nóż w plecy Netanyahu wbił Avigdor Lieberman. Lider Yisrael Beitenu, która uzyskała – w dużej mierze dzięki wsparciu Likudu – pięć mandatów w Knesecie. Do jesieni 2018 r. Lieberman był wiernym sprzymierzeńcem Bibiego, jak zdrobniale mówi się o Netanyahu. Ba, obaj panowie współpracowali ze sobą już od początku lat 90., lider Yisrael Beitenu piastował też różne ministerialne funkcje w rządach szefa Likudu. Teraz jednak, ku rozczarowaniu Netanyahu, postawił zaporowy warunek wejścia do koalicji: likwidację prawa, które umożliwia młodym ortodoksyjnym Żydom unikanie służby wojskowej. Na to Netanyahu nie mógł się zgodzić, bo straciłby innego koalicjanta: religijną prawicę. Ostatnie trzy doby przed upłynięciem terminu na sformowanie koalicji lider Likudu zapamięta pewnie jako najgorszy moment kariery od przegranej w wyborach 1999 r. Do końca starał się dogadać z Liebermanem. Gdy to się nie udało, musiał zmierzyć się z innym ogromnym zagrożeniem. Były obawy, że po nieudanej misji Netanyahu prezydent Rivlin powierzy misję budowy rządu innemu członkowi Knesetu. I zagrożeniem był nawet nie lider Niebiesko-Białych Benny Gantz, ale raczej inny polityk Likudu. Taki rząd powstałby błyskawicznie, bo Niebiesko-Biali od początku mówili, że mogą wejść w koalicję z Likudem, ale tylko pod warunkiem odsunięcia od władzy Netanyahu. Do ostatniej chwili ludzie Bibiego próbowali kupić dezerterów z innych partii, żeby zastosować wariant awaryjny i zamiast przegłosować samorozwiązanie, zdobyć większość dla powołania rządu mniejszościowego – Netanyahu zgromadził 60 mandatów w 120-osobowym Knesecie. Tak naprawdę wystarczyłoby, żeby jeden deputowany wstrzymał się od głosu i rząd zostałby powołany stosunkiem 60:59. Ale nawet tego jednego głosu współpracownicy Netanyahu nie znaleźli.  Ucieczka do przodu50 dni po wygłoszeniu najbardziej triumfalnej mowy w karierze (w wyborczy wieczór), po zdobyciu komfortowej liczby 35 mandatów, Netanyahu musiał podjąć decyzję o kolejnych przedterminowych wyborach. Kiedy pojawiło się zagrożenie, że prezydent powierzy misję budowy rządu innemu politykowi, Bibi zdecydował się na ucieczkę do przodu. W nocy z 29 na 30 maja Kneset przyjął uchwałę o samorozwiązaniu (za 74, przeciwko 45). Pierwszy raz w historii Państwa Żydowskiego po wyborach do Knesetu nie udało się powołać rządu. Nowe wybory wyznaczono na 17 września. Kampania miała być inna niż wszystkie wcześniejsze. Dotąd główna partia prawicy walczyła z główną partią centrolewicy. Tym razem jednak premier, który stoi na czele Likudu, głównego rywala widział w szefie małej partii, i to na prawicy, która miała siedem razy mniej miejsc w Knesecie. Dlaczego wszystko miało sprowadzać się do wyniku Yisrael Beitenu, a Netanyahu mniej przejmował się Niebiesko-Białymi? Bo zakładał, że z tymi ostatnimi wygra (sondaże wskazywały na to do samego końca), a języczkiem u wagi decydującym o tym, kto ma większość, będzie partia Liebermana. Jednocześnie ważne dla Bibiego było, żeby dobry wynik uzyskali jego prawicowi drobni koalicjanci, zaś jak najgorszy – partie arabskie. Chodziło rzecz jasna o uzyskanie większej zdolności koalicyjnej niż Niebiesko-Biali. Zaraz po rozwiązaniu Knesetu Netanyahu w transmitowanym przez telewizję wystąpieniu ostro zaatakował byłego sojusznika: „Naruszył obietnicę daną swym wyborcom. Przez niego nie powstał prawicowy i stabilny rząd. Podczas rozmów dostał wszystko, co chciał: emerytury, stanowiska i ustawę o poborze, ale i tak odmówił wejścia do rządu. To już drugi raz w ostatnim czasie, jak Lieberman niszczy prawicowy rząd. To seryjny morderca prawicowych rządów”. „Który Lieberman, nasz Lieberman?”  Bibi mógł czuć się zdradzony. W kwietniowych wyborach Lieberman stał na skraju przepaści i gdyby nie Netanyahu, zapewne spadłby w otchłań politycznego niebytu. Likud bowiem popierał Yisrael Beitenu. Nic dziwnego, skoro Lieberman zaklinał się, że wejdzie w koalicję. Ostatecznie przekroczył próg, zdobył pięć mandatów, po czym zaczął stawiać Netanyahu warunki nie do spełnienia. Co najważniejsze, zażądał przyjęcia ustawy likwidującej zwolnienie uczniów szkół religijnych z obowiązku służby wojskowej. Netanyahu nie chciał się na to zgodzić, bo straciłby wsparcie partii religijnych (16 mandatów). Ale bez partii Liebermana (5 miejsc) też nie miał większości.  Z otoczenia premiera dobiegają głosy, że jest on przekonany, iż Lieberman od początku spiskował, nie chciał tak naprawdę koalicji, bo chciał doprowadzić do utraty stanowiska szefa rządu przez Netanyahu. Dzień po rozwiązaniu Knesetu lider Likudu krytykował Liebermana za nieoczekiwane przyjęcie twardego stanowiska wobec ultraortodoksów. – Który Lieberman, nasz Lieberman? - sarkastycznie pytał premier, przypominając, że wcześniej lider Yisrael Beitenu przez 20 lat bez problemu dogadywał się z religijną prawicą. – W 2009 r. Lieberman poparł stanowisko Shas dotyczące zwiększenia dodatku na dzieci. W 2012 r. Lieberman poparł wszystkie nominacje Shas na miejskich rabinów. W 2013 r. Lieberman zawarł układ z Shas w sprawie ich kandydata na głównego rabina. W 2018 r. zawarł pakt z Shas i Yahadut HaTorah w celu uniemożliwienia świeckiemu kandydatowi Oferowi Berkowitchowi wyboru na burmistrza Jerozolimy – wyliczał Netanyahu. W tej kampanii robił wszystko, by zniszczyć Liebermana. Tak jak to zrobił przed wyborami kwietniowymi z Naftalim Bennettem, który powołał własną partię Nowa Prawica, ale – ku wielkiemu zaskoczeniu – nie przekroczył progu wyborczego. Obecne zadanie Netanyahu było jednak trudniejsze niż to przed 9 kwietnia. Tym razem musiał manewrować tak, aby zdobyć większość 61 deputowanych już bez Yisrael Beitenu. To zaś oznaczało, że musi przejąć te pięć mandatów, które partia Liebermana zdobyła w kwietniu.   Netanyahu wiedział, że jeśli zniszczy Liebermana, jego jedynymi potencjalnymi koalicjantami po 17 września będą partie religijne i skrajnie prawicowe. Musiał więc zadbać o to, by obóz ultraortodoksyjny zachował stan posiadania (16 mandatów), a nawet go powiększył. Również inny koalicjant, czyli Zjednoczona Prawica powinna utrzymać co najmniej pięc mandatów – zakładał Bibi. To łącznie dawałoby 21 mandatów sojuszników. Do większości brakowałoby więc pięć mandatów. Akurat tyle, ile miał Yisrael Beitenu. Dlatego Likud skupił się na dotarciu do elektoratu rosyjskojęzycznych Izraelczyków, imigrantów z byłego Związku Sowieckiego i ich potomków – tradycyjnej bazy wyborczej Yisrael Beitenu.  Do sztabu Netanyahu włączył kilka osób znanych wśród „Rosjan”, jak mówi się o rosyjskojęzycznych Izraelczykach. Pojechał do Kijowa i do Soczi, aby pokazując się w towarzystwie prezydentów Ukrainy i Rosji zwiększyć popularność wśród imigrantów z obszaru postsowieckiego. Media i profile społecznościowe sympatyzujące z Likudem ostro atakowały Liebermana. Ważnym elementem tej kampanii było oskarżanie szefa Yisrael Beitenu o sympatyzowanie z Arabami. Wiadomo bowiem, że duża część rosyjskojęzycznego elektoratu to świeccy nacjonaliści. 11 września w Knesecie Netanyahu oskarżył Liebermana o kolaborowanie z izraelskimi Arabami. Wiadomo, że Lieberman jest zwolennikiem koncepcji dwóch państw i opowiada się w takim wypadku za przesiedleniem do niepodległej Palestyny zamieszkujących Izrael Palestyńczyków. Ta strategia zawiodła z dwóch powodów. Po pierwsze, wielu „Rosjan” za złe ma bliski sojusz Likudu z religijną prawicą. Ultraortodoksi dawno nie mieli takich wpływów politycznych i ekonomicznych przywilejów jak teraz, dzięki Bibiemu. Trzeba zaś pamiętać, że nacjonalizm rosyjskojęzycznych wyborców ma świeckie oblicze, charakteryzujące się dystansem, jeśli wręcz nie wrogością do religijnych ugrupowań.  Tak więc ostatecznie Likudowi nie udało się osiągnąć celu, jakim było odebranie głosów rosyjskojęzycznych partii Yisrael Beitenu i przejęcie wspomnianych wcześniej pięciu miejsc w Knesecie. Co więcej jednak, Lieberman nie tylko, że nie stracił stanu posiadania po wyborach kwietniowych, ale nawet go znacznie zwiększył. To efekt jego trafionej strategii wyborczej, będącej kontynuacją stanowiska zajętego w czasie wiosennych rokowań z Likudem. Lieberman nie obawiał się ofensywy Likudu, bo broniąc sprawy powoływania ortodoksów do armii, zyskał w oczach wielu wyborców spoza elektoratu „rosyjskiego”. Zresztą już na początku, zaraz po rozwiązaniu Knesetu, sondaże poszły ostro w górę i dawały Yisrael Beitenu nawet dziewięć mandatów. Ostatecznie zmasowana kampania przeciwko Liebermanowi niewiele dała. Yisrael Beiteinu nie tylko utrzymała twardy elektorat rosyjskojęzyczny, ale też przejęła część dotychczasowych zwolenników Niebiesko-Białych, wcześniej głosujących na jednego z członków tej koalicji, Yaira Lapida. Lieberman odebrał mu status lidera obozu zwolenników świeckości państwa. Efekty dała ostra kampania wymierzona w ultraortodoksów, której symbole był wiec na przedmieściach Tel Awiwu 8 lipca, kiedy Lieberman ogłosił, że jego partia nie wejdzie do żadnego rządu z udziałem partii religijnych (Shas i  Yahadut HaTorah). Remis ze wskazaniem Ogłoszone tuż po zamknięciu lokali wyborczych wieczorem 17 września exit polls wskazywały, że Likud otrzyma 30-33 mandaty, zaś Niebiesko-Biali 32-34. Jeśli wyniki się potwierdzą, będzie to oznaczało, że sondaże przedwyborcze przeszacowały siłę Likudu i prawicy. Według ostatnich, blok prawicowy z Netanyahu na czele mógł liczyć na 58-59 mandatów, zaś blok centrolewicy Gantza – na 53 mandaty. Z nieoficjalnych danych po przeliczeniu ponad 90 proc. głosów, w środę 18 września około południa wynikało, że Likud i Niebiesko-Biali zdobyli po tyle samo, 32 mandaty (a więc znów remis, ale obaj główni rywal ze stratą po trzy mandaty w porównaniu do kwietnia). Jednak zmienił się układ sił w związku z wynikami potencjalnych koalicjantów Netanyahu i Gantza. Trzecią frakcją okazuje się być wspólna lista partii arabskich: 12 mandatów. Partia Pracy – sześć, zaś Obóz Demokratyczny – pięć. Łącznie potencjalna centrolewicowa koalicja może liczyć więc na 55 mandatów. Do większości brakuje sześć. Z kolei koalicjanci Likudu uzyskali następujące wyniki: Yamina (umiarkowana prawica) – siedem, partie ultraortodoksyjne łącznie 17. To oznacza, że Netanyahu może liczyć na 56 mandatów.  Do większości brakuje więc pięć. Sytuacja wyglądałaby inaczej, gdyby próg wyborczy 3,25 proc. (co daje minimum cztery mandaty) przekroczyła skrajnie prawicowa partia Otzma Yehudit (Żydowska Siła), która skupia zwolenników rabina Meira Kahane. Na finiszu kampanii Netanyahu robił, co mógł, aby zwiększyć szanse tego potencjalnego koalicjanta, choć musiałby zapewne zapłacić wysoką cenę. Lider budzącej ogromne kontrowersje partii skupiającej żydowskich rasistów Itamar Ben-Gvir nie ukrywał, że chce dostać tekę ministra sprawiedliwości. – koalicja centrolewicy z Liebermanem (64 mandaty)– „rząd jedności”, czyli koalicja centrolewicy, Liebermana i Yasminy (71)– „rząd jedności” z udziałem Likudu, ale bez Netanyahu, bo na niego nie zgadzają się Niebiesko-Biali, i bez ultraortodoksów, bo na nich nie zgadza się Lieberman (103) – koalicja Likudu z Liebermanem (65 mandatów).Oczywiście Netanyahu będzie dążył do tego ostatniego wariantu, jedynego, który ratuje mu skórę, nie tylko w aspekcie politycznym. Mission impossible? Negocjacje w sprawie zbudowania koalicji i utworzenia rządu mogą trwać całymi tygodniami. Tymczasem Netanyahu nie ma czasu. Wisi nad nim groźba trzech procesów w sprawach korupcyjnych, nadużycia zaufania oraz malwersacji.  W grudniu 2018 r. izraelska policja zarekomendowała postawienie zarzutów korupcyjnych w sprawie dotyczącej giganta telekomunikacyjnego Bezeq. Netanyahu, w zamian za przychylne dla firmy i warte setki milionów dolarów zmiany w prawie, miał być pozytywnie przedstawiany w należącym do Bezeq serwisie informacyjnym Walla. Wcześniej policja zarekomendowała postawienie premierowi zarzutów także w dwóch innych sprawach – dotyczących przyjmowania kosztownych prezentów od znajomych biznesmenów i oferowania korzystnych dla jednej z gazet zmian w prawie w zamian za pozytywne przedstawianie jego osoby. Netanyahu czasem nazywa się specjalistą od misji niewykonalnych. Ta obecna „mission impossible” może się okazać jak dotąd najtrudniejsza. Już 2 października ma się odbyć kluczowe przesłuchanie Netanyahu w związku z zarzutami korupcyjnymi przed prokuratorem generalnym Avichaiem Mandelblitem.  Bibi miał swój plan przetrwania, złożony z trzech faz. Najpierw musiał zapewnić Likudowi 40 mandatów. Następnie znaleźć dodatkowych 21 deputowanych w Knesecie, by była większość. I to już bez tradycyjnego koalicjanta Liebermana. Wreszcie, wygrać wyścig z czasem. Czyli rekordowo szybko powołać rząd oraz przekonać nową koalicję do natychmiastowego przyjęcia dwóch bardzo kontrowersyjnych ustaw, które uchronią go przed dochodzeniem kryminalnym. Jedna ustawa zagwarantuje mu immunitet. Druga zaś ograniczy możliwość Sądu Najwyższego ingerowania w uchwalane w Knesecie prawa.  Jednak bukmacherzy od początku kiepsko widzieli szanse Netanyahu na zrealizowanie tego całego planu (1000:1). Wynik wyborów to potwierdza. Warto jednak pamiętać, że w 1995 r., po zabójstwie premiera Icchaka Rabina, szanse Netanyahu na wygranie wyborów były jeszcze bardziej iluzoryczne. A jednak wygrał. Teraz jest w jeszcze gorszej sytuacji, ale nie powinno się go lekceważyć. W końcu nie darmo mówią o nim „Tom Cruise izraelskiej polityki”.",,
Premier Morawiecki: Na ochronę zdrowia wydamy prawie dwa razy więcej niż w latach 2008-14,"– Sześć proc. PKB wydatki na ochronę zdrowia oznaczają, że w latach 2018-24 wydamy prawie dwa razy więcej niż w okresie 2008-14 – poinformował premier Mateusz Morawiecki. Podczas konwencji PiS na temat zdrowia w Opolu ocenił, że decyzja o zwiększeniu nakładów była bardzo odważna. W Lesznie premier przypomniał, że „biedna Polska zapłaciła za wykształcenie lekarzy dla bogatej Szwecji, Niemiec i Francji”.","Morawiecki zaznaczył, że zasadniczy dotychczasowych działań i planów to dobro Polaków i dobro pacjenta. Zapewnił, że jeśli 13 października wyborcy zaufają PiS, nastąpi skokowa, jakościowa różnica w obszarze ochrony zdrowia – będzie modernizacja szpitali, odnowiona baza transportowa i najwyższy standard leczenia.  Premier podkreślił, że Prawo i Sprawiedliwość buduje nowy ład, nowy kontrakt społeczny.  – To jest kontrakt społeczny, w ramach którego i owoce wzrostu są sprawiedliwie dzielone i jednocześnie też kładziemy ogromny nacisk na rozwój, na przedsiębiorczość, ale także na te dziedziny życia publicznego, społecznego, które wymagają ogromnej uwagi, związane ze zmianami demograficznymi i po prostu z potrzebami społecznymi – mówił szef rządu – tak jak ochrona zdrowia.  – Tutaj mamy na uwadze trzy podstawowe horyzonty: finansowy, ludzki – pacjenta, ale też lekarza, pielęgniarki, personelu medycznego; trzeci to sprzęt i modernizacja szpitali – tłumaczył.  – Wszystkie te trzy horyzonty mają się zbiegać gdzieś na widnokręgu, po to żeby zrealizować wspólny zasadniczy cel, a jest nim dobro Polaków – dobro pacjenta, wszystkich, którzy potrzebują pomocy służby zdrowia – powiedział Morawiecki.  Mówiąc o kwestiach finansowych, szef rządu wskazywał, że w 2014 roku rządząca wówczas PO wydawała 73 mld złotych, podczas gdy w tym roku nakłady te wyniosą 103 mld złotych, a więc o 40 proc. więcej. W przyszłym roku ma to być - według niego – około 107-109 mld złotych, czyli o 50 proc. więcej niż miało to miejsce pięć, sześć lat temu.  – To dzięki temu mogliśmy zrealizować takie programy jak 75 Plus, które (...) oznaczają, że każdy pacjent, każdy człowiek powyżej 75. roku życia rocznie, może otrzymać 20 opakowań leków takich, za które wcześniej musiał zapłacić. Dzisiaj one są bezpłatne dla tych naszych najbardziej potrzebujących, najsłabszych seniorów – zaznaczył Morawiecki.  Premier podkreślił, że podjęte zostały działania dotyczące personelu medycznego – m.in. lekarzy, także lekarzy-rezydentów i pielęgniarek. – To pierwszy rok, w którym więcej osób odebrało prawo do wykonywania zawodu pielęgniarki, niż zakończyło z dyplomem studia czy podyplomowe, czy magisterskie. Ten zawód na powrót staje się atrakcyjny, a to szalenie ważne – wskazał. – Pamiętam, jak jeszcze rok, dwa lata temu mówiliśmy, że średnia wieku pielęgniarek przewyższa już 50 lat i potrzebujemy tych nowych rekrutacji. Teraz liczbowo wygląda to tak – mamy dzisiaj o 13 tys. więcej pielęgniarek niż cztery – pięć lat temu – mówił szef rządu.  – To jest realna pomoc, która była możliwa dzięki uszczelnienie systemu podatkowego uszczelnienie również tych różnych patologii w systemie zdrowia – ocenił.  Zaznaczył, że przez długi czas rezydenci zarabiali niezmiennie 3 tys. 890 zł. – Teraz zarabiają 5300 zł, plus bonus w sytuacji 700 zł, jeżeli spełniają warunki które zostały zapisane – podkreślił szef rządu. – Oczywiście to ciągle jest za mało, ale porównajcie te 3 tys. 890 zł nie zmieniające się przez kilka lat, do tego co nam już udało się zrobić w tym krótkim horyzoncie czasowym – prosił rezydentów Morawiecki.  Mówiąc o planach na przyszłą kadencję – jeśli PiS wygra wybory – premier zapowiedział przeznaczenie 2 mld zł na fundusz modernizacji szpitali, dalsze odnowienie bazy transportowej, jeśli chodzi m.in. o karetki, budowę „najnowocześniejszego centrum onkologicznego w Polsce, ale chyba można powiedzieć, że i w Europie Środkowej”.  Morawiecki podkreślał, że „mamy rzeczywiście znakomitych lekarzy, coraz lepszy sprzęt” i zapewnił, że będą one sprzęgnięte z programem badawczym, rozwojowym, wdrożeniowym i klinicznym. Mówił, że te elementy – nowoczesność, odnowione szpitale powiatowe i baza transportowa, najwyższe standardy jakości leczenia m.in. w kardiologii i onkologii, to nie tylko obietnica, ale już dokonane znaczące zmiany.  Zaznaczył podczas opolskiej konwencji PiS poświęconej zdrowiu, że cel tych planowanych skokowych zmian jest jeden: „lepsze zdrowie Polaków – starszych, młodszych, niemowląt, Polaków w wieku dorosłym, młodzieży i dzieci”. „Biedna Polska zapłaciła za wykształcenie lekarzy dla bogatej Szwecji, Niemiec i Francji” Tematykę służby zdrowia poruszał Morawiecki również podczas spotkania z mieszkańcami Leszna (woj. wielkopolskie). Podkreślał tam, że „mamy dzisiaj 15 tys. więcej pielęgniarek niż kilka lat temu”. – Zmieniliśmy zasady wynagradzania, zwiększyliśmy poziom rekrutacji dla pielęgniarek i mamy dzisiaj więcej osób chętnych do wykonywania tego zawodu – przekonywał. Oznacza to, mówił, że osoby, które ukończyły tego typu studia podejmują teraz pracę w tym zawodzie, „ponieważ stał się on bardziej akceptowalny finansowo”. – Do tego przede wszystkim dążyliśmy – podkreślił. Premier nawiązał również do lekarzy. – Dostęp do specjalistów wiąże się przede wszystkim z brakiem lekarzy – wskazał. – Mamy długie kolejki, ponieważ nie ma specjalistów, nie ma lekarzy – dodał. – Przez dwadzieścia lat wyjechało z Polski ponad 20 tysięcy lekarzy – mówił. Na marginesie dodał, że „wykształcenie jednego lekarza to koszt ok. miliona złotych”, co – po przeliczeniu, daje ok. 25 miliardów złotych. – Co to oznacza? Że stosunkowo biedna Polska, dziesięć, piętnaście lat temu, zapłaciła za wykształcenie lekarzy dla bogatej Szwecji, bogatych Niemiec, bogatej Francji, wszędzie tam, gdzie ci ludzie wyjechali – przekonywał.",,
Ukraina: SBU zatrzymała szefa RIA Nowosti. „Przygotowywał materiały usprawiedliwiające aneksję Krymu”,Zatrzymany w Kijowie szef ukraińskiego biura rosyjskiej agencji prasowej RIA-Nowosti Kirił Wyszynski przygotowywał materiały usprawiedliwiające rosyjską aneksję Krymu i działania separatystów w Donbasie - poinformowała we wtorek Służba Bezpieczeństwa Ukrainy.,"Kirił Wyszynski przygotowywał materiały usprawiedliwiające rosyjską aneksję Krymu i działania separatystów w Donbasie. Struktury były wykorzystywane przez państwo agresora w ramach wojny hybrydowej przeciwko Ukrainie – poinformowała we wtorek SBU.– SBU wszczęła śledztwo przeciwko sieci struktur medialnych, działających na Ukrainie i kontrolowanych przez Rosję – powiedziała rzeczniczka SBU Ołena Hitlanska. Napisała też na Facebooku, że SBU wszczęła śledztwo przeciwko sieci struktur medialnych, działających na Ukrainie i kontrolowanych przez Rosję. Kilka godzin po przeszukaniu i aresztowaniu Wyszynskiego SBU zorganizowało konferencję prasową. – Wiosną 2014 roku Wyszynski dostał zadanie wyjazdu na Krym. Przygotowywał tam materiały, które usprawiedliwiały aneksję. Po powrocie z Krymu tworzył relacje popierające DRL i ŁRL (samozwańcze, prorosyjskie republiki ludowe: doniecką i łużańską) – powiedział na konferencji prasowej Wiktor Kononenko, zastępca szefa SBU. Funkcjonariusz podkreślił, że Wyszynski za swoją aktywność był sowicie wynagradzany; miesięcznie miał otrzymywać  53 tys. euro.  – Pieniądze te nadchodziły do Kijowa z Rosji przez Serbię – poinformował Kononenko.Prócz rosyjskiego paszportu podczas przeszukań przeprowadzonych przez SBU u Wyszynskiego znaleziono rosyjskie nagrody państwowe. Śledztwo, w którym figuruje, obejmuje około 20 osób – wyjaśniał. RIA Nowosti jest częścią państwowego koncernu medialnego Rossija Siegodnia. Należy do niego m.in. stacja telewizyjna RT (dawniej Russia Today) oraz nadająca m.in. w języku polskim stacja radiowa Sputnik.Na wydarzenia w Kijowie zareagował Kreml. Jego rzecznik Dmitrij Pieskow zapewnił, że Rosja podejmie kroki w odpowiedzi na działania SBU i zapowiedział, że Moskwa będzie „maksymalnie bronić interesów” rosyjskich mediów.",,
Były szef NATO: Lech Kaczyński miał rację,"Anders Fogh Rasmussen powiedział w rozmowie z TVP, że Władimir Putin już w 2008 roku planował agresywne kroki wobec Ukrainy. Były sekretarz generalny NATO przyznał, że nie mylił się w tej kwestii prezydent Lech Kaczyński, który w tym czasie w Gruzji przestrzegał przed ekspansją rosyjską. – Gdybyśmy potraktowali  poważnie to, co Putin mówił podczas szczytu NATO-Rosja w 2008 roku, to, być może, przewidzielibyśmy to, co stało się w 2014 roku, kiedy zaatakował Ukrainę – przyznał Rasmussen w rozmowie z Dominiką Ćosić, korespondentką TVP w Brukseli.","– Niedawno przeglądałem stare notatki ze szczytu NATO-Rosja w Bukareszcie, w 2008 roku, i zobaczyłem, że wypowiedzi Władimira Putina na temat Ukrainy i Krymu były podobne do tego, co mówił publicznie po nielegalnej aneksji Krymu do Rosji. Gdybyśmy to wtedy potraktowali poważnie, to być może moglibyśmy przewidzieć to, co stało się w 2014 roku, kiedy zaatakował Ukrainę – powiedział Anders Fogh Rasmussen.  Były szef NATO został też poproszony o komentarz faktu, że w 2008 roku, po rosyjskim ataku na Gruzję, prezydent Kaczyński przyjechał do tego kraju wyrazić swoje wsparcie razem z innymi prezydentami z regionu. Powiedział wówczas, że „najpierw będzie Gruzja, potem będzie Ukraina, a potem może państwa bałtyckie i Polska”. – Miał rację odnośnie Ukrainy, ale jeśli chodzi o trzy kraje bałtyckie, to one są dobrze chronione przez NATO – powiedział Rasmussen. Chodzi o artykuł 5, który mówi, że atak na jeden kraj Sojuszu jest uważany za atak na wszystkich.  – Pomożemy sojusznikowi, który został zaatakowany przez Rosję. Wzmocniliśmy naszą ochronę terytorialną poprzez rozmieszczenie sił nie tylko w krajach bałtyckich, ale również w Polsce, więc Putin nie odważy się nawet pomyśleć o ataku na te kraje – ocenił.",,
Ciało noworodka w rowie. Matka miała je rzucić i uderzyć kijem,Strażacy znaleźli martwe 4-miesięczne niemowlę na poboczu drogi w prowincji Benevento na południu Włoch. Matka miała wrzucić dziecko do przydrożnego rowu i uderzyć je kijem – podały włoskie media. Kobieta pozostaje pod nadzorem policji.,"34-latka po kłótni z partnerem wyjechała z jego domu w prowincji Avellino. Po czym wjechała samochodem w barierę ochronną obok drogi – poinformowały włoskie media. Ze wstępnych ustaleń wynika, że po zderzeniu kobieta wyszła z pojazdu, wrzuciła noworodka do rowu na poboczu drogi i uderzyła go kijem. Niemowlę znalazła straż pożarna. Dziecka nie udało się   uratować. Matka trafiła do szpitala i pozostaje pod dozorem policji. Funkcjonariusze ustalają szczegóły zdarzenia.",,
Co dalej z CETA? Czwartkowy szczyt UE-Kanada odwołany,Nie odbędzie się planowany na dziś szczyt Unia Europejska-Kanada. Podczas spotkania z udziałem premiera Kanady Justina Trudeau miało zostać podpisane porozumienie o wolnym handlu.,"Odwołanie szczytu jest spowodowane dalszym sprzeciwem Belgii. Podpisaniu umowy o wolnym handlu, tzw. CETA, sprzeciwia się jeden z francuskojęzycznych regionów Belgii – Walonia.– Do późnych godzin nocnych trwały rozmowy w ramach rządu belgijskiego na temat CETA i – jak się okazuje – władze belgijskie nie doszły do porozumienia. Tym samym Belgia nadal blokuje podpisanie umowy – wyjaśniła antenie TVP Info Dominika Ćosić, korespondentka TVP w Brukseli. Szczyt nie może się odbyć bez zgody wszystkich krajów Wspólnoty. Decyzja Belgii ma jednak – jak zapewniają urzędnicy z Brukseli – nie wpłynąć na relacje Unia Europejska – Kanada, a rozmowy są odłożone, a nie odwołane.",,
Tragedia na stoku. Lawina zabiła kobietę i dwoje dzieci,"Trzy osoby – kobieta i dwoje kilkuletnich dzieci – zginęły w sobotę w lawinie, która zeszła na stok narciarski w Val Senales koło Bolzano w Trydencie na północy Włoch. Wszystkie ofiary to Niemcy.","Lawina, która zeszła z lodowca na stok Teufelsegg, zasypując grupę niemieckich narciarzy, była szeroka na 150 metrów i długa na pół kilometra – podały media, powołując się na górskie służby ratunkowe. Na miejscu zginęła kobieta i siedmioletnia dziewczynka. W szpitalu w Trydencie zmarło drugie poszkodowane dziecko, przewiezione tam śmigłowcem w bardzo ciężkim stanie. Dwie osoby są ranne – są to ojciec jednego z dzieci, które zginęły oraz jego 11-letni syn.",,
Zwycięzców I tury dzieli 5 punktów,"Bronisław Komorowski otrzymał 41,54 proc. poparcia w wyborach prezydenckich, a Jarosław Kaczyński 36,46 proc. – podała oficjalnie Państwowa Komisja Wyborcza. Druga tura – 4 lipca.",,,
Cimoszewicz o obronie przed ustawą 447: To kompromituje nasz kraj,"– To jest coś, co kompromituje nasz kraj po raz kolejny: za cnotę uważa się obronę tego, żeby nie zwrócić tego, co się komuś należy, tylko dlatego, że był Żydem, do tego ofiarą Holokaustu – stwierdził w „Kropce nad i” Włodzimierz Cimoszewicz, „jedynka” na warszawskiej liście Koalicji Europejskiej do Parlamentu Europejskiego.","– To jest oczywiste, że oni grają antysemityzmem – stwierdził Cimoszewicz, pytany o słowa prezesa Jarosława Kaczyńskiego, który odnosząc się do ustawy 447 pytał retorycznie, czy Polska ma płacić za to, że odbudowała to, co przez Niemców zostało zburzone.Były premier uważa, że nierozwiązanym problemem jest sprawa reprywatyzacji i zwrotu indywidualnego mienia osób narodowości żydowskiej, ofiar Holokaustu. Jak zauważył, nikt nie odbierze spadkobiercom prawa do stawania przed sądem i dochodzenia swojej własności, bo prawo własności jest gwarantowane przez konstytucję. Innym problemem, zdaniem Cimoszewicza, jest kwestia tzw. mienia bezspadkowego, gdzie nie ma osób, które dziedziczyłyby majątki, np. po ofiarach Holokaustu. – Takie mienie, i to na podstawie komunistycznego dekretu o nacjonalizacji mienia niemieckiego, stało się własnością państwa polskiego i pozostanie jego własnością. Nikt nie ma możliwości ściągania tego mienia, włącznie z najpoważniejszymi światowymi organizacjami żydowskimi, dlatego, że nie mają takiego prawa – ocenił kandydat do PE.",,
Sprawa śmierci Stachowiaka w Sejmie? Bochenek: jest wniosek u marszałka,"Prawo i Sprawiedliwość złożyło wniosek do Marszałka Sejmu o poszerzenie porządku obrad najbliższego posiedzenia  Sejmu o informację ministra sprawiedliwości i ministra spraw wewnętrznych i administracji na temat śmierci Igora Stachowiaka. Rzecznik rządu zapewnia, że gabinet premier Beaty Szydło nie bagatelizuje sprawy tragedii w komisariacie policji we Wrocławiu.","Rafał Bochenek odniósł się w rozmowie z Jedynką do żądań opozycji, która domaga się utworzenia komisji śledczej do zbadania tej sprawy. Rzecznik rządu przekonywał, że to poprzedni rząd nie radził sobie z wyjaśnianiem przypadków nadużyć funkcjonariuszy.Igor Stachowiak został zatrzymany przez policję 15 maja ubiegłego roku na rynku we Wrocławiu. W komisariacie został kilkakrotnie rażony paralizatorem, wkrótce zmarł. Został pomylony z osobą poszukiwaną za handel narkotykami. Minister Mariusz Błaszczak zażądał zwolnienia ze służby funkcjonariusza, który użył paralizatora. Do Wrocławia został skierowany specjalny zespół kontrolny Ministerstwa Spraw Wewnętrznych i Administracji. Śledztwo prowadzi prokuratura w Poznaniu. Stanowiska stracili też komendant wojewódzki policji we Wrocławiu, jego zastępca nadzorujący pion prewencji oraz szef komendy miejskiej we Wrocławiu.Według danych Rzecznika Praw Obywatelskich w latach 2008-2015 trzydziestu trzech funkcjonariuszy policji odpowiedziało przed sądem za znęcanie się nad zatrzymanymi.",,
"„Jeśli PO będzie chciała wprowadzać związki partnerskie, to nie w koalicji z PSL”","Jeśli Platforma będzie chciała wprowadzać związki partnerskie, to nie w koalicji z Polskim Stronnictwem Ludowym. Nie zgadzamy się na związki partnerskie, liberalizację aborcji czy walkę z Kościołem – powiedział Marek Sawicki z Polskiego Stronnictwa Ludowego.","W wywiadzie dla „Newsweeka” przewodniczący Platformy Obywatelskiej Grzegorz Schetyna powiedział, że PO zawsze będzie stawać w obronie słabszych. – Przed kampanią samorządową ustaliliśmy, że Rafał Trzaskowski podpisze deklarację LGBT+ po wyborach. W sytuacji, gdy Jarosław Kaczyński zaatakował mniejszości seksualne, zaczął straszyć gejami, seksualizacją dzieci, musieliśmy stanąć w obronie mniejszości – mówił. Na uwagę, że podczas swoich rządów PO nie zalegalizowała związków partnerskich, Schetyna wskazał, że Platforma była wówczas w koalicji z PSL, które nie było za związkami partnerskimi. – Ale powiem szczerze – ten temat nie był naszym priorytetem. Jednak sprawa wróci po wyborach i jestem przekonany, że jeśli wygramy, to uchwalimy związki partnerskie – zadeklarował Schetyna. – PSL z pewnością nie będzie wspierać Grzegorza Schetyny w tej sprawie. Po pierwsze nie ma zgody PSL na związki partnerskie, po drugie nie ma zgody PSL na liberalizację kwestii związanych z aborcją, po trzecie nie ma zgody PSL na wyprowadzanie religii ze szkół i walkę z Kościołem – powiedział Sawicki. Schetyna mówił „Newsweekowi”, że „klimat społeczny się zmienił”. – Polska dojrzała do związków partnerskich, społeczeństwo przyzwyczaja się do tego, że to jest coś normalnego. Przecież w większości będą z tego korzystać pary heteroseksualne – powiedział lider PO. Zaznaczył, że nie jest zwolennikiem koncepcji przedstawionej niedawno przez wiceprezydenta Warszawy Pawła Rabieja, „że najpierw są związki partnerskie, później małżeństwa, a na końcu adopcje dzieci przez pary homoseksualne”. – Jestem za związkami partnerskimi, bo to ułatwi parom, także homoseksualnym, codzienne funkcjonowanie. Ale nie ma oczekiwań, żeby robić kolejne kroki. Jeżeli koś mówi o adopcji dzieci przez pary homoseksualne, to skutecznie utrudnia wprowadzenie związków partnerskich, bo daje takim ludziom jak Kaczyński argumenty do ataku – mówił Schetyna.",,
Tillerson w Londynie: potępiamy przecieki w sprawie zamachu,"Stany Zjednoczone biorą „pełną odpowiedzialność” za związane z zamachem w Manchesterze przecieki, które pozwoliły mediom za Oceanem zidentyfikować napastnika, zanim zrobiły to brytyjskie służby, a także opublikować pochodzące ze wstępnych oględzin zdjęcia miejsca zbrodni – oświadczył szef amerykańskiej dyplomacji.","Podczas krótkiej wizyty w Londynie Rex Tillerson mówił, że Waszyngton chce wyjaśnienia sprawy przecieków pojawiających sie w amerykańskiej prasie. W środę rano w wywiadzie dla BBC minister spraw wewnętrznych Amber Rudd skrytykowała amerykańskie służby wywiadowcze, które od pierwszych godzin po ataku przekazywały mediom szczegóły śledztwa. Ujawniły m.in. tożsamość zamachowca i szczegóły przebiegu zamachu zanim brytyjska policja podała te informacje opinii publicznej.– Oczywiście to potępiamy – deklarował Rex Tillerson, dodając, że prezydent Trump chce szybkiego śledztwa i ukarania winnych. – Bierzemy za to pełną odpowiedzialność. Rzecz jasna żałujemy, że do tego doszło. Ale jeśli chodzi o wpływ tej sprawy na relacje między Stanami a Zjednoczonym Królestwem – to szczególne relacje, które łączą nasze kraje, na pewno przetrwają to niefortunne wydarzenie – podkreślał Tillerson.",,
Grali w krykieta przez ponad sześć dni,"Krykieciści angielskiego Loughborough University
Staff Cricket Club zagrali najdłuższy mecz w historii tej dyscypliny sportu.
Spędzili bez przerwy na boisku 150 godzin, czyli ponad sześć dni. Wyczyn
zostanie wpisany do Księgi Rekordów Guinnessa.","W spotkaniu na boisku Loughborough College w hrabstwie Leicestershire wśrodkowej Anglii udział wzięło 22 zawodników. Według zasad jakie ustalono, cogodzinę mieli pięciominutowe przerwy. Dochód z imprezy – ponad 10 tys. funtów – przeznaczono na cele charytatywne.Do tej pory rekord długości meczu w tej dyscyplinie należał do BlunhamCricket Club z hrabstwa Bedfordshire. W dniach 26-30 sierpnia 2010 roku gralioni bez przerwy przez 105 godzin. Krykiet to gra zespołowa z najdawniej skodyfikowanymi zasadami, bo jeszcze wXVIII wieku. Jej korzenie wywodzą się z Anglii, a dziś największąpopularnością poza swą ojczyzną cieszy się w krajach Wspólnoty Narodów –głównie w Azji Południowej, Australii i Nowej Zelandii, w Afryce Południoweji na Karaibach. Na Starym Kontynencie, poza Anglią, gra się głównie w Holandii, Irlandii iSzkocji, choć do Europejskiej Rady Krykieta należy 31 państw. W niemalwszystkich krajach imigranci z Azji lub ich potomkowie są głównymianimatorami rozwoju tej dyscypliny.",,
„Latem ludzie nie chcą rozmawiać o polityce i badania są mniej wiarygodne”,"– Bardzo interesujące jest to, że nie zyskuje lewica, a właśnie prawica, ta prawdziwa prawica w tym sensie, że ideologicznie odwołująca się do patriotyzmu, religijności – mówiła w TVP Info prof. Lena Kolarska-Bobińska (PO), minister nauki i szkolnictwa wyższego. Skomentowała w ten sposób wyniki najnowszych sondaży, z których wynika, że rośnie przewaga Prawa i Sprawiedliwości nad Platformą Obywatelską.","– To, że te badania tak wyglądają, wynika z tego, że ludzie się przemieszczają. Nie chcą rozmawiać o polityce. Poczekajmy na wrzesień. Trend jest, widać go, ale poczekajmy. Te badania w lecie są mniej wiarygodne – mówiła. – Niewątpliwie „spisek kelnerów”, przesłuchania na Podbeskidziu i zmęczenie ludzi miały wpływ na te wyniki. Poczekajmy jeszcze. Rozpoczyna się kampania wyborcza, zobaczymy też, jak to będzie z tym zjednoczeniem się prawicy, czy będzie ta zgoda, czy pójdą razem. Co się jeszcze wydarzy, bo dużo się wydarzy do przyszłych wyborów. Często inaczej się też głosuje w wyborach samorządowych, a inaczej w parlamentarnych – stwierdziła. CZYTAJ TAKŻE: Sondaż: 11 pkt. przewagi PiS nad PO. PSL i Twój Ruch poza Sejmem",,
Jaruzelski zaproszony do Moskwy,"Generał Wojciech Jaruzelski został zaproszony do Moskwy
na obchody 65. rocznicy zwycięstwa nad hitlerowskimi Niemcami - poinformował
szef wydziału administracyjnego kancelarii prezydenta Rosji Władimir Kożin.","Kożin wymienił 86-letniego Jaruzelskiego wśród dziewięciu byłych szefówpaństw, które walczyły na frontach II wojny światowej w Europie i które zostały zaproszone na majowe uroczystości do stolicy Rosji. W gronie tym znaleźli się również m.in. byli prezydenci USA i Francji – George Bush seniori Valery Giscard d'Estaing.Przedstawiciel Kremla przekazał, że czworo z zaproszonych potwierdziło jużprzyjazd do Moskwy. Kożin nie sprecyzował, czy jest wśród nich generałJaruzelski.Sam zainteresowany nie potwierdza, czy pojedzie do Moskwy.– W tej materii obecnie wypowiadać się nie chcę – powiedział Wojciech Jaruzelski. Generał uczestniczył już w 2005 roku w Moskwie w obchodach 60. rocznicyzwycięstwa nad III Rzeszą. W tamtych uroczystościach wziął też udziałówczesny prezydent RP Aleksander Kwaśniewski.W tym roku na rocznicowe obchody do stolicy Rosji wybiera się także prezydentLech Kaczyński. Szef wydziału administracyjnego kancelarii prezydentaDmitrija Miedwiediewa wymienił polskiego szefa państwa wśród 14 prezydentów,od których w najbliższym czasie powinno wpłynąć potwierdzenie udziału.Kulminacyjnym punktem obchodów 65. rocznicy zakończenia II wojny światowej wEuropie będzie wielka defilada wojskowa na Placu Czerwonym. Wezmą w niejudział także żołnierze z czterech krajów koalicji antyhitlerowskiej - USA,Wielkiej Brytanii, Francji i Polski.Z Polski, jak poinformował minister obrony narodowej Bogdan Klich, doMoskwy pojedzie pododdział wojskowy i czterech kombatantów.",,
Miller: Winę za kryzys związany z uchodźcami ponosi Angela Merkel. Złamała wszelkie procedury,"– Polska jest bezpieczna, bo jeszcze nie zostaliśmy zaatakowani – powiedział w programie „Gość poranka” w TVP Info były premier oraz szef SLD Leszek Miller. Jego zdaniem wina za sytuację w Europie, zamachy terrorystyczne i kryzys uchodźczy leży po stronie Angeli Merkel, która „złamała procedury azylowe” i „otworzyła szeroko ramiona”.  Miller po raz kolejny wyraził też skruchę za to, że SLD uczestniczyło w „swego rodzaju porozumieniu”, by wybrać w poprzedniej kadencji Sejmu pięciu sędziów TK.","W czwartek ma się odbyć  spotkanie w parlamencie, na które szefów partii zaprosił marszałek Sejmu. Możliwe, że wezmą w nim udział przewodniczący ugrupowań, które nie zasiadają w parlamencie. Tematem rozmów ma być m.in. zakończenie sporu wokół TK.    „Nie przypuszczałem, że będzie taka burza”  – Z SLD i PSL uczestniczyliśmy w swego rodzaju porozumieniu, żeby jeszcze w poprzedniej kadencji wybrać nie trzy osoby do Trybunały Konstytucyjnego na wakujące stanowiska, ale dodać jeszcze dwóch sędziów TK. Patrzę teraz na to z zażenowaniem. Ale przyznam, że nie przypuszczałem, że ten problem wywoła taką burzę w Polsce – powiedział Miller.  Jak dodał,  TK to teraz w Polsce „poważny problem” i wątpi, że jutro uda się uzyskać kompromis, bo „strony okopały się na swoich stanowiskach”. „Nasz wróg nazywa się radykalny islam”  Miller odniósł się też do rosnącego zagrożenia terroryzmem na naszym kontynencie. – Europa za późno zmieniła nastawienie do uchodźców. Mamy do czynienia z wrogiem. Ten wróg nazywa się radykalny islam. I on jest u nas, w naszym domu – powiedział. Jego zdaniem, zamachy nie ustaną.     – Polska jest bezpieczna, dlatego że jeszcze nie zostaliśmy zaatakowani – powiedział. Miller uważa, że musimy wszelkim sposobami walczyć, by „islamscy mordercy już nikogo nie zamordowali”.  Zwrócił uwagę, że „widać, jak łatwo w Europie dokonuje się zamachów terrorystycznych”, ale „trzeba mieć czyste sumienie, że uczyniono wszystko, aby ograniczyć skalę tego zatrważającego zjawiska”.    – Za pomocą sił porządkowych trzeba odzyskać te dzielnice w różnych miastach europejskich, które zostały wyjęte spod prawa i rządzi tam z jednej strony meczet, a z drugiej strony szariat – postulował.    „Merkel złamała procedury azylowe”  Miller jest przekonany, że źródłem obecnych problemów w Europie jest postępowanie  kanclerz Niemiec wobec uchodźców.  – Jednoosobowo, nie mając żadnych upoważnień ze strony innych krajów Unii Europejskiej, złamała procedury azylowe, złamała prawo europejskie, otworzyła szeroko ramiona i powiedziała: przyjeżdżajcie. I dzisiaj rozpaczliwie Niemcy i inne kraje usiłują ten problem ograniczyć – powiedział były przewodniczący SLD.   Zdaniem Millera trzeba jak najszybciej uszczelnić granice UE i deportować wszystkich, którzy nielegalnie tu przebywają.",,
"Bezkrólewie. Tusk, Schetyna, opozycja","Kiedy po raz pierwszy mignęło mi gdzieś na Twitterze, że Donald Tusk nie będzie startował w wyborach prezydenckich, byłem przekonany, że link odeśle mnie do kolejnej analizy, prognozy, wyrażenia obaw lub nadziei. A jednak nie - naprawdę zrezygnował, „król Europy” wzgardził uczestnictwem w wyścigu po koronę zbuntowanej, krnąbrnej prowincji, jak zapewne myśli dziś o Polsce. Cóż, już kilka lat temu chciał się odseparować od polskich spraw, a przecież z punktu widzenia Tuska dziś jest tylko gorzej. Mając w perspektywie prestiż kierowania największą europejską rodziną polityczną zostawia kolegów z ich bałaganem i, w wielu przypadkach, rozczarowaniem.","Jest przy tym faktem, że Tusk dostał do rąk bardzo dobry argument, prawdziwą wymówkę, tym wiarygodniejszą, że przecież dla niego samego niezbyt wygodną. W zeszłym tygodniu kilkoro polityków opozycji reprezentujących różne jej frakcje mówiło o tym, że były premier nie ma dziś mocy zdobywania nieprzekonanego elektoratu, a bez niego wyborów prezydenckich nie da się wygrać w żaden sposób. Tusk posłużył się bardzo podobną argumentacją, dodając, że ciąży na nim odpowiedzialność za trudne, niezbędne i niepopularne decyzje. Jest faktem, że pod jego reforma emerytalną dziś nie podpisuje się już ani Grzegorz Schetyna, ani nawet Władysław Kosiniak-Kamysz, który w swoim czasie dał jej twarz. Lecz choć dla prawie wszystkich taki finał sprawy wydawał się oczywisty, nie brakowało sympatyków, którzy czekali. Hasło „Donald, musisz” przeżywało w wielu głowach i redakcjach drugą młodość, a jedna z dziennikarek pisała wręcz, że nie obchodzą jej nic a nic rozterki Tuska, ma wystartować i już. Tyle że Tusk chyba faktycznie zamówił sobie opisywany w poniedziałkowych mediach własny sondaż, który musiał rozczarować go na tyle mocno, by przerwać tę dziwną grę prowadzoną ze swoimi zwolennikami. Zakończył tym samym ów specyficzny paraliż decyzyjny Platformy Obywatelskiej, w której, choć czas nagli, nie można było podjąć dotąd żadnej decyzji w sprawie wyborów prezydenckich – w każdej chwili unieważnić mógł ją bowiem sam Donald Tusk. Decyzja – jakkolwiek bez żadnej gwarancji ostateczności, bo nie w takich sprawach dawny premier zmieniał zdanie prawie z dnia na dzień – stawia Platformę w zupełnie nowej sytuacji, zmienia się też, choć nie wiemy jeszcze do końca w jaki sposób, pozycja jej lidera, Grzegorza Schetyny. Dywagacje, czy postawić na Małgorzatę Kidawę-Błońską, Rafała Trzaskowskiego czy nawet Radosława Sikorskiego nagle przestały być tylko sztuką dla sztuki, ponieważ muszą – i to szybko – przełożyć się na decyzję, która z kolei zmienić ma, według oczekiwań ją podejmujących, polską politykę na wiele lat. Może na zawsze. Również wtedy, gdy sprawy nie ułożą się po myśli polityków Platformy. Zły wybór, którego konsekwencją byłby kiepski wynik jej kandydata, lub rezygnacja z wystawienia reprezentanta PO już w pierwszej turze, to de facto dobrowolne wymazanie się z politycznej mapy w ciągu kilku następnych lat. Kidawa-Błońska wydaje się być w tej chwili wyborem najbezpieczniejszym, jednak i inni kandydaci mają wpływowych sojuszników, pojedynek może więc być krótki, lecz bardzo interesujący. Za Trzaskowskim ciągnąć się jednak będą jego warszawskie niepowodzenia, które, co prawda, samym warszawiakom zdają się w ogóle nie przeszkadzać, jednak mogą budzić obawy, jak poradziłby on sobie z całym krajem. Nie wiemy też w tej chwili, czy afera, narastająca wokół zatrzymanego niedawno burmistrza warszawskich Włoch nie trafi rykoszetem w mazowieckich baronów Platformy i bliskich współpracowników Rafała Trzaskowskiego. Kandydatury Radosława Sikorskiego nie da się natomiast brać poważnie po taśmach, zaś niechęć wyborców nieprzekonanych budziłby zapewne w stopniu takim samym, jak Tusk i myślę, że aby to stwierdzić, nie musiałby nawet zamawiać drogich, prywatnych badań opinii społecznej. A przecież politycy pozostałych sił opozycji nie stoją w tym czasie z założonymi rękoma, choć sytuacja na lewicy jest zupełnie inna, niż u ludowców. W PSL wszystko jest już właściwie jasne. Władysław Kosiniak-Kamysz będzie kandydatem stronnictwa na prezydenta, choć nie jest już ponoć tak pewne, czy poprą go również przedstawiciele Kukiz’15, choć akurat to do wyborów może się jeszcze zmienić, znając niestabilność tego ugrupowania i jego lidera. Kosiniak-Kamysz zdaje się cieszyć poparciem Donalda Tuska, zaś kilku dziennikarzy już prowadzi mu kampanie wyborczą w swoich mediach, nawet się z tym nie kryjąc.    Ponieważ na szansach i ryzykach tej kandydatury skupiłem się w poprzednim komentarzu dla portalu TVP Info, a do tematu na pewno wielokrotnie będziemy jeszcze wracać, od razu przejdę do kolejnego punktu – stosunku polityków Platformy do koalicjanta w senacie i potencjalnego partnera w wyborach prezydenckich. Nie da się nie zauważyć, że te relacje nie są w ostatnich dniach najlepsze i zdają się psuć proporcjonalnie do wzrostu wiary lidera ludowców we własne siły. – Gdy przedstawiciel partii, która razem z pozostałościami po Kukiz'15 ma 8,5 proc. poparcia, kreuje się na prezydenckiego kandydata całej opozycji, to staje się trochę niepoważny – mówiła Polskiej Agencji Prasowej już w weekend Izabela Leszczyna, dawna wiceminister finansów w rządzie koalicji PO-PSL. Pod koniec tygodnia twitterowe konta partii i ich poszczególni działacze docinali już sobie na całego, a na uspokojenie emocji nie wpływa na pewno fakt, że kilku polityków związanych z ludowcami, wywodząca się z Unii Europejskich Demokratów, ma z Platformą własne „rachunki krzywd”. A że dziś ludowcy w zamieszaniu po decyzji Tuska widzą szansę na wzmocnienie kandydatury swojego szefa, przez jakiś czas może dochodzić do podobnych spięć.Na lewicy tymczasem sytuacja zaczyna trochę przypominać to, co dzieje się w Platformie. Wygląda bowiem na to, że Robert Biedroń już czuje się kandydatem na prezydenta, choć zapomniał o tym, że sporo zależy od kolegów. W tym samym czasie Biedroniowi sypie się własna partia, co znaczenie ma już tylko symboliczne w obliczu nieuchronnego rozpłynięcia się Wiosny w SLD. Jeśli jednak lewica, tak samo jak Platforma, przez dłuższy czas nie będzie w stanie wykreować kandydata na prezydenta, Kosiniak-Kamysz pozostanie jedynym pewnym kandydatem i, tak samo, jak Andrzej Duda, będzie mógł wykorzystywać czas, którego wszystkim, którzy zgłoszą się później, może zabraknąć. SLD musi się jeszcze na nowo przeformatować, Platforma zaś decyzją Tuska pogrąża się w kolejnym stadium kryzysu przywództwa. Skoro bowiem Donald Tusk tak czytelnie odpuszcza, podpadając tym wielu sympatyków, Grzegorz Schetyna jako lider ugrupowania może poczuć się trochę pewniej, zaś jego młodzi konkurenci, którzy po cichu liczyć musieli na wsparcie z Brukseli, mogą zostać na lodzie. Być może pierwszą jaskółką przegrupowania sił w PO był czwartkowy wywiad radiowy posłanki Joanny Augustynowskiej, która swojego szefa nie mogła się wręcz nachwalić, słuchacze zaś musieli być w szoku, ponieważ wszyscy zapomnieliśmy już, że o ostatnio ciągle krytykowanym Schetynie można mówić tak dobrze.Schetynę w doskonałym humorze zobaczyliśmy też podczas ogłaszania wspólnych kandydatów opozycji do prezydium Senatu (w przypadku PSL – jeszcze bez podania nazwiska). A skoro przewodniczący jest dziś tak bardzo zadowolony, zgadywać można, że są pokoje i biura poselskie, gdzie nastrój pogorszył się zdecydowanie i to bynajmniej nie na Nowogrodzkiej. Czekali na powrót Tuska, a tu wraca Schetyna.",,
"Barbara Piwnik: Sędziemu nie przystoi takie demonstrowanie, jak czasem oglądamy","– Uważam, że - to jest mój pogląd - sędziemu nie przystoi takie demonstrowanie, jak czasem oglądamy, bo miejscem dla wyrażania tego, w jaki sposób należy stosować prawo, jak w tym obowiązującym prawie ma funkcjonować obywatel, jest sala rozpraw – powiedziała w programie „Minęła 8” Barbara Piwnik, b. minister sprawiedliwości i prokurator generalny.","Małgorzata Gersdorf, prezes SN w stanie spoczynku, wygłosiła w piątek w niemieckim Karlsruhe wykład, w którym mówiła m.in., że szkody wyrządzone polskiemu wymiarowi sprawiedliwości przez ustawy z ostatnich dwóch i pół roku są „niestety bardzo poważne i nic nie zapowiada ich naprawienia w najbliższej przyszłości”. Przewodnicząca niemieckiego Federalnego Trybunału Bettina Limperg powiedziała natomiast, że Niemcy są „szczególnie odpowiedzialni” za nasz kraj.Kwestię sporu o reformę sądownictwa w Polsce i zaangażowanie w nią sędziów komentowała na antenie TVP Info b. sędzia Barbara Piwnik.– Uważam, że - to jest mój pogląd - sędziemu nie przystoi takie demonstrowanie, jak czasem oglądamy, bo miejscem dla wyrażania tego, w jaki sposób należy stosować prawo, jakie mamy prawo, jak w tym obowiązującym prawie ma funkcjonować obywatel, jest sala rozpraw – powiedziała Piwnik. – A jeżeli sędzia, prawnik ma możliwość publicznego zabrania głosu, to właśnie powinna być to forma wyjaśniania, tłumaczenia i nigdy prawnikowi na sali rozpraw, sędziemu też to nie przystoi powiedzieć: „tak zdecydowałem, bo ja tak uważam, koniec kropka” – podsumowała b. minister sprawiedliwości i prokurator generalny.",,
USA: Reforma systemu karnego złagodzi kary dla tysięcy więźniów,"Kongres USA jest bliski zaaprobowania reformy systemu karnego, po tym jak Senat stosunkiem głosów 87 „za” do 12 „przeciw” przyjął we wtorek ustawę o złagodzeniu kar dla tysięcy więźniów. Izba Reprezentantów zajmie się ustawą jeszcze w tym tygodniu.","Projekt ustawy, dyskutowany już od kilka lat, zakłada zastąpienie obecnej, opartej na surowych karach filozofii amerykańskiego systemu karnego działaniami zmierzającymi do zmniejszenia przypadków recydywy i do resocjalizacji skazanych.Prezydent Donald Trump „chce być surowy wobec przestępczości, ale także chce być sprawiedliwy wobec przestępców” – powiedział podczas dyskusji nad projektem ustawy republikański senator Charles „Chuck” Grassley, przewodniczący senackiej komisji sprawiedliwości. – Prezydent Trump ma pióro gotowe do podpisu ustawy – dodał Grassley. Senator Grassley, wskazując na poparcie prezydenta Trumpa dla projektu ustawy nazwanej „Ustawą pierwszego kroku” (First Step Act) chciał przekonać do głosowania za przyjęciem ustawy Republikanów, którzy obawiali się, że głosowanie za tą ustawą może posłużyć ich przeciwnikom do określania ich jako „łagodnych wobec przestępczości” i tym samym zaszkodzić im w następnych wyborach. Przyjęcie przez Senat ponadpartyjnego projektu ustawy jest dużym sukcesem prezydenta Trumpa, popierającego inicjatywę zmierzającą do rozładowania przepełnionych amerykańskich więzień. Ustawa „poprawi bezpieczeństwo naszych społeczności; da nadzieję i drugą szansę tym, którzy na to zasłużyli” – napisał na Twitterze Trump w reakcji na przyjęcie przez Senat ustawy o reformie systemu karnego. Amerykański prezydent, jak zawsze czuły na punkcie wydatków, dodał na Twitterze, że „wprowadzenie ustawy w życie pozwoli zaoszczędzić miliardy dolarów”. Zdaniem krytyków amerykańskiego systemu penitencjarnego, przepełnienie więzień, w których obecnie przebywa 2,3 mln skazanych, jest rezultatem prowadzonej od lat 80. ubiegłego stulecia „wojny z narkotykami”. W ramach tej „wojny” zaostrzone zostały kary nawet za drobne przestępstwa związane z narkotykami, jak posiadanie większej ilości marihuany i wprowadzona naczelna zasada „do trzech razy sztuka”. Zasada ta zobowiązuje sędziów federalnych do automatycznego skazania na karę dożywotniego więzienia każdej osoby, która po raz trzeci została uznaną winną popełnienia poważnego przestępstwa, a za takie uważane są wszystkie przestępstwa związane z posiadaniem, przemytem i handlem narkotykami, nawet jeśli nie zostały popełnione z użyciem przemocy. Ustawa, przyjęta przez Senat przewiduje złagodzenie wyroków wydanych w ramach zasady ""do trzech razy sztuka"" z dożywocia do kary 25 lat więzienia, wprowadzenia aresztów domowych wobec skazanych za mniej szkodliwe przestępstwa, osadzanie skazanych w więzieniach federalnych bliskich miejsca zamieszkania ich rodzin oraz zwiększenie liczby programów resocjalizacji skazanych. Ustawa, przyjęta w Senacie zdecydowaną większością głosów senatorów z obu partii, obejmuje tylko skazanych odsiadujących kary w więzieniach federalnych. Grupa ta stanowi zaledwie 10 proc. obecnej więziennej populacji w USA. Najwięcej skazanych, ok. 57 proc., odsiaduje swoje wyroki w więzieniach stanowych. Zdaniem ekspertów dzięki takiemu złagodzeniu wyroków z federalnych zakładów karnych na wolność szybciej wyjdzie ok. 53 tys. osób.",,
Przychody firm rosną szybciej niż PKB,Przychody 2000 największych przedsiębiorstw w Polsce rosną ponad dwa razy szybciej od całej gospodarki – pisze  „Rzeczpospolita”.,"Kończący się rok jest udany dla największych firm. „Po 2019 r., kolejnym bardzo dobrym w gospodarce Polski, koniunktura w 2020 r. będzie również dobra, choć wyraźniej zaznaczy się spowolnienie gospodarcze wynikające ze słabszego popytu zagranicznego” – powiedział „Rz” Arkadiusz Krześniak, główny ekonomista Deutsche Bank Polska.  Z tegorocznej edycji Listy 2000 przygotowanej przez „Rzeczpospolitą” i obejmującej 2 tys. największych polskich firm, wynika, że zakończyły one 2018 r. z 2,3 bln zł przychodów. To 12 proc. więcej niż rok wcześniej, przy wzroście PKB o 5,1 proc. Dobra passa firm trwa od kilku lat i choć coraz donośniejsze są głosy o spowolnieniu gospodarczym, to widać, że na razie przedsiębiorcy korzystają z koniunktury.  Jak podaje gazeta, za największą część przychodów w zestawieniu (46,2 proc.) odpowiadają spółki należące do kapitału zagranicznego, których jest 844 (lista nie obejmuje sektora finansowego). Pod względem liczebności prowadzi kapitał prywatny polski - 1072 firmy, ale jego udział w ogólnych przychodach jest niższy niż zagranicznego i wynosi 39,6 proc. „Firm należących do Skarbu Państwa jest w zestawieniu tylko 61 (czyli 0,8 proc.), ale odpowiadają za blisko 14 proc. przychodów. Są to więc duże przedsiębiorstwa. Ich znaczenie prawdopodobnie będzie rosło, biorąc pod uwagę polonizacyjne ambicje Skarbu Państwa” – czytamy.",,
Polak został nuncjuszem w Gwinei i Mali,Papież Franciszek mianował nuncjuszem w Gwinei i Mali księdza Tymona Tytusa Chmieleckiego – poinformowało watykańskie biuro prasowe. Papież podniósł dyplomatę do godności arcybiskupa.,"52-letni ksiądz Chmielecki był dotychczas radcą w nuncjaturze.Pracę w służbie dyplomatycznej Stolicy Apostolskiej rozpoczął w 1995 r. Pracował w watykańskich przedstawicielstwach dyplomatycznych w Gruzji, Senegalu, Austrii, na Ukrainie, w Kazachstanie, Brazylii W ostatnich latach był pracownikiem Sekcji ds. Relacjiz Państwami w Sekretariacie Stanu Stolicy Apostolskiej.",,
Atak w czeskim szpitalu. Są zabici. Media informują o motywach sprawcy,"Sześć osób zginęło w strzelaninie w Szpitalu Uniwersyteckim w Ostrawie na zachodzie Czech. Sprawca zbiegł z miejsca zbrodni, po czym się zastrzelił. Dwie osoby są ciężko ranne.","Do zdarzenia doszło po godzinie 7 rano w poczekalni oddziału traumatologii kliniki w dzielnicy Poruba w Ostrawie.  Po trzech minutach od odebrania informacji o strzałach w szpitalu na miejscu pojawili się pierwsi policjanci.  Sprawca strzelał z bliska, z broni krótkiej i – jak opisywali świadkowie – mierzył w głowy. Zastrzelił pięć osób, szósta ofiara ataku zmarła na sali operacyjnej.  Napastnik zbiegł z miejsca zbrodni. Policja wszczęła za nim pościg, opublikowała jego wizerunek i numer rejestracyjny samochodu, którym się poruszał. Po zlokalizowaniu pojazdu po ponad trzech godzinach przez śmigłowiec sprawca strzelaniny strzelił sobie w głowę. Podjęta przez ratowników resuscytacja nie przyniosła rezultatu.  Według niepotwierdzonych informacji, przede wszystkim lokalnych mediów, napastnikiem mógł być mężczyzna, którego dziecko niedawno zmarło w szpitalu. Według wstępnych danych policji użył on w ataku niezarejestrowanej broni czeskiej produkcji, nie miał wspólników i działał sam; wcześniej był trzykrotnie notowany za bójki.  W czasie pościgu policji zamknięto pobliską Wyższą Szkołę Górniczą, a kierownictwo kilku innych pobliskich placówek oświatowych również podjęło decyzje o zakończeniu zajęć.  Polska Straż Graniczna nie otrzymała do tej pory żadnych próśb ze strony czeskich służb w związku z wydarzeniami w Ostrawie. Taką informację przekazała portalowi tvp.info mjr SG Katarzyna Walczak, rzeczniczka śląskiej SG.",,
„Brexit trzeba zaakceptować. Będziemy tępić ataki nienawiści wobec Polaków”,"David Cameron powiedział  w wystąpieniu przed brytyjskim parlamentem, że – zdaniem jego gabinetu – decyzja obywateli dotycząca Brexitu powinna zostać przez to zgromadzenie zaakceptowana. Na samym początku przemówienia premier Wielkiej Brytanii potępił wrogie Polakom incydenty. – Polacy, którzy  przyjechali do Wielkiej Brytanii, mają swój  wkład w naszą gospodarkę. Nie będziemy tolerować takich ataków nienawiści – zadeklarował.","– Będzie to na pewno trudne, będą potrzebne dalsze decyzje dotyczące naszej gospodarki i konstytucji, będą też potrzebne dalsze negocjacje z Unią Europejską, ale mój gabinet jest zdecydowany co do tego, że ta decyzja musi zostać zaakceptowana i proces jej wdrażania  musi być przeprowadzony w najlepszy możliwy sposób – tak ustępujący premier komentował decyzję podjętą przez Brytyjczyków w referendum, 23 czerwca. Decyzję tę musi zaakceptować parlament.  „Takie ataki muszą być tępione”Cameron odniósł się też do ataków na Polaków przebywających na Wyspach. W niedzielę rano ksenofobiczne graffiti pojawiły się na budynku Polskiego Ośrodka Społeczno-Kulturalnego (POSK) w Londynie. Namalowane farbą hasła wzywały Polaków do opuszczenia Wielkiej Brytanii. To nie jedyny tego typu incydent. W sobotę policja badała przypadek dystrybucji ulotek zawierających mowę nienawiści wobec Polaków mieszkających w Cambridgeshire w środkowo-wschodniej Anglii. – Jesteśmy odpowiedzialni za to, żeby nasz kraj był razem – mówił Cameron w poniedziałek w parlamencie. – W ciągu ostatnich kilku dni oglądaliśmy graffiti obrażające Polaków. Napisy były namalowane na drzwiach domu. Ci ludzie, Polacy, którzy przyjechali do Wielkiej Brytanii, mają aktywny wkład w naszą gospodarkę. Nie będziemy tolerować  ataków nienawiści. Takie ataki muszą być tępione – podkreślił. „Procedurę wyjścia uruchomi przyszły rząd” Cameron zapowiedział, że na razie Wielka Brytania nie uruchomi procedury wyjścia z UE przewidzianej w art. 50 Traktatu Lizbońskiego. Podkreślił, że decyzja o jej uruchomieniu należy wyłącznie do brytyjskiego rządu. Opowiedział się za jak najsilniejszymi związkami gospodarczymi między Wielką Brytanią a jej europejskimi sąsiadami. Dlatego – mówił –  liczy na silny udział w negocjacjach londyńskiego City. Premier powiedział, że brytyjskie instytucje z tego sektora są mocne i zdołają przetrwać zamieszanie na rynkach. Dodał, że Bank Anglii i ministerstwo finansów nie zawahają się przed podjęciem kroków w celu stabilizacji rynków, jeśli okaże się to konieczne. Odnosząc się do polityki krajowej, Cameron zapewnił, że szkockie, irlandzkie i walijskie władze, które odzyskały część uprawnień od rządu w Londynie, będą włączone w przygotowanie negocjacji poprzedzających Brexit. Nowy premier najpóźniej 2 września Tuż po referendum ws. Brexitu Cameron zapowiedział swoją dymisję, by nowy premier mógł formalnie rozpocząć i później nadzorować procedurę wystąpienia Wielkiej Brytanii. – Proces wyboru nowego premiera zacznie się w przyszłym tygodniu i powinien zakończyć się najpóźniej 2 września – ogłosił w poniedziałek komitet rządzącej Partii Konserwatywnej odpowiedzialny za wyłonienie nowego szefa ugrupowania, a więc i rządu. Graham Brady, przewodniczący wpływowego komitetu 1922 składającego się z członków tej partii zastrzegł, że możliwe jest szybsze zakończenie całego procesu oraz że kandydaci na stanowisko muszą zostać zgłoszeni do południa w czwartek. Kandydatury musi zatwierdzić komitet w pełnym składzie. Także w poniedziałek rzecznik Szkockiej Partii Narodowej, która ma 56 miejsc w brytyjskim parlamencie, zapowiedział, że jego ugrupowanie nie zgodzi się na wyprowadzenie Szkocji z Unii Europejskiej wbrew jej woli. W referendum 51,9 proc. wyborców opowiedziało się za Brexitem, a 48,1 proc. za pozostaniem we Wspólnocie, ale aż 62 proc. Szkotów było w tym głosowaniu przeciwnych Brexitowi.",,
"Schreiber o PKO BP: Póki PiS odpowiada za gospodarkę, możemy spać spokojnie","– Cieszyć się wypada taką sytuacją – powiedział w „Gościu Wiadomości” Krzysztof Paszyk z PSL, komentując informację, że PKO BP prześcignął pod względem wartości giełdowej Deutsche Bank. – Póki PiS odpowiada za gospodarkę, możemy spać spokojnie. Polska jest liderem wzrostu gospodarczego – ocenił Łukasz Schreiber, sekretarz stanu w Kancelarii Prezesa Rady Ministrów.","Goście programu mówili m.in. o sukcesie największego polskiego banku PKO BP, który prześcignął pod względem wartości giełdowej Deutsche Bank.  Krzysztof Paszyk z PSL zauważył, że instytucje finansowe to powinien być fundament każdego państwa. – Cieszyć się wypada taką sytuacją jeśli dane na to wskazują. Ale też warto zwracać uwagę, żeby stwarzać takie ramy, takie mechanizmy, żeby instytucjom finansowym sprzyjać na trudne czasy – mówił polityk PSL. Bo dzisiaj, jak zauważył jesteśmy w czasach koniunktury gospodarczej. – Natomiast trzeba liczyć się z tym, że po tłustych latach przyjdą mniej tłuste i wtedy państwo powinno być gotowe na takie scenariusze – dodał.  Łukasz Schreiber, sekretarz stanu w Kancelarii Prezesa Rady Ministrów zapewnił, że póki PiS odpowiada za gospodarkę możemy spać spokojnie. – Polska jest liderem wzrostu gospodarczego i jeżeli chodzi o UE oraz kraje OECD. To jest bardzo dobra wiadomość. A jeżeli chodzi o system bankowy to też warto zwrócić uwagę, że polski kapitał w bankach wzrósł z 37 procent, które odziedziczyliśmy po PO i PSL, do ponad 50 procent. Ten plan także jest realizowany konsekwentnie – zapewnił Schreiber. class=""facebook-paragraph"">",,
Kto na Euro 2016? Pomóż Nawałce wybrać najmocniejszy skład [ANKIETA],O godz. 21 selekcjoner piłkarskiej reprezentacji Polski Adam Nawałka ogłosi 23-osobową kadrę na czerwcowe mistrzostwa Europy we Francji. Kto powinien jechać na Euro 2016? Weź udział w naszym głosowaniu. Od godz. 20.45 w TVP Info specjalne wydanie poświęcone polskiej kadrze.,"Ogłoszenie kadry zakończy okres przygotowawczy biało-czerwonych w kraju do Euro 2016. Euro 2016 rozpocznie się 10 czerwca, tego dnia gospodarze zagrają w grupie A z Rumunią na Stade de France w podparyskim Saint-Denis. Podopieczni Nawałki pierwszy mecz o punkty w grupie C rozegrają 12 czerwca z Irlandią Północną w Nicei. Cztery dni później zmierzą się z Niemcami w Saint-Denis, a 21 czerwca spotkają się z Ukrainą w Marsylii.Trudny wybór W szerokiej kadrze znalazło się 28 piłkarzy.Bramkarze: Łukasz Fabiański (Swansea FC), Wojciech Szczęsny (AS Roma), Artur Boruc (AFC Bournemouth),Przemysław Tytoń (VfB Stuttgart). Obrońcy:  Łukasz Piszczek (Borussia Dortmund), Kamil Glik (Torino FC), Bartosz Salamon (Cagliari Calcio), Michał Pazdan (Legia Warszawa), Artur Jędrzejczyk (Legia Warszawa), Thiago Cionek (Palermo), Paweł Dawidowicz (Benfica), Jakub Wawrzyniak (Lechia Gdańsk). Pomocnicy:  Jakub Błaszczykowski (ACF Fiorentina), Grzegorz Krychowiak (Sevilla FC), Tomasz Jodłowiec (Legia Warszawa), Piotr Zieliński (Empoli FC), Karol Linetty (Lech Poznań), Kamil Grosicki (Stade Rennais), Bartosz Kapustka (Cracovia), Maciej Rybus (Terek Grozny), Paweł Wszołek (Hellas Werona), Krzysztof Mączyński (Wisła Kraków), Filip Starzyński (Zagłębie Lubin), Sławomir Peszko (Lechia Gdańsk). Napastnicy:   Robert Lewandowski (Bayern Monachium), Arkadiusz Milik (Ajax Amsterdam), Artur Sobiech (Hannover 96), Mariusz Stępiński (Ruch Chorzów). Kto nie pojedzie? Wieczorem  Nawałka ogłosi nazwiska tych, którzy nie polecą do Francji.  W grę wchodzi kilka kontuzji.Obóz regeneracyjny w Juracie rozpoczynało 28 zawodników; tam rękę złamał Paweł Wszołek. Natomiast pechowcem na zgrupowaniu w Arłamowie okazał się Maciej Rybus. Występujący ostatnio na lewej obronie gracz Tereka Grozny dotarł na miejsce w czwartek z obolałym barkiem. Początkowo uraz wydawał się niegroźny. Jednak szczegółowe badania wykazały, że kontuzja jest na tyle poważna, że wykluczyła go z udziału w Euro 2016. Poza tymi, których wykluczy siła wyższa, nie pojedzie też paru  innych zawodników. Którzy powinni pojechać na pewno? Pomóż trenerowi skompletować 23-osobową drużynę.",,
Zamieszki na proteście „żółtych kamizelek”. Gaz łzawiący i plądrowanie sklepów,Ponownie doszło do zamieszek podczas sobotnich demonstracji organizowanych we Francji przez ruch tzw. żółtych kamizelek. Część uczestników protestu wdarła się do ekskluzywnych sklepów przy Polach Elizejskich. W kilku miejscach wzniecono pożar. W jednym z podpalonych budynków strażacy z trudem uratowali matkę z dzieckiem.,"Uczestnicy manifestacji podpalili między innymi budynek w centrum miasta, gdzie na parterze siedzibę ma bank. Strażacy uratowali matkę z dzieckiem w chwili, gdy pożar docierał do ich mieszkania. Dziewięć osób mieszkających w tym budynku i dwóch strażaków odniosło niegroźne obrażenia.Zamaskowani demonstranci wtargnęli też między innymi do salonu z odzieżą męską sieci Boss i eleganckiej restauracji Fouquet's przy Polach Elizejskich. Później w pobliżu Łuku Triumfalnego obrzucono policjantów kamieniami. Funkcjonariusze odpowiedzieli gazem łzawiącym i armatkami wodnymi.  Ruch „żółtych kamizelek” wezwał swoich zwolenników do wyjątkowej mobilizacji, ponieważ liczba protestujących w ostatnich tygodniach znacząco malała.  AP podaje, powołując się na policję, że do wczesnego popołudnia aresztowano w Paryżu 82 osoby.",,
"Tarczyński: Zarzut, że chcemy wymieniać kadry, jest nieprawdziwy","– Zarzut, że ustawa (o Sądzie Najwyższym – red.) jest ustawą kadrową, że chcemy upolityczniać sądy, jest nieprawdziwy – powiedział w programie „Minęła 8” poseł PiS Dominik Tarczyński. Podkreślił, że zmiany dotyczą środowiska, które broniło i nadal broni komunistów. – Nie chodzi o wymianę kadr, aby zainstalować swoich. Chodzi o pewną zmianę mentalnościową, chodzi o to, aby drugie i trzecie pokolenie sędziów i prokuratorów komunistycznych nie tworzyło sądów w wolnej Polsce  – podkreślił.",,,
Małżeństwo podejrzane o wyłudzenie 38 mln złotych i pranie brudnych pieniędzy,"Agencja Bezpieczeństwa Wewnętrznego zatrzymała małżeństwo z woj. lubelskiego, które zarabiało na fikcyjnym obrocie sprzętem elektronicznym, wyłudzając  VAT. Straty Skarbu Państwa szacowane są na ponad 38 mln złotych.","Rzecznik prasowy ministra koordynatora służb specjalnych Stanisław Żaryn potwierdził zatrzymania i podał, że funkcjonariusze lubelskiej delegatury ABW dokonali ich w środę w jednej z miejscowości w regionie. Agenci ABW przeszukali mieszkanie zatrzymanych oraz siedzibę spółki, przez którą miało dochodzić do wyłudzeń VAT; zatrzymali też laptopy, telefony i nośniki pamięci oraz dokumentację bankową i finansowo-księgową firmy kierowanej przez małżeństwo. – Zatrzymany przez agentów Rafał C. od października 2012 do lutego 2014 r. miał zajmować się fikcyjnym obrotem sprzętem elektronicznym po to, by otrzymać zwrot podatku VAT. Jego żona Elżbieta C. pomagała mężowi w legalizacji pieniędzy wyłudzonych ze zwrotu podatku – powiedział Żaryn.",,
Sondaż parlamentarny. PiS z dużą przewagą nad KO,"Gdyby wybory parlamentarne odbywały się pod koniec stycznia, na PiS zagłosowałoby 40,48 proc. wyborców, na Koalicję Obywatelską – 27,39 proc., a na Lewicę – 14,66 proc. – wynika z sondażu Instytutu Badań „Pollster” dla „Super Expressu”. W Sejmie znalazłyby się również Konfederacja i PSL.","Sondaż przeprowadził Instytut Badań „Pollster” w dniach 22-23 stycznia na próbie 1091 dorosłych Polaków.  Wynika z niego, że gdyby wybory parlamentarne odbywały się w najbliższą niedzielę, na PiS zagłosowałoby 40,48 proc. wyborców. Koalicja Obywatelska mogłaby liczyć na głosy 27,39 proc. Polaków. Na ostatnim miejscu podium uplasowała się Lewica, głosowanie na którą zadeklarowało 14,66 proc. wyborców.   Próg wyborczy przekroczyłyby również: Konfederacja (8,47 proc.) oraz PSL-Koalicja Polska (8,28 proc.).",,
Były premier Katalonii wezwany przed hiszpański sąd. Grozi mu wysoki wyrok,"Hiszpański Sąd Najwyższy wezwał zdymisjonowanego szefa rządu Katalonii Carlesa Puigdemonta i 13 członków jego byłej administracji do stawienia się w czwartek na przesłuchanie. Poinformował też, że rozpoczyna procedury związane z postawieniem zarzutów Puigdemontowi i innym przywódcom katalońskim w związku z rebelią.","Puigdemont, który od poniedziałku przebywa w stolicy Belgii, zapewnił, że nie przyjechał, by ubiegać się o azyl polityczny. Dodał, że jest gotów wrócić do Barcelony, jeśli otrzyma „odpowiednie gwarancje ze strony rządu hiszpańskiego”, że mógłby tam liczyć na uczciwe postępowanie sądowe.Wynajęty przez Puigdemonta prawnik Paul Bekaert, który odnosił sukcesy występując w imieniu sympatyków separatystów baskijskich, chroniąc ich przed ekstradycją do Hiszpanii, powiedział, że Puigdemont, któremu grozić może do 30 lat więzienia, jeśli hiszpańscy prokuratorzy oskarżą go o podżeganie do buntu i sprzeniewierzenie środków publicznych, nie będzie w trybie pilnym występował o azyl. – Jako obywatel UE Puigdemont musiałby wykazać, że istnieje konkretne ryzyko, że padnie ofiarą prześladowania, że wyrok, który mógłby mu grozić, byłby nieproporcjonalny, że nie miałby uczciwego procesu w Hiszpanii – ocenił Dirk Vanheule, profesor prawa Uniwersytetu w Antwerpii, a zarazem szef rady Belgijskiego Centrum ds. Uchodźców. – Jeżeli nie uda mu się tego wykazać od samego początku, procedura wystąpienia o azyl może zostać zakończona w ciągu pięciu dni – zaznaczył.",,
Międzynarodowa Stacja Kosmiczna trafi w prywatne ręce,"Władze USA chcą przekształcić Międzynarodową Stację Kosmiczną, która ma zapewnione finansowanie do roku 2024, w komercyjne przedsięwzięcie. Rozpoczęły się prace nad planem przejściowym, który umożliwi skierowanie stacji do sektora prywatnego - podał w poniedziałek „Washington Post”.","Administracja prezydenta Trumpa pragnie sprywatyzować niskoorbitową Międzynarodową Stację Kosmiczną kierowaną przez NASA - podał „Washington Post”.Biały Dom planuje zaprzestać finansowania stacji po 2024 r., kończąc tym samym bezpośrednie wsparcie federalne dla orbitującego laboratorium. Plany prywatyzacyjne nie oznaczają, że stacja ma być deorbitowana. Obecnie trwają prace nad planem przejściowym, który umożliwi skierowanie stacji do sektora prywatnego.Zgodnie z wewnętrznym dokumentem NASA uzyskanym przez „Washington Post” „NASA rozszerzy międzynarodowe i handlowe partnerstwo w ciągu kolejnych siedmiu lat, tak aby zapewnić stały dostęp specjalistów, a także (zapewnić) ich obecność na niskiej orbicie okołoziemskiej”.Plan prywatyzacji stacji najprawdopodobniej napotka silny opór, zwłaszcza że Stany Zjednoczone wydały prawie 100 mld dolarów na jej zbudowanie i eksploatację.",,
Nowa orda przyjdzie z północnego wschodu!,"W kwietniu rosyjski mufti Ravil Gaynutdin stwierdził, że w ciągu 15 lat muzułmanie będą stanowić jedną trzecią populacji Federacji Rosyjskiej. Niektórzy uważają, że islamizacja Rosji postępować będzie jeszcze szybciej. Chyba, że Rosja wchłonie swoich mniej zislamizowanych, słowiańskich sąsiadów: Ukrainę i Białoruś, a potem może i Polskę.","Allah Akbar na Placu Czerwonym  Pogrążony w mrokach nocy Plac Czerwony pełen był ludzi. Stali boso, mimo że przed jesiennym świtem w Moskwie zaczynały się już przymrozki. Pod ich stopami rozłożone były tysiące mięciutkich dywaników. Nagle z głośników na dawnej dzwonnicy Iwana rozległ się gromki okrzyk: Allah Akbar!  Odpowiedziały nań tysiące gardeł stłoczonych pod Kremlem wiernych: Allah Akbar! Wrota kremlowskie rozwarły się i z czeluści wynurzyła się procesja, na czele której szedł starzec z długą siwą brodą.  Skierował się na Łobne Miesto, gdzie ustawiony został minbar. Starzec wszedł na niego i zakrzyknął: „W tę 140 rocznicę Wielkiej Rewolucji Październikowej sławimy imię naszych wielkich wodzów, Stalina i Putina, niech pokój i błogosławieństwo Allaha będzie z nimi. Ogłaszam święty dżihad w obronie naszych braci gnębionych przez niewiernych Europejczyków! Allah Akbar!” – zakrzyknął.  „Niech żyje nasz wódz, prezydent Ramzan Kadyrow” – odkrzyknęli mu zgromadzeni wierni, których głos zagłuszony został hukiem najnowszej generacji SU-101, lecących na południowy-zachód. To oczywiście moja futurologiczna fantazja, a pomysł, że Kadyrow kiedyś zasiądzie na Kremlu, może wydawać się śmieszny.  Obecnie na federalnym szczeblu najwyższych władz Rosji prawie nie ma zresztą muzułmanów, mimo że jest ich, według różnych szacunków, od 14 do aż 25 mln w 144 mln kraju. Na początku lat 90. do pozycji przewodniczącego rosyjskiego parlamentu doszedł Czeczeniec Rusłan Chasbułatow, ale jego kariera zakończyła się wraz ze szturmem zarządzonym przez Jelcyna. Obecnie prawdopodobnie najwyższym rangą Czeczenem na Kremlu jest doradca prezydenta Władysław Surkow, choć to, czy jest on muzułmaninem budzi wątpliwości. Był trzeci Rzym, będzie piąta Mekka  To wszystko może się jednak szybko zmienić. Już obecnie odsetek muzułmanów w Rosji jest wyższy niż we Francji i Szwecji, które są najbardziej zislamizowanymi państwami w Europie (nie licząc Bułgarii, gdzie od kilkuset lat mieszka spora społeczność turecka). Według instytutu Pew Research w 2016 r. we Francji było to 8,8 proc., a w Szwecji 8,1 proc., podczas gdy w Niemczech 6,1 proc. Oczywiście według innych źródeł odsetek ten jest większy, ale i tak mniejszy niż w Rosji, zwłaszcza, że jest tam jeszcze ok. 12 mln nieposiadających rosyjskiego obywatelstwa gastarbeiterów, w większości muzułmańskich, z obszaru b. ZSRR. Faktycznie więc, 20-25 proc. osób na stałe przebywających w Federacji Rosyjskiej to już dziś muzułmanie. Najwięcej imigrantów jest zresztą w Sankt Petersburgu (32 proc. mieszkańców) i Moskwie (26 proc.), czyli wielkich miastach, gdzie goniący za karierą etniczni Rosjanie mają najmniejszą ochotę uczestniczyć w demograficznym wyścigu zbrojeń: płodzeniu i rodzeniu dzieci. Gdy Moskwa i Piter staną się muzułmańskimi miastami, to i cała Rosja może się taką stać, a imigranci dostaną wówczas obywatelstwo i proces tworzenia nowej Rosji zostanie przypieczętowany. Moskwa z trzeciego Rzymu stanie się piątą Mekką!  Już według spisu z 2010 r. liczba etnicznych Rosjan w Rosji spadła do niespełna 81 proc., a od 2002-2010 r. ubyło prawie 5 mln Rosjan. Jeśli to tempo spadku się utrzymało, to etnicznych Rosjan w Rosji jest obecnie 73 proc. (ok. 105 mln), ale prawdopodobnie jest ich już znacznie mniej. Wprawdzie ogólne dane statystyczne demografii Rosji są pozornie lepsze od polskich czy ukraińskich, ale diabeł tkwi w szczegółach. Na przykład w 2019 r. przewidywane zmniejszenie populacji Rosji to tylko 0,05 proc., przy 0,2 proc. w przypadku Polski i 0,5 proc. w przypadku Ukrainy, ale wynika to z ujemnego bilansu migracyjnego (przewagi emigrantów nad imigrantami), jeśli chodzi o te dwa ostatnie kraje.  Natomiast do Rosji w 2017 r. przybyło 589 tys. imigrantów (po odliczeniu emigracji jest to liczba ok. 160 tys.), przy czym prawie połowa była z krajów muzułmańskich. Z drugiej strony, w 2018 r. było w Rosji 225 tys. zgonów więcej niż urodzeń, co oznacza, że ujemny przyrost naturalny jest na poziomie 0,16 proc.  „Ruska” Rosja wymiera  To jednak nie wszystko, gdyż problemem Rosjan jest dodatkowo to, że spadek liczby urodzeń jest nierównomierny i w muzułmańskich komponentach Federacji Rosyjskiej liczba ludności rośnie. A to oznacza również wymieranie rosyjskiej Rosji. W Centralnym Okręgu Federalnym, obejmującym m.in. Moskwę, przyrost naturalny spadł w ciągu roku o 0,3 proc., w Północno-Zachodnim o 0,22 proc., a w Południowym o 0,21 proc.  Tymczasem w Północno-Kaukaskim Okręgu Federalnym liczba ludności wzrosła o 0,69 proc. i najwyższy wzrost był oczywiście w Czeczenii – 1,63 proc. Trendów nie można tak szybko odwrócić, gdyż przyrost naturalny determinowany jest takimi czynnikami, jak mediana wieku czy współczynnik dzietności. Mówiąc inaczej, Rosja ma za mało etnicznie rosyjskich („ruskich”) kobiet w wieku rozrodczym, a te które są, nie są wcale skore do rodzenia. Nie to co muzułmańskie Rosjanki z północnego Kaukazu. Ponadto śmiertelność wśród niższych warstw „ruskiego” społeczeństwa, spożywających nadmierne ilości wódki, jest z całą pewnością wyższa niż wśród niepijących alkoholu muzułmanów. Czy oznacza to, że możemy już otwierać szampana i świętować to, że Rosja zniknie, a wraz z nią zagrożenie ze wschodu? Niestety niekoniecznie. Nie da się bowiem wykluczyć dwóch bardzo niebezpiecznych dla nas scenariuszy. Rosja, widząc spadającą na łeb na szyję liczbę Rosjan, może wpaść na pomysł, że aby wzmocnić „element słowiański” i „element prawosławny” trzeba anektować Ukrainę i Białoruś. To prawie 55 mln ludzi, czyli ponad połowa liczby „ruskich” w Rosji.  Taki zastrzyk populacji zbliżonej kulturowo i językowo mógłby zrównoważyć spadek ilości „ruskich” w Rosji („ruskij” oznacza etnicznego Rosjanina, a „Rosijanin” - obywatela Federacji Rosyjskiej) i wzrost liczby muzułmanów. Ponadto warto też pamiętać, że po uznaniu przez Patriarchę Konstantynopola niezależności Ukraińskiej Cerkwi prawosławnej od Patriarchatu Moskiewskiego i wraz z z postępującą islamizacją Rosji to Kijów może się wkrótce stać „czwartym Rzymem” w związku z upadkiem „trzeciego”. To też może zmobilizować Rosję do radykalnych działań, czyli nowej inwazji.   Bracia ze wschodu i zachodu, a Polska pośrodku  Ale możliwy jest też inny scenariusz, tj. próba wypchnięcia muzułmanów z Rosji jakąś szeroko zakrojoną kampanią czystek etnicznych. Byłoby to coś podobnego do pogromów Żydów w XIX w., co też przecież skłoniło ich do wędrówki do Polski. Setki tysięcy muzułmańskich uchodźców stanęłoby wówczas pod polską granicą.",,
Partia Macrona triumfuje we Francji,"Centrowa partia prezydenta Emmanuela Macrona La Republique en Marche (LREM) wygrała w niedzielę pierwszą turę wyborów parlamentarnych we Francji – poinformowało w poniedziałek nad ranem francuskie MSW, powołując się na ostateczne wyniki. 
Partia Macrona dysponować będzie przytłaczającą większością w Zgromadzeniu Narodowym, ale ponad połowa wyborców nie poszła do urn.","Według opublikowanego komunikatu La Republique en Marche (LREM) wraz z sojuszniczym ugrupowaniem MoDem zdobyły 32,32 proc. głosów. Ocenia się, że ugrupowania te mogą liczyć na 400 - 445 miejsc w liczącym 577 deputowanych Zgromadzeniu Narodowym. Front Narodowy dopiero trzeciPrawica, czyli partia Republikanie, uplasowała się na drugim miejscu zdobywając 21,56 proc. głosów (co może przełożyć się na 70 - 130 miejsc) a skrajnie prawicowy Front Narodowy (FN) zajął trzecie miejsce z 13,20 proc. głosów.Radykalnie lewicowe ugrupowanie Francja Nieujarzmiona (LFI) Jeana-Luc Melenchona oraz Francuska Partia Komunistyczna (PCF) zdobyły 13,74 proc. głosów. Partia Socjalistyczna, która sprawowała władzę w ostatniej kadencji, „została rozłożona na łopatki” - jak to ujął Stephane Zumsteeg z instytutu sondażowego IPSOS. Mimo niecałych 10 proc. głosów może jednak liczyć na 5 do 25 miejsc w Zgromadzeniu Narodowym, co pozwoli jej na utworzenie grupy parlamentarnej.Przed drugą turą Przywódcy pokonanych partii w pierwszych wystąpieniach po wyborach wezwali swych zwolenników do mobilizacji w drugiej turze głosowania, która odbędzie się w przyszłą niedzielę.Zarówno sekretarz Partii Socjalistycznej Jean-Christophe Cambadelis, jak i przywódczyni FN kładli nacisk na „katastrofalną”, czy też „historyczną” absencję w niedzielnych wyborach. Według francuskiego MSW frekwencja wyniosła 48,4 proc. Przywódca socjalistów nazwał tę absencję „wyłączeniem obywatelskim” i przyznając, że LREM ma „zapewnioną większość”, wezwał jednak, by w drugiej turze głosowania wyborcy przeciwstawili się tej większości i walczyli o „pluralizm”.– Nie jest to ani zdrowe, ani pożądane, by prezydent, który (...) wygrał wybory tylko dzięki temu, że odrzucono (w nich) skrajną prawicę, korzystał z monopolu w Zgromadzeniu Narodowym - powiedział Cambadelis, który poinformował też, że po niedzielnych wyborach został wyeliminowany z walki o mandat poselski.„Zagrodzić drogę katastrofie”Le Pen, w przemówieniu przerywanym owacjami zwolenników, słabszy od przewidzianego wynik wyborczy FN tłumaczyła niską frekwencją. Podkreśliła jednak, że „mimo niesprawiedliwej ordynacji wyborczej (...) będziemy w drugiej turze”.– Patrioci powinni masowo iść do urn w niedzielę, by zagrodzić drogę katastrofie, jaką przygotowuje Emmanuel Macron pod wpływem (kanclerz Niemiec, Angeli) Merkel - wezwała Marine Le Pen, zapewniając, że jej partia „ma poważne rezerwy głosów”. Francois Baroin, prowadzący kampanię centroprawicowej partii Republikanie, uznał, że absencja wyborcza wskazuje na rozłam społeczeństwa francuskiego, czego „nie zmieni zwycięstwo LREM”. Polityk ostrzegł przed podatkami, które „uderzą w biednych” oraz „grożą zaduszeniem naszej gospodarki”.Tymczasowa przewodnicząca LREM Catherine Barbaroux uznała wynik niedzielnego głosowania za „spójny” i przewiduje, że za tydzień „mobilizacja (wyborców) powinna być większa”. Powiedziała też, że tam, gdzie zaistnieje ryzyko, że w okręgu wyborczym w drugiej turze zwycięży przedstawiciel FN, kandydat LREM się wycofa, by zwiększyć szanse kandydata, który wyeliminuje Front.Rekordowa absencja wyborcza była głównym tematem komentarzy w niedzielny wieczór. Jak oceniają obserwatorzy, wynika ona z wielu przyczyn. Należy wziąć pod uwagę zniechęcenie tych, którzy głosowali bezskutecznie na pokonanych kandydatów - tłumaczą socjologowie zaproszeni do studiów radiowych i telewizyjnych. Znany komentator polityczny Jean-Michel Aphatie uznał, że najważniejszym powodem apatii wyborców jest zapewne to, że „macronomania”, o której tyle mówiły media, istnieje głównie wśród dziennikarzy.Inni przypominają, że ponad rok minął od ogłoszenia prawyborów prawicy, które dało sygnał do obecnej kampanii prezydenckiej, a teraz parlamentarnej. – Mamy do czynienia ze „zmęczeniem demokratycznym” - podsumował Cambadelis.",,
"Sondaż dla „Wiadomości” TVP1: 15-procentowe poparcie dla Kukiza. Komorowski dalej traci, Duda zyskuje","Gdyby wybory prezydenckie odbyły się  6-7 maja, na Pawła Kukiza głosowałoby 15 proc. respondentów – wynika z najnowszego sondażu dla TNS Polska dla „Wiadomości” TVP1. 35 proc. poparcia uzyskał  prezydent Bronisław Komorowski, 27 proc. Andrzej Duda.","Na pytanie: „Na którego kandydata odda Pan(i) głos w wyborach prezydenckich?” 35 proc. badanych odparło, że na Bronisława Komorowskiego, 27 – że na Andrzeja Dudę, a 15 proc. – na Pawła Kukiza. Janusz Korwin-Mikke i Magdalena Ogórek otrzymali po 3 proc. głosów, Adam Jarubas – 2 proc., Janusz Palikot i Grzegorz Braun – po 1 proc., pozostali kandydaci – 0. 13 proc. respondentów nie wie, na kogo będzie głosowało.W porównaniu z poprzednim sondażem dla Wiadomości TVP z 1 maja, Bronisław Komorowski stracił 4 pkt. procentowe, Andrzej Duda zyskał 2 pkt., a Paweł Kukiz ma wynik lepszy o 4 pkt. proc. Janusz Korwin-Mikke traci 1 pkt. procentowy, podobnie jak Magdalena Ogórek. Nie zmieniło się poparcie dla Adama Jarubasa, które nadal wynosi 2 proc. Janusz Palikot stracił z kolei 1 pkt. procentowy. Deklaracje udziału w wyborach prezydenckich 2015 r. – I turaNa pytanie: „Czy zamierza Pan(i) zagłosować w tych wyborach?” 62 proc. badanych odparło „zdecydowanie tak”, a 24 proc. „raczej tak”. Raczej nie” i „zdecydowanie nie” – odpowiedziało po 6 proc., 2 proc. wybrało odpowiedź „nie wiem”. Agencja TNS Polska przeprowadziła sondaż dla „Wiadomości” TVP1 6-7 maja, na reprezentatywnej próbie 1000 mieszkańców Polski w wieku 18 lat i więcej metodą wywiadu telefonicznego (błąd +/– 3,1 proc.).                                                teraz odtwarzaneSondaż dla „Wiadomości” TVP1: 15-procentowe poparcie dla Kukiza. Komorowski dalej traci, Duda zyskuje",,
"UE gotowa cofnąć nowe sankcje wobec Rosji, jeśli rozejm się utrzyma","– Unia Europejska jest gotowa cofnąć zapowiedziane na poniedziałek kolejne sankcje wobec Rosji, jeśli obowiązujące od piątku zawieszenie broni we wschodniej Ukrainie zostanie utrzymane – oświadczył w niedzielę przewodniczący Rady Europejskiej Herman Van Rompuy.","– Jeśli zawieszenie broni będzie obowiązywać i/lub rozpoczną się rozmowy pokojowe, jesteśmy gotowi do cofnięcia sankcji – powiedział Van Rompuy w rozmowie z belgijską stacją telewizyjną VRT.– Najważniejsze było osiągnięcie porozumienia w sprawie rozejmu. Kilka incydentów miało miejsce. Musimy zaczekać z oceną, czy będą się one powtarzały, czy też były to odosobnione przypadki – dodał. „Rozejm to ważny krok, ale tylko jeden”Szef Rady Europejskiej ocenił, że Rosję trudno jest nakłonić do udziału w „poważnych negocjacjach”, a uzgodniony i ogłoszony w piątek rozejm na wschodzie Ukrainy to „wprawdzie ważny krok, ale tylko jeden”.– Nie zapominajmy, że przed zawieszeniem broni zginęło blisko 2000 osób. Od osiągnięcia pokoju dzieli nas kolejny wielki krok, rozmowy powinny rozpocząć się jak najszybciej – podkreślił.Nowy pakiet sankcji jeszcze do zatwierdzeniaNowy pakiet sankcji wobec Rosji, uzgodniony w piątek przez ambasadorów państw UE, w poniedziałek musi zostać jeszcze zatwierdzony przez państwa członkowskie w procedurze pisemnej. Według dyplomatów restrykcje obejmują m.in. rozszerzoną listę osób z zakazem wjazdu do UE, zamrożenie aktywów i restrykcje kredytowe wobec rosyjskich firm.  Sankcje uderzą w naftowych gigantów?  Sankcje mają dotknąć rosyjskie przedsiębiorstwa: Gazprom Bank, Gazprom Nieft (naftową filię Gazpromu), a według dziennika „Financial Times” także koncern Rosnieft. Według nieoficjalnych doniesień, na liście objętych sankcjami nie ma ministra obrony Rosji Siergieja Szojgu.  W sobotę Rosja zapowiedziała, że odpowie na kolejne sankcje UE.",,
Witold Waszczykowski trafił do szpitala. Miał mieć problemy z oddychaniem,"Były minister spraw zagranicznych Witold Waszczykowski trafił do szpitala – poinformował portal Onet.pl. Sprawa wydaje się poważna, ponieważ polityk miał mieć problemy z oddychaniem.","Obecnie byłym ministrem zajmują się lekarze z Wojskowego Instytutu Medycznego na ul. Szaserów w Warszawie. Tę samą placówkę opuścił w piątek prezes PiS Jarosław Kaczyński, który przebywał w szpitalu przez kilka tygodni w związku z chorobą zwyrodnieniową stawów.W niedzielę na jeden z krakowskich oddziałów SOR trafił inny polityk PiS, Ryszard Terlecki. Rzecznik prasowy PiS Beata Mazurek poinformowała jednak, że ze zdrowiem wicemarszałka jest wszystko dobrze.",,
"Były więzień: Auschwitz tuptał małymi kroczkami, aż stało się to, co stało się tutaj","– Jestem jednym z nielicznych żyjących, którzy byli w tym miejscu niemal do ostatniej chwili przed wyzwoleniem. 18 stycznia zaczęła się moja tzw. ewakuacja z obozu Auschwitz, która po 6,5 dniach okazała się marszem śmierci dla więcej niż połowy moich współwięźniów, w kolumnie 600-osobowej – mówił Marian Turski podczas uroczystości upamiętniających 75. rocznicę wyzwolenia byłego niemieckiego nazistowskiego obozu koncentracyjnego i zagłady Auschwitz-Birkenau.","Turski jest jednym z ocalałych, który wraz z innymi żyjącymi byłym więźniami obozu uczestniczy w obchodach 75. rocznicy wyzwolenia niemieckiego nazistowiskiego obozu koncentracyjnego i zagłady.  Marian Turski powiedział podczas uroczystości w Muzeum Auschwitz, że masowa zagłada Żydów w obozach dokonała się małymi krokami. Przypomniał, że hitlerowscy Niemcy krok po kroku ograniczali prawa Żydów i przyzwyczajali do tego społeczeństwo.  – Zakaz przyjmowania Żydów do pracy, zakaz emigracji, a potem nastąpi szybko wysyłanie do gett do Rygi, do Kowna, do mojego getta – do getta łódzkiego Litzmannstadt. Auschwitz nie spadł nagle z nieba. Auschwitz tuptał, deptał małymi kroczkami, zbliżał się, aż stało się to, co stało się tutaj – powiedział Turski. Przytoczył też słowa ocalałego z Auschwitz, pisarza, włoskiego Żyda Primo Levi'ego: to się wydarzyło, to znaczy, że się może wydarzyć, to znaczy, że się może wydarzyć wszędzie, na całej ziemi.Jak mówił, w Europie w większości wywodzimy się z tradycji judeochrześcijańskiej, zarówno ludzie wierzący, ale i niewierzący przyjmują, jako swój kanon cywilizacyjny - Dziesięcioro przykazań. –  Mój przyjaciel, prezydent Międzynarodowego Komitetu Oświęcimskiego Roman Kent, który przemawiał w tym miejscu pięć lat temu, (...) wymyślił jedenaste przykazanie, które jest doświadczeniem Shoah, doświadczeniem Holokaustu, doświadczeniem tej strasznej epoki pogardy, brzmi ono: nie bądź obojętnym. Marian Turski urodził się 26 czerwca 1926 r. w Druskiennikach w rodzinie polskich Żydów jako Mosze Turbowicz. Po wybuchu wojny wraz z rodziną znalazł się w getcie łódzkim. Członkowie jego rodziny zostali wywiezieni do Auschwitz. Został deportowany dopiero w sierpniu 1944 r. jednym z ostatnich transportów do Auschwitz z łódzkiego getta.  W styczniu 1945 r. Marian Turski przeżył marsz śmierci do Buchenwaldu, a w kwietniu, gdy do obozu zbliżały się wojska amerykańskie, drugi marsz do Theresienstadt. Tam właśnie, chory na tyfus, doczekał wyzwolenia przez Rosjan.  Marian Turski działa m.in. w Żydowskim Instytucie Historycznym, Stowarzyszeniu Żydów Kombatantów i Poszkodowanych w II wojnie światowej oraz Międzynarodowej Radzie Oświęcimskiej. W 1997 r. został odznaczony Krzyżem Komandorskim z Gwiazdą Orderu Odrodzenia Polski, w 2007 r. otrzymał Krzyż Zasługi I Klasy Orderu Zasługi Republiki Federalnej Niemiec za zasługi na rzecz stosunków polsko-niemieckich.",,
Kto spłaci długi Nowoczesnej? PKW domaga się wyegzekwowania pieniędzy,"Państwowa Komisja Wyborcza złożyła w Prokuratorii Generalnej pismo o konieczność wyegzekwowania od Nowoczesnej długu w wysokości 2 mln zł – informuje portal fakt.pl. Partia pieniędzy nie ma, a były pełnomocnik finansowy Michał Pihowicz nie kwapi się do spłaty tak dużej sumy pieniędzy. Kto zatem zapłaci za beztroskę? Najprawdopodobniej zrobią to… wszyscy podatnicy.","2 mln zł kary zostało nałożone na Nowoczesną za błąd byłego skarbnika. Zgodnie z prawem pieniądze na konto komitetu wyborczego nie powinny zostać przekazane bezpośrednio z funduszu partii, a za pośrednictwem funduszu wyborczego.W 2016 r. Sąd Najwyższy potwierdził, że partii na rzecz Skarbu Państwa przepadnie równowartość nieprawidłowo wpłaconej sumy, czyli 2 mln zł. Dodatkowo Nowoczesna straciła znaczną część przyznanej subwencji, czyli około 4,65 mln zł. W rozmowie z portalem fakt.pl, szefowa Nowoczesnej stwierdziła, że jest to „problem Kamili Gasiuk-Pihowicz, a właściwie jej męża”. Mężczyzna natomiast nie chciał rozmawiać na ten temat.",,
"Zabójcy, dilerzy narkotyków, gwałciciele. Takim Niemcy udzielają azylu","Wśród osób, które ubiegają się o azyl w Niemczech, często znajdują się ludzie, którzy popełniali przestępstwa kryminalne w krajach, z których przybywają – podaje niemiecka gazeta „Bild”. Powołuje się przy tym na pisma z terenowych biur Federalnego Urzędu ds. Migracji i Uchodźców. Gazeta wyjaśnia, że przestępcy nie mogą dostać azylu, ale nie mogą być też z Niemiec deportowani.","Ubiegający się o azyl w Niemczech chętnie się chwalą przestępstwami, które popełnili – lub nie – w ojczystych krajach. „Powód to prawo niemieckie i międzynarodowe, które uniemożliwia wydawanie takich osób do krajów, gdzie stosuje się kary takie jak tortury bądź kara śmierci” – podaje „Bild”. Sądy niemieckie mają w takich przypadkach zakaz deportacji, a kraje, z których pochodzą przestępcy, nie chcą ich powrotem przyjmować. Gazeta informuje, że przesłała zapytanie w tej sprawie do Federalnego Urzędu ds. Migracji i Uchodźców, lecz ten uchylił się od odpowiedzi ze względu na ochronę danych osobowych.  „Bild” zaznaczył, że nie podawał w pytaniach do urzędu konkretnych nazwisk.",,
Elżbieta Witek wybrana na marszałka Sejmu,Elżbieta Witek z Prawa i Sprawiedliwości została wybrana na marszałka Sejmu. Była jedynym zgłoszonym kandydatem. Głosowanie poprzedziły wystąpienia przedstawicieli ugrupowań parlamentarnych.,"W głosowaniu wzięło udział 459 posłów; większość bezwzględna wynosiła 230 głosów.  Elżbietę Witek poparło 314 posłów, przeciw - 11, wstrzymało się - 134, jeden poseł nie głosował. Prócz posłów Zjednoczonej Prawicy, za marszałek zagłosowało 48 posłów Lewicy i 30 posłów PSL. Przeciw byli wszyscy posłowie Konfederacji, a wstrzymali się posłowie KO.  – Zapewne Wysoka Izba pamięta wiele wyborów marszałków Sejmu, ale takiego wyboru jeszcze nie było. Jesteśmy pod wrażeniem tak szerokiego poparcia dla pani marszałek Witek – skomentował ten wybór marszałek senior Sejmu IX Kadencji, Antoni Macierewicz.  Elżbieta Witek podziękowała posłom za wybór na urząd marszałka izby niższej parlamentu. Polityk Prawa i Sprawiedliwości powiedziała, że jest zaszczycona tym, iż głosowali na nią także posłowie z innych partii: – Dla mnie to jest wyjątkowy dzień, ale myślę też, że wyjątkowy dzień w tej izbie. Jestem ogromnie zaszczycona, bo patrząc na tę tablicę z wynikami głosowań widać, że głosowali na mnie także państwo spoza mojego klubu, za co bardzo serdecznie dziękuję. To jest dla mnie ogromny zaszczyt, ogromne wyróżnienie i oczywiście zobowiązanie.",,
Polska odebrała pierwszy ładunek LNG w ramach kontraktu z USA,"PGNiG uroczyście odebrało w piątek w gazoporcie w Świnoujściu pierwszy transport amerykańskiego LNG z kontraktu długoterminowego w ramach wieloletniej umowy z koncernem Cheniere. Polskie władze podkreślają, że LNG z USA to kolejny etap budowy polskiej suwerenności energetycznej.","W Terminalu LNG w Świnoujściu im. Prezydenta Lecha Kaczyńskiego trwa rozładunek metanowca z pierwszym amerykańskim ładunkiem skroplonego gazu ziemnego (LNG) w ramach długoterminowego kontraktu z Cheniere Energy Inc. Statek Oak Spirit przewiózł 165 tys. metrów sześciennych LNG – po regazyfikacji będzie to 95 mln metrów sześciennych gazu. Według informacji przekazanych PGNiG jednostka płynęła z Zatoki Meksykańskiej około 14 dni. – Pierwsza dostawa skroplonego gazu ziemnego LNG ze Stanów Zjednoczonych w ramach wieloletniej umowy z koncernem Cheniere to ważny krok na drodze do zapewnienia bezpieczeństwa energetycznego Polsce; historyczny moment w dziejach polsko-amerykańskiej stosunków gospodarczych i potwierdzenie bliskich sojuszniczych relacji między naszymi krajami – napisał prezydent Andrzej Duda w liście odczytanym w piątek przez zastępcę szefa kancelarii prezydenta Pawła Muchę, podczas uroczystości oficjalnego odbioru ładunku gazu w Świnoujściu. Prezydent podziękował wszystkim, którzy przyczynili się do tego, by dostawy amerykańskiego gazu w ramach długoterminowej umowy mogły stać się faktem.Duda podkreślił, że dzięki tej umowie, do Polski w ciągu 24 lat trafi niemal 40 mld metrów sześciennych gazu. – To perspektywa, która pozwala nam myśleć ze znacznie większym spokojem o zaopatrzeniu w gaz polskich przedsiębiorstw i polskich rodzin – wskazał prezydent. Premier Mateusz Morawiecki w liście do uczestników uroczystości napisał, że dostawa gazu ziemnego LNG z USA to kolejny etap budowy polskiej suwerenności energetycznej. Dodał, że niezależność i silna pozycja w zakresie energetyki, to jeden z najważniejszych celów jego rządu. – Bezpieczeństwo energetyczne jest strategiczne dla istnienia państwa i jest ważne dla obywateli i całego społeczeństwa. Działający terminal LNG W Świnoujściu w połączeniu ze zrealizowanym projektem gazociągu Baltic Pipe oraz z podpisanymi umowami na dostawy gazu ze Stanów Zjednoczonych, pozwalają uniezależnić się od dostaw ze wschodu – tłumaczył premier w liście odczytanym przez ministra gospodarki morskiej i żeglugi śródlądowej Marka Gróbarczyka. Sam Gróbarczyk wyraził nadzieje, że przyszłe inwestycje realizowane przez polski rząd spowodują, iż będziemy silnym ośrodkiem i jednym z największych dystrybutorów gazu. List napisał również prezes PiS Jarosław Kaczyński. Odczytał go pełnomocnik rządu do spraw strategicznej infrastruktury energetycznej Piotr Naimski, który wyjaśnił, że list skierowany jest do prezesa PGNiG Piotra Woźniaka.– Realizacja tego kontraktu jest milowym krokiem w sferze zapewnienia Polsce bezpieczeństwa energetycznego poprzez dywersyfikację dostawców oraz kierunków importu. Uniezależniając się od dostaw z Rosji umacniamy naszą suwerenność polityczną i gospodarczą. Trzeba też w tym miejscu z całą mocą podkreślić, że cena sprowadzanego z Ameryki gazu, po uwzględnieniu wszystkich kosztów związanych z jego przetwarzaniem i transportem, jest prawie o jedną trzecią niższa od ceny importowanego przez Polskę gazu rosyjskiego. Jednym słowem jest coraz bezpieczniej i taniej – podkreślił Kaczyński. Prezes PGNiG Piotr Woźniak, podczas uroczystości w gazoporcie, przypomniał, że dwa lata temu – przy pierwszej dostawie LNG z USA – mówił, iż chciałby, aby stało się to rutyną. I tą rutynę mamy; to jest 24-letni kontrakt, z ogromnym wolumenem dostaw – podkreślił. Jak zauważył, w 2019 r. popyt na LNG w Europie wzrośnie dwukrotnie w porównaniu z 2018 r. – Będziemy importować gaz ze źródeł konkurencyjnych i od wiarygodnych dostawców – oświadczył. – Mamy dobre fundamenty, jeżeli chodzi o dostawy ze źródeł wolnych od nacisków politycznych – dodał Woźniak. Jak wskazał, jeszcze do połowy 2023 r. „jest mnóstwo do zrobienia”, ale na PGNiG „można będzie liczyć”. Przedstawiciel ambasady amerykańskiej Adam Davis powiedział, że zarówno Stany Zjednoczone jak i Polska rozumieją, że „bezpieczeństwo narodowe jest powiązane z bezpieczeństwem energetycznym” i dlatego oba państwa nie tylko rozmawiają o bezpieczeństwie energetycznym, ale też „razem planujemy, inwestujemy"" w bezpieczeństwo „i pracujemy, aby je osiągnąć”.  – Chcemy wspólnie dywersyfikować źródła energii. (...) Ta dzisiejsza dostawa - jedna z wielu, które będą realizowane przez 24 lata - to przykład dywersyfikacji z partnerem godnym zaufania – podkreślił Davis. Dodał, że amerykański gaz jest „bardzo pewnym źródłem” na konkurencyjnym rynku. Z kolei wiceprezes i dyrektor handlowy Cheniere Anatol Feygin ocenił, że „to początek długiej relacji z PGNiG i początek długiej historii dwóch firm: Cheniere i PGNiG”. Dodał, że „przemysł gazowy w Stanach Zjednoczonych jest bardzo wydajny i bardzo stabilny, i że rozwija się bardzo szybko”. Pogratulował PGNiG przyjęcia strategii, która „zaowocuje różnego rodzaju umowami z dostawcami – nie tylko z Cheniere”. Ładunki LNG od Cheniere wypływać będą do Polski z terminali skraplających Sabine Pass w Luizjanie i Corpus Christi w Teksasie.",,
Donald Tusk szefem EPL? Europoseł PiS: Dobra fucha,"„Frankfurter Allgemeine Zeitung” podał, że Donald Tusk po kończącej się w grudniu kadencji przewodniczącego Rady Europejskiej może objąć stanowisko szefa Europejskiej Partii Ludowej. – Fucha dobra. Myślę, że on ambicji politycznych w tej chwili wielkich nie ma. Przyzwyczaił się do funkcjonowania w Brukseli. On zadowolony, my zadowoleni, wszyscy happy – powiedział portalowi tvp.info eurodeputowany PiS Ryszard Czarnecki.","EPL to frakcja w Parlamencie Europejskim, do której należy m.in. Platforma Obywatelska, Polskie Stronnictwo Ludowe, CDU kanclerz Niemiec Angeli Merkel i Austriacka Partia Ludowa. Ugrupowanie wybierze nowe władze w listopadzie w Zagrzebiu. W połowie października przed szczytem Unii Europejskiej mają zostać omówione kandydatury na poszczególne funkcje. Nieoficjalnie mówi się, że poza Donaldem Tuskiem o stanowisko szefa EPL może zabiegać były przewodniczący Parlamentu Europejskiego Antonio Tajani. Niemieckie media twierdzą jednak, że to Tusk jest faworytem.  – Jego przyjaciele w Berlinie i nie tylko zaczęli szukać dla Donalda Tuska jakiejś synekury. To spowodowało, że jeden z potencjalnych kandydatów na szefa Europejskiej Partii Ludowej Manfred Weber został wycofany po to, żeby Donald Tusk mógł zostać szefem tej formacji – mówił nam poseł PiS Jan Mosiński.  – Tym samym ratują go przed politycznym bezrobociem. Troszczą się o niego z prostego powodu: nic dla Polski nie zrobił jako szef Rady Europejskiej. Więcej zaszkodził niż pomógł. Teraz ci, którym się po części wysługiwał, spłacają swój dług – uważa poseł. Politycy Zjednoczonej Prawicy przekonywali, że urzędujący prezydent Andrzej Duda jest bardzo popularny, a niemal wszystkie sondaże wskazują, że Polacy nie chcą powrotu Tuska do krajowej polityki. Informacje o tym, że ma pozostać w Brukseli, przyjmują jednak pozytywnie.  – Myślę, że dla polskich spraw jest to lepsze, bo w kraju mieszałby – powiedział Czarnecki. Czy Donald Tusk pozostanie jako szef EPL w Brukseli i zrezygnuje z walki o Pałac Prezydencki? – Kawa nie wyklucza herbaty. Można być przewodniczącym Europejskiej Partii Ludowej i jednocześnie aspirować do najważniejszych stanowisk we własnym państwie – powiedział portalowi tvp.info poseł PO Michał Szczerba.  Parlamentarzysta podkreślił, że w tej sprawie musi wypowiedzieć się sam Donald Tusk. Wpływ na jego decyzję będą mieć z pewnością wyniki wyborów parlamentarnych. Szczerba zapewnił jednak, że ewentualne nowe stanowisko dla byłego premiera byłoby dowodem na uznanie dla niego na całym kontynencie.   – Większość partii politycznych w Europie chciałaby, żeby to on stanął na czele największej siły politycznej na kontynencie, jaką jest Europejska Partia Ludowa. Ma ona swojego przewodniczącego Rady Europejskiej, swoją szefową Komisji Europejskiej. Mówimy o partii politycznej, która rządzi w wielu krajach Unii Europejskiej. Chociażby w Niemczech. W związku z powyższym jest to znacząca funkcja, która daje możliwość oddziaływania na politykę europejską – mówił Szczerba.",,
Integracja Białorusi z Rosją. Wywiad Łukaszenki dla rosyjskiej rozgłośni,"Rozmowy z Moskwą o integracji nie zagrażają suwerenności Białorusi – przekonywał Alaksandr Łukaszenka w wywiadzie dla rosyjskiego Echa Moskwy. Białoruski prezydent mówił też o protestach opozycji, których liczebność jest jego zdaniem zawyżana.","W niemal dwugodzinnej rozmowie z redaktorem naczelnym rosyjskiej radiostacji Echo Moskwy Aleksiejem Wieniediktowem Alaksandr Łukaszenka komentował relacje z Rosją i toczące się rozmowy na temat pogłębienia integracji. Jego zdaniem negocjacje nie zagrażają suwerenności żadnego z krajów. Jednocześnie Łukaszenka potwierdził, że 31. mapa drogowa dotycząca integracji jest poświęcona dalszym etapom zacieśniania sojuszu, w tym utworzeniu wspólnych instytucji ponadnarodowych: parlamentu i być może urzędu prezydenta. Podkreślił jednak, że W Soczi razem z Władimirem Putinem postanowili nie poruszać tych tematów. Łukaszenka ocenił, że „bezpowrotnie minął” czas na ewentualne stworzenie konstytucji państwa związkowego (obecne negocjacje mają według Rosji służyć realizacji porozumienia z 1999 r. o jego utworzeniu ). Jak stwierdził, jest to efekt stanowiska Rosji.  Umowa o państwie związkowym, jak przypomniał, przewidywała referendum m.in. w sprawie wspólnej konstytucji i waluty. – To wy przestraszyliście się, że Łukaszenka przybiegnie na Kreml, złapie Czapkę Monomacha i zawiezie gdzieś do Petersburga albo do Mińska – mówił białoruski prezydent. Wieniediktow spytał Łukaszenkę o protesty opozycji przeciwko pogłębieniu integracji z Rosją. Prezydent stwierdził, że rozumie demonstrantów i „nie odrzuca ich punktu widzenia”. Ocenił jednak, że liczebność ostatnich protestów (szacowana nawet na ponad 2 tys. ludzi - red.) została zawyżona, a wiele osób pojawiających się w relacjach mediów to przypadkowi ludzie.Według Łukaszenki opozycja protesty organizuje „niestety dla jakiejś polityki”. Wielokrotnie podkreślił, że błędem jest przedstawianie Białorusi jako kraju utrzymywanego przez Rosję. – Jeśli Rosja będzie nas ciągle dociskać, zaczynając od rurociągu gazowego i naftowego – to się dzieje za każdym razem pod koniec roku – i wszyscy będą mówić, że jesteśmy utrzymankami, kulą u nogi, to powiemy, dziękujemy, nie trzeba – dodał. Według białoruskiego prezydenta nie ma potrzeby budowy na Białorusi nowej rosyjskiej bazy wojskowej. – Chcecie, by jutro przyleciało 50 samolotów – pod Mińskiem? Proszę bardzo. Pod Witebskiem – proszę bardzo, dwadzieścia, trzydzieści. Nie trzeba budować żadnych baz, tam jest dużo miejsca – oświadczył Łukaszenka. Łukaszenka tradycyjnie podkreślał, że Mińsk jest sojusznikiem Moskwy, także w sensie militarnym. Dał jednak do zrozumienia, że Zachód i NATO będą gwarantami suwerenności kraju, gdyby Rosja spróbowała ją naruszyć. – Zachód i NATO (...) uznają to za zagrożenie dla siebie. W tym sensie pod pewnymi względami będą mieli rację – ocenił.Jako jedyne potencjalne zagrożenie dla suwerenności – przynajmniej dopóki sam jest u władzy – Łukaszenka widzi pogorszenie się sytuacji gospodarczej.Odnosząc się do niedawnych wyznań zbiegłego specnazowca Juryja Harauskiego, który twierdzi, że jako funkcjonariusz brał udział w organizowanych przez wysokich urzędników struktur siłowych zabójstwach politycznych oponentów Łukaszenki w 1999 r., białoruski prezydent powiedział, że „nigdy w życiu nie dawał i nie da takiego rozkazu”. Według niego publikacja wywiadu Harauskiego to „wrzutka” i prowokacja przed wyborami prezydenckimi na Białorusi. Mimo to, jak powiedział, nakazał, by sprawą zajął się Komitet Śledczy.",,
Minister Czaputowicz z wizytą w Sudanie. „Mamy wiele do zaoferowania”,"– Polska i Sudan mają duży potencjał współpracy gospodarczej, zwłaszcza w sferze rolniczej – powiedział szef polskiej dyplomacji. Jacek Czaputowicz przebywa w Sudanie, gdzie spotkał się między innymi z jego premierem i ministrem spraw zagranicznych.","Szef MSZ zwrócił uwagę, że polscy przedsiębiorcy wykazują coraz większe zainteresowanie sudańskim sektorem rolno-spożywczym. – Mamy wiele do zaoferowania w tej dziedzinie – na przykład: maszyny i pojazdy rolnicze, produkty rolne i spożywcze. Nasze pojazdy rolnicze są w Afryce dobrze znane i utożsamiane z solidarnością, trwałością i wytrzymałością – podkreślił polski minister. Z kolei szef sudańskiej dyplomacji zwrócił uwagę na duże zapotrzebowanie jego kraju na maszyny rolne oraz modernizację sektora rolnego. – Jestem przekonany, że Polska ma wiele do zaoferowania w tej dziedzinie – powiedział. Wcześniej obaj ministrowie uczestniczyli w otwarciu Polsko-Sudańskiego Forum Gospodarczego, podczas którego podpisano szereg umów mających umożliwić zacieśnienie współpracy polskich i sudańskich przedsiębiorców. – Jestem pewien, że Sudan, ze względu na swój potencjał ekonomiczny, liczbę ludności, rozrastający się sektor prywatny i solidną bazę instytucjonalną, umożliwiającą współpracę z Unią Europejską, jest bardzo interesującym partnerem gospodarczym dla polskich firm – powiedział przy tej okazji Jacek Czaputowicz. ",,
Sondaż CBOS: Zdecydowana przewaga jednej formacji,"Gdyby wybory parlamentarne odbywały się w sierpniu 47 proc. zadeklarowanych wyborców poparłoby Prawo i Sprawiedliwość, 19 proc. Koalicję Obywatelską, a 9 proc. zagłosowałoby na KW Lewica – wynika z sondażu CBOS. Do Sejmu weszłoby także PSL z kandydatami Kukiz’15 z poparciem 6 proc. Frekwencja wyniosłaby 77 proc.","W sierpniu najwięcej zwolenników miało Prawo i Sprawiedliwość wraz z Solidarną Polską i Porozumieniem – 47 proc. Od lipca liczba sympatyków PiS wzrosła o 3 pkt. proc.Na drugim miejscu jest KO z poparciem wynoszącym 19 proc. Trzecią siłą w Sejmie byłby KW Lewica – SLD, Wiosna i Lewica Razem – z wynikiem 9 proc. Tuż nad progiem znalazłoby się PSL (mający na swoich listach także polityków Kukiz'15) z poparciem wynoszącym 6 proc.Pozostałe komitety, zgodnie z deklaracjami ankietowanych, nie przekroczyłyby progu wyborczego, który wynosi 5 proc. dla partii i 8 proc. dla koalicji.Na nieobecny dotychczas w badaniach CBOS Komitet Bezpartyjni i Samorządowcy chce zagłosować 3 proc. Polaków. Wśród pozostałych ugrupowań w tym miesiącu swoich zwolenników znalazła jeszcze Konfederacja Wolność i Niepodległość z poparciem 2 proc. Procent badanych zadeklarowało głosowanie na inny komitet wyborczy.Udział w wyborach w sierpniu zadeklarowało 77 proc. dorosłych Polaków. W porównaniu z pomiarem z ubiegłego miesiąca liczba deklaracji uczestnictwa w wyborach do Sejmu i Senatu wzrosła o 4 punkty procentowe. Badanie „Aktualne problemy i wydarzenia” przeprowadzono metodą wywiadów bezpośrednich wspomaganych komputerowo (CAPI) w dniach 22-29 sierpnia br. roku na liczącej 1029 osób reprezentatywnej próbie losowej dorosłych mieszkańców Polski.",,
„Przyjacielski ogień”. Mechanik zniszczył F-16,"Mechanik Belgijskich Sił Lotniczych pracujących przy samolocie wojskowym otworzył ogień i zniszczył stojący obok myśliwiec F-16. O incydencie poinformował publiczny nadawca VRT, powołując się na źródło w wojsku.","Agencja Reutera podaje, że wszczęto dochodzenie w sprawie incydentu, do którego doszło w czwartek na lotnisku Florennes.Dowódca bazy płk Didier Polome poinformował telewizję RTBF, że śledztwo ma wykazać, czy zniszczenie F-16 było tylko efektem błędu, czy też celowym działaniem. Oficer przerwał swoją misję w krajach bałtyckich gdzie belgijskie myśliwce patrolują granicę między NATO a Rosją.Agencja Reutera zacytowała oświadczenie Belgijskich Sił Lotniczych, w którym wskazano, że podczas „przyjacielskiego ostrzału” został uszkodzony również inny samolot wojskowy produkcji amerykańskiej wart wiele milionów dolarów. Dwóch mechaników doznało natomiast utraty słuchu w wyniku eksplozji.",,
Atak lotniczy na obóz Al-Szabab. Odwet za krwawy zamach w Mogadiszu,"Po sobotnim zamachu w Mogadiszu, w którym zginęło blisko 100 osób, somalijska armia, przy wsparciu USA, przeprowadziła ataki odwetowe na obóz islamistycznego ugrupowania Al-Szabab – poinformowały w niedzielę somalijskie media i źródła bezpieczeństwa.","Ataki na obóz Al-Szabab na południu kraju przeprowadzono z powietrza, m.in. z wykorzystaniem dronów. „Mamy zagranicznych partnerów, którzy pomagają nam w walce z terrorystami” – poinformowało źródło w siłach bezpieczeństwa. Jak się następnie okazało, tym partnerem były siły zbrojne USA o czym poinformowało dowództwo regionalne sił zbrojnych USA w Afryce (Africom).  Według armii USA w trzech atakach, w których wzięły udział amerykańskie drony, zginęło czterech terrorystów Al-Szabab. Somalijskie media poinformowały wcześniej, że wśród zabitych jest jeden z najważniejszych dowódców tego ugrupowania.  Ponad 90 osób zginęło, a około 120 zostało rannych w sobotę w eksplozji ciężarówki z materiałami wybuchowymi w zatłoczonym punkcie kontrolnym w stolicy Somalii, Mogadiszu. Większość zabitych to uczniowie i studenci, którzy wracali do szkół po weekendzie, który w tym kraju przypada na czwartek i piątek.  Był to najkrwawszy zamach w Somalii w ostatnich dwóch latach. Do tej pory nikt nie przyznał się do tego ataku, burmistrz Mogadiszu powiedział jednak, że nie ma wątpliwości, iż za zamachem stoi powiązana z Al-Kaidą islamistyczna organizacja Al-Szabab.  Somalia jest pogrążona w krwawej wojnie domowej od 1991 roku. Choć ekstremiści ponieśli straty w ostatnich latach, ich ugrupowanie nadal przeprowadza krwawe ataki w wielu rejonach kraju, w tym w stolicy. Walczą oni o narzucenie Somalii surowej wersji islamu i obalenie prozachodniego rządu.  Al-Szabab zostało wpisane na listę grup terrorystycznych przez Australię, Kanadę, Norwegię, Szwecję, Wielką Brytanię i Stany Zjednoczone. Najkrwawszy w historii Somalii podwójny zamach przy użyciu dwóch ciężarówek z materiałami wybuchowymi, do którego doszło w październiku 2017 roku w Mogadiszu, kosztował życie 512 osób; 295 osób zostało rannych.",,
Meksyk ratyfikował nową umowę handlową z USA i Kanadą,"Meksyk jako pierwszy ratyfikował nowe porozumienie o wolnym handlu z USA i Kanadą – USMCA, które ma zastąpić dotychczasowy układ NAFTA. Porozumienie zatwierdził na specjalnym posiedzeniu meksykański Senat większością głosów 114 do 4.","„Gratulacje dla prezydenta Andresa Manuela Lopeza Obradora. Meksyk zagłosował za ratyfikacją USMCA z ogromną przewagą. Teraz pora, żeby Kongres USA zrobił to samo” – napisał na Twitterze prezydent Stanów Zjednoczonych Donald Trump.Układ United States–Mexico–Canada Agreement podpisali w listopadzie ubiegłego roku w Buenos Aires, podczas szczytu G20 prezydent Trump, ówczesny prezydent Meksyku Enrique Pena Nieto oraz premier Kanady Justin Trudeau.W kampanii przed wyborami prezydenckimi w 2016 roku Trump wielokrotnie zapowiadał, że wycofa kraj z umowy NAFTA, która obowiązywała od 1994 roku, jeśli pozostałe kraje objęte tym porozumieniem nie zgodzą się na renegocjację jego zapisów. Sam układ określał jako „katastrofalny” i domagał się lepszych warunków dla USA.Ostatecznie doszło do renegocjacji umowy NAFTA.Nowy trójstronny układ prezydent Trump nazwał „modelowym porozumieniem, które na zawsze zmienia obraz handlu”. Porozumienie USMCA wejdzie w życie, jeśli ratyfikują je jeszcze USA i Kanada.",,
Szajka fałszowała pieniądze dla camorry. „Ich wygląd nie wzbudzał podejrzeń”,"Hiszpania Gwardia Obywatelska rozbiła w Andaluzji na południu kraju gang fałszerzy wyspecjalizowanych w podrabianiu banknotów euro. Siatka przestępcza, której 26 członków zostało do soboty aresztowanych, była powiązana z włoską mafią – camorrą.","Jak poinformowały w komunikacie władze żandarmerii w Andaluzji, zatrzymania członków gangu miały miejsce na terenie trzech prowincji: Malaga, Almeria i Grenada. Wśród licznych zarzutów, jakie postawiono grupie fałszerzy, jest m.in. przynależność do zorganizowanej grupy przestępczej, fałszowanie pieniędzy, a także rozboje i nielegalne posiadanie broni.Głównym źródłem zysków gangu było podrabianie banknotów euro i wprowadzanie ich do obiegu na terenie państw Unii Europejskiej. „Podrabiane przez przestępców pieniądze, zazwyczaj o nominałach 50 i 100 euro, były tak dobrze sfałszowane, że ich wygląd nie wzbudzał podejrzeń u handlowców” – poinformowała w oświadczeniu żandarmeria, która na ślad grupy trafiła w 2018 r.W trakcie prowadzonych do sobotniego popołudnia zatrzymań funkcjonariuszom Guardia Civil udało się zarekwirować 20 tys. euro w gotówce, dużą liczbę fałszywych banknotów, a także pięć sztuk broni palnej.Śledczy sprawdzają powiązania rozbitej siatki fałszerzy z inną grupą współpracującą z camorrą, która przerzucała narkotyki z południa Hiszpanii do aglomeracji Rzymu. Do wtorku zarzuty postawiono 14 członkom tego gangu, w tym kilku obcokrajowcom.",,
Burmistrz Szczecinka skazany. Zasłynął z rachunku dla prezydenta Dudy,"Burmistrz Szczecinka (woj. zachodniopomorskie) Daniel Rak został skazany przez Sąd Rejonowy w Szczecinku na rok pozbawienia wolności w zawieszeniu na trzy lata. Sprawa dotyczy przekroczenia uprawnień i niedopełnienia obowiązków. O burmistrzu Szczecinka głośno było kilka miesięcy temu, kiedy po wizycie prezydenta RP wystawiono rachunek 900 zł za straty z biletów miejskiej komunikacji. – Jeżeli ktoś kogoś zaprasza na przyjęcie do restauracji, to za niego płaci – mówił wtedy burmistrz Rak.","Serwis Szczecinek.com wskazuje, że sprawa dotyczy kursu języka angielskiego, który w 2015 roku został zorganizowany przez Urząd Miasta w Szczecinku. Rak pełnił wówczas funkcję zastępcy ówczesnego burmistrza Jerzego Hardie-Douglasa. Jak orzekła prowadząca sprawę sędzia Katarzyna Pydych, działając jako funkcjonariusz publiczny i zastępca burmistrza, urzędnik kilkakrotnie przekroczył swoje uprawnienia i nie dopełnił obowiązków.Odczytując wyrok sędzia wskazała, że ówczesny zastępca burmistrza, działając w celu uzyskania dotacji z Krajowego Funduszu Szkoleniowego, przedłożył poświadczający nieprawdę dokument do PUP, który doprowadził PUP do niekorzystnego rozporządzenia mieniem – 84 tys. zł.– Daniel Rak, wiedząc, że nie może zostać spełniony podstawowy warunek tej umowy, działał na szkodę PUP. Działając w celu osiągnięcia korzyści osobistej i majątkowej, wbrew treści polecenia burmistrza Jerzego Hardie-Douglasa, nie dopełnił obowiązku nadzorowania realizacji umowy z PUP i zawarł niekorzystną dla ratusza umowę usługi szkoleniowej z firmą Anny P. Sędzia podkreśliła, że w momencie zawierania umowy burmistrz nie poinformował o naruszeniu warunków umowy z PUP, iż w kursie biorą udział osoby w ilości mniejszej niż 25 i w wieku poniżej 45 lat. Sam także nie spełniał kryteriów wiekowych, (...) co doprowadziło do zwrotu dofinansowania w wysokości 63 tys. zł – cytuje sędzię Szczecinek.com.Pydych orzekła również, że Rak działał na szkodę interesu prywatnego osób, które nigdy we wspomnianym szkoleniu nie uczestniczyły oraz nakłaniał do zniszczenia dokumentacji dotyczącej kursu językowego. O burmistrzu Szczecinka głośno było w sierpniu br., kiedy prezydent Polski Andrzej Duda gościł w mieście. Po wizycie głowy państwa Komunikacja Miejska w Szczecinku domagała się zapłaty 900 zł – za utracone przychody z tytułu sprzedaży biletów – od tamtejszego starostwa, bo SOP postanowił o zamknięciu trasy linii tramwaju wodnego na czas tej wizyty.  – Jeżeli ktoś kogoś zaprasza na przyjęcie do restauracji, to za niego płaci – mówił wtedy burmistrz Rak.  Prezydent Duda zadeklarował wówczas, że jest gotów zapłacić rachunek z własnej kieszeni. Uprzedził go pełnomocnik premiera ds. Programu Czyste Powietrze Piotr Woźny.",,
"Nie będzie rozłamu po dymisji Macierewicza. „Jesteśmy jedną, biało-czerwoną drużyną”","Jesteśmy jedną, biało-czerwoną drużyną, nie jesteśmy przywiązani do stołków i do funkcji; jesteśmy i będziemy jednością - zadeklarowała Beata Mazurek. Rzeczniczka Prawa i Sprawiedliwości była  pytana o możliwość ewentualnego rozłamu w Zjednoczonej Prawicy po rekonstrukcji rządu.","Pytana przez dziennikarzy, czy nie obawia się „zemsty Antoniego Macierewicza” za utratę stanowiska szefa ministerstwa obrony narodowej i czy w następstwie zmian w składzie rządu może dojść do podziału Zjednoczonej Prawicy. – My nie jesteśmy Platformą, my jesteśmy jedną drużyną, drużyną biało-czerwoną, nie jesteśmy przywiązani do stołków i do funkcji. Jesteśmy jednością, będziemy nią – oświadczyła Beata Mazurek. Rzeczniczka PiS była także pytana o to, czy jest możliwy scenariusz, aby były już minister obrony narodowej pozostał tylko szeregowym posłem. – Każdy będzie realizował swoje zadania, będzie pracował w tej czy innej komisji; tu nic się nie zmienia – odpowiedziała rzeczniczka PiS. – Najważniejsze jest to, żebyśmy realizowali program, unikali konfliktów i prowadzili Polskę do przodu i tak będzie bez względu na to jaką narracją i jaką retoryką będzie nas karmiła opozycja – dodała Mazurek.",,
„Utworzymy Republikę Katalonii”. Wybór Torry na premiera nie kończy kryzysu,"Parlament Katalonii wybrał zwolennika oderwania się regionu od Hiszpanii Quima Torrę na nowego premiera, co kończy okres politycznego impasu w parlamencie w Barcelonie. Torra zapowiedział dalsze budowanie niepodległego państwa; kilka dni temu otrzymał polityczne poparcie od byłego premiera Carlesa Puigdemonta.","– Utworzymy Republikę Katalonii – oznajmił tuż po głosowaniu ten 55-letni prawnik i wydawca.W głęboko podzielonym regionalnym parlamencie kandydaturę Torry poparło 66 deputowanych, a 65 było przeciw. Czterej deputowani lewicowej separatystycznej Kandydatury Jedności Ludowej (CUP) wstrzymali się od głosu.W sobotę, podczas pierwszego głosowania w katalońskim parlamencie, Torra otrzymał tyle samo głosów, ale nie został wybrany na premiera, gdyż potrzebował bezwzględnej większości głosów. Jednak teraz do zatwierdzenia kandydatury wymagana była jedynie większość zwykła.Za kandydaturą opowiedział się blok wyborczy byłego premiera Katalonii Carlesa Puigdemonta Razem dla Katalonii (Junts per Catalunya), do którego Torra należy, a także Republikańska Lewica Katalonii (ERC).– Będziemy wierni mandatowi referendum niepodległościowego z 1 października: zbudowaniu niezależnego państwa, republiki – zapewniał Torra przed głosowaniem. 1 października 2017 r. ponad 2 mln Katalończyków (spośród 5,5 mln wyborców) wzięło udział w referendum, które zostało zakazane przez Madryt i któremu usiłowała zapobiec hiszpańska policja. Według organizatorów 90 proc. głosujących opowiedziało się za niepodległością. Torra musi teraz utworzyć rząd, co automatycznie będzie oznaczało zakończenie okresu, w którym katalońską administracją kierowały władze centralne w Madrycie. Rozpoczął się on po uruchomieniu 27 października artykułu 155 hiszpańskiej konstytucji, tuż po jednostronnym ogłoszeniu przez kataloński parlament niepodległości tego hiszpańskiego regionu. Madryt zdymisjonował regionalnych ministrów i rozwiązał parlament.W sobotę Torra zapewniał, że będzie działał na rzecz umożliwienia powrotu Puigdemonta do władzy i nazwał go „prawowitym premierem”.W czwartek Puigdemont ogłosił, że Torra jest nowym kandydatem na stanowisko szefa rządu Katalonii. Jednocześnie Puigdemont, którego kandydaturę na premiera regionu wbrew władzom w Madrycie forsowały katalońskie ugrupowania niepodległościowe, podkreślił, że rezygnuje ze starań o ponowne pełnienie funkcji szefa rządu Katalonii.Puigdemont przebywa w Niemczech, gdzie czeka na werdykt sądu w sprawie swej ewentualnej ekstradycji. Polityk jest w Hiszpanii oskarżony o rebelię i malwersację funduszy, do której miało dojść przez wydanie przez jego gabinet środków na nieuznawane przez Madryt referendum niepodległościowe, za co grozi mu do 30 lat więzienia.",,
„Deal” Niemiec i Francji. Poparcie dla ACTA2 w zamian za Nord Stream 2?,"Niemiecki Frankfurter Allgemeine Zeitung (FAZ) informuje, że Niemcy i Francja dogadały się w sprawie ACTA2 i Nord Stream 2. Państwa miały zawrzeć „deal”. Niemiecki rząd poparł, mimo licznych protestów obywateli, projekt ACTA2, a w zamian Francja – jak oznajmia FAZ – poprze budowę gazociągu Nord Stream 2. Europoseł Jacek Saryusz-Wolski w rozmowie z portalem niezalezna.pl powiedział, że „wszelkie poszlaki wskazują, że nastąpił tutaj deal, czyli jedno poparcie za drugie”.","Jak podał „Frankfurter Allgemeine Zeitung”, francuski i niemiecki rząd zawarły porozumienie w sprawie ACTA2 i Nord Stream 2.Na stronie internetowej dziennika czytamy, że jeszcze niedawno rząd w Berlinie się wahał, czy poprzeć nowe przepisy dotyczące praw autorskich. W ACTA2 Niemcy widzieli zagrożenie dla wolności gospodarczej. Zachodni sąsiedzi mieli się obawiać, że nowa dyrektywa ograniczy innowacyjność niektórych firm.Francja natomiast należy do zdecydowanych zwolenników wprowadzenia nowej dyrektywy praw autorskich w UE.Jak informuje gazeta, 8 lutego miało dojść do „dealu”. Niemcy zgodziły się poprzeć ACTA 2 ze wszystkimi, nawet kontrowersyjnymi przepisami, natomiast Francja nie będzie miała nic przeciwko unijnej dyrektywie gazowej, która ma kluczowe znaczenie w odniesieniu do Nord Stream 2.",,
Prezydent przyznał Medale Stulecia Odzyskanej Niepodległości,"Aktorka Stanisława Celińska, podróżnik Aleksander Doba i dyrektor Muzeum Powstania Warszawskiego Jan Ołdakowski znaleźli się wśród odznaczonych przez prezydenta Medalem Stulecia Odzyskanej Niepodległości. – Dziękuję za wszystko, co państwo czynicie dla Polski – mówił Andrzej Duda.","– Ogromnie się cieszę, że zbliżając się ku końcowi tego stulecia roku odzyskania niepodległości możemy ten cykl kilkuletnich obchodów odzyskania przez Polskę niepodległości, w tym formowania się granic II RP, uczcić tą właśnie uroczystością, w czasie której miałem zaszczyt i przyjemność wręczyć medale ustanowione przez Sejm i Senat z mojej inicjatywy – Medale Stulecia Odzyskanej Niepodległości, nawiązujące do odznaczenia ustanowionego w II RP, wręczanego w 1928 r., medalu dziesięciolecia odzyskanej wtedy niepodległości – powiedział prezydent.Wskazał, że medale były przyznane osobom zasłużonym „dla tamtych lat, dla odbudowy niepodległego suwerennego Polskiego Państwa, dla walki o to państwa, ale też dla jego tworzenia”. Jak mówił, „w tych domach bardzo często te medale są do dzisiaj obok Krzyży i Medali Niepodległości obok Krzyża Orderu Wojennego Virtuti Militari i innych odznaczeń, które II RP przyznawała”.Powód do dumyZdaniem Andrzeja Dudy „są one powodem do rodzinnej dumy, a przede wszystkim są dowodem pamięci o tamtych czasach i tym wielkim okresie, kiedy po 123 latach kolejnemu pokoleniu naszych mężnych dziadków, pradziadków, czasem prapradziadków udało się Polskę odzyskać” – mówił.– Dziękuję za wspaniały dorobek państwa życia. Dziękuję za to wszystko, co państwo dla Polski, dla bliźnich, dla rozsławiania Polski na świecie dla tworzenia polskiej kultury dla rozbudowywania polskiej nauki, czy też po prostu dla działalności dla zwykłych ludzi, często bardzo biednych czynicie – wskazał.Medalem odznaczeni zostali: działacz opozycji demokratycznej w PRL, prezes Fundacji Kultury i Dziedzictwa Ormian Polskich Jan Abgarowicz; prezes Polskiego Towarzystwa Sprawiedliwych Wśród Narodów Świata Anna Bando; żołnierz Armii Krajowej, represjonowany po wojnie gen. Tadeusz Bieńkowicz; aktorka, która tworzyła programy muzyczne i spektakle m.in. dla Studenckiego Teatru Satyryków STS Stanisława Celińska-Mrowiec; przewodniczący polskiej sekcji Pomocy Kościołowi w Potrzebie ks. Waldemar Cisło; podróżnik Aleksander Doba; działacz opozycji demokratycznej w PRL, dziennikarz Jerzy Jachowicz; zaangażowany w udzielanie pomocy socjalnej i medycznej ocalałym z Holokaustu Marian Kalwary; polarnik i podróżnik Marek Kamiński; żołnierz Narodowej Organizacji Wojskowej i AK, działacz opozycji demokratycznej w PRL Janusz Kamocki; tenor Ryszard Karczykowski; restaurator, działacz społeczny i charytatywny Jan Kościuszko oraz dyrektor Biura Programu „Niepodległa” Jan Kowalski. Odznaczenia odebrali również: aktorka, piosenkarka, artystka kabaretowa Barbara Krafft-Seidner; kolarz, działacz sportowy Czesław Lang; kompozytor, wokalista, współzałożyciel m.in. zespołów Kultura, Izrael i Houk Dariusz Malejonek; dyrektor Muzeum Powstania Warszawskiego Jan Ołdakowski; satyryk, artysta kabaretowy, twórca m.in. Kabaretu pod Egidą Jan Pietrzak; założycielka i dyrektor Hospicjum im. bł. ks. Michała Sopoćki w Wilnie s. Michaela Rak; pisarz, publicysta o. Jacek Salij; lekarz audiolog i foniatra prof. Henryk Skarżyński; muzyk, kompozytor Józef Skrzek; historyk, kierownik archiwum Instytutu Polskiego i Muzeum im. gen. Władysława Sikorskiego w Londynie Andrzej Suchcitz; kierujący pracami ekshumacyjnymi m.in. w Kwaterze na „Łączce” prof. Krzysztof Szwagrzyk; współtwórczyni Muzeum Książki Artystycznej Jadwiga Tryzno; wydawca książek artystycznych Janusz Tryzno; przedsiębiorca, współzałożyciel Ceramiki Tubądzin Andrzej Wodziński oraz żołnierz misji zagranicznych, ratownik Tatrzańskiego Ochotniczego Pogotowia Ratunkowego kpt. Piotr Żemojtel.– Czuję się skrępowany, że w tak zacnym gronie na stulecie niepodległości zostałem wyróżniony. To medal bardzo ważny, bo mam poczucie, że odbieram go w imieniu nie tylko swoim, ale całego Muzeum Powstania Warszawskiego, wszystkich pracowników, wolontariuszy. To jest medal za zaangażowanie w pracę nad upamiętnianiem historii, w opiekę nad kombatantami. Czuję, że jest to olbrzymie wyróżnienie, które odebrałem w imieniu całej naszej społeczności – ocenił Ołdakowski.",,
Rzecznik PO żąda przeprosin za „rozpowszechnianie fake newsa o awarii w Warszawie”,"– Czy szef sztabu wyborczego PiS Joachim Brudziński przeprosi za rozpowszechnianie fake newsa o awarii w Warszawie? Czy na takich kłamstwach będzie się opierała strategia kampanii PiS? – pyta rzecznik PO. Poseł Jan Grabiec uważa mówienie o awarii za „fake newsa”, mimo że nawet prezydent Warszawy z PO przyznał dziś, że doszło do awarii dwóch rurociągów. – Mamy problem i szukamy rozwiązania awaryjnego – stwierdził Rafał Trzaskowski.","W swoim wpisie rzecznik Platformy Obywatelskiej odniósł się do porannej wypowiedzi europosła Prawa i Sprawiedliwości Joachima Brudzińskiego. Szczeciński polityk PiS podczas jednego z wywiadów pomylił warszawski Most Poniatowskiego z Mostem Północnym. Internauci zwracają uwagę, że Grabiec, który oburzył się po tym przejęzyczeniu wielokrotnie sam świadomie wprowadzał w błąd opinię publiczną.– Nie ma problemu katastrofy ekologicznej i ukrywania przed opinią publiczną przez prezydenta Warszawy Rafała Trzaskowskiego awarii oczyszczalni ścieków, wybudowanej za miliardy i z przytupem otwieranej przez polityków PO. Mega aferą okazało się, że zamiast Most Północny powiedziałem Most Poniatowskiego – napisał na Twitterze Brudziński. Lista fake newsów i manipulacji w wykonaniu Jana Grabca jest długa. Część z nich opisywanych było szeroko w mediach, a pytania dziennikarzy o nie spotykały się z agresją ze strony posła PO.Gdy prezydent Legionowa Roman Smogorzewski krytykowany był za swoje seksistowskie wypowiedzi wobec kobiet, rzecznik PO w imieniu swojej partii odciął się i poinformował o złożeniu przez Smogorzewskiego rezygnacji z członkostwa w Platformie, a później się okazało, że Grabiec osobiście wspierał samorządowca i to na tej samej konwencji, na której padły niewybredne wypowiedzi wobec kobiet. „Zazdroszczą nam Romka Smogorzewskiego”, „Prowadź nas do boju” - mówił Grabiec z uśmiechem na twarzy. Zmyślone słowa proboszcza, zdewastowany cmentarz żydowski itp. Gdy w Polsce toczyła się debata nt. polityki migracyjnej Unii Europejskiej, rzecznik PO w programie TVP Info „Woronicza 17” zacytował słowa swojego proboszcza. Duchowny później prostował wypowiedź polityka o imigrantach. „Zawarta w programie »Woronicza 17« wyemitowanym 18.06.2017 r. informacja wypowiedziana przez posła PO Jana Grabca: »Mój proboszcz zadeklarował, iż każda parafia w Polsce przyjmie rodziny« jest nieprawdziwa. Zamieszkujący obecnie na terenie parafii, w której jestem proboszczem, poseł PO Jan Grabiec nigdy nie rozmawiał ze mną na temat uchodźców i migrantów. Nigdy też publicznie nie wyrażałem żadnej opinii na ten temat. Powoływanie się na moją opinię (poprzez wskazanie mnie w swojej wypowiedzi przez określenie »mój proboszcz«) jest kłamstwem” – napisał ks. Hieronim Średnicki, proboszcz parafii Najświętszego Ciała i Krwi Chrystusa w Legionowie. Kilka miesięcy później parlamentarzysta opozycji udostępnił w internecie wypowiedź jednego z internautów, który zarzucał rządowi Beaty Szydło bierność  w sprawie dewastacji żydowskiego cmentarza w Wysokiem Mazowieckiem. Szybko okazało się, że fotografia obrazująca rzekome zaniedbania pochodzi z 2012 r., kiedy premierem był partyjny kolega Grabca – Donald Tusk. W lipcu br. TVN24 cytował na belce wypowiedź rzecznika PO, która padła w programie publicystycznym. „Grabiec o programach socjalnych PiS: te pieniądze Polacy będą musieli zwrócić” – informował konkurencyjny kanał. Kiedy dokładnie to zdanie zacytował portal tvp.info, poseł PO mocno się zirytował. „Manipulacja w goebbelsowskim stylu to jedyne co ma do przekazania Polakom TVPiS” – napisał na Twitterze. Tydzień temu Grabiec bronił Klaudii Jachiry, która trafiła na warszawską listę Koalicji Obywatelskiej. Rzecznik PO zapewniał, że nigdy nie widział, by uczestniczyła w jakimkolwiek hejcie. Kandydatka PO opublikowała jednak tysiące kontrowersyjnych filmików w internecie. W jednym parodiowała rozmowę prezesa PiS Jarosława Kaczyńskiego z obrazem Jezusa Chrystusa. W innym sugerowała, że „istotą funkcjonowania” Prawa i Sprawiedliwości „było dostarczenie młodych mężczyzn Jarosławowi Kaczyńskiemu”.",,
Piotr Duda reaguje na działania szefa EKZZ przeciw kandydaturze Rafalskiej,"Nie ma pan mandatu do wypowiadania się w tej kwestii – odpowiedział Piotr Duda sekretarzowi generalnemu Europejskiej Konfederacji Związków Zawodowych, który wezwał do zablokowania wyboru kandydata PiS na przewodniczącego Komisji ds. Zatrudnienia i Spraw Socjalnych PE.","List Piotra Dudy do Luki Visentiniego opublikował w czwartek na swojej stronie Tysol.pl. To odpowiedź na listy, jakie Visentini wysłał do organizacji zrzeszonych w Europejskiej Konfederacji Związków Zawodowych. W jej imieniu wzywa w nich do zablokowania wyboru kandydata PiS na przewodniczącego Komisji ds. Zatrudnienia i Spraw Socjalnych Parlamentu Europejskiego.  „Grozi nam poważne ryzyko, że przedstawiciel PiS (partii w Polsce) z frakcji ECR w PE zostanie wybrany na przewodniczącego Komisji Zatrudnienia i Spraw Socjalnych PE. Uprzejmie proszę, abyście jak najszybciej skontaktowali się z posłami do PE z waszego kraju, aby podkreślić głęboką troskę ruchu związkowego z powodu tej negatywnej możliwości i potrzebę natychmiastowego działania, aby uniknąć takiego wyniku” – napisał 2 lipca w liście do organizacji członkowskich i członków Komitetu Wykonawczego EKZZ Visentini.  W odpowiedzi Piotr Duda napisał: „Póki co jesteśmy organizacją demokratyczną i nie ma pan mandatu do wypowiadania się w tej kwestii”.  „NSZZ »Solidarność« jako członek Komitetu Wykonawczego Europejskiej Konfederacji Związków Zawodowych uznaje za niedopuszczalne, aby bez konsultacji z naszą organizacją sekretarz generalny w imieniu Komitetu Wykonawczego wzywał organizacje zrzeszone w EKZZ do działań przeciwko wyborowi kandydata z Polski na funkcję przewodniczącego komisji PE ds. Zatrudnienia i Spraw Socjalnych. Tym bardziej że w sprawie takiego wystąpienia w Komitecie nie odbyło się żadne głosowanie” – napisał Duda. „Zwracam panu uwagę, że nie ma żadnego formalnego stanowiska EKZZ w tej sprawie, aby mógł pan występować w jej imieniu. Póki co jesteśmy organizacją demokratyczną, a takim postępowaniem odebrano nam możliwość wypowiedzenia się i zgłoszenia np. zdania odrębnego” – napisał Duda.  Duda przekonuje, że  ewentualny wybór Elżbiety Rafalskiej na funkcję przewodniczącego Komisji PE ds. Zatrudnienia i Spraw Socjalnych jest z punktu widzenia europejskich pracowników i europejskich związków zawodowych bardzo dobrym i pożądanym wyborem.   „To dzięki byłej minister rodziny, pracy i polityki społecznej wielkie programy społeczne zostały przeprowadzone z sukcesem, przyczyniając się do znaczącej poprawy sytuacji pracowników i polskich rodzin w wielu dziedzinach naszego życia” – napisał szef Solidarności.  Rządy PiS „to z punktu widzenia polskich pracowników najlepszy okres polityki społecznej i pracowniczej w ostatnich kilkunastu latach” – dodał.  Wybór przewodniczącego komisji, gdzie kandydatem ECR na to stanowisko nominowany jest europarlamentarzysta z PiS odbędzie się 10 lipca.  Europejska Konfederacja Związków Zawodowych (European Trade Union Confederation - ETUC) powstała w 1973 r. W jej skład z Polski wchodzą trzy centrale związkowe: OPZZ, NSZZ „Solidarność” i Forum Związków Zawodowych. Skupia około 45 mln osób pracujących w 90 związkach zawodowych w 38 krajach.",,
Najnowszy sondaż zaufania do polityków. Zmiana lidera,"Politykiem z największym zaufaniem jest premier Mateusz Morawiecki – wynika z sondażu Ibris dla Onetu. Drugie miejsce przypadło prezydentowi Andrzejowi Dudzie, a trzecie prezesowi PiS Jarosławowi Kaczyńskiemu. Na czwartym miejscu uplasował się przewodniczący Rady Europejskiej, były premier Donald Tusk.","Według sondażu opublikowanego na portalu onet.pl premierowi ufa 45,8 proc. badanych, a nie ufa – 40 proc. „Tym samym Mateusz Morawiecki wyprzedził na miejscu lidera Andrzeja Dudę” – wskazuje portal.Zaufanie wobec prezydenta wyraziło 44,9 proc. respondentów. Negatywnej odpowiedzi w stosunku do Andrzeja Dudy udzieliło 43,9 proc. Liczba tych ostatnich wzrosła o 5 punktów procentowych w porównaniu do wyników czerwcowych. Jak podsumowuje Onet, prezydent i premier są jedynymi politykami, którym Polacy bardziej ufają niż nie ufają.Na trzecim miejscu znalazł się prezes PiS. Kaczyńskiemu ufa 36,7 proc. badanych, a przeciwnie – 47,2 proc.Spośród polityków opozycji najlepszy wynik osiągnął Donald Tusk, któremu ufa 35 proc. Negatywnie na jego temat wypowiedziało się 53,2 proc. badanych.Była premier, europosłanka PiS Beata Szydło objęła piątą pozycję z wynikiem 34,7 proc. pozytywnych głosów, odnotowując – zaznacza portal – duży spadek zaufania. „Tuż za Szydło znalazł się minister sprawiedliwości Zbigniew Ziobro, którego wynik jest gorszy tylko o 0,2 pkt proc. od byłej premier. Ziobrze nie ufa natomiast 53 proc. badanych” – czytamy.Siódme miejsce przypadło liderowi PSL Władysławowi Kosiniakowi-Kamyszowi, wobec którego zaufanie wyraziło 31,9 proc. badanych. Kolejne pozycje zajęli lider Kukiz'15 Paweł Kukiz (25,5 proc.), lider Wiosny Robert Biedroń (24,1 proc.) i szefowa Nowoczesnej Katarzyna Lubnauer (22,6 proc.).",,
"Dworczyk: Rząd zrobi wszystko, żeby dzieci podeszły do egzaminów","– Rząd zrobi wszystko, żeby wszystkie dzieci w tym roku podeszły do egzaminów – powiedział w poniedziałek szef kancelarii premiera Michał Dworczyk. Zaapelował do nauczycieli, aby w czasie egzaminów nie protestowali. – Wróćcie do dzieci, tak żeby uczniowie mogli podejść do egzaminów – podkreślił.","W niedzielę wieczorem w Centrum Partnerstwa Społecznego „Dialog” w Warszawie odbyło się kolejne spotkanie przedstawicieli strony rządowej i central związkowych poświęcone sytuacji w oświacie. Po zakończeniu rozmów strony poinformowały, że NSZZ „Solidarność” przyjęła propozycję rządu, a Związek Nauczycielstwa Polskiego i Forum Związków Zawodowych ją odrzuciły.Szef Związku Nauczycielstwa Polskiego Sławomir Broniarz oświadczył, że rząd nie zgodził się na propozycje ZNP i Forum Związków Zawodowych, dlatego ZNP zaczyna strajk.Dworczyk pytany w poniedziałek w radiowej Jedynce, czy są już znane terminy kolejnych negocjacji, odparł, że w niedzielę strona rządowa rozstawała się ze związkami nauczycieli podkreślając, że jest otwarta na prowadzenie dalszego dialogu. – Musimy w jakiś sposób z tej sytuacji wyjść, musimy znaleźć rozwiązanie, nie możemy narażać dzieci na dodatkowe stresy – podkreślił.– Apelowaliśmy wczoraj i dzisiaj chciałem zaapelować do nauczycieli: oczywiście, jeśli państwo uważacie, że strajk jest niezbędny – dobrze, ale w ciągu tych dni najbliższych, kiedy będą egzaminy prosimy, wróćcie do dzieci. Wróćcie do dzieci, tak żeby uczniowie mogli podejść do egzaminów – apelował Dworczyk. Zróżnicowane dane Pytany, czy już wiadomo w jakim odsetku szkół strajk się odbędzie, Dworczyk odpowiedział, że są bardzo zróżnicowane dane.– Tak naprawdę dzisiaj będziemy wiedzieli, ile placówek strajkuje. Inne dane przedstawia ZNP, inne dane ma Ministerstwo Edukacji Narodowej. Mam nadzieję, że wszystkie dzieci będą bezpieczne, że dyrektorzy spełnią swój obowiązek, który sprowadza się do zapewnienia bezpieczeństwa i opieki nad uczniami – zaznaczył minister. Strajk w części szkół Związek Nauczycielstwa Polskiego i Forum Związków Zawodowych w styczniu rozpoczęły procedury sporu zbiorowego. W ich ramach przeprowadziły referenda strajkowe.Według ZNP z informacji zgromadzonych do czwartku rano wynika, że w strajku zamierza wziąć udział 79,725 proc. ogółu szkół i przedszkoli w całym kraju. Największy odsetek szkół i przedszkoli deklaruje przyłączenie się do akcji strajkowej w województwach: kujawsko-pomorskim – 91 proc., łódzkim – 87 proc., zachodniopomorskim – 85 proc. wielkopolskim - 84 proc., świętokrzyskim i śląskim – po 82 proc., warmińsko-mazurskim i dolnośląskim - po 81 proc. Z danych ZNP wynika, że w 92,04 proc. szkół i przedszkoli – z tych, w których odbyły się referenda – pracownicy opowiedzieli się za strajkiem.MEN podawało w ubiegłym tygodniu, że według danych przekazanych przez kuratorów oświaty od dyrektorów odsetek szkół, w których przeprowadzono referenda strajkowe, wynosi 58,7 proc. Według Państwowej Inspekcji Pracy spory zbiorowe prowadzi 42,76 proc. placówek. Protest a egzaminy gimnazjalne i ósmoklasistów Termin protestu zbiega się z zaplanowanymi na kwiecień egzaminami zewnętrznymi: 10, 11 i 12 kwietnia ma odbyć się egzamin gimnazjalny, 15, 16 i 17 kwietnia – egzamin ósmoklasisty, a 6 maja mają rozpocząć się matury. ",,
Korea: Północ chce pilnych rozmów z Południem,Korea Północna chce przeprowadzenia już jutro bezpośrednich rozmów na wysokim szczebla z Koreą Południową. Przedstawiciele obu Korei mieliby omówić kroki niezbędne do realizacji zobowiązania do denuklearyzacji półwyspu. Seul już zgodził się na spotkanie. Tymczasem północnokoreańskie media znów atakują Stany Zjednoczone.,"O prośbie Pjongjangu poinformowało południowokoreańskie ministerstwo ds. zjednoczenia, które również wyraziło zgodę na rozmowy z partnerami z północy.„Przedstawiciele Południa i Północy odbędą w Domu Pokoju w Panmundżom 16 maja spotkanie na wysokim szczeblu w celu omówienia realizacji »Deklaracji z Panmundżom o pokoju, rozwoju i zjednoczeniu Półwyspu Koreańskiego«” – głosi oświadczenie ministerstwa. Przedstawiciele Północy zaproponowali, aby rozmowy toczyły się w budynku znajdującym się po południowej stronie linii demarkacyjnej. Delegacja Pjongjangu ma liczyć aż 29 członków. Przybędzie m.in. szef Komitetu Pokojowego Zjednoczenia Kraju i wiceszefowie resortów kolei oraz kultury fizycznej i sportu. Zgodnie z deklaracją z 27 kwietnia podpisaną przez przywódców obu państw, Korea Północna w dniach 23-25 maja ma zamknąć swój poligon atomowy. Zbliżające się spotkanie będą pierwszą okazją do bezpośrednich rozmów urzędników z Pjongjangu i Seulu od momentu jej podpisania. Jednocześnie północnokoreańska prasa skrytykowała niedawną wypowiedź rzeczniczki amerykańskiego Departamentu Stanu Heather Nauert, która wyraziła zaniepokojenie naruszeniami praw człowieka w Korei Północnej. Nauert oświadczyła, że USA wesprą działania mające na celu pociągnięcie do odpowiedzialności osób łamiących prawa człowieka w komunistycznej Północy. W odpowiedzi na tę wypowiedź północnokoreańska „Gazeta Pracy” stwierdziła, że poruszanie przez USA kwestii praw człowieka w Korei Północnej jest „niedopuszczalne”, „bardzo niegrzeczne” i jest wyrazem „braku szacunku” wobec Korei Północnej.",,
Ambasador Niemiec przeciwko płaceniu za zbrodnie wojenne: Ponosimy odpowiedzialność „moralną”,"– Wiele razy mówiłem publicznie, że dla rządu federalnego kwestia reparacji jest zamknięta zarówno pod względem politycznym, jak i prawnym. To nie znaczy, że nie ciąży na nas moralna odpowiedzialność za to, co się stało podczas II wojny światowej. Polacy padli ofiarą ciężkich zbrodni z niemieckich rąk, popełnionych w imieniu Niemiec. Chcemy o tym pamiętać. Nigdy więcej nie może się zdarzyć coś podobnego – powiedział ambasador RFN w Warszawie Rolf Nikel.","Rolf Nikel, który jest ambasadorem RFN w Warszawie od 2014 r., udzielił wywiadu „Deutsche Welle”, w którym odniósł się m.in. do kwestii reparacji wojennych. – Wiele razy mówiłem publicznie, że dla rządu federalnego kwestia reparacji jest zamknięta zarówno pod względem politycznym, jak i prawnym. To nie znaczy, że nie ciąży na nas moralna odpowiedzialność za to, co się stało podczas II wojny światowej – zwrócił uwagę niemiecki ambasador. – Polacy padli ofiarą ciężkich zbrodni z niemieckich rąk, popełnionych w imieniu Niemiec. Dlatego istnieje dla nas jasne zobowiązanie, żeby mówić o tych sprawach prawdę, czyli że spowodowały to Niemcy. I że chcemy o tym pamiętać. Nigdy więcej nie może się zdarzyć coś podobnego – zadeklarował Rolf Nikel.– Tę odpowiedzialność moralną w sobie nosimy. Taka jest niemiecka racja stanu. Ale trzeba też odróżniać stronę polityczną i prawną tego zagadnienia, które zdaniem rządu federalnego jest zamknięta – stwierdził ambasador. Pytany o Nord Stream 2 podkreślił, że to przedsięwzięcie komercyjne. – Na jego temat prowadzona jest w Niemczech dyskusja polityczna. Nie ma jednego niemieckiego stanowiska w tej sprawie. W zależności od tego, z kim pan mówi, usłyszy pan inne zdanie – powiedział. Dopytywany o stanowisko rządu w tej sprawie doprecyzował, że to jest kwestia gospodarcza, co do której przedsiębiorstwa podejmują decyzje zgodnie z ich prywatnymi, gospodarczymi kryteriami. – I tu mamy punkt sporny – zauważył dziennikarz. – To musi być oczywiście zgodne z prawem europejskim i wszystkimi narodowymi systemami prawa. W tej chwili jest sprawdzane, czy określone zasady postępowania i procedury obowiązują dla tego projektu, czy też nie. Wynik tej kontroli musi zostać uszanowany, niezależnie od tego, jaka zapadnie decyzja. Unia Europejska jest bowiem wspólnotą prawa – powiedział ambasador. Rolf Nikel odniósł się także do obaw m.in. Polski przed Europą wielu prędkości. Zapytany, czy groźba odstawienia tego czy innego kraju Unii na pobocze jest realna, odpowiedział, że według Niemiec Polska powinna być częścią unijnego jądra.",,
Polska na celowniku rosyjskiej dezinformacji – wynika z raportu KE,Przed wyborami do Parlamentu Europejskiego było dwukrotnie więcej przykładów dezinformacji i prób ingerencji w kampanię w porównaniu z ubiegłym rokiem – wynika z raportu Komisji Europejskiej. W krajach członkowskich odnotowano ponad tysiąc takich przypadków. Według ustaleń ekspertów na celowniku rosyjskiej dezinformacji znalazła się także Polska.,"– Były fałszywe informacje rozsiewane przez pro-kremlowskiego Sputnika, że Polska od czasu wejścia do Unii Europejskiej zubożała bardziej aniżeli za czasów komunistycznych – powiedział unijny komisarz ds. bezpieczeństwa Julian King. To jeden z przykładów zawartych w raporcie z postępów w walce z dezinformacją, opublikowanego w Brukseli.W czasie kampanii przed wyborami europarlamentarnymi pojawiały się też na przykład doniesienia przypisywane Rosji o tym, że Unia Europejska ma nazistowskie korzenie.Komisja zastrzega jednak, że mimo wielu przykładów dezinformacji, unijne kraje były dobrze przygotowane, by tego typu ataki odeprzeć i nie doszło do zmasowanych, spektakularnych akcji na miarę skandalu z udziałem Facebooka i Cambridge Analytica. Komisarz King pytany, czy zidentyfikowana przez KE dezinformacja jest bezpośrednio powiązana z Kremlem, podkreślił, że Komisja nie jest agencją wywiadu. Wskazał jednak, że można mówić o „prokremlowskiej narracji”. – Faktem jest, że ponad 600 grup i profili na Facebooku, które działały we Francji, Niemczech, Włoszech, Wielkiej Brytanii, Polsce i Hiszpanii rozpowszechniało dezinformację i mowę nienawiści albo wykorzystywało fałszywe konta, by sztucznie wspierać treści (różnych – przyp. red.) partii – mówił. Przekonywał, że choć niekoniecznie w każdym przypadku  dochodziło do złamania prawa, to były to próby wprowadzania obywateli UE w błąd.",,
Robert Kwiatkowski odwołany z funkcji prezesa PFRON,"Premier Beata Szydło odwołała Roberta Kwiatkowskiego ze stanowiska prezesa Państwowego Funduszu Rehabilitacji Osób Niepełnosprawnych – poinformowało w środę Ministerstwo Rodziny, Pracy i Polityki Społecznej.","Jak poinformował resort w komunikacie, minister Elżbieta Rafalska wnioskowała o odwołanie Kwiatkowskiego „w związku z zakończeniem misji polegającej na reorganizacji PFRON”. Zadania i środki Funduszu PFRON jest funduszem celowym, którego środki przeznaczane są na rehabilitację zawodową i społeczną osób niepełnosprawnych oraz ich zatrudnianie. Środki Funduszu wydawane są m.in. na dofinansowanie do wynagrodzeń niepełnosprawnych, refundację pracodawcom kosztów przystosowania, adaptacji i wyposażenia miejsc pracy tych osób. A także np. na dofinansowanie: likwidacji barier architektonicznych, w komunikowaniu się i technicznych, zakupu sprzętu rehabilitacyjnego, przedmiotów ortopedycznych i środków pomocniczych oraz turnusów rehabilitacyjnych. Część finansów pochodzących od PFRON - wpierających przede wszystkim indywidualne osoby niepełnosprawne - dystrybuowana jest przez samorządy.",,
"Giertych rozczarowany KO: Podważają wybory do Senatu, które wygrali","Koalicja Obywatelska – podobnie jak Prawo i Sprawiedliwość w poniedziałek – planuje złożyć we wtorek dwa lub trzy protesty wyborcze dotyczące wyborów do Senatu – poinformował na antenie TVP Info poseł-elekt Koalicji Piotr Borys. Sytuacją zaskoczony jest mecenas Roman Giertych. „Rozumiem, że KO uznaje za prawidłowo policzone głosy w wyborach do Sejmu, a błędnie te do Senatu. Brawo!” – stwierdził na Twitterze. Grzegorz Schetyna uważa z kolei, że wniosek o ponowne liczenie głosów pachnie… „podważaniem wyniku wyborów”.","Liderowi Platformy Obywatelskiej chodzi jednak tylko o wnioski składane przez PiS. Będziemy bronić demokratycznego mandatu opozycji w Senacie – zapowiedział w poniedziałek Schetyna. Zdaniem Borysa jednym z takich okręgów jest okręg nr 2 (Legnica), gdzie było więcej głosów nieważnych, niż wyniosła różnica między liczbą głosów oddanych na kandydata KO Jerzego Pokoja (otrzymał 48 770 głosów) a kandydata PiS Stanisława Mroza (49 938).– Dlaczego tak się stało? Dlatego, że przy naszym komitecie PKW dała nasze logo w kratce i ogromna rzesza wyborców dała po prostu krzyżyk na naszym logo. Chcemy to sprawdzić – wyjaśnił Borys.Postawą Koalicji Obywatelskiej zaskoczony jest związany z opozycją mecenas Roman Giertych. Dziwi się, że ugrupowanie składa protesty wyborcze podważające wynik senacki, a nie robi tego w przypadku wyborów do Sejmu, gdzie opozycja przegrała. „Rozumiem, że KO uznaje za prawidłowo policzone głosy w wyborach do Sejmu, a błędnie te do Senatu. Brawo!” – skomentował w twitterowym wpisie. Według Borysa protest może też dotyczyć tego, że przy nazwisku jednego z kandydatów startujących z innego komitetu użyto logo „Lewicy”. – Chcemy sprawdzić, czy to nie wprowadziło wyborców w błąd, dlatego że różnica również była na poziomie blisko tysiąca głosów – powiedział Borys.W poniedziałek Prawo i Sprawiedliwość złożyło do Sądu Najwyższego protesty wyborcze dotyczące głosowania w sześciu okręgach senackich, w których wygrali kandydaci opozycji (KO, PSL lub SLD).Chodzi o okręgi: nr 12 (jeden z okręgów w woj. kujawsko-pomorskim), nr 75 (jeden z okręgów w woj. śląskim), nr 100 (jeden z okręgów w Zachodniopomorskiem) i trzech okręgów w Wielkopolsce: nr 92, 95 i 96.",,
Skandaliczna modyfikacja muralu ze słowami Jana Pawła II,„Żyd jest zaprzeczeniem najgłębszej tożsamości istoty ludzkiej” – w taki sposób nieznani sprawcy w Białymstoku zmodyfikowali cytat ze słów papieża Jana Pawła II. Służby miejskie zasłoniły antysemicki napis. Zniszczenie ma zostać usunięte.,"Na muralu znajduje się cytat ze słów papieża Jana Pawła II: „Rasizm jest zaprzeczeniem najgłębszej tożsamości istoty ludzkiej”. Nieznany sprawca na słowie „rasizm” napisał jasną farbą słowo „Żyd”, zmieniając sens słów papieża i nadając im wydźwięk rasistowski i antysemicki.Te słowa Jana Pawła II, wypowiedziane 31 października 1997 roku w Watykanie podczas sympozjum nt. korzeni antyjudaizmu w środowisku chrześcijańskim. Papież podkreślał, że antysemityzm nie ma żadnego usprawiedliwienia i zasługuje na absolutne potępienie.",,
Grecki minister finansów: działania naszych wierzycieli to terroryzm; bankructwo będzie kosztowało biliony,"„Terroryzmem” nazwał grecki minister finansów Janis Warufakis działania stosowane przez międzynarodowe struktury wobec jego kraju. Na łamach hiszpańskiego dziennika „El Mundo” odgrażał się, że bankructwo Grecji będzie oznaczało stratę dla wszystkich stron liczoną w „bilionach euro”.","– Czemu zmusili nas do zamknięcia banków? Do straszenia ludzi. No i kiedy przerodziło się to w szerzenie terroru znanego jako terroryzm! – grzmiał Warufakis. – To, co robią (europejscy wierzyciele – przyp. red.) z Grecją ma swą nazwę i jest nią terroryzm.Wysoka stawkaMinister zapewniał jednak, że wciąż wierzy w osiągnięcie kompromisu z wierzycielami, nawet jeżeli jego rodacy opowiedzą się w niedzielnym referendum przeciwko porozumieniu. – Stawka jest zbyt wysoka zarówno dla Grecji, jak i Europy. Dlatego jestem pewny. Jeżeli Grecja upadnie, biliony euro zostaną stracone. To zbyt duże pieniądze i nie wierzę, aby Europa na to pozwoliła – przekonywał.Jeżeli Grecy opowiedzą się za cięciami i współpracą z Unią Europejską, niewykluczone, że rząd Aleksisa Ciprasa poda się do dymisji. Najnowsze sondaże wskazują, że za porozumieniem z wierzycielami jest 44,8 proc. ankietowanych, 43,4 proc. przeciwko, zaś 11,8 proc. jest niezdecydowanych.Tusk uspokajaSzef Rady Europejskiej Donald Tusk stwierdził w rozmowie z portalem Politico, że jeżeli w referendum Grecy zagłosują na „nie”, nie będzie to automatycznie oznaczało wyjścia ich kraju ze strefy euro.Do fiaska w rozmowach rządu Ciprasa z wierzycielami, do których należą państwa eurolandu, Europejski Bank Centralny oraz Międzynarodowy Fundusz Walutowy, doszło gdy Ateny oceniły, że nie zapłacą kolejnej raty zadłużenia wynoszącej 1,6 mld euro. Ta decyzja wyklucza dalszą transzę pomocy dla zadłużonego kraju w wysokości 7 mld euro i – jeżeli strony nie osiągną porozumienia – przesądza o bankructwie Grecji.",,
Starcia policji z imigrantami na granicy grecko-macedońskiej. „Chcą na Zachód”,"Kolejne zamieszki na granicy grecko-macedońskiej. W okolicach obozu dla uchodźców w Idomeni imigranci oraz wspierający ich anarchiści obrzucili kamieniami greckich policjantów, którzy chcieli usunąć ich z torów kolejowych. Zniszczono również policyjny samochód.","Uchodźcy, którzy domagają się otwarcia granicy tak by mogli dostać się na północy Europy, już jedenasty dzień blokują tory kolejowe. Wstrzymują przez to transport towarów między Grecją a resztą Europy, co przekłada się na duże straty dla greckiej gospodarki.Funkcjonariusze ponowili we wtorek próbę pokojowego usunięcia blokujących tory. Anarchiści, którzy przyjechali do Idomeni z wielu europejskich krajów, podburzyli jednak imigrantów. W efekcie doszło do starć z policją.W Idomeni przebywa obecnie kilkanaście tysięcy uchodźców, którzy chcą przedostać się do bogatszych krajów Europy zachodniej. Po zamknięciu granicy przez Macedonię w Grecji utknęło już ponad 50 tys. imigrantów. W poniedziałek rząd w Skopje zapowiedział, że granica z Grecją ze względu na wyjątkową sytuację  pozostanie zamknięta do końca roku.",,
Kaleta o rządach Gronkiewicz-Waltz: Dochodziło do systemowych niewydolności,"– Hanna Gronkiewicz-Waltz jeszcze w kwietniu 2016 r. mówiła: reprywatyzacja nie jest dzika. Po kilkunastu miesiącach prac komisji stwierdziła, że jednak mamy do czynienia z grupą przestępczą działającą w ratuszu – mówił w programie „Minęła 20” Sebastian Kaleta, przewodniczący komisji ds. reprywatyzacji nieruchomości warszawskich, kandydat Prawa i Sprawiedliwości do Sejmu.","Komisja weryfikacyjna zaproponowała projekt raportu ze swoich prac. Liczy on ok. 900 stron. W przyszłym tygodniu ma być poddany głosowaniu.  Szef komisji Sebastian kaleta mówił w TVP Info, że w czasie rządów Hanny Gronkiewicz-Waltz w Warszawie dochodziło do systemowych niewydolności w związku z procesem reprywatyzacji.  – Wystarczyło dbać o mieszkańców, o majątek publiczny, żeby do tych patologii nie dochodziło – ocenił.  Przypomniał też stosunek byłej prezydent stolicy do problemu dzikiej reprywatyzacji. B– Hanna Gronkiewicz-Waltz jeszcze w kwietniu 2016 r. mówiła: reprywatyzacja nie jest dzika. Ona jest normalna. Po kilkunastu miesiącach prac komisji stwierdziła, że jednak mamy do czynienia z grupą przestępczą działającą w ratuszu, której jak twierdzi, nie zauważyła – przypomniał Kaleta. – I rodzi się pytanie, czy chcemy, aby w taki sposób, jak Hanna Gronkiewicz-Waltz rządziła Warszawą, jak Donald Tusk nie reagował na sygnały, żeby tak była rządzona Polska również po tych wyborach, które się zbliżają – skonkludował Kaleta.Mówił także o śmierci Jolanty Brzeskiej. – Nie ma wątpliwości, że Jolanta Brzeska została zamordowana. Przez wiele miesięcy od jej śmierci przyjmowano inne tezy. Śledztwo wznowiono, ale dopiero kiedy Zbigniew Ziobro został Prokuratorem Generalnym. I Prokuratura Regionalna w Gdańsku prowadzi bardzo intensywne śledztwo. Próbuje odtworzyć dowody – wyjaśnił gość programu.",,
Długi weekend bez bankowości internetowej. Klienci kilku banków mają problem,"Podczas długiego weekendu klienci kilku banków muszą liczyć się z utrudnieniami. Ograniczony dostęp do kont mają  osoby korzystające z usług Euro Banku, Millenium i BNP Paribas.","„Od 9 listopada (sobota) od godz. 5:30 do późnych godzin wieczornych 11 listopada (poniedziałek) trwa planowana przerwa w celu połączenia systemów teleinformatycznych oraz docelowo przeniesienie Klientów Euro Banku do Banku Millennium” – informuje Millenium na Twitterze.  Bank zapewnia, że płatności kartą i bankomaty działają bez problemów, utrudnienia dotyczą natomiast bankowości internetowej, aplikacji mobilnej i płatności BLIK.Powodem zmian jest połączenie się Euro Bank S.A. z Bankiem Millennium S.A.  Banki będą tworzyły jedną sieć placówek, oznaczoną logotypem Banku Millennium.",,
Gdańsk: PO wygrała; do Sejmu wskoczył Blanik,"W Gdańsku wygrała PO, uzyskując ponad 52 proc. głosów – wynika z nieoficjalnych danych Okręgowej Komisji Wyborczej. PiS zdobyło poparcie jednej czwartej gdańszczan. Również w okręgu gdyńsko-słupskim najwięcej zwolenników miała partia rządząca (ponad 48 proc.). Na PiS głosowało tu ponad 25 proc. wyborców.","W obwodzie gdańskim pozostałe partie uzyskały następujące wyniki: Ruch Palikota – 9 proc., SLD – ponad 6 proc., PSL – prawie 5 proc., PJN – ponad 2 proc., PPP – ok. 0,5 proc. i Samoobrona – 0,25 proc. Według prognozowanego podziału mandatów PO będzie miała ośmiu posłów – według liczby zdobytych głosów: Sławomir Nowak – 65,629 tys. głosów, Iwona Guzowska z 22,616 tys. głosów, gimnastyk Leszek Blanik – 15,031 tys., Agnieszka Pomaska (16,117 tys.), Sławomir Neumann (14,346 tys.), Jerzy Borowczak (10,504 tys.) i Katarzyna Hall (9,898 tys. ). Do Sejmu z listy PO nie dostał się m.in. szef kancelarii premiera TomaszArabski, startujący z drugiego miejsca. PiS dostanie trzy mandaty. Posłami tej partii będą: Anna Fotyga – 24,662 tys. głosów, Maciej Łopiński – prawie 15,794 tys. i Andrzej Jaworski (22,770 tys.). Mandatu poselskiego nie zdobyli m.in. wiceprzewodniczący „Solidarności” Stoczni Gdańsk Karol Guzikiewicz oraz jeden z „aniołków” PiS Aleksandra Jankowska (ponad 3,398 tys. głosów). Jeden mandat przypadnie Ruchowi Palikota – sprawować go będzie Piotr Bauć, który zdobył 13,398 tys. głosów.Według nieoficjalnych danych PKW, po przeliczeniu 100 proc. głosów, w okręgu nr 25 do urn poszło 52,25 proc. uprawnionych do głosowania.Gdynia i SłupskTu wybory wygrała PO uzyskując ponad 48 proc. poparcia. Na PiS głosowało ponad 25 proc. wyborców, na Ruch Palikota ponad 9 proc., na SLD niecałe 8 proc. i na PSL ponad 5 proc. Najwięcej głosów uzyskał dotychczasowy poseł PO Marek Biernacki – 66,019 tys. wyborców oddało na niego głos. Były szef Solidarności, „dwójka” naliście PiS, Janusz Śniadek otrzymał 26,440 tys. głosów. Lidera listy SLD wokręgu, Leszka Millera poparło 18,038 tys. Polaków, a „jedynka” listy Ruchu Palikota, Robert Biedroń dostał 16,919 tys. głosów. Szanse na mandat poselski mają także z listy PO: Zbigniew Konwiński,Kazimierz Plocke, Krystyna Kłosin, Tadeusz Aziewicz, Stanisław Lamczyk, Jerzy Budnik i Teresa Hoppe. Z listy PiS posłami mogą zostać: Jolanta Szczypińska, Dorota Arciszewska-Mielewczyk i Jarosław Sellin. SLD może otrzymać jeden mandat (dla Leszka Millera) i Ruch Palikota (dla Roberta Biedronia). W okręgu nr 26 do zdobycia było 14 mandatów. Frekwencja według nieoficjalnych danych PKW, po przeliczeniu 100 proc. głosów wyniosła 51,22 proc.",,
"„Albo większe wsparcie od UE, albo otworzymy uchodźcom drzwi do Europy”","– Turcja będzie musiała otworzyć syryjskim uchodźcom drzwi do Europy, jeśli Unia Europejska nie udzieli Ankarze wystarczającego wsparcia – zapowiedział w czwartek prezydent Turcji Recep Tayyip Erdogan. Dodał, że jego kraj nie może sam „dźwigać tego ciężaru”.","– Czy otrzymamy wsparcie, czy nie, będziemy wciąż pomagać gościom, których przyjmujemy. Ale jeśli to się nie powiedzie, będziemy musieli otworzyć drzwi – oświadczył Erdogan na konferencji prasowej z premierem Węgier Viktorem Orbanem w Budapeszcie. W 2016 r. Unia Europejska i Turcja zawarły porozumienie, które pozwala na odsyłanie do Turcji przybyłych przez terytorium tego kraju migrantów, których wnioski azylowe uznano za bezzasadne. UE z kolei zobowiązała się przeznaczać środki finansowe na utrzymanie migrantów w Turcji. Prezydent Turcji już wcześniej skarżył się, że pomoc Unii Europejskiej dla jego kraju na rzecz rozwiązania kryzysu wokół uchodźców z Syrii jest zbyt niska. Jak poinformował, do tej pory Turcja, na której terenie przebywa ok. 3,5 mln uchodźców, wydała na ten cel 40 mld dol. Orban podkreślił z kolei, że „bez Turcji nie da się zatrzymać migracji do Europy”. W związku z tym – jak dodał – Turcja jest strategicznym partnerem Węgier w dziedzinie bezpieczeństwa i kwestii migracji.",,
"W Izraelu wciąż strzelają. Nasi piłkarze nie wiedzą, czy zagrają mecz","Prezes Polskiego Związku Piłki Nożnej Zbigniew Boniek poinformował, że decyzja w sprawie meczu eliminacji mistrzostw Europy Izrael-Polska zapadnie w ciągu 24 godzin. Organizacja spotkania w Jerozolimie stanęła pod znakiem zapytania w związku z ostrzałem rakietowym ze Strefy Gazy.","– Naszej drużynie nic nie ma prawa się stać. Bezpieczeństwo naszej drużyny jest priorytetem – dodał Boniek, zaznaczając, że reprezentacja jest gotowa ten mecz rozegrać.– Spekulacje na ten moment są niepotrzebne, są wymysłem fantazji. Chcemy z naszymi przeciwnikami zagrać mecz piłkarski i aby jedyne ryzyko, jakie było, to to, kto go wygra. Jesteśmy przygotowani na to, że w sobotę zagramy z Izraelem w Jerozolimie. Na razie logistyka się nie zmienia – przekazał szef federacji.– Bez względu na to, gdzie zagramy, my przygotowujemy się do najbliższych meczów. Jeszcze długa droga przed nami, eliminacje się nie zakończyły mimo naszego awansu – podkreślił selekcjoner Jerzy Brzęczek.We wtorek w Izraelu rozległy się syreny alarmowe, w związku z ostrzałem rakietowym ze Strefy Gazy. Izraelskie dowództwo nakazało zamknięcie szkół i uczelni w południowej i środkowej części kraju i poinstruowało cywilów, aby pozostali w domu i nie szli do pracy, chyba że jest to niezbędne i dopóki nie zostaną otwarte publiczne schrony. Ostrzał rakietowy nastąpił po precyzyjnym ataku lotniczym izraelskich sił na dom w mieście Gaza jednego z czołowych dowódców wspieranego przez Iran radykalnego ugrupowania Palestyński Islamski Dżihad. W jego wyniku zginęli islamista Baha Abu Al-Atta i jego żona.Polscy piłkarze awans na Euro 2020 zapewnili sobie już wcześniej. W tabeli grupy G mają trzy punkty przewagi nad Austrią, a o pięć wyprzedzają Macedonię Północną, Słowenię oraz Izrael. Do zakończenia eliminacji pozostały dwie kolejki.Spotkanie z Izraelem zaplanowane jest na sobotę w Jerozolimie – początek o godz. 20.45 czasu polskiego. Nasi piłkarze następnie zmierzą się ze Słowenią 19 listopada w Warszawie.Przyszłoroczne mistrzostwa Europy, które potrwają od 12 czerwca do 12 lipca, będą bezprecedensowe: nie mają jednego czy dwóch państw gospodarzy, a mecze odbędą się w 12 miastach – od Hiszpanii po Azerbejdżan. Wezmą w nich udział 24 reprezentacje. Do 20 wyłonionych w eliminacjach dołączą cztery poprzez baraże Ligi Narodów, które odbędą się w marcu.Losowanie fazy grupowej odbędzie się 30 listopada w Bukareszcie, jednym z miast-gospodarzy turnieju.",,
W Sztokholmie działa 50 gangów. Przywódcami są również kobiety,"W Sztokholmie jest 50 gangów (w 2017 roku było ich 46), w których działa 1,5 tys. osób. Członkami grup przestępczych są coraz młodsi ludzie, a kluczowe role odgrywają w nich także kobiety – alarmuje ujawniony w czwartek raport szwedzkiej policji.","W dokumencie o „zorganizowanych siatkach przestępczych regionu sztokholmskiego” wyodrębniono 50 gangów, z czego za nowe uznano 20 grup. Jak podkreślają autorzy, niektóre powstały w wyniku transformacji poprzednich.„W większości to lokalne grupy walczące ze sobą za pomocą broni palnej. Strzelaniny coraz bardziej zagrażają jednak osobom postronnym” – stwierdza szef wywiadu kryminalnego sztokholmskiej policji Palle Nilsson.Według policji spiralę przemocy nakręca 25-30 osób. Najmniejsze grupy przestępcze liczą kilkanaście osób, największe mają nawet setki członków. W gangach aktywnie działają osoby poniżej 16. roku życia, które są rekrutowane ze szkolnych świetlic. „Widzimy także rosnące znaczenie kobiet, prowadzących działalność operacyjną, gdy mężczyźni zostają aresztowani lub zastrzeleni” – podkreśla Nilsson. Bieżący rok uważany jest w stolicy Szwecji za wyjątkowo krwawy. Do końca sierpnia w Sztokholmie i okolicach miały miejsce 72 strzelaniny. W ich wyniku 15 osób poniosło śmierć, a 23 zostały ranne.Jak twierdzi policja, sposobem na walkę z gangami powinno być zwiększenie obecności mundurowych w zagrożonych dzielnicach oraz rozszerzenie programu ułatwiającego młodym członkom opuszczenie świata przestępczego. Według mediów to dokonana w 2015 roku reorganizacja policji spowodowała, że w wielu miejscach przestała być ona widoczna, ustępując pola gangom.Szwedzki rząd pracuje nad pakietem zmian przepisów mających zaostrzyć kary. Wciąż trwa dyskusja, na ile surowiej powinny być traktowane osoby poniżej 21. roku życia. Dziś przysługuje im specjalne złagodzenie wymiaru kary, co powoduje, że najczęściej unikają więzienia.",,
Grecja chce od Niemców 290 mld euro w ramach reparacji wojennych,"Parlament Grecji zdecydował, że Ateny mają oficjalnie zażądać od Niemiec reparacji za zniszczenia i zbrodnie wojenne z okresu drugiej wojny światowej. Według greckiej komisji ekspertów w grę wchodzi co najmniej 290 mld euro.","Zgodnie z decyzją parlamentu, podjętą przytłaczającą większością głosów, rząd Grecji ma podjąć niezbędne działania dyplomatyczne i prawne w tej sprawie.– Żądanie reparacji jest dla nas historycznym i moralnym obowiązkiem – podkreślił premier Aleksis Cipras, przemawiając w parlamencie. Powiedział, że nie chciał wiązać kwestii odszkodowań z ciężkim kryzysem finansowym w minionych latach. Teraz, kiedy zakończyły się międzynarodowe programy pomocowe dla Grecji, nadszedł właściwy czas – oświadczył.– Mamy teraz szansę zamknięcia tego rozdziału dla obu narodów – dodał Cipras.",,
Rolnicy dziękują Matce Bożej za plony. Dziesiątki tysięcy pielgrzymów na Jasnej Górze,"O tym, że ważniejsza jest uprawa własnego sumienia od uprawy roli – przypomniał na Jasnej Górze przewodniczący Konferencji Episkopatu Polski. Abp Stanisław Gądecki wygłosił homilię dla około 50 tys. rolników zgromadzonych na dorocznych dożynkach odbywających się pod hasłem „Do naszej Matki i Królowej”.","Duchowny podkreślał, że „potrzebna nam jest nie tylko ekologia środowiska materialnego, ale jeszcze bardziej ekologia człowieka, rozumiana jako troska o jego zdrowy rozwój duchowy, od którego w dużej mierze zależy los środowiska materialnego”.– W czas dożynkowy każdy roztropny gospodarz przypomina sobie najpierw, że ważniejszą sprawą niż uprawa roli jest dla niego uprawa własnego sumienia – mówił abp Gądecki.Pole ChrystusaZaznaczył, że trzeba nam sobie nieustannie uświadamiać, że jesteśmy polem Chrystusa i mamy dbać o siebie jak o swoje pole, uprawiać własne serce, aby było piękne dla Pana.– Szczególnie w dniu dożynek rolnik uświadamia sobie, że to on sam jest nie tylko siewcą i żniwiarzem, ale również uprawną rolą Bożą. Wie, że nadejdzie Boski Żniwiarz, który odrzuci plewy, a ziarno dobrych uczynków zgromadzi w swoich spichlerzach – przypomniał kaznodzieja.Przewodniczący Episkopatu wskazał, że aby móc naśladować Chrystusa i być chrześcijanami nie musimy wyrzekać się samych siebie jako ludzie, „ponieważ wyrzeczenie, którego domaga się od nas Jezus, jest w rzeczywistości najwyższym stopniem samorealizacji”. – Jest naszym prawdziwym ratunkiem. Jest jedynym sposobem odnalezienia się, gdyż ten, kto traci swoje życie, znajduje je – wyjaśnił.                                                teraz odtwarzaneRolnicy zjechali na Jasną Górę. Podziękują Matce Bożej za plony Symbol solidarnościPrzypomniał również, że „tak kiedyś, jak i dzisiaj dożynki są okazją do wyrażenia wdzięczności i szacunku dla rolników za ich pracę i że jest to w wdzięczność wobec wielu ludzi, symbol solidarności człowieka z człowiekiem”.– Przecież kromka chleba, którą podnosimy do ust, powstaje dzięki zbiorowemu wysiłkowi wielkiej rzeszy ludzi: rolników, młynarzy, piekarzy, transportowców i sprzedawców. Można nawet powiedzieć, że w jakimś sensie zamyka ona w sobie wysiłek znaczącej części społeczeństwa – mówił arcybiskup.Hierarcha podziękował też rolnikom „za ich ciężką, ale i pełną radości pracę, która jest uczestnictwem w czymś wielkim i ważnym dla naszej Ojczyzny”. – Dziękujemy za poszanowanie dla tradycji i przywiązanie do wiary oraz prosimy Boga o błogosławieństwo dla pracy rolniczej na przyszły rok - zakończył abp Gądecki.",,
Spotkanie grupy Bilderberg. Z Polski pojawią się m.in. Rafał Trzaskowski i Radosław Sikorski,"Spotkanie Grupy Bilderberg, która  uważana jest przez niektórych jako ponadnarodowa organizacja próbującą tworzyć rząd światowy, rozpocznie się 30 maja w szwajcarskim Montreaux. Polaków reprezentować będzie były szef MSZ Radosław Sikorski, prezydent Warszawy Rafał Trzaskowski i prezenterka TVN Jolanta Pieńkowska.","Grupa Bilderberg to międzynarodowe stowarzyszenie osób ze świata polityki i gospodarki organizujące co roku spotkanie dla około 130 osób, złożone z najwyższej rangi polityków, członków zarządów wielkich instytucji, banków i globalnych korporacji. Podczas spotkania omawiane są najważniejsze dla świata sprawy dotyczące polityki, gospodarki i bezpieczeństwa.W tym roku organizacja zbierze się w szwajcarskim Montreaux. W spotkaniu weźmie udział wiele wpływowych osób z całego świata, w tym m.in. przewodniczący Światowego Forum Ekonomicznego Børge Brende, premier Holandii Mark Rutte, były premier Włoch Matteo Renzi, minister obrony Niemiec Ursula von der Leyen, były sekretarz stanu USA Henry Kissinger, szef koncernu Axel Springer Mathias Dopfner.",,
„Polityka UE bardziej przyjazna dla rolników”. Wojciechowski komisarzem ds. rolnictwa,"Janusz Wojciechowski unijnym komisarzem do spraw rolnictwa. Skład nowej Komisji Europejskiej został zatwierdzony przez Parlament Europejski. Oznacza to, że komisarze, w tym Janusz Wojciechowski, od grudnia będą mogli rozpocząć pracę. Na polskiego polityka zagłosowało 461 deputowanych, 157 było przeciwko, a 89 osób wstrzymało się od głosu.","– Moim zadaniem jest zrobić wszystko, żeby wspólna polityka rolna Unii Europejskiej była bardziej przyjazna dla rolników; żeby była bardziej konkretna; żeby było mniej biurokracji – powiedział dla TVP Info Janusz Wojciechowski. Zwrócił uwagę na potrzebę konkretnej pomocy dla rolników. Dodał, że jego rolą jest prowadzenie polityki, „która sprawi, że samo rolnictwo będzie bardziej przyjazne dla środowiska, dla klimatu, dla dobrostanu zwierząt.  – To jest bardzo dobry kierunek – myślę, że dla całej Europy, ale zwłaszcza dla takich krajów jak Polska, dlatego że kraje oparte na małych gospodarstwach rodzinnych mogą wiele skorzystać z tego faktu, że duża cześć tej pomocy będzie właśnie do nich skierowana – ocenił.Zapewnił, że rolnicy nie muszą bać się polityki klimatycznej UE. – Ja będę gwarantem tego, że będzie tok polityka zgodna z interesem rolników.",,
Sejmik Kobiet Lewicy: czas na kobiecą rewolucję,"Nie dokończy się emancypacja kobiet, jeżeli lewica
nie powróci do władzy; pora na kobiecą rewolucję – takie przesłanie towarzyszyło obradującemu w stołecznej Sali Kongresowej PKiN Sejmikowi Kobiet Lewicy. Spotkanie odbyło się pod hasłem: „Razem przeciwko kryzysowi”.","Działaczki powitał szef SLD LeszekMiller z żoną Aleksandrą.– Drogie panie, szanowne koleżanki i nieliczni koledzy. Podobno każdymężczyzna ma jakieś zalety, trzeba mu je tylko wskazać i rozwinąć.Oczywiście, że nikt nie zrobi tego lepiej niż kobieta. Moja żona Aleksandraczyni już to od 44 lat i nie jest to dla niej łatwe, ale mimo to ma w tejmierze pewne osiągnięcia – powiedział Miller do kobiet zebranych w SaliKongresowej.Jak podkreślił, to zaszczyt i ogromna przyjemność uczestniczyć w sejmiku,podejmującym ważne i bolesne problemy codziennego życia w czasie kryzysu,który – według niego – coraz częściej kojarzy się z niedożywionymi dziećmi,śmieciowymi umowami, brakiem skutecznej opieki medycznej.– Kojarzy się także z abdykacją państwa, z jego odpowiedzialności za miejscapracy, ochronę zdrowia i edukację. Stąd też tak ważne, aby wyrażaćprzekonanie, że człowiek jest ważniejszy niż rynek, (...) a zdrowie zawszeważniejsze niż pieniądze – powiedział Miller.Lider SLD wyraził nadzieję, że w przyszłej kadencji Sejmu w reprezentacjiSojuszu będzie więcej kobiet. – Koleżanki bądźmy razem, niech rosną naszeszeregi, żeby zmienić niechcianą rzeczywistość. Nieobecni nie mają racji,słabi nie mają głosu, pokornych się zazwyczaj lekceważy. Niech racje i głoskobiet lewicy donośnie zabrzmią dziś z Warszawy – powiedział b. premier. Niedzielne posiedzenie Sejmiku Kobiet Lewicy, w którym wzięło udział około 3 tys. działaczek, było już drugim tego typu spotkaniem – ubiegłorocznepoświęcone było przemocy wobec kobiet. Latem zeszłego roku powstałostowarzyszenie o tej nazwie, którego szefową została b. posłanka SLD Katarzyna Piekarska. – Wreszcie trzeba krzyknąć: nic bez kobiet o Polsce. Zbyt długo tolerujemystan, w którym decydentami w ośrodkach władzy, w firmach i instytucjach sąprawie wyłącznie mężczyźni. No i jest skutek tych jednopłciowych rządów -mamy kryzys – powiedziała w niedzielę Piekarska, otwierając sejmik kobiet.W jej ocenie, bieda i wykluczenia w znacznie większym stopniu dotykająkobiety. – Rządzący tego nie widzą, rządzący nawet uważają, że tak naprawdęjest fantastycznie, skoro dzieci nie rzucają się z apetytem na szczaw wprzydrożnych rowach i dlatego to tych rządzących trzeba odesłać na szczaw ina drzewo, niech sobie skubią mirabelki – zaznaczyła Piekarska. Piekarska wyraziła nadzieję, że głos kobiet lewicy będzie bardziej słyszalny,dotrze przede wszystkim do wyborców z bardzo ważnym przesłaniem.– Nie dokończy się emancypacja kobiet, jeżeli lewica nie powróci do władzy.Tak więc pora na małą kobiecą rewolucję – oświadczyła Piekarska.Gościem honorowym sejmiku była przewodnicząca platformy kobiecej PartiiEuropejskich Socjalistów (PES Women), węgierska europosłanka Zita Gurmai.Wyemitowane zostało też specjalnie nagrane z okazji sejmiku wystąpieniewicemarszałek Sejmu Wandy Nowickiej, która kilka tygodni temu zostaławyrzucona z Ruchu Palikota i w Prezydium Sejmu zasiada jako osoba niezależna.Podczas sejmiku wręczone zostały także ustanowione w tym roku specjalnenagrody przewodniczącego SLD dla pań szczególnie zaangażowanych w działalność na rzecz kobiet i równouprawnienia, „stalowe goździki”. „Goździki” honorowe otrzymały: Gurmai i wiceszefowa OPZZ Wiesława Taranowska.Podczas spotkania działaczki wysłuchały wykładu prezes Polskiego Towarzystwa Ekonomicznego, prof. Elżbiety Mączyńskiej, a później wzięły udział w dwóch panelach dyskusyjnych. W pierwszym z nich, pt. „Kobiety pokonują kryzys”, uczestniczyły m.in.: wiceszefowa OPZZ Wiesława Taranowska, przewodnicząca Zielonych 2004 Agnieszka Grzybek, europosłanka SLD Joanna Senyszyn oraz feministka i publicystka Julia Kubisa.W ramach drugiego, zatytułowanego: „Życie codzienne Polek w kryzysie”,debatowały: Anna Grzywacz z Federacji na Rzecz Kobiet i Planowania Rodziny,wiceszefowa Sojuszu Paulina Piechna-Więckiewicz, eurodeputowana SLD LidiaGeringer de Oedenberg, oraz Barbara Nowacka – feministka, córka zmarłej wkatastrofie smoleńskiej Izabeli Jarugi-Nowackiej.Uczestniczki przyjęły też deklarację programową 2. Sejmiku Kobiet Lewicy.„My, Polki i Polacy czujemy się w naszej ojczyźnie coraz mniej bezpiecznie.Kryzys społeczno-ekonomiczny z narastającą siłą uderza w codzienne życie. (…) Polska nie jest już zieloną wyspą. Coraz częściej kojarzy się zniedożywionymi dziećmi, brakiem skutecznej opieki medycznej, śmieciowymiumowami, głodowymi emeryturami, homofobią i zakłamaniem” – głosi deklaracja.W dokumencie znalazły się m.in. postulaty: „państwa przyjaznego wszystkimobywatelom”, dobrej edukacji publicznej, nowoczesnej edukacji seksualnej,skutecznej opieki zdrowotnej, zniesienia dyskryminacji i równości płac.",,
"Trump do Korei Płn.:  spotka was ogień i gniew, jakich świat nie widział","Amerykański prezydent Donald Trump zapowiedział we wtorek, że jeśli Korea Północna będzie dalej grozić Stanom Zjednoczonym, spotka ją „ogień i gniew”. Mimo sprzeciwu Zachodu Pjongjang kontynuuje rozwój programu balistycznego i nuklearnego. Korea Płn. grozi też atakiem na amerykańską wyspę Guam.","– Lepiej, żeby Korea Północna nie robiła już żadnych pogróżek pod adresem Stanów Zjednoczonych. Spotka ich ogień i gniew, jakich świat nigdy nie widział – powiedział Trump dziennikarzom na należącym do niego polu golfowym Trump National Golf Club w Bedminster w stanie New Jersey. Prezydent USA spędza tam wakacje.   „Sankcje ograniczają suwerenność”    Trump odniósł się w ten sposób do reakcji Korei Północnej na najnowsze sankcje nałożone na nią przez Radę Bezpieczeństwa ONZ. Pjongjang uznał je za ograniczające suwerenność i zapowiedział w odwecie podjęcie „słusznych działań”.   – Nie ma większego błędu niż ten, który popełniają Stany Zjednoczone wierząc, że ich położone za oceanem terytorium jest bezpieczne – podkreśliły władze w Pjongjangu w wydanym w poniedziałek oświadczeniu. Korea Płn. zapowiedziała, że dokona ""tysiąckrotnej"" zemsty na USA, które zaproponowały kształt przyjętych sankcji.  W sobotę Rada Bezpieczeństwa ONZ uchwaliła rezolucję nakładającą nowe sankcje na Koreę Płn. w związku z niedawnymi próbami międzykontynentalnych pocisków balistycznych (ICBM), z których najnowsza odbyła się 28 lipca. – Całe terytorium USA jest w naszym zasięgu – powiedział dzień później północnokoreański przywódca Kim Dzong Un. Wyspa Guam na celowniku    Korea Płn. „starannie analizuje” plany dokonania ataku rakietowego na będącą terytorium amerykańskim wyspę Guam na Pacyfiku – poinformowała w środę oficjalna północnokoreańska agencja prasowa KCNA. Według agencji atak zależy od decyzji przywódcy Korei Płn. Kim Dzong Una. USA: Korea Płn. miniaturyzuje głowice nuklearne      We wtorek dziennik  „Washington Post” podał, powołując się na tajny raport amerykańskiej agencji wywiadu wojskowego DIA, że Korea Płn. zdołała już wyprodukować zminiaturyzowaną głowicę nuklearną, która może być przenoszona przez ICBM, co oznacza, że zrobił krok ku temu, by uznać ją za mocarstwo nuklearne.    Dotąd agencje wywiadowcze sądziły, że choć od pierwszej próby nuklearnej w październiku 2006 roku minęło ponad 10 lat, to prace nad miniaturyzacją głowic zajmą Korei Północnej jeszcze kilka lat.      Nowa rezolucja przewiduje ograniczenie dochodów KRLD z eksportu (3 mld USD rocznie) o jedną trzecią, a także zakaz zatrudniania nowych pracowników z Korei Płn. w innych krajach oraz zakładania nowych joint ventures z udziałem podmiotów północnokoreańskich i inwestowania w istniejące już spółki tego typu. Ponadto dziewięć osób i cztery podmioty z Korei Płn. umieszczono na czarnej liście ONZ, co oznacza zakaz podróżowania i zamrożenie ich aktywów na świecie.",,
"To będzie wyjątkowa plaża, którą sfinansuje… papież!","Papież Franciszek przekazał pieniądze na specjalną plażę koło Rzymu, przeznaczoną przede wszystkim dla osób niepełnosprawnych. Urząd papieskiego jałmużnika poinformował we wtorek, że kwota pokryje roczne koszty wynajmu tego miejsca.","Na nadmorskiej plaży w miejscowości Focene koło Fiumicino znajdują się wszystkie niezbędne udogodnienia, które zapewniają dostęp osobom niepełnosprawnym. Pracują tam odpowiednio przygotowani wolontariusze, wśród nich lekarze i przedstawiciele włoskiego paraolimpijskiego związku pływackiego. Tę strukturę bez barier prowadzi stowarzyszenie dobroczynne imienia świętego Alojzego Gonzagi. Jak podano w komunikacie, datek w imieniu Franciszka przekazał organizacji papieski jałmużnik, arcybiskup Konrad Krajewski. Pieniądze zostaną przeznaczone na opłacenie wynajmu plaży i jej utrzymanie.",,
"PO i PiS ramię w ramię, Palikot na fali",Według najnowszego sondażu Millward Brown SMG/KRC dla portalu Gazeta.pl w Sejmie znalazłoby się pięć partii. Poparcie dla dwóch głównych  – PO i PiS – spadło o kilka punktów procentowych w porównaniu z sondażem sprzed tygodnia. Różnica między tymi ugrupowaniami wynosi zaledwie 3 proc. na korzyść Platformy.,"Gdyby wybory odbyły się tydzień przed zaplanowanym terminem (w weekend 1-2 października) wygrałaby je PO z poparciem 32 proc. To spory spadek w porównaniu do poprzedniego sondażu SMG/KRC, w którym poparcie dla tej partii zadeklarowało 36 proc. badanych.Spadło także poparcie dla PiS (z 32 proc. do 29) Wynik udało się za to nieznacznie poprawić SLD – obecnie chce na niego głosować 10 proc. wyborców, podczas gdy w poprzednim sondażu było to 8 proc.Sojuszowi po piętach depcze partia Janusza Palikota – poparcie dla niej deklaruje 8 proc. badanych. W poprzednim sondażu na Ruch Palikota chciało głosować 7 proc. wyborców. To już kolejny sondaż, który pokazuje rosnące poparcie dla tej partii.Poparcie dla PSL wynosi 5 proc. Na tym samym poziomie utrzymywało się w dwóch poprzednich sondażach SMG/KRC. Do Sejmu nie dostałaby się Nowa Prawica Janusza Korwin-Mikke (3 proc. poparcia) ani PJN (2 proc. poparcia).",,
FBI będzie ścigać osoby znęcające się nad zwierzętami. Nowe prawo w USA,"Kongres USA przyjął ustawę, na mocy której FBI będzie ścigać osoby torturujące zwierzęta –  donosi w środę „Dziennik Gazeta Prawna”. Głosujący byli jednomyślni.","Projekt ustawy został złożony przez politycznych przeciwników reprezentujących Florydę: Demokratę Teda Deutcha i Republikanina Verna Buchanana. – Nasz projekt wysyła wyraźny komunikat, że nasze społeczeństwo nie akceptuje okrucieństwa wobec zwierząt. Otrzymaliśmy wyrazy wsparcia od wielu Amerykanów z całego świata, o bardzo zróżnicowanych poglądach politycznych – powiedział kongresmen Deutch. Zgodnie z założeniami projektu władze federalne będą ścigały wszelkiego rodzaju znęcanie się. Za przestępstwo zostanie uznane także złe traktowanie trzody chlewnej oraz drobiu hodowlanego.  Śledztwa w tych sprawach będzie prowadziło Federalne Biuro Śledcze, ale także żandarmeria wojskowa, jeśli  do przestępstwa dojdzie na ternie bazy wojskowej. – Wiemy już, że okrucieństwo wobec zwierząt jest wskaźnikiem patologii społecznej, a ci, którzy popełniają zbrodnie przeciwko ludziom, często zaczynają od krzywdzenia zwierząt – powiedziała na antenie CNN cytowana przez „DGP” aktywistka Sara Amundson. Jak dodała, jest to rodzaj przemocy, który „jest zarówno powszechny, jak i dobrze udokumentowany”. Do tej pory każdy stan USA miał własne regulacje prawne dotyczące znęcania się nad zwierzętami.  Projekt  przyjęty przez Kongres zakłada za tego rodzaju przestępstwa do siedmiu lat pozbawienia wolności.  Ustawa czeka teraz na podpis prezydenta Donalda Trumpa, który zadeklarował już, że na pewno to zrobi.",,
"„Startuję, bo Duda nie ma konkurencji”. Liroy-Marzec krytykuje kandydatów","Startuję, bo nie ma kandydata, który odpowiadałby mnie jako wyborcy. Polskę stać na prezydenta, który ślepo nie podpisuje papierów podkładanych przez rząd – powiedział Piotr Liroy-Marzec, zapowiadając swój strat w najbliższych wyborach prezydenckich.","Liroy-Marzec udzielił wywiadu portalowi Interia.pl, który został opublikowany w czwartek. Muzyk i były poseł zapytany, czy zamierza wrócić do wielkiej polityki, odpowiedział: „Mamy przed sobą kampanię prezydencką, będzie kilka niespodzianek. Gwarantuję”. Dopytywany, czy wystartuje, dodał: „Liroy na prezydenta. Mówię to pierwszy raz, nie żartuję. Startuję, bo nie ma kandydata, który odpowiadałby mnie jako wyborcy. Nie dziwię się, że Andrzej Duda prowadzi w sondażach. On po prostu nie ma konkurencji. Jakie są szanse na wygrane Małgorzaty Kidawy-Błońskiej? Żadne, ale inni wcale nie są lepsi. Mnie zależy na tym, żeby podczas swojej kampanii pokazać, w jakim miejscu jesteśmy i kim powinien być prezydent”.  W wywiadzie Liroy-Marzec przyznał, że nie ma kompleksów. – Umiem się podpisać, nie robię błędów. Z języka polskiego miałem dobre oceny. Marketingowo byłbym lepszy na zewnątrz – jeśli chodzi o nawiązywanie kontaktów czy wizerunek za granicą. Wstydu na pewno nie przyniosę, pokazałem to podczas czterech lat kadencji poselskiej. Mam wszystko to, co mają pozostali kandydaci, a z drugiej strony mam wiele atutów, których nie posiada żaden z nich – przekonuje Liroy w rozmowie z Interią.pl.  Zapytany, co ma do zaoferowania wyborcy jako kandydat na prezydenta, Liroy stwierdził: „Polskę stać na prezydenta, który ślepo nie podpisuje papierów podkładanych przez rząd”. Liroy-Marzec zapowiedział też, że jego kampania wyborcza będzie „inna od całej reszty i raczej dość krótka”. – Udowodnię, że to wszystko, co dzieje się teraz w polityce, jest podszyte fałszem. Nikt nie ma nic ciekawego do zaoferowania ludziom. A można wykorzystać narzędzia, którymi dysponuje prezydent, choć nie ma ich za wiele. (...)  Chcę pokazać, co naprawdę można zdziałać na tym urzędzie – co ja mogę, co potrafię. Ta kampania będzie miała też drugie dno, o czym powiadomię w odpowiednim czasie – powiedział muzyk. Przyznał, że nie ma wiele pieniędzy na kampanię wyborczą, dlatego nie będzie ona długa. – Mamy własną organizację, kilka osób się zadeklarowało. Powiedzieli, że mogą się dorzucić – skomentował swoje zaplecze i kwestię finansowania kampanii.  Pytany, czy wierzy w swój sukces w wyborach Liroy-Marzec odpowiedział: „Zależy mi na tym, żeby ludzie podejmowali świadome decyzje. Nawet jeśli nie zagłosują na mnie, to będzie sukces, kiedy pójdą głosować. Startuję, żeby inteligentni ludzie nie mieli kompleksów i zainteresowali się polityką. Inaczej nie da się niczego zmienić”.",,
Ukraińcy wolą Merkel od Łukaszenki. Duda w czołówce,"Przez ostatnie lata prezydent Białorusi Alaksandr Łukaszenka cieszył się sympatią na Ukrainie, gdzie ceniono go za „porządek” w kraju. Najnowszy sondaż zepchnął go jednak na drugą pozycję, za kanclerz Niemiec Angelę Merkel. W czołówce niezmiennie jest prezydent Polski Andrzej Duda.","Z listopadowego badania opnii publicznej wykonanego przez ośrodek badawczy Rejtynh wynikało, że Łukaszenka cieszył się sympatią 66 proc. Ukraińców, w grudniowym prezydent stracił 1 pkt proc. Wyprzedziła go Merkel (wzrost z 60 do 69 proc.). To efekt szczytu normandzkiej czwórki w Paryżu z 9 grudnia, który większość respondentów uznała za sukces ukraińskiego prezydenta.Większym powodzeniem: wzrost z 40 proc. do 52 proc. zaczął się cieszyć również inny uczestnik rozmów pokojowych w Berlinie, prezydent Francji Emannuel Macron. Wzrost poziomu sympatii z 39 do 52 proc. dał mu trzecie miejsce w zestawieniu. Tym samym Macron wyprzedził Andrzeja Dudę (spadek z 48 do 41 proc.).Niezmiennie niską sympatią cieszy się prezydent Rosji Władimir Putin, którego lubi jedynie 17 proc. ankietowanych – głównie na południowym-wschodzie kraju. Negatywnie odnosi się do niego aż 72 proc. respondentów. Ukraińcy badacze wskazują też, że nastąpił wzrost odsetka osób uważających Rosję za kraj-agresora z 60 do 72 proc.",,
„Wniosek o Trybunał jeszcze w tej kadencji”,"– W tej kadencji Sejmu powinno się zebrać 115 posłów i złożyć wniosek wstępny w sprawie postawienia Jarosława Kaczyńskiego i Zbigniewa Ziobry przed Trybunałem Stanu.  Marszałek Sejmu powinien go przekazać do Komisji Odpowiedzialności Konstytucyjnej – stwierdził poseł SLD Ryszard Kalisz, gość programu „Rozmowa dnia” w TVP Info.",,,
Dwanaście lat kolonii karnej. Były rosyjski oficer skazany za szpiegostwo na rzecz Polski,"Były oficer rosyjskiej Marynarki Wojennej został skazany w Kaliningradzie na 12 lat kolonii karnej za zdradę stanu, szpiegostwo i przekazywanie tajemnic państwowych polskiemu wywiadowi – powiadomiła w piątek rosyjska Federalna Służba Bezpieczeństwa (FSB).","Proces wytoczony Fiodorowi Boryskinowi za zdradę, szpiegostwo i rozpowszechnianie tajemnic odbył się przed sądem w Kaliningradzie. Miejscowa komórka FSB, cytowana przez agencję TASS podała, że oskarżony przyznał się do wszystkich stawianych mu zarzutów. Według śledczych, Boryskin został w 2013 roku zwerbowany przez polski wywiad wojskowy. W zamian za pieniądze miał przekazywać stronie polskiej informacje o Flocie Bałtyckiej Marynarki Wojennej Federacji Rosyjskiej. AFP odnotowuje, że w ostatnim czasie w Rosji często robi się głośno o różnych aferach szpiegowskich, przy czym większość z nich ma związek z Ukrainą.",,
Strzelanina między migrantami. Kilkunastu rannych,"18 osób zostało rannych w serii bójek i strzelaninie między imigrantami we francuskim Calais. Pięć osób jest w stanie ciężkim, jedna walczy o życie. Między Afgańczykami i Erytrejczykami doszło do bójki, która przerodziła się w strzelaninę.","Dwugodzinne starcia rozpoczęły się w czwartek ok. godz. 15.30 w pobliżu szpitala w Calais, gdzie migranci czekali w kolejce po żywność. Gdy policjantom udało się rozdzielić imigrantów, bójka przenosiła się w kolejne miejsce.Pod szpitalem doszło też do strzelaniny, w której rannych zostało pięć osób w wieku 16-18 lat. Jedna walczy o życie. W bójkach obrażenia odniosło kolejnych kilkanaście osób.Pręty poszły w ruchŁącznie w starciach wzięło udział ok. 200 Erytrejczyków i kilkudziesięciu Afgańczyków. Walczący używali m.in. metalowych prętów. Żeby ich spacyfikować, ściągnięto szturmowe oddziały policji.Na miejsce przyjechał minister spraw wewnętrznych Gerrard Collomb, który nazwał starcia „poważnym incydentem”. O sprawie informowany jest prezydent Emmanuel Macron.",,
Waszczykowski: zaczniemy przedstawiać koncepcję  „Europa+”,"– Już na najbliższych posiedzeniach rządu będziemy przedstawiać nasze propozycje w sprawie tego, co dalej z Unią Europejską. Wstępnie się umówiliśmy, że tak, jak przedstawiliśmy program „500+”, czy „Mieszkanie+”, to być może w takiej roboczej formie zaczniemy przedstawiać koncepcję „Europa+” – mówił minister spraw zagranicznych Witold Waszczykowski, w ekskluzywnym wywiadzie dla TVP Info. Polityk stwierdził, że nowa Unia powinna być „funkcjonalniejszą koncepcją suwerennych państw w silnej zjednoczonej Europie”.","Władze Wielkiej Brytanii podały oficjalne wyniki głosowania w sprawie opuszczenia przez ten kraj Unii Europejskiej. Za Brexitem opowiedziało się 51,9 proc. głosujących (17 410 742 osób), za pozostaniem było 48,1 proc. (16 141 241). Frekwencja wyniosła 72,2 proc. Bez procedur Witold Waszczykowski uspokajał, że Brexit nie oznacza, że Wielka Brytania od momentu referendum przestaje być członkiem Unii Europejskiej. Zwrócił uwagę, że „nie ma szczegółowych procedur wyjścia z Unii Europejskiej”, poza prawem państwa członkowskiego do opuszczenia UE. – Cały proces, zarówno rozwodu Wielkiej Brytanii z Unią, jak również równolegle negocjowania statusu Wielkiej Brytanii wobec Unii, może potrwać kilkanaście lat – mówił Waszczykowski, podkreślając, że Polska zrobi wszystko, aby chronić interesy Polaków mieszkających na Wyspach. Minister zwrócił uwagę, że nie można obarczać Wielkiej Brytanii winą za Brexit. – Cała Europa winna się teraz uderzyć w pierś. Powinniśmy przyjąć pewną refleksję na temat ostatnich lat. Czy faktycznie Europa szła w dobrym kierunku i brała pod uwagę, to, co myślą Europejczycy? Sugerowałbym znalezienie wspólnego rozwiązania, a nie tworzenia małych formatów regionalnych i poszukiwań na własną rękę – dodał. Jego zdaniem wielkim błędem szefa Rady Europejskiej jest zwołanie spotkania 27 państw członkowskich Unii. – Dopóki Wielka Brytania nie wyszła formalnie z UE, powinna być traktowana, jako pełnoprawny członek Unii i uczestniczyć we wszystkich rozmowach – zaznaczył. Pora na nową Unię Waszczykowski zwrócił także uwagę, że „wielu unijnych technokratów powinno się zastanowić, czy podejmując pewne decyzje, lub unikając podjęcia decyzji, nie przyczynili się do Brexitu” i podjąć decyzje, czy dalej mogą zajmować swoje stanowiska. Przestrzegał także przed straszeniem kolejnymi referendami w sprawie pozostawiania w UE. Zapowiedział jednocześnie, że polski rząd zaczął już prace nad rozwiązaniem problemów, które mogą wyniknąć z Brexitu. – Wychodzenie Wielkiej Brytanii z Unii będzie podstawą do dyskusji o nowym traktacie. Już nie tylko, co do relacji z Wielką Brytanią. Może być podstawą do zastanowienia się, jak te trakty uzupełnić, jak i co naprawić. Już na najbliższych posiedzeniach rządu będziemy w tej sprawie przedstawiać pierwsze propozycje. Wstępnie się umówiliśmy, że jak przedstawiliśmy program „500+” i „Mieszkanie+”, to być może w takiej roboczej formie zaczniemy przedstawiać „Europa+”. Unia powinna być funkcjonalniejszą koncepcją suwerennych państw w silnej zjednoczonej Europie – wyjaśniał. Waszczykowski zaznaczył jednocześnie, że Polska jest przeciwna „relokacji dużych mas ludzi i siłą przetrzymywania ich w kraju, do którego nie chcieli przyjechać”. – Szczególnie w Berlinie powinni mieć świadomość, że taki kraj, jak Polska, nie może fundować przesiedlenia siłowego. Mamy za sobą wielką traumę historyczną, gdy byliśmy przesiedlani w XIX i XX wieku. Taka koncepcja nie może być akceptowana w XXI wieku – podkreślił.",,
Szymański: UE musi się zastanowić nad swoją przyszłością,"Reforma Unii Europejskiej jest nieunikniona – takie stanowisko na szczycie w Brukseli przedstawia polska delegacja z premier Beatą Szydło na czele. Nieformalna narada przywódców 27 krajów  poświęcona jest referendum na Wyspach. – Chcielibyśmy, aby przywódcy nie zapomnieli, że Brexit wydarzył się nie bez przyczyny – mówił TVP Info wiceminister SZ Konrad Szymański.","W Brukseli trwa nieformalna narada przywódców 27 krajów, bez Wielkiej Brytanii. Jest ona poświęcona przyszłości Unii Europejskiej i związana z decyzją Brytyjczyków o wyjściu ze Wspólnoty. Polskę reprezentuje premier Beata Szydło oraz wiceminister SZ Konrad Szymański. Minister, w rozmowie z TVP Info zaznaczył, że priorytetem jest stworzenie relacji między Unią Europejską i Wielką Brytanią oraz rozmowa o nowym kształcie UE. – To, z czym przyjechaliśmy na szczyt, oprócz kwestii uporządkowania procesu secesji Wielkiej Brytanii, to apel, że Unia Europejska musi się zastanowić nad swoją przyszłością – mówił Szymański.  Szymański o zmianach traktatowych Wiceminister zaznaczył, że polski rząd nie wyklucza, iż na pewnym etapie będzie to wymagało wprowadzenia dyskusji o zmianach traktatowych. – Moment w dyskusji na temat politycznych konsekwencji Brexitu z całą pewnością nie jest momentem, w którym należałoby zaskakiwać partnerów europejskich pospiesznie proponowanymi zmianami traktatowymi – podkreślił Szymański.",,
Prezydent USA: Wycofanie naszych sił z Syrii w koordynacji z Turcją,"Prezydent USA Donald Trump poinformował w niedzielę, że rozmawiał z przywódcą Turcji Recepem Tayyipem Erdoganem o „powolnym i wysoce skoordynowanym” wycofaniu sił amerykańskich z Syrii. Według strony tureckiej ma to zapobiec powstaniu „próżni władzy”.","Amerykański prezydent przekazał na Twitterze, że jego rozmowa z Erdoganem dotyczyła tematów takich jak „Państwo Islamskie, zaangażowanie obu krajów w Syrii oraz powolne i wysoce skoordynowane wycofanie żołnierzy amerykańskich z tego regionu”. „Po wielu latach (żołnierze USA) wracają do domu” – podkreślił. Wśród omówionych kwestii Trump wymienił również „mocno rozwinięty” handel między Stanami Zjednoczonymi i Turcją. Z kolei kancelaria prasowa Erdogana poinformowała, że w niedzielę turecki prezydent i Trump zgodzili się koordynować działania w Syrii, aby uniknąć powstania próżni władzy. Według komunikatu Erdogan wyraził zadowolenie z działań podjętych przez Waszyngton w ramach walki z terroryzmem w Syrii oraz zadeklarował, że Turcja jest gotowa udzielić USA wszelkiego wsparcia w tym zakresie. Wcześniej w niedzielę tureckie media podały, że Turcja – która deklarowała, że przejmie walkę z bojownikami IS w Syrii po wycofaniu się wojsk USA – wysyła na granicę z Syrią dodatkowe siły. Kilka dni wcześniej Erdogan zapowiedział, że siły tureckie mogą w każdej chwili rozpocząć ofensywę na kontrolowane przez Kurdów terytoria północnej Syrii, później jednak poinformował o przełożeniu planowanej operacji wojskowej w tym regionie. Siły USA w Syrii wspierały m.in. dowodzone przez kurdyjską milicję YPG Syryjskie Siły Demokratyczne, na których spoczywa znaczna część walki z Państwem Islamskim. Turcja uważa YPG za organizację terrorystyczną i zbrojne ramię zdelegalizowanej w tym kraju separatystycznej Partii Pracujących Kurdystanu (PKK). Samozwańczy kalifat IS w Iraku i Syrii rozpadł się pod naporem sił rządowych i międzynarodowych, ale bojownicy tej radykalnej organizacji nadal działają w pustynnych regionach przygranicznych i dokonują ataków.",,
Gowin: Porozumienie łączące Zjednoczoną Prawicę ma silne fundamenty programowe,"W Sejmie odbyło się spotkanie liderów Zjednoczonej Prawicy: PiS -Jarosława Kaczyńskiego; Porozumienia - Jarosława Gowina i Solidarnej Polski - Zbigniewa Ziobry, dotyczące umowy koalicyjnej. Po spotkaniu wycofany został projekt ustawy znoszący limit 30-krotności składki na ZUS, przeciwko któremu było ugrupowanie Jarosława Gowina.","Klub PiS wycofał z Sejmu projekt ustawy znoszący limit 30-krotności składki na ZUS. Oświadczenie o wycofaniu projektu ustawy skierowane do marszałek Elżbiety Witek zostało po południu opublikowane w wykazie prac legislacyjnych. Sejm miał się projektem zając we wtorek wieczorem.Wcześniej brak poparcia dla projektu zadeklarowali nie tylko przedstawiciele Koalicji Obywatelskiej, ale także koalicjant PiS ze Zjednoczonej Prawicy - Porozumienie Jarosława Gowina.Ugrupowanie to przyjęło uchwałę, która zobowiązuje posłów i senatorów Porozumienia do głosowania przeciwko projektowi. „Gramy do jednej bramki” - napisał we wtorek na Twitterze lider partii Porozumienie Jarosław Gowin.",,
"Majchrowski podał nazwiska kobiet szefowi Bagateli. „Nie pamiętam, by prosiły o anonimowość, robią ferment”","Kobiety, które oskarżają dyrektora Teatru Bagatela o molestowanie i mobbing, ze swoimi oskarżeniami – prosząc o dyskrecję – przyszły najpierw do prezydenta Krakowa. Tego samego dnia ich nazwiska poznał dyrektor Schoen, a Majchrowski dziś tłumaczy, że nie pamięta prośby o anonimowość, a poza tym „jeżeli się tego typu sprawę rusza, to nie można liczyć na anonimowość”. – One same, zupełnie szczerze, zbierając się zrobiły pewien ferment – dodaje. – Majchrowski do perfekcji opanował rozgrywanie ludzi na dworze, szczególnie dziewuchy przepięknie potrafi napuszczać na siebie – mówił o prezydencie Krakowa Władysław Kosiniak-Kamysz.","– Po pierwsze nie pamiętam, żeby mnie prosiły o anonimowość, tylko wie pani, jeżeli się tego typu sprawę rusza, to nie można liczyć na anonimowość, bo to nie idzie tak, że ktoś o tak kogoś gdzieś molestował i napastował. Natomiast one same, zupełnie szczerze, zbierając się zrobiły pewien ferment, tak że kiedy pan Schoen do mnie przyszedł, on już znał nazwiska wszystkich osób, które złożyły te pismo, z wyjątkiem dwóch pań, które nie są pracownikami teatru – mówił Majchrowski „Gazecie Krakowskiej”. Dziewięć pracujących w Teatrze Bagatela kobiet zarzuciło dyrektorowi placówki Henrykowi Schoenowi mobbing i molestowanie. O sprawie powiadomiły prezydenta Krakowa Jacka Majchrowskiego, któremu podlega teatr. Włodarz miasta złożył więc zawiadomienie do prokuratury o możliwości popełnienia przestępstwa nadużycia zależności służbowej. Wcześniej jednak pismo, podpisane przez oskarżające kobiety, przekazał dyrektorowi Teatru Bagatela. – Wystawił nas – komentowała zachowanie Majchrowskiego jedna z aktorek krakowskiej sceny.                                                teraz odtwarzaneKosiniak-Kamysz: Majchrowski do perfekcji opanował rozgrywanie ludzi O metodach działania Jacka Majchrowskiego w rozmowie z Waldemarem Pawlakiem mówił dużo wcześniej Władysław Kosiniak-Kamysz. Obecny lider PSL, zanim został ministrem pracy i polityki społecznej, był radnym miasta Krakowa, a mandat zdobył właśnie z listy Majchrowskiego. Jak wynika z ujawnionych przez portal tvp.info nagrań zarejestrowanych w restauracji Sowa i Przyjaciele, Kosiniak-Kamysz komentując politykę Donalda Tuska jako premiera, stwierdził: „On już się chyba zaczął upajać właśnie tym, jak ludzie reagują, takim teatrzykiem. To zresztą też do perfekcji opanował Majchrowski. W rozgrywaniu ludzi na dworze. On przepięknie potrafi, szczególnie dziewuchy, napuszczać na siebie”.",,
Premier uspokaja w sprawie „bestii”,"Data publikacji ustawy o nadzorze nad groźnymi przestępcami była
prawidłowa i w niczym nie zagraża skuteczności w stosowaniu tych rozwiązań – zapewnił w środę
premier Donald Tusk, odnosząc się do obaw opozycji i PSL. Niepokój wyraził także rzecznik praw
dziecka.","Przepisy, ogłoszone w Dzienniku Ustaw we wtorek, mają wejść w życie 22 stycznia. Według częścimediów i polityków zwłoka w opublikowaniu ustawy, podpisanej przez prezydenta 13 grudnia, możespowodować, że niektóre osoby, których przepisy dotyczą, zdążą wyjść na wolność.W tym kontekście wymieniano przypadek Mariusza Trynkiewicza – pedofila, który w 1989 roku zostałskazany na karę śmierci za zabójstwo trzech chłopców. W lutym wychodzi on z więzienia.– Wskazanie winnych tego zaniedbania byłoby z pewnością bardzo zasadne, ale sprawa nie dotyczytylko premiera, ale także prezydenta, bo tam także się trochę przeleżało. Bo trzy dni, to o trzy dni zadużo w tej sytuacji – ocenił prezes PiS Jarosław Kaczyński. Zażądał objęcia Trynkiewiczacałodobowym nadzorem.Sytuację mianem skandalicznej określił szef klubu PSL Jan Bury. Ocenił, że to urzędnicy państwowi,a nie parlament, zaniedbali sprawę publikacji.– Jest to wydarzenie o skali skandalu – powiedział o opóźnieniu publikacji ustawy przewodniczący SLDLeszek Miller. Zapowiedział interpelację w tej sprawie. List do premiera wystosował rzecznik SojuszuDariusz Joński.Prezes SP Zbigniew Ziobro zarzucił rządowi nieodpowiedzialność. Wezwał premiera, by zrobiłwszystko, aby Trynkiewicz nie wyszedł na wolność.Wyjaśnień w sprawie zwłoki w publikacji ustawy w Dzienniku Ustaw zażądał lider Polski RazemJarosław Gowin. Zażądał też od premiera informacji o działaniach dotyczących izolacjinajgroźniejszych przestępców.Zaniepokojenie możliwym opóźnieniem wejścia w życie ustawy wyraził również rzecznik praw dzieckaMarek Michalak. Poprosił o informację, czy Trynkiewicza obejmie ustawa, i co zrobiono, by tak sięstało. Podkreślił, że jeśli chodzi o bezpieczeństwo dzieci, państwo polskie nie może pozostawaćbezczynne.„Ze sporządzonej na zlecenie RPD informacji przedstawionej przez dyrektora Zakładu Karnego wRzeszowie wynika, że z uwagi na strukturę charakterologiczną skazanego i poziom prezentowanychprzez niego zaburzeń należy postulować konieczność poddania go długoterminowym oddziaływaniomterapeutycznym także po odbyciu kary pozbawienia wolności"" – napisał Michalak w liście do szefówresortów sprawiedliwości, zdrowia i spraw wewnętrznych.Według RPD „skuteczność zrealizowanych wobec skazanego w warunkach zakładu karnegooddziaływań będzie stopniowo malała wraz z upływem czasu po ich zaprzestaniu"". „W oceniespecjalistów, którzy badali skazanego, mimo poddawania go tak długotrwałej resocjalizacji, nadal jeston osobą stwarzającą zagrożenie społeczne, w tym dla małoletnich, i z wysokimprawdopodobieństwem powróci na drogę przestępstwa” – ocenił RPD. Jeśli Trynkiewicz wyjdzie, będzie otoczony „opieką"", także przed linczem– Sugestie, że ta ustawa nie będzie obejmowała niektórych zbrodniarzy, odsiadujących wyrok, niesą prawdziwe – podkreślił premier. Dodał, że Trynkiewicz prawdopodobnie i tak trafi automatycznie doośrodka odosobnienia w celu badania psychiatrycznego.– Gdyby okazało się, że wskutek decyzji sędziego opuści ten ośrodek, to i tak wspólnym wysiłkiemMSW i Ministerstwa Sprawiedliwości będzie otoczony niezwykle szczelną opieką – zapewnił Tusk.Podkreślił, że ta „opieka"" będzie zarazem chronić tę osobę przed linczem.Ustawę o postępowaniu wobec osób z zaburzeniami psychicznymi stwarzających zagrożenie życia,zdrowia lub wolności seksualnej innych osób prezydent Bronisław Komorowski podpisał 13 grudnia,zapowiadając jednocześnie jej skierowanie do Trybunału Konstytucyjnego. Na możliwą niezgodnośćtych przepisów z konstytucją wskazywały m.in. Helsińska Fundacja Praw Człowieka, PolskieTowarzystwo Psychologiczne oraz b. prezes Trybunału Konstytucyjnego profesor Andrzej Zoll.Ustawa dotyczy m.in. postępowania wobec sprawców zabójstw i gwałtów, skazanych w PRL naśmierć. Na mocy amnestii w 1989 r. zamieniono tym osobom wyroki śmierci na 25 lat (w kodeksiekarnym nie funkcjonowała wówczas kara dożywocia).Ponadto odnosi się do innych groźnych przestępców, jeśli odbywają oni kary w systemieterapeutycznym i dodatkowo występowały u nich zaburzenia psychiczne bądź preferencji seksualnych,i zachodzi wysokie prawdopodobieństwo, że popełnią przestępstwo z użyciem przemocy, zagrożonegokarą przynajmniej 10 lat więzienia.Według szacunków Ministerstwa Sprawiedliwości ustawa może dotyczyć maksymalnie 18 osób, wtym dwóch skazanych niegdyś na kary śmierci.O umieszczeniu w Krajowym Ośrodku Zapobiegania Zachowaniom Dyssocjalnym ma decydować sąd,zasięgnąwszy opinii biegłych psychiatrów, a w niektórych wypadkach także psychologa i seksuologa.Warunkiem opuszczenia ośrodka zamkniętego byłaby skuteczna terapia. Ośrodek co pół roku miałbyobowiązek przesyłać sądowi opinię o stanie zdrowia sprawcy i postępach w terapii.",,
500 Plus dla niepełnosprawnych wchodzi w życie,"1 października wchodzą w życie przepisy o świadczeniu uzupełniającym, tzw. 500 Plus dla osób niezdolnych do samodzielnej egzystencji. To realizacja zapowiedzi premiera Mateusza Morawieckiego.","Jak wyjaśnił wiceminister rodziny, pracy i polityki społecznej Krzysztof Michałkiewicz, świadczenie przysługuje osobom niesamodzielnym, w wysokości do 500 złotych miesięcznie, przy czym łączna kwota tego świadczenia i świadczeń finansowanych ze środków publicznych nie może przekroczyć 1600 złotych. Wiceminister Michałkiewicz zwrócił uwagę, że w ramach otrzymywanych środków publicznych przewidziano wiele wyłączeń. Są to między innymi dochody z pracy, renty rodzinne, zasiłek pielęgnacyjny, różnego rodzaju dodatki do świadczeń czy świadczenia jednorazowe.  Mimo że ustawa o 500 Plus dla osób niesamodzielnych wchodzi w życie 1 października, to Zakład Ubezpieczeń Społecznych już na miesiąc przed wejściem w życie nowych przepisów udostępnił formularz wniosków.  – Do końca września wpłynęło ich 169 tys., ale rozpatrywane będą od momentu wejścia w życie nowych przepisów, czyli od dzisiaj – poinformowała prezes ZUS profesor Gertruda Uścińska.  Uścińska dodała, że świadczenie przysługuje osobom od 18. roku życia, które posiadają orzeczenie o niezdolności do samodzielnej egzystencji. Prezes zaznaczyła, że jest to szczególny rodzaj orzeczenia wydawany przez lekarzy orzeczników dla osób niesamodzielnych.",,
„Pomaganie to nasza codzienność”. Tak wygląda szkoła dla biednych dzieci w Indiach,"Energiczna, przebojowa i twardo stąpająca po ziemi. Zuzanna Gupta z Choszczna zrezygnowała z wygodnego życia, aby wspólnie z indyjskim mężem poprowadzić szkołę dla biednych dzieci w Agrze. Zajęcia odbywają się w bliskim sąsiedztwie jednego z najpiękniejszych zabytków świata - mauzoleum Taj Mahal w indyjskim stanie Uttar Pradesh.","Agnieszka Wasztyl: Jak to się stało, że podjęliście decyzję o prowadzeniu szkoły oddalonej od Polski o prawie 6 tys. km?  Zuzanna Gupta: Wyjechaliśmy do Indii po śmierci teścia. Zostawił po sobie majątek, w tym szkołę, którą założył w latach 60. i prowadził przez całe życie. Brat mojego męża nie byłby w stanie sam wszystkiego dopilnować, potrzebna była pomoc. Mój mąż Anil nie chciał zmarnować dorobku ojca. Nie chciał nawet myśleć o tym, co by się stało, gdyby nagle te wszystkie dzieci zostały zostawione same sobie, bez szans na zakończenie edukacji. Postanowił wrócić – a ja razem z nim.  Nie miałaś żadnych wątpliwości związanych z wyjazdem tak daleko? – Cóż, nie ukrywam, że to była trudna decyzja. Mogłam oczywiście żyć na dwa domy, ale nie widziałam w tym sensu. Uważam, że rodzina zawsze musi trzymać się razem, inaczej to wszystko nie miałoby sensu. Anil przyjechał do Polski na studia doktoranckie prawie 30 lat temu. Związał się z Polską, ale wiadomo – tęsknił za Indiami. Postanowiliśmy się tu przenieść razem z dziećmi, wszyscy razem. W Agrze mieszkamy już ponad dwa lata.  I jak ci się mieszka? Przyzwyczaiłaś się? – Nie mogę narzekać. Mój mąż wszystko mi zapewnił. Anil razem z bratem prowadzi sklepy m. in. z wyrobami z marmuru, biżuterią i odzieżą. To nasze źródło utrzymania. Ludzie są tu bardzo otwarci i gościnni. Problemem jest oczywiście bieda mieszkańców i śmieci, choć państwo stara się chronić środowisko. Wiadomo, że do swojego kraju ma się zawsze największy sentyment i tęskni się. – Mamy ponad 400 uczniów w różnym wieku. Zatrudniamy 18 nauczycieli. Mamy 14 klas – od przedszkolnych bo maturalne. Prowadzimy przedszkole, zerówkę, szkołę podstawową, gimnazjum i liceum. Nasi uczniowie są w wieku od trzech do 20 lat. Są to dzieci drobnych sklepikarzy, robotników, osób sprzątających, pracowników fabryk zatrudnionych na niskich stanowiskach, sprzedawców lodów itp. Staramy się im pomagać, stworzyć szanse na dalszą edukację i przez to na lepsze życie. Macie jakiekolwiek wsparcie od rządu lub lokalnych urzędników? – To prywatna szkoła. Nie dostajemy żadnej pomocy od państwa czy urzędników. Wszystko musimy opłacić sami, zaczynając od pensji nauczycieli, przez opłaty za media, remonty i opłaty państwowe. Oczywiście rodzice uczniów starają się płacić za naukę swoich dzieci, ale wiadomo, z tym to bardzo różnie bywa. Pobieramy minimalne opłaty od 40 do 100 dolarów rocznie. Wsparcie dostajemy od przyjaciół, którzy nas odwiedzają – ich przyjaciół i znajomych. Zdarza się, że pomagają nam całkiem obce osoby. Dostarczają prezenty dla dzieci, przybory i artykuły szkolne. Za każdą pomoc jesteśmy wdzięczni. Jak wyglądają zajęcia w waszej szkole? – Godziny lekcji różnią się w zależności od pory roku. Podczas upałów zajęcia rozpoczynają się już o 7 rano i trwają do godz. 12. Im bliżej zimy, tym zajęcia przesuwane są na późniejsze godziny. Rano jest jeszcze ciemno i bywa zimno, a to duży dyskomfort dla dzieci. Czasami w porze letniej z powodu monsunu zajęcia w szkole są odwołane.                                                Zobacz zdjęciezobaczwszystkieGroup 27Created with Sketch.                    Szkoła Każdy dzień w szkole zaczyna się tak samo. Rano jest apel, który zaczyna się modlitwą. Każde dziecko modli się o dobrą naukę. To ogólna modlitwa, nie jest wymieniany żaden konkretny bóg. Następnie odśpiewany jest hymn Indii. Dzieci mają także gimnastykę. Lekcje trwają po pół godziny i są oparte na rządowym programie. W sumie jest ich osiem, ale oczywiście dzieci mają przerwę na lunch w połowie zajęć. Do waszej szkoły chodzą dzieci wielu wyznań. Jak się dogadują? – Hindusi są bardzo tolerancyjni, a dzieci dogadują się fantastycznie. Obchodzimy w szkole różne święta, takie jak hinduskie Divali Holi, Dzień Republiki czy Dzień Dziecka. 6 grudnia dzieci dostają także prezenty od Mikołaja – co było na początku dla nich dużym zaskoczeniem - i na Boże Narodzenie. Nasi uczniowie mają także...studniówkę. Oczywiście nie wygląda ona jak w Polsce, robimy ją w trakcie lekcji. Dzieci w tym dniu ubierają się odświętnie w kolorowe stroje, wymyślają gry i zabawy, organizują także dla innych poczęstunek. Jakie są największe potrzeby szkoły? Czego brakuje najbardziej?  – Potrzeby naszych uczniów są ogromne. Dzieci w domach nie mają praktycznie niczego, nawet zabawek. Staramy się w miarę naszych możliwości umilić im dzieciństwo i podwyższać poziom nauczania. Udało nam się doprowadzić prąd do wszystkich klas w szkole i zbudować pracownię chemiczno-biologiczną, gdzie dzieciaki mogą przeprowadzać doświadczenia. Mamy też dwa komputery. Oczywiście na taką liczbę dzieci to za mało, ale zawsze coś. Mamy już też telewizor. Robimy, co możemy z naszymi przyjaciółmi. Najzdolniejsze dzieci wspieramy stypendiami i nagrodami, np. w postaci roweru, który dla wielu jest nieosiągalnym marzeniem. Biedniejszym dzieciom kupujemy książki, mundurki czy wspieramy je finansowo. Nie czujemy się bohaterami, robimy to z potrzeby serca. To dla nas codzienność. A jak można wam pomóc? – Naszym uczniom można pomóc kupując książki, przybory szkolne, odzież czy zabawki. Najlepiej to zrobić na stronie AliExpres i przesłać do Indii darmową przesyłką.",,
"„Warto rozmawiać o konstytucji, ale pamiętając o demokracji”","Byli prezydenci Bronisław Komorowski i Aleksander Kwaśniewski wzięli udział we wtorkowej konferencji poświęconej Konstytucji RP. Podczas wystąpień Komorowski powiedział, że należy z „szacunkiem myśleć nie tylko o własnych poglądach, ale i o cudzych”.","Bronisław Komorowski podczas konferencji „Konstytucja 1997 roku. Praktyka polityczna i prawna” uznał, że warto rozmawiać o konstytucji i spierać się, ale trzeba utrzymywać przy tym „ducha wspólnotowego myślenia o fundamencie polskiej demokracji”. Dodał, że politycy powinni być strażnikami ustawy zasadniczej. – Należy z szacunkiem myśleć nie tylko o własnych poglądach, ale i o cudzych – powiedział Komorowski. Wartość sama w sobieW konferencji wziął także udział Aleksander Kwaśniewski. Przypomniał, że konstytucja została zaakceptowana przez społeczeństwo w referendum, a poparło ją ponad sześć milionów ludzi. – To więcej niż głosowało za zwycięską partią w ostatnich wyborach parlamentarnych – zaznaczył Kwaśniewski. Podkreślił, że stabilność konstytucji jest „wartością samą w sobie”. Były prezydent powiedział, że konstytucja umożliwia współdziałanie prezydenta i rządu z różnych partii politycznych. Potrzebna jednak jest do tego dbałość o interes kraju, wzajemny szacunek i chęć współpracy.",,
Mariusz Błaszczak: Rosja jest gotowa siłą gwałcić suwerenność państw,"Rosja ma w pewnym sensie przewagę nad NATO – ostrzegł minister obrony Mariusz Błaszczak. Szef MON przemawiając na forum Zgromadzenia Parlamentarnego NATO w Warszawie wyjaśnił, że należy usprawnić strukturę dowodzenia. Zadeklarował udział Polski w tym przedsięwzięciu.","– Kiedy zachód pozbywał się czołgów, artylerii, środków obrony przeciwrakietowej, Rosja nie uwierzyła w koniec historii i wszystkie te zdolności zachowała. I ma w pewnym sensie przewagę nad Sojuszem – przestrzegał minister Błaszczak, przemawiając do delegatów z parlamentów państw NATO zgromadzonych w Sali plenarnej Sejmu.– Nasze wojska górują nad rosyjskimi liczebnie, posiadając w wielu obszarach przewagę technologiczną, ale to Rosjanie są lepiej przygotowani do prowadzenia wojny klasycznej – mówił Błaszczak. Dziś, dzięki decyzjom przyjętym na szczytach w Walii i w Warszawie, Sojusz dopiero przygotowuje się do obrony państw bałtyckich i Polski – ocenił Błaszczak.",,
Siedem lat Polski w zjednoczonej Europie,"Wtedy o północy, niczym w sylwestra, błyskały fajerwerki, ludzie padali sobie w ramiona, a na ulicach miast były tłumy. Tak świętowaliśmy 1 maja 2004 roku. Siedem lat temu Polska przystąpiła do Unii Europejskiej. – Unia powiedziała TAK Polsce, a Polska powiedziała TAK Unii – wspomina ówczesny premier Leszek Miller.","O członkostwo we Wspólnocie nasz kraj starał się od początku lat 90. Razem z Polską do Unii weszło 9 innych państw, powiększając grono członków UE do 25. Było to największe w historii rozszerzenie Unii. Obecnie należy do niej 27 krajów.Negocjacje akcesyjne kończył premier Miller. Razem z prezydentem Aleksandrem Kwaśniewskim wciągali polską flagę przed siedzibą prezydenta Irlandii, która wówczas sprawowała prezydencję w Unii Europejskiej.– Byliśmy bardzo dumni, bo siedzieliśmy w gronie 25 przywódców europy. Patrzyłem na twarze tych, z którymi najczęściej się kontaktowałem. I oni byli też przejęci i dumni, że wreszcie to wielkie marzenie europejczyków o kontynencie bez granic się spełnia – mówi były premier Leszek Miller. Wspomniał też, że w referendum unijnym prawie 80 proc. Polaków opowiedziało się za akcesją. W podobnym tonie wypowiada się marszałek Senatu, Bogdan Borusewicz. – To był następny krok. Po strajku w sierpniu 1980, po utworzeniu rządu Tadeusza Mazowieckiego. Nasze wejście do Unii Europejskiej zamykało naszą drogę. Dotarliśmy do świata tych demokratycznych, bogatych, którzy budują coś nowego w Europie, na zasadzie dobrowolności – podkreśla. Wśród największych sukcesów 7-letniego członkostwa Polski w UE wymienia się przystąpienie do strefy Schengen i uruchomienie polsko-szwedzkiego programu Partnerstwa Wschodniego, mającego na celu pogłębienie stosunków ze wschodnimi sąsiadami.Na lata 2007-2013 Polsce przyznano największe w historii Unii wsparcie finansowe – 67 miliardów euro. Zdaniem ekspertów, pieniądze te pozwoliły Polsce przejść łagodniej przez światowy kryzys gospodarczy. W tym roku – z funduszy pomocowych – nasz kraj może wydać ponad 40 miliardów złotych.1 lipca roku Polska obejmie półroczne przewodnictwo w Radzie Unii Europejskiej.",,
"„Jeśli Schetyna wystartuje na szefa PO, będę jego konkurentem”","– Grzegorz Schetyna powinien mieć konkurenta; jeśli podejmie decyzję, że wystartuje w wyborach na przewodniczącego Platformy Obywatelskiej, będę jego konkurentem – zadeklarował senator Platformy Obywatelskiej Bogdan Zdrojewski. Na antenie TVN24 przyznał także, że w pewnej mierze zawiódł go Donald Tusk, rezygnując ze startu w wyborach na prezydenta RP.","Zdrojewski, który w ostatnich miesiącach głośno krytykował działania przewodniczącego Platformy Grzegorza Schetyny, zapewnił, że będzie jego kontrkandydatem, jeśli ten zdecyduje się na start w wyborach wewnątrz PO. Polityk pytany był też o to czy jego ugrupowanie potrzebuje przeprowadzić rozliczenie Schetyny i czy powinno z tym czekać do styczniowych wyborów na szefa PO. – Nie. Uważam, że to rozliczenie już nastąpiło. Zobaczyliśmy, jak wyglądały wyniki wyborów samorządowych, do Parlamentu Europejskiego i przede wszystkim do Sejmu. Tam jest ocena i jest to ocena twarda – powiedział senator.Jego zdaniem obciążanie jedynie szefa PO byłoby jednak niesprawiedliwe. – Jak krytycznie recenzowałem niektóre rzeczy przewodniczącego w czasie ostatniego roku, to byłem taki trochę osamotniony. Dziś –  kiedy pojawiło się tak wielu krytyków – mam ochotę trochę bronić Grzegorza Schetyny, bo on wykonał kawał ciężkiej roboty w bardzo trudnych warunkach i trzeba mu to oddać – stwierdził Zdrojewski. Polityk odniósł się także do ogłoszonej przez Donalda Tuska decyzji o zrezygnowaniu ze startów w wyborach. – Zawiódł mnie Donald Tusk w związku z datą podjęcia decyzji. Powinien to zrobić w czerwcu lub na początku grudnia. Miał jednak prawo do tej decyzji; patrząc na jego uzasadnienie, ma rację – ocenił Zdrojewski.Rozmowa dotyczyła także innych wyborów – marszałka i prezydium Senatu – które odbędą się w trakcie inauguracyjnego posiedzenia Izby nowej kadencji we wtorek po południu. Kandydatem opozycji na marszałka jest Tomasz Grodzki. Zdaniem Zdrojewskiego głosowanie nad jego wyborem powinno przebiec „bez niespodzianek”.",,
Przewodniczący Kolegium IPN o słowach Putina: Ordynarna stalinowska propaganda,"To, co mówi Putin, to kompletne bzdury. Mamy do czynienia z ordynarną stalinowską propagandą – powiedział w wywiadzie dla „Naszego Dziennika” przewodniczący Kolegium Instytutu Pamięci Narodowej prof. Wojciech Polak, odnosząc się do ostatnich wypowiedzi prezydenta Rosji.","W ubiegły piątek Władimir Putin ponownie skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 roku. Podkreślił przy tym wykorzystanie przez Polskę układu z Monachium do realizacji roszczeń terytorialnych dotyczących Zaolzia. Podczas spotkania z przywódcami Eurazjatyckiej Unii Gospodarczej w Petersburgu Putin odczytywał m.in. dokumenty mające świadczyć o kontaktach przedstawicieli ówczesnych władz polskich z przedstawicielami III Rzeszy. Oznajmił, że ludzie, którzy prowadzili takie rozmowy, „wystawili swój naród, naród polski, pod (uderzenie) niemieckiej machiny wojennej” i „przyczynili się do tego, że rozpoczęła się II wojna światowa”. Zapytany o tę kwestię prof. Polak podkreślił, że Rosja, „czy to była Rosja czerwona czy niby-demokratyczna, zawsze działała w ten sam sposób – traktowała kłamstwo jako skuteczne narzędzie w polityce”. Dodał, że nie można żałować pieniędzy na to, „by pokazać prawdziwy wymiar polskiej walki i męczeństwa w czasie II wojny światowej”. Prof. Polak ocenił, że słowa Putina są zemstą za problemy z realizacją projektu Nord Stream 2. „Oni uważają, że Polska odegrała dużą rolę w działaniach prezydenta Donalda Trumpa utrudniających im budowę Nord Stream 2. Wszelkie działania rosyjskie cechuje prymitywizm bezpośrednich szybkich reakcji. Ja nie rozumiem tych politologów, którzy uważają, że katastrofa smoleńska to była zwykła katastrofa lotnicza, że Rosja nie miałaby interesu, żeby zabijać polskiego prezydenta i innych polityków” – zauważył. Jego zdaniem, można przypuszczać, że to Rosjanie wysadzili samolot w zemście za działania prezydenta Lecha Kaczyńskiego w Gruzji. Prof. Polak stwierdził też, że obecnie rozmowy Polski z Rosją nie mają sensu. „Rosja może ustąpić tylko przed solidarną, stanowczą postawą wielu krajów, przed ludźmi zdecydowanymi. Polityków, którzy są miękcy, nie szanuje i nimi pogardza. W tej chwili nie ma z nimi o czym rozmawiać, a solidarności międzynarodowej brakuje” – powiedział. Jak dodał, Putina rozzuchwala polityka państw Europy Zachodniej, szczególnie Niemiec.",,
Francja zmniejszy napływ imigrantów,"Stworzenie nowych miejsc pracy dla uchodźców i ograniczenie napływu imigrantów przewiduje projekt nowej ustawy imigracyjnej we Francji. Zmiany krytykuje opozycja, a nawet część rządzącej partii prezydenckiej La Republique en Marche (LREM), za zbyt surowe podejście do imigrantów ekonomicznych.","– Francja powinna przyjmować uchodźców, ale nie może przyjąć wszystkich migrantów ekonomicznych – podkreślił szef francuskiego MSW Gerard Collomb w wywiadzie dla „Le Parisien”.Minister przypomniał, że w 2017 roku ponad 100 tys. osób złożyło wniosek o azyl, a kolejnych 85 tys. migrantów nie wpuszczono do Francji. – Nie da się w sposób godny przyjąć w ciągu roku 185 tys. osób. To miasto wielkości Rennes! – zaznaczył.Nowe miejsca pracyCollomb zapowiedział tworzenie nowych miejsc w centrach dla uchodźców i szybką budowę nowych ośrodków oraz skrócenie czasu rozpatrywania wniosków o azyl do około sześciu miesięcy.Deputowany LREM Aurelien Tache ma ponadto przygotować program ułatwiający przybyszom zaadaptowanie się do życia we Francji, w ramach którego wydłuży się kurs nauki języka. Projekt przewiduje też zapewnienie uchodźcom mieszkań i dostępu do kształcenia zawodowego. Do tego każdy z 18 regionów administracyjnych Francji ma uzyskać co najmniej 200 nowych miejsc w centrach dla uchodźców.",,
Paweł Olszewski nowym komendantem Służby Ochrony Państwa,"Premier Mateusz Morawiecki, na wniosek złożony jeszcze przez ministra Joachima Brudzińskiego i w uzgodnieniu z Prezydentem RP, powołał majora SOP Pawła Olszewskiego na stanowisko komendanta Służby Ochrony Państwa – poinformował Wydział Prasowy MSWiA.","Jak przypomniało ministerstwo, major Paweł Olszewski pełnił służbę w Biurze Ochrony Rządu od początku istnienia tej formacji, natomiast od lutego 2018 r. jest funkcjonariuszem Służby Ochrony Państwa.„Posiada wieloletnie doświadczenie w pionie działań ochronnych oraz w oddziale szkolenia. Brał udział w misjach w Iraku i w Afganistanie” – podał Departament Komunikacji Społecznej resortu.Paweł Olszewski obejmie stanowisko 5 czerwca br.W lutym ze stanowiska komendanta SOP zrezygnował gen. bryg. Tomasz Miłkowski. Miłkowski w kwietniu 2017 roku powołany został na stanowisko szefa Biura Ochrony Rządu. Po zastąpieniu BOR przez Służbę Ochrony Państwa kontynuował pracę jako szef SOP.",,
Piątek - w kampanii zaczyna się weekend,"– Jestem z Polski! - mówi Bronisław Komorowski, w wyborczym spocie który dziś pokazał jego sztab. Swojej reklamówki nie ma jeszcze Jarosław Kaczyński, za to szef PIS zadeklarował że chce zakończyć wojnę polsko-polską. Polityczna aktywność pozostałych kandydatów była nieco mniej widoczna. Kampania wyborcza jeszcze spokojna i powolna, ale już zaczyna nabierać rozpędu.","Sztabowcy Platformy ruszyli ze spotem wyborczym Bronisława Komorowskiego. Mówią, że chcą pokazać prawdziwego człowieka w autentycznych miejscach. Sam kandydat w ciągu minuty opowiada o swoim życiu. – My również będziemy mieli spoty, ale bardzo proszę, poczekajcie państwo cierpliwie, aż te spoty będą gotowe – powiedziała Joanna Kluzik - Rostkowska, szefowa sztabu wyborczego Jarosława Kaczyńskiego.  On sam już w sobotę w Zakopanem przedstawi założenia swojego programu wyborczego.  – Po pierwsze jestem politykiem samodzielnym, po drugie mam doświadczenie, byłem premierem i to był czas dobry, to był czas, kiedy szybko rosła produkcja, szybko rósł dochód narodowy – mówił dziś kandydat PiS.  Janusz Korwin-Mikke przekonywał w Warszawie, że jego pomysły na państwo może zrealizować tylko on sam.  – Jesteśmy we władzy ludzi, którzy dla pieniędzy sprzedadzą własną matkę, którzy nas okradną, obrabują, w razie  czego eutanazję na nas zrobią, byle tylko dorwać się do naszych pieniędzy – powiedział Korwin-MikkeAndrzej Lepper z raz obranej taktyki nie rezygnuje. Kandydat Samoobrony odwiedzając kolejne targowiska namawiał do udziału w głosowaniu. Tym razem uważniej przyjrzał się cenom na warszawskim Wolumenie.  – Warszawa jest bardzo pięknym miastem, warszawiacy są mądrzy, ale dopóki będzie rządzić tzw. warszawka, establishment, który się wstydzi  zwykłych normalnych ludzi, to zmian nie będzie, więc potrzebny jest ktoś,  kto będzie reprezentantem zwykłych ludzi – uważa Lepper.  Kandydat ludowców mówił o pomocy dla powodzian.  – Chcielibyśmy wykorzystać te mechanizmy, stosowane w ubiegłym roku do zwalczania kryzysu, także do wspierania przedsiębiorców  w czasie likwidowania szkód po powodzi – mówił Waldemar Pawlak.Nieco mniej aktywnie dzień spędzili Andrzej Olechowski i Bogusław Ziętek. Pierwszy ostrzegał przed powtórką gospodarczych kłopotów Grecji – nad Wisłą.  Drugi sugerował pozostałym kandydatom, by zamiast na kampanii skupili się na pomocy dla powodzian. Do wyborów zostały 23 dni.",,
Papież Franciszek o rodzinie Ulmów: Wzór wierności Bogu i miłości bliźniego,"Papież Franciszek powiedział w środę, że przykład polskiej rodziny Ulmów, rozstrzelanej w czasie II wojny światowej przez Niemców za pomaganie Żydom, jest wzorem wierności Bogu i jego przykazaniom, miłości bliźniego i szacunku dla godności człowieka.", ,,
Tylko Klimow przed Kubackim w kwalifikacjach,Dawid Kubacki zajął drugie miejsce w kwalifikacjach do niedzielnego – pierwszego w sezonie indywidualnego – konkursu Pucharu Świata w skokach narciarskich w Wiśle. Zwyciężył Rosjanin Jewgienij Klimow.,"W konkursie głównym zaprezentuje się sześciu biało-czerwonych. Poza Kubackim, Piotr Żyła, Jakub Wolny, Stefan Hula, Maciej Kot i 48. w kwalifikacjach triumfator poprzedniej edycji cyklu Kamil Stoch. Odpadli: Aleksander Zniszczoł, Tomasz Pilch, Andrzej Stękała, Klemens Murańka, Przemysław Kantyka i Paweł Wąsek.Klimow, triumfator Letniej Grand Prix, uzyskał 137 m i był to zdecydowanie najdłuższy skok kwalifikacji. Skaczący z niższego rozbiegu Kubacki osiągnął 128,0 m i przegrał z Rosjaninem o 1,4 pkt. Trzeci był Niemiec Stephan Leyhe – 133 m.W sobotę czeka skoczków rywalizacja drużynowa.",,
"Jachira narzeka na posłów: Nie czuję potrzeby, żeby mężczyźni całowali mnie po rękach","Zaskakujące wyznanie posłanki Koalicji Obywatelskiej Klaudii Jachiry po pierwszych tygodniach pracy w Sejmie. – Nie czuję potrzeby, żeby mężczyźni mnie całowali po rękach. Inaczej, jeżeli jest to sytuacja prywatna. Jeżeli byłabym na randce, to wtedy mogłabym to rozważyć. Natomiast uważam, że w Sejmie jest to nieprofesjonalne – powiedziała portalowi tvp.info.","Jachira nie chce zdradzić nazwisk posłów, którzy jej zdaniem pocałunkiem w rękę zachowali się nieprofesjonalnie. – Nie przytoczę nazwisk, bo szczerze mówiąc jeszcze uczę się posłów, którzy akurat mnie całowali. Zdarzyło się to w ciągu trzech dni z 10 albo 12 razy. Z Lewicy tylko jedna osoba, ale głównie z partii konserwatywnych, takich jak Konfederacja oraz Prawo i Sprawiedliwość  – ubolewała posłanka KO. Parlamentarzystka zwróciła uwagę posłom, którzy ją pocałowali. – Podaję rękę, ale proszę o niecałowanie. Widzę natomiast, że to ja mam jakiś problem. Nie wiem, czy panowie czuliby się komfortowo, jakby kobieta od razu ich całowała po rękach. To nie ja się powinnam tłumaczyć z tego, że nie chcę tego robić – stwierdziła Jachira, która chce rozpocząć szerszą dyskusję o powitaniu tego typu.  Temat poruszyła już podczas obrad Parlamentarnego Zespołu Praw Kobiet. Mówiła, że całowanie w rękę ją brzydzi i porównała takie sytuacje do molestowania. Parlamentarzystkę KO poparło wówczas wiele koleżanek z Lewicy, które oceniły, że to irytujący zwyczaj. Poseł PiS i wiceminister sprawiedliwości Sebastian Kaleta liczy na to, że posłanka Jachira i inne feministki poprzestaną na apelu i nie będą próbowały wpisywać zakazu całowania pań w ręce do regulaminu Sejmu. Zapewnia jednocześnie, że do apelu Jachiry dostosuje się. – Nie chciałbym potem uchodzić w mediach jako osoba, która nie szanuje kobiet, ich zdania oraz nie wykazuje się dostateczną dozą kultury osobistej. Oczywiście odnotowałem to bardzo ważne zastrzeżenie dla życia sejmowego, które złożyła pani Klaudia Jachira. W ciągu całej kadencji zobowiązuje się go ściśle przestrzegać – mówił Kaleta. Czy w całowaniu kobiet w rękę jest coś złego? Z hołdowania  temu zwyczajowi słyną m.in. prezes Prawa i Sprawiedliwości Jarosław Kaczyński i minister sprawiedliwości Zbigniew Ziobro. – To są pewne zwyczaje, konwenanse, okazywania szacunku, pewnej tradycji.  Czy dyskusja o całowaniu kobiet w rękę to dobry pomysł na rozpoczęcie pracy w Sejmie? – To takie okoliczności, które wzbudzają zainteresowanie opinii publicznej, mediów. Pani Jachira decyduje, co robi w Sejmie. Zamiast merytorycznie dyskutować wybrała kartoniadę i głoszenie wszem i wobec o tym, że nie lubi całowania w rękę. Jej wybór – ocenił Kaleta. W nocy z czwartku na piątek, po wyborze sędziów Trybunału Konstytucyjnego, Jachira wraz z innymi posłankami KO prezentowała w sali plenarnej Sejmu kawałki kartonu z napisem „Hańba”.",,
"„Módl się za mnie wujek. Jak przyjedziesz, to mnie już nie będzie”","– Trudno jest wytłumaczyć śmierć dziecka tym, że Pan Bóg ma jakiś cel, że to dziecko miało jakąś misję do spełnienia - mówił w programie „Minęła 20” w TVP Info ks. Paweł Dobrzyński z Domowego Hospicjum Dziecięcego „Promyczek”. - Da się jednak żyć po śmierci dziecka. To życie jest zupełnie inne i często ci rodzice mówią, że żyją tylko po to, by to życie dobrze przeżyć i dzięki temu spotkać się dzieckiem po swojej śmierci – tłumaczył.","Założone przez ks. Dobrzyńskiego hospicjum „Promyczek” ma obecnie pod opieką 26 rodzin z chorymi dziećmi. Prowadzi też grupę wsparcia dla rodziców przeżywających żałobę.   W TVP Info ks. Dobrzyński mówił m.in. o tym, jaki jest stosunek jego podopiecznych do śmierci. – Nie jest prawdą, że dzieci małe nie wiedzą, że umierają. Miałem takie doświadczenie, kiedy dziewczynka czteroletnia siedziała u mamy na rękach, dała mi różaniec i mówi: „Módl się wujek za mnie, a ja za ciebie”. Mówię: „Dobra, to ja do ciebie przyjadę po świętach”. A ona:  „Jak przyjedziesz, to mnie już nie będzie”. „A gdzie będziesz?” „Będę tam, w górze, tylko nie mów mamie, bo będzie jej przykro” – opowiadał ks. Dobrzyński.",,
"„Oczy całego świata będą zwrócone na Polskę. To okazja, by bronić się przed fałszowaniem historii”","– Mamy możliwość, by w tę ważną rocznicę zwrócić uwagę na Polskę, na prawdę historyczną, która była relatywizowana. To będzie okazją do tego, by bronić Polski przed szkalowaniem, przed fałszowaniem historii – powiedział w programie „#Jedziemy” wiceminister spraw zagranicznych Szymon Szynkowski vel Sęk.","Prezydent Stanów Zjednoczonych – jak informował w niedzielę szef gabinetu prezydenta RP Krzysztof Szczerski – przyleci do Polski 31 sierpnia wieczorem. 1 września weźmie w Warszawie udział w uroczystościach w 80. rocznicę wybuchu II wojny światowej – na pl. Piłsudskiego – obok prezydentów: Polski Andrzeja Dudy i Niemiec Franka-Waltera Steinmeiera – Trump wygłosi przemówienie. 2 września będzie natomiast dniem dwustronnej wizyty prezydenta USA w Polsce. Odbędą się wówczas rozmowy w cztery oczy prezydentów Dudy i Trumpa, rozmowy plenarne delegacji. Z prezydentem USA spotka się ponadto premier Mateusz Morawiecki.W programie „#Jedziemy” w TVP Info wiceminister spraw zagranicznych Szymon Szynkowski vel Sęk mówił o wizycie prezydenta USA; przypomniał też, że przed 10 laty na Westerplatte, w trakcie obchodów 70. rocznicy wybuchu II wojny światowej, głównym gościem był prezydent Rosji Władimir Putin.– To znamienne, że 10 lat temu to przywódca Rosji Władimir Putin był głównym gościem w trakcie obchodów 70-lecia wybuchu II wojny światowej, na którego były zwrócone oczy całego świata – mówił.– Za kilka dni oczy całego świata będą zwrócone na Warszawę; przyjedzie tu przywódca USA, nie tylko dlatego, że uważa tę rocznicę za ważną, ale też dlatego, że dzisiaj związki naszych państw są bliskie jak nigdy dotąd – oparte na współpracy w zakresie bezpieczeństwa, energetyki i gospodarki – zaznaczył wiceszef MSZ.",,
"Martin Schulz obawia się o przyszłość Unii Europejskiej. „Są siły, które chcą nas rozbić”","Przed rozpadem Unii Europejskiej ostrzega szef Parlamentu Europejskiego Martin Schultz w wywiadzie, którego udzielił dziennikowi „Die Welt”. Powodem jest postawa krajów odmawiających przyjęcia uchodźców.","„Unia Europejska jest w niebezpieczeństwie. Nikt nie może przewidzieć, czy za 10 lat będzie jeszcze istnieć w takim kształcie jak obecnie” – powiedział Schulz. Jak zaznaczył, w Unii działają „siły, które chcą nas rozbić”.  Niemiecki polityk wezwał do przeciwstawienia się rozbijackim tendencjom. – Skutki (rozpadu UE) byłyby dramatyczne – ostrzegł.  Powrót do dawnej Europy byłby strasznySchulz powiedział, że alternatywą wobec UE jest „Europa nacjonalizmów; Europa granic i murów”. Powrót do takiej Europy, „która w przeszłości była przyczyną katastrofy na naszym kontynencie, byłby straszny” –  podkreślił niemiecki socjaldemokrata. Szef PE skrytykował kraje, które „unikają odpowiedzialności (za kryzys uchodźczy), ale domagają się – i to skutecznie – solidarności, gdy chcą coś dla siebie uzyskać, odmawiają jednak (solidarności), gdy same mają udzielić pomocy”. Budżet powie prawdę   „Nie zapominajmy, że te kraje, które ponoszą największe ciężary podczas kryzysu migracyjnego, równocześnie najwięcej wpłacają do budżetu UE” –  zaznaczył Schulz. „Gdy w przyszłym roku rozpocznie się kontrola wieloletnich ram finansowych UE (budżetu Unii na lata 2014-2020), dojdzie z pewnością do intensywnej dyskusji o finansowych priorytetach UE na najbliższe lata” – zauważył niemiecki polityk.  Uzgodniony w 2013 roku górny pułap wydatków UE na lata 2014-2020 w środkach na zobowiązania będzie wynosić 960,0 mld euro (1,00 proc. DNB UE), a w środkach na płatności 908,4 mld euro (0,95 proc. DNB UE), co jest zgodne z konkluzjami Rady Europejskiej z marca 2013 r.",,
Ameryka pożegnała senatora Johna McCaina,"Rodzina, osobistości amerykańskiego życia publicznego, w tym trzech byłych prezydentów USA, dyplomaci i mężowie stanu z całego świata pożegnali senatora Johna McCaina. Nabożeństwo żałobne odbyło się w Katedrze Narodowej Kościoła Episkopalnego w Waszyngtonie. Na życzenie zmarłego na uroczystości pogrzebowe nie został zaproszony prezydent Donald Trump.","McCain zmarł 25 sierpnia w swoim ranchu „Sedona” w Arizonie w wieku 81 lat. Bohater wojenny, wielokrotnie odznaczony za męstwo, jeden z najwybitniejszych ustawodawców w powojennej historii Stanów Zjednoczonych, wywarł olbrzymi wpływ na politykę zagraniczną USA; był niezaprzeczalnym autorytetem moralnym Kongresu.Przed nabożeństwem żałobnym w katedrze kondukt żałobny zatrzymał się na promenadzie (The Mall) koło Monumentu Weteranów Wojny Wietnamskiej, gdzie wdowa po senatorze, Cindy McCain, złożyła wieniec.Podczas nabożeństwa córka zmarłego Meghan McCain, która jest komentatorką i współpracowniczką konserwatywnej telewizji Fox, płacząc przedstawiła długoletniego przewodniczącego kluczowej Senackiej Komisji Sił Zbrojnych jako kochającego, troskliwego i wyrozumiałego ojca siedmiorga dzieci.„Ameryka zawsze była wielka”Mówiąc o dokonaniach swojego ojca – czyniąc wyraźną aluzję do prezydenta Donalda Trumpa, „wielkiego nieobecnego” ceremonii żałobnej, który obiecał „uczynić Amerykę na nowo wielką” – Meghan McCain powiedziała, że „Ameryka John McCaina nie potrzebuje być uczyniona wielką, ponieważ Ameryka zawsze była wielka”.Zgodnie z życzeniem zmarłego prezydent Trump nie został zaproszony na uroczystości żałobne. Administrację USA reprezentowali szef kancelarii prezydenta John Kelly, doradca ds. bezpieczeństwa narodowego John Bolton oraz córka i doradczyni prezydenta Trumpa Ivanka wraz ze swoim mężem Jaredem Kushnerem. Zasługi McCaina podczas jego 60-letniej służby dla Ameryki przypomniał Joseph Lieberman, były długoletni senator Partii Demokratycznej i przyjaciel zmarłego; podkreślił on też poczucie humoru McCaina. Lieberman, który jest praktykującym żydem, zażartował, że jego zmarły przyjaciel zmusił go do przyjścia na piechotę w sobotę, w szabat, do kościoła.Rolę Johna McCaina w doprowadzeniu do normalizacji stosunków z Wietnamem przypomniał 95-letni Henry Kissinger, były legendarny sekretarz stanu w republikańskiej ekipie prezydenta Richarda Nixona i laureat w 1973 r. Pokojowej Nagrody Nobla, za doprowadzenie do zawieszenia ognia podczas wojny wietnamskiej.Wietnam odgrywał szczególną rolę w biografii zmarłego. Samolot McCaina, pilota amerykańskiej marynarki wojennej, został w 1967 r. zestrzelony podczas misji bojowej w okolicach Hanoi. Ciężko ranny McCain, który zdołał się katapultować z samolotu, został pojmany przez żołnierzy Wietnamu Północnego i był przetrzymywany i torturowany w obozie jenieckim przez ponad pięć lat. Nie skorzystał z ofertyPonieważ ojciec przyszłego senatora, admirał John Sidney „Jack” McCain, był w latach 1968-72 naczelnym dowódcą sił USA w Wietnamie, władze w Hanoi zaproponowały Johnowi McCainowi wcześniejsze, przed innymi amerykańskimi jeńcami, zwolnienie z obozu w ramach wymiany jeńców wojennych. McCain nie skorzystał z tej oferty.Podczas sobotniego nabożeństwa w intencji McCaina główne mowy żałobne wygłosili byli prezydenci - republikanin George W. Bush (2001-09), z którym McCain stoczył zaciętą batalię o nominację Partii Republikańskiej w wyborach prezydenckich 2000 r., oraz demokrata Barack Obama, z którym McCain przegrał w wyborach prezydenckich 2008 r. John McCain – powiedział Bush – „był w stanie w swoich przeciwnikach politycznych widzieć człowieka”. Obama, przypominając umiejętność McCaina współpracy na rzecz interesów kraju z różnymi politykami niezależnie od ich ideologii czy przynależności partyjnej, powiedział, że przykład zmarłego senatora jest „wezwaniem, aby wznieść się ponad obecną politykę”, która „tak często wydaję się mściwa i małostkowa”.– Z pewnością teraz John McCain śmieje się jako ostatni, ponieważ zmusił mnie i George'a (Busha – red.), abyśmy dobrze o nim tutaj mówili – powiedział Obama wzbudzając śmiech żałobników.W uroczystościach wzięło udział wielu gości z całego świata; władze Polski reprezentowali w Katedrze Narodowej szef Gabinetu Prezydenta RP Krzysztof Szczerski i sekretarz stanu, pełnomocniczka rządu ds. dialogu międzynarodowego Anna Maria Anders. Senator McCain odegrał kluczową rolę w przyjęciu Polski do NATO i za swoją działalność zastał odznaczony Krzyżem Komandorskim z Gwiazdą Orderu Zasługi RP.",,
"Schetyna: rząd nie może zatykać uszu, stało się coś poważnego","Lider PO Grzegorz Schetyna zaapelował do prezydenta Andrzeja Dudy, by w związku ze stanowiskiem Komisji Europejskiej przygotował projekt zmian w ustawie o ustroju sądów. Zadeklarował przy tym gotowość współpracy. – Nad Polską zbierają się czarne chmury – uważa Ryszard Petru z Nowoczesnej.","Wiceprzewodniczący Komisji Europejskiej Frans Timmermans oświadczył, że ustawy dotyczące polskiego sądownictwa będą miały bardzo poważny, negatywny wpływ na niezawisłość wymiaru sprawiedliwości w Polsce. W związku z tym – jak dodał – KE zaleca, by polskie władze w ciągu miesiąca rozwiązały wszystkie zidentyfikowane problemy w sprawie sądownictwa. Timmermans poinformował jednocześnie, że jak tylko wejdzie w życie podpisana przez prezydenta nowelizacja ustawy o ustroju sądów powszechnych, Komisja rozpocznie, w związku z nowym prawem, procedurę o naruszenie praworządności w naszym kraju. Zapowiedział, że w przypadku odwołania sędziów Sądu Najwyższego lub przeniesienia ich w stan spoczynku, KE jest gotowa uruchomić art. 7 traktatu unijnego dopuszczający sankcje. „Stało się coś poważnego”  W jego ocenie taka inicjatywa Andrzeja Dudy byłaby odpowiedzią na „wielkie wyzwanie i prośbę o trzecie weto”, które formułowali Polacy protestujący na ulicach wielu polskich miast. – Pokazałaby również, że możemy rozmawiać w nowej sytuacji i w nowy sposób i takie zachowanie jest oczekiwane przez Komisją Europejską – zaznaczył polityk.  Zadeklarował, że Platforma Obywatelska jest gotowa pracować z prezydentem nad przygotowaniem projektu zmian w ustawie o ustroju sądów powszechnych. Lider PO przestrzegał jednocześnie, że groźba uruchomienia art. 7 Traktatu o UE jest dla naszego kraju niebezpieczna. – Rząd nie może zatykać uszu, uważając, że nic się nie stało. Stało się coś poważnego i trzeba podjąć kroki, by wyjść z tej trudnej sytuacji – przekonywał polityk.  Prezydent Andrzej Duda poinformował o zamiarze zawetowania dwóch ustaw – o Sądzie Najwyższym i nowelizacji ustawy o Krajowej Radzie Sądownictwa. Timmermans wyraził zadowolenie z tej decyzji. Prezydent zapowiedział jednocześnie w orędziu, że w niedługim czasie będzie chciał przedstawić własne projekty reformujące polskie sądownictwo. „Powtórka z rozrywki”  – Ewidentnie nad Polską zbierają się czarne chmury (...). Jesteśmy w sytuacji bardzo poważnej –  skomentował Ryszard Petru, lider Nowoczesnej.  Petru zwrócił uwagę, że posłowie PiS wraz z politykami Kukiz'15 i posłami niezrzeszonymi podczas głosowania w Sejmie mogą odrzucić weto prezydenta. – Może to oznaczać, że Polska stanie się pierwszym krajem, wobec którego rozpoczęto taką procedurę. To oznaczałoby nie tylko sankcje dla Polaków, ale również swego rodzaju proces wychodzenia z UE – ocenił polityk. W ocenie lidera Nowoczesnej dobrze się stało, że KE zajęła takie stanowisko ws. Polski, gdyż jest też sygnał dla prezydenta Dudy, który zapowiedział przygotowanie nowych ustaw o SN i KRS. – Dobrze byłoby, aby (...) te ewentualne ustawy przygotowywać w dialogu, inaczej będziemy mieli powtórkę z rozrywki – stwierdził Petru. Polityk zaapelował jednocześnie do polityków PiS, szczególnie tych, którzy głosowali za ustawą o SN, a teraz popierają weto prezydenta - wskazał tu m.in. wicepremiera Jarosława Gowina – „aby dali jednoznaczny sygnał, że nie będą głosować za odrzuceniem weta prezydenta”.",,
„Koalicja SLD-PiS? Nie wyobrażam sobie”,"– Jeśli Tusk utraci większość, to powinien rozważyć wcześniejsze wybory – mówi w rozmowie z „Rzeczpospolitą” szef SLD Leszek Miller. Dodaje, że PiS może wygrać wybory parlamentarne, ale Kaczyński nie będzie miał większości i nie stworzy rządu.","Miller nie wyobraża sobie koalicji swojej partii z PiS. - Nie da się zanegować grobu Barbary Blidy. Ziobro działał w tej sprawie ręka w rękę z Kaczyńskim. Nie wyobrażam sobie koalicji z partią, która buduje swoją popularność na smoleńskich trumnach. Nie mógłbym być w jednym rządzie z panem Kaczyńskim, Kamińskim, Macierewiczem. Mam bogatą wyobraźnię, ale koalicji SLD z PiS sobie nie wyobrażam. Kaczyński z Ziobro powinni stanąć jak najszybciej przed Trybunałem Stanu –  mówił szef SLD.Według Millera jest możliwe, że w najbliższych wyborach PSL nie wejdzie do Sejmu. – Ambicją SLD jest żeby po tych wyborach rządzić lub współrządzić Polską. Żeby wybierać sobie koalicjanta, a nie być dobieranym –  podkreślał.Szef SLD nie zamierza kandydować w najbliższych wyborach prezydenckich. Jego zdaniem te wybory to będzie czysta formalność, bo wygra Bronisław Komorowski.",,
NIK: Marian Banaś nie złożył rezygnacji,"W związku z doniesieniami medialnymi, jakoby prezes Najwyższej Izby Kontroli Marian Banaś złożył rezygnację z pełnionej funkcji, przekazujemy, że informacja ta jest nieprawdziwa. Prezes NIK przebywa na urlopie bezpłatnym – poinformowała Izba.","Informację, że Banaś miał zrezygnować z funkcji prezesa Izby podawali we wtorek posłowie PO-KO Sławomir Nitras i Borys Budka oraz niektóre media. Nitras w tej sprawie skierował pytanie do marszałek Sejmu Elżbiety Witek podczas wtorkowego posiedzenia izby.– Żadne pismo o rezygnacji pana Mariana Banasia do mnie nie wpłynęło – oświadczyła Witek.Doniesienia w sprawie rezygnacji zdementowano w komunikacie opublikowanym w środę na stronie NIK. „W związku z doniesieniami medialnymi, jakoby prezes NIK Marian Banaś złożył rezygnację z pełnionej funkcji, przekazujemy, że informacja ta jest nieprawdziwa” – podkreślono.NIK w komunikacie wskazuje, że Banaś przebywa na urlopie bezpłatnym. Zapewnia ponadto, że zadania Izby realizowane są zgodnie z przyjętym planem pracy.",,
Prace nad nowym prawem o LGBT. Może ograniczyć działalność Kościoła,"We francuskim parlamencie trwają prace nad projektem prawa, które radykalnie ograniczy wolność wypowiedzi na temat środowisk LGBT. Formalnie parlamentarzystom z ugrupowania prezydenta Macrona chodzi jedynie o zakaz prowadzenia terapii mających na celu zmianę orientacji czy tożsamości płciowej.","W praktyce zakazem ma być objęte również skłanianie homoseksualistów do powstrzymywania się od pożycia płciowego, a na tym polega dziś misja Kościoła w tym środowisku.Zakaz prowadzenia „terapii zmiany” orientacji seksualnej lub tożsamości płciowej, jak zauważa magazyn „Famille Chrétienne”, może rozszerzyć się na duszpasterską działalność Kościoła, który popiera wstrzemięźliwość seksualną. A takie restrykcje dot. właśnie Kościoła byłyby zgodne z projektem ustawy.Zdaniem Laurence Vanceunebrock-Mialon, głównej pomysłodawczyni nowego prawa, kiedy ktoś sugeruje osobom homoseksualnym życie w czystości, to mówi im tym samym, że ich czyny nie są dobre. „A to jest już przemoc psychologiczna” – dodaje cytowana przez „Famille Chrétienne”, działaczka prezydenckiej partii Naprzód Republiko (La République en marche). Parlamentarzystka od początku września prowadzi we Francji akcję informacyjną dotyczącą zakazu terapii.Z tego względu na celowniku władz znalazła się działająca w Paryżu katolicka wspólnota „Odwaga” („Courage”). Należą do niej wierzący homoseksualiści, którzy chcą żyć zgodnie z nauczaniem Kościoła. Wspólnota proponuje im  towarzyszenie, aby mogli prowadzić życie zgodne z nauczaniem Kościoła. Projektem nowego prawa zaniepokojony jest francuski Kościół. Zdaniem wikariusza generalnego paryskiej archidiecezji argumenty parlamentarzystów są absurdalne. Jeśli bowiem zachęcanie homoseksualistów do życia w czystości jest przejawem przemocy psychologicznej, to to samo trzeba by powiedzieć o zachowaniu spowiednika, który w konfesjonale przekonuje żonatego mężczyznę, by nie zdradzał swej żony. – W ten sposób trzeba by skończyć z wszelkim duszpasterstwem – dodaje ks. Benoist de Sinety.Projekt nowego prawa ma trafić do parlamentu na początku przyszłego roku. Przewiduje się w nim kary 2 lat więzienia i 30 tys. euro grzywny dla osób prowadzących „terapię zmiany” orientacji seksualnej czy tożsamości płciowej. Takie leczenie ma być bowiem przejawem przymusu.",,
„Dzieci z Pahiatua”. 75. rocznica ich przyjazdu do Nowej Zelandii,"75 lat temu do Nowej Zelandii przybyła grupa ponad 730 polskich dzieci oraz ich 105 opiekunów. Przeważająca część z nich straciła najbliższych podczas masowych deportacji w głąb Związku Sowieckiego w latach 1940-1941, gdzie ludzie umierali z głodu, chorób i nieludzkiej pracy.","Mała nowozelandzka miejscowość jest dzisiaj miejscem polskich uroczystości. Polscy uchodźcy z czasów II wojny światowej oraz ich rodziny spotykają się w mieście Pahiatua. Dokładnie 75 lat temu to właśnie tam przyjechała grupa ponad 700 polskich dzieci. Chodzi o młodych Polaków, którzy w czasie wojny zostali wywiezieni do łagrów na Syberii, a stamtąd wraz z armią Andersa wędrowali przez Iran i Indie i trafili do Nowej Zelandii, która ostatecznie udzieliła im schronienia.  Dzisiejsze obchody są jedną z ostatnich okazji, by spotkać mogli się Polacy, którzy razem przeżyli dzieciństwo. Na uroczystości w liczącej 2.5 tysiąca mieszkańców miejscowości Pahiatua ma przyjechać około 80 byłych polskich uchodźców, dziś osób w podeszłym wieku.  Jak mówi polski ambasador w Nowej Zelandii Zbigniew Gniatkowski, takie spotkania organizowane są co pięć lat. – Są to bardzo emocjonalne zawsze chwile. 80-letni dzisiaj Pahiatulczycy wracają do miejsca, gdzie 1 listopada 1944 roku dotarli pociągiem i samochodami wojskowymi, na teren obozu w Pahiatua, miejsca, które potem nazywano małą Polską – dodaje.",,
Niemcy: Kolejny nieszczęśliwy wypadek w lesie Hambach,"W czwartek, podczas likwidacji domków aktywistów okupujących las Hambach pod Kolonią, doszło do kolejnego tragicznego wypadku. Ranna została jedna z aktywistek. W tym samym czasie 40 członków Greenpeace’u zajęło pomieszczenia władz landu, żądając wstrzymania wycinki drzew.","Stary las Hambach w Nadrenii Północnej-Westfalii należy do koncernu energetycznego RWU. Koncern zamierza go wyciąć przygotowując obszar pod teren odkrywkowej kopalni węgla brunatnego. Ekolodzy od kilku lat protestują. Od tygodnia trwa akcja policyjna, związana z usunięciem demonstrantów. Wcześniej doszło tam do wypadku śmiertelnego. Mężczyzna zginął podczas likwidacji domków aktywistów mieszczących się w okupowanym lesie w Niemczech. W związku z tamtą tragedią miejscowa policja wstrzymała na jakiś czas wszelkie działania związane z usunięciem ekologów. Protest trwa już od kilku lat.",,
Jarosław Kaczyński dziękuje o. Rydzykowi,"– Zasługą Radia Maryja jest upodmiotowienie grupy ludzi, często chorych i samotnych, żyjących wcześniej na marginesie społeczeństwa – mówił na Jasnej Górze abp Mieczysław Mokrzycki w czasie niedzielnej mszy, która była punktem kulminacyjnym 19. Pielgrzymki Rodziny Radia Maryja. Podczas niej przedstawiciele Stowarzyszenia Rodzin Katyń 2010 złożyli jako wotum na Jasną Górę tablicę upamiętniającą ofiary katastrofy smoleńskiej. Po mszy Jarosław Kaczyński z murów Jasnej Góry dziękował za – jak mówił - ostatnie 15 miesięcy wsparcia przez Radio Maryja, Telewizję Trwam i Nasz Dziennik. – Bez tego wsparcia ci, którzy chcieli zabić prawdę pewnie by zwyciężyli, przynajmniej doraźnie by zwyciężyli. Nie dalibyśmy rady skutecznie tej prawdy bronić – powiedział.","Metropolita lwowski, a wcześniej osobisty sekretarz papieży: Jana Pawła II iBenedykta XVI, przewodniczył mszy odprawionej dla uczestników Pielgrzymki Rodziny Radia Maryja. W homilii podkreślił, że szacunek dlaczłowieka nie może zależeć od rodzaju beretu, jaki nosi. Nawiązał w tensposób do określenia „moherowe berety”, odnoszącego się do słuchaczytoruńskiej rozgłośni.– Mnie nie uczono w domu, że szacunek okazywany człowiekowi ma zależeć od jegopozycji społecznej, wpływów albo zamożności. Mama moja uczyła mnie szanowaćkażdego – powiedział arcybiskup.Totalitaryzmem metropolita nazwał postawę, kiedy „system albo grupa ludzichce uniemożliwić innym swobodne wypowiadanie tego, co uznają za ważne dlaswojego życia i pożyteczne dla życia publicznego”. Niedawno o „totalitaryzmie” w Polsce mówił również w Brukseli dyrektor rozgłośni, o. Tadeusz Rydzyk.Abp Mokrzycki podkreślał w niedzielę zasługi Radia Maryja, do którychzaliczył przede wszystkim „upodmiotowienie tej grupy społeczeństwa, którażyła na marginesie uznanym za nieistotny dla życia”. Wskazał, że często są toludzie chorzy i cierpiący, niepełnosprawni lub starsi.– Ci wszyscy skupieni na modlitwie z Radiem Maryja (...) w zaciszu swojegosamotnego życia, schowani w głębi cierpienia, czasem zapomniani przez swoichbliskich – odzyskali głos. Jest to bardzo ważny dla nich głos, bo częstojedyny. Chcę powiedzieć, że nikomu nie wolno im tego głosu odbierać, i że onimają do niego pełne prawo, bo oni również należą do społeczeństwa – powiedział metropolita, którego słowo pielgrzymi nagrodzili brawami.– Wszystko co robimy, albo czego nie robimy, ma również wymiar polityczny.Słowo polityk oznaczało w demokracji ateńskiej człowieka, który uczestniczyłw życiu polis, czyli swojego państwa. A jeżeli ktoś nie uczestniczył w życiupaństwa, tylko ograniczał się do tego, aby zajmować się wyłącznie swoimisprawami prywatnymi, Grecy nazywali go mianem idioty – tłumaczył. Tablica jako wotumPodczas mszy wyeksponowano na wałach Jasnej Góry tablicę, upamiętniającą ofiary katastrofy smoleńskiej, którą Rosjanie usunęli z miejsca tragedii, w przeddzień pierwszej rocznicy tego wydarzenia. Tablicę w minionym roku zainstalowało w Smoleńsku zrzeszające część rodzin katastrofy Stowarzyszenie Katyń 2010. W przeddzień pierwszej rocznicy katastrofy Rosjanie ją zdemontowali, a następnie przekazali stronie polskiej. Z ministerstwa spraw zagranicznych członkowie Stowarzyszenia odebrali ją wmaju.Od tego czasu tablica była przechowywana w Kaplicy Katyńskiej warszawskiej Bazyliki Św. Krzyża. Według pierwotnych planów, do jasnogórskiego klasztoru miała zostać przeniesiona w sierpniu. Ostatecznie zdecydowano, że dotrze tam w niedzielę - podczas uroczystości Pielgrzymki Rodziny Radia Maryja na JasnąGórę.Przed mszą do przedstawicieli rodzin ofiar zwrócił się dyrektor Radia Maryja, o. Tadeusz Rydzyk. – Pamiętajcie, chociaż różnie to jest i my wszyscy widzimy jak to jest, to naród was nie opuści. I Rodzina Radia Maryja jest z wami – zapewnił.„Nie dajcie się wykluczyć”Po zakończeniu mszy Jarosław Kaczyński z murów Jasnej Góry dziękował za – jak mówił - ostatnie 15 miesięcy wsparcia przez Radio Maryja, Telewizję Trwam i Nasz Dziennik. – Bez tego wsparcia ci, którzy chcieli zabić prawdę pewnie by zwyciężyli, przynajmniej doraźnie by zwyciężyli. Nie dalibyśmy rady skutecznie tej prawdy bronić – powiedział. – Jestem tutaj z wami, bo spotykają się tutaj ludzie, którzy kochają Polskę, polscy patrioci. I to też jest powód, dla którego chcę z wami być. Chcę was, korzystając z tej niezwykłej okazji, prosić - nie dajcie się wypchnąć z naszego życia, nie dajcie się wypchnąć jako polscy patrioci, bo dziś patriotów próbuje się z tego życia wypychać – powiedział Kaczyński.Jarosław Kaczyński poprosił zgromadzonych o modlitwę za wszystkich, którzy zginęli w katastrofie smoleńskiej, ale też wcześniej, w Katyniu, na polach walk obu wojen światowych i po nich, za żołnierzy wyklętych, „za wszystkich, którzy służyli ojczyźnie – a więc także za nas samych”.",,
Pożegnanie Jana Olszewskiego - trumna z ciałem byłego premiera w KPRM,"Rozpoczęły się uroczystości pogrzebowe Jana Olszewskiego. Trumna z ciałem byłego premiera została wystawiona w Kancelarii Prezesa Rady Ministrów. Hołd zmarłemu oddali m.in. szef rządu Mateusz Morawiecki, marszałkowie Sejmu i Senatu, ministrowie i przedstawiciele kancelarii prezydenta.","Jan Olszewski zmarł 7 lutego w wieku 88 lat. Był premierem w latach 1991-1992, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego; był Kawalerem Orderu Orła Białego. W kancelarii premiera znajduje się księga kondolencyjna, do której może się wpisać każdy, kto pragnie wyrazić szacunek i żal po śmierci byłego premiera.Między godz. 10.00 a 19.00 będzie można oddać hołd i pożegnać się ze śp. Janem Olszewskim.O godz. 18.00 odbędzie się msza żałobna za Jana Olszewskiego w kościele św. Aleksandra na placu Trzech Krzyży.Następnie – o godz. 20.00 – nastąpi wyprowadzenie trumny z kancelarii premiera i przejście konduktu do Sanktuarium Matki Bożej Łaskawej.  Główne uroczystości w sobotę W sobotę odbędą się główne uroczystości pogrzebowe. O godz. 10.40 nastąpi wyprowadzenie trumny z Sanktuarium Matki Bożej Łaskawej i przemarsz konduktu do archikatedry św. Jana Chrzciciela, gdzie rozpocznie się msza żałobna.Stamtąd kondukt przejdzie na plac Krasińskich przed Pomnik Powstania Warszawskiego, gdzie odbędzie się pożegnanie Jana Olszewskiego przez kombatantów i powstańców warszawskich.W dalszej kolejności nastąpi przejazd konduktu w asyście policyjnej i szwadronu kawalerii na Cmentarz Wojskowy na Powązkach, gdzie o godz. 14.45 odbędą się uroczystości pogrzebowe. Żałoba narodowa Od piątku do godz. 19.00 w sobotę w całym kraju obowiązywać będzie żałoba narodowa po śmierci byłego premiera Jana Olszewskiego.W tym czasie flagi państwowe pozostaną opuszczone do połowy masztu. ",,
Ziobro: nie będzie wyższych standardów w sądownictwie bez Izby Dyscyplinarnej w SN,– Nie będzie podniesienia standardów etycznych i moralnych w środowisku sędziowskim bez utworzenia Izby Dyscyplinarnej w Sądzie Najwyższym – powiedział dziennikarzom w Sejmie minister sprawiedliwości Zbigniew Ziobro.,"Zdaniem Ziobry „jest wielki kryzys w polskim sądownictwie”, ale jest też wielu uczciwych i przyzwoitych sędziów. – Chcemy, żeby sędziowie byli niezawiśli i wydawali uczciwe, sprawiedliwe wyroki. Nie będzie tego bez podniesienia standardów etycznych i moralnych w tym środowisku, a może to się stać tylko dzięki sprowadzeniu Izby Dyscyplinarnej w Sądzie Najwyższym – mówił szef MS.Minister sprawiedliwości dodał, że planowana w projekcie ustawy o SN osobna Izba Dyscyplinarna to „wielkie wyzwanie i wielka zmiana, która ma zagwarantować uczciwość”. – Nie ma sprawiedliwości bez uczciwości – podkreślił Ziobro.Jak zaznaczył, celem ustawy PiS o Sądzie Najwyższym jest „skończenie z patologiami” w sądownictwie.",,
Iran: Pozostaniemy stroną porozumienia nuklearnego mimo wycofania się USA,"Iran pozostanie stroną porozumienia nuklearnego pomimo wycofania się USA – ogłosił prezydent Iranu Hasan Rowhani. Dodał, że „nie ma dużo czasu” na negocjacje z innymi światowymi mocarstwami w sprawie utrzymania porozumienia w mocy. Wcześniej prezydent USA Donald Trump oświadczył, że wprowadza „potężne sankcje” wobec Teheranu.","– Jeśli osiągniemy cele porozumienia we współpracy z innymi stronami układu, umowa będzie nadal obowiązywać – podkreślił Rowhani w wystąpieniu telewizyjnym nadawanym bezpośrednio po ogłoszeniu przez prezydenta Trumpa decyzji o wycofaniu USA z porozumienia. – Opuszczając porozumienie, Ameryka oficjalnie podważyła swoje zobowiązania wynikające z międzynarodowego traktatu – dodał.– Jeżeli negocjacje zakończą się fiaskiem, Iran będzie wzbogacał uran „bardziej niż w przeszłości (...) w nadchodzących tygodniach – zagroził prezydent. Zdaniem Rowhaniego decyzja prezydenta Trumpa o wycofaniu USA z porozumienia to „wojna psychologiczna” i „historyczne doświadczenie” dla Iranu.Zlecił negocjacjePrezydent dodał, że zlecił szefowi MSZ Mohammadowi Dżawadowi Zarifowi negocjowanie porozumienia nuklearnego z innymi krajami będącymi stronami umowy.Rosyjskie MSZ oświadczyło, że decyzja Białego Domu jest „bezpodstawna”, zaś sam Kreml jest nią „rozczarowany”. Zapewniono, że Moskwa będzie kontynuować aktywną współpracę z Iranem i innymi państwami pozostającymi stronami porozumienia.Szefowa unijnej dyplomacji Federica Mogherini poinformowała natomiast w oświadczeniu wydanym w Rzymie, że oczekuje, iż po wycofaniu się USA z porozumienia z Iranem inne kraje będą respektowały ten układ. Zaznaczyła, że Unia Europejska jest zdeterminowana, aby utrzymać to porozumienie w mocy.",,
Świąteczne orędzie marszałka Senatu,"W okresie zbliżających się świąt warto zadać sobie fundamentalne pytanie: czy podziały w naszym narodzie komuś służą, czy przynoszą coś dobrego komukolwiek z nas; czy może są przez kogoś inspirowane – mówi marszałek Senatu Tomasz Grodzki. W wygłoszonym orędziu poruszył także kwestię przyjętych przez Sejm ustaw sądowych, nad którymi wkrótce będzie obradował Senat – jak zaznaczył – „najstaranniej jak to możliwe”.","Swoje wystąpienie Grodzki rozpoczął od przytoczenia łacińskiej sentencji „Alteri vivas oportet, si tibi vis vivere”, czyli: „Na ile żyjemy dla innych, na tyle żyjemy dla siebie”.  – W tym duchu chciałbym poinformować, że Senat obradował nad ważnymi ustawami, w tym nad senacką inicjatywą kończącą niesprawiedliwe traktowanie emerytalne kobiet z rocznika 1953, którą wysłaliśmy do Sejmu – przekazał marszałek.  Następnie dodał, że na kolejnym posiedzeniu Izba Wyższa zajmie się tzw. Ustawami sądowymi, które – jak mówił – wzbudzają tyle kontrowersji i protestów.  – Są one ważne dla sędziów, ale jeszcze ważniejsze dla każdego z nas, gdyż każdy chciałby być sądzony sprawiedliwie przez niezawisłego sędziego. Wiemy, że system sądownictwa wymaga reform, ale chyba nie takich, które są wdrażane przez ostatnie cztery lata – stwierdził Grodzki.  Polityk zapewnił, że nad wspomnianymi ustawami Senat „będzie pracował najstaranniej, jak to jest możliwe, dbając o nienaruszalność konstytucyjnej zasady współpracy, ale i wzajemnej niezależności władzy sądowniczej, wykonawczej i ustawodawczej, gdyż jest to fundament demokratycznego ustroju państwa”.  Jak zauważył, zbliżają się święta. – W tym radosnym okresie warto zadać sobie fundamentalne pytanie: czy podziały w naszym narodzie, których doświadczamy obecnie, czemuś, czy komuś służą? Czy przynoszą coś dobrego krajowi czy komukolwiek z nas? Odpowiedź brzmi jednoznacznie: nie – zaznaczył. – Problem w tym, że sztuka prowadzenia sporu jest wcale nie łatwa. Nauka o prowadzeniu sporu, erystyka, jednoznacznie wskazuje, że najlepszym prowadzeniem sporu jest dyskusja na argumenty, a nigdy atakowanie personalne – zaznaczył Grodzki. Przytoczył w tym miejscu historię dwójki sędziów amerykańskiego Sądu Najwyższego: sędzię Ruth Ginsburg o poglądach lewicowych i sędziego Antonina Scalię o poglądach prawicowych. – W tej powszechnie szanowanej instytucji spierali się – niekiedy zawzięcie – uchodząc za przeciwników, tymczasem prywatnie – przyjaźnili się. Zdziwionym dziennikarzom sędzia Scalia wyjaśniał: walczmy z ideami, a nie z ludźmi, zatem spierajmy się mądrze. Jeśli dojdziemy do porozumienia to wspaniale. Jeśli nie uda się go osiągnąć, to zostańmy przy swoim zdaniu, ale przy rozstaniu pomyślmy o argumentach strony przeciwnej, bez obrażania się – opisywał Grodzki. Wskazał, że „nikt nie ma monopolu na jedynie słuszną rację”.  Zachęcał, by składając sobie przy świątecznym stole życzenia, pamiętać o pracujących czy pełniących publiczne funkcje, którzy z tego powodu nie mogą spędzić świąt z bliskimi.   Jak dodał, nie ma lepszego niż ten okresu do refleksji nad tym, czy potrzebne są nam „tak głębokie podziały, często tkwiące nawet w najbliższej rodzinie i zatruwające życie wielu z nas”.  – Jeden z bohaterów Ameryki, obok Tadeusza Kościuszki, marszałek La Fayette, na pytanie: „dlaczego Ameryka jest wielka?” odpowiedział, że jest wielka, gdyż jest dobra. Bądźmy zatem, a przynajmniej starajmy się być, dla siebie dobrzy, a nie podli. Wierzę, że wszystkim nam zależy, aby nasza wspaniała ojczyzna była wielka. Wielka swoją historią, tradycją, obyczajami, różnorodnością, wzajemnym szacunkiem i poszanowaniem godności drugiego człowieka, ale i wielka naszymi nadziejami na dobrą przyszłość jako wspólny dom dla nas wszystkich – powiedział.",,
Parada Równości  na ulicach  Warszawy,"„Wszyscy chcą kochać” – to hasło tegorocznej Parady Równości, która dziś już po raz 10. przeszła ulicami Warszawy. Pochód, który został zorganizowany przez środowiska LGBT (Lesbijek, Gejów, Biseksualistów i osób Transseksualnych) sprzed Sejmu przeszedł na Plac Bankowy. Tradycyjnie towarzyszyły mu kontrmanifestacje przeciwników parady. Stąd wzmożona czujność policji.","Parada rozpoczęła się przed Sejmem od odśpiewania hymnu. W tym roku przejechało w niej dziewięć platform. Na jednej z nich był -  Michaël Canitrot – francuski DJ, producent muzyki house i soul, gwiazda tegorocznej imprezy. Swoje platformy miały także przedstawicielstwa partii politycznych: SLD, SdPl oraz Ruch Poparcia Janusza Palikota.Kobiety przebrane w stroje pielęgniarek niosły transparent z hasłem „Homofobia jest uleczalna”, na innym jest napis „Adoptujmy cały świat” oraz „Równe prawa, równe obowiązki”. Przebieg imprezy monitorują przedstawiciele Biura Instytucji Demokratycznych i Praw Człowieka OBWE.Wśród postulatów uczestników Parady Równości są m.in.: uchwalenie ustawy o związkach partnerskich, wprowadzenie do szkół rzetelnej, neutralnej światopoglądowo edukacji seksualnej, obejmującej także kwestie różnorodności społeczeństwa, aktywna walka rządu z przejawami dyskryminacji wobec mniejszości seksualnych i innych mniejszości. Jednym z postulatów tegorocznej parady było uchwalenie ustawy o ochronie praw zwierząt.Na Placu Bankowym przed stołecznym Urzędem Miasta zorganizowano Miasteczko Równości, które będzie finałem imprezy. Swoje stoiska wystawiły m.in. stowarzyszenia oraz instytucje. Do godziny 19. będzie tam można skorzystać z różnych atrakcji i posłuchać muzyki m.in. koncertu Michaela Canitrota.Nieopodal Placu, na trasie pochodu przy ulicy Senatorskiej, demonstrowało kilku przeciwników Parady Równości. Trzymali transparenty z napisem „Ruch Suwerenności Narodu Polskiego” oraz hasłami: „Eurosodomia nie ma przyszłości”, „Każdy Polak kulturalny dba o przyrost naturalny”. Wcześniej podobna kontrmanifestacja środowisk nacjonalistycznych odbyła się przedSejmem.Według policji, zarówno Parada Równości, jak również demonstracje jej przeciwników przebiegły bez większych incydentów. Sobotnie zgromadzenia publiczne w Warszawie, w których uczestniczyło w sumie kilka tysięcy osób zabezpieczało kilkuset funkcjonariuszy. Parady Równości odbywają się w Polsce od 2001 r. Organizacji imprezy zakazał w 2004 r. ówczesny prezydent Warszawy Lech Kaczyński - wtedy zamiast niej odbył się wiec przed Ratuszem, a w 2005 r. - parada przeszła mimo zakazu prezydenta. Później uznano, że zakaz był niezgodny z prawem, co potwierdził m.in. Trybunał Konstytucyjny.Pierwsze parady organizował jeden z pomysłodawców przedsięwzięcia Szymon Niemiec. Od 2005 r. organizacją parady zajęła się specjalnie powołana w tym celu Fundacja Równości, która w 2010 r. zorganizowała w Warszawie EuroPride – imprezę o charakterze międzynarodowym, która co roku odbywa się w innym europejskim mieście.W 2010 r. Niemiec złożył w Urzędzie Patentowym wniosek o zastrzeżenie nazwy Parada Równości jako znaku towarowego.Z okazji parady od zmierzchu do północy Pałac Kultury i Nauki będzie podświetlony na tęczowo.                                                    Foto                                            Ustawa o związkach partnerskich to jeden z postulatów uczestników Parady (fot.TVP/Mikołaj Handzlik)",,
Kwestia przymusowego rozdziału migrantów – jest stanowisko Słowacji,"Premier Słowacji Peter Pellegrini zadeklarował, że na spotkaniach Rady Europejskiej nigdy nie zgodzi się z propozycją, która w jakimkolwiek stopniu zmuszałaby jego kraj do przyjmowania migrantów. Odrzucił również system automatycznej redystrybucji.","Urząd premiera poinformował, że takie same stanowisko mają prezentować wszyscy członkowie gabinetu podczas unijnych spotkań. Premier uznał też, że oświadczenia dotyczące karania państw niechcących przyjmować migrantów są nie na miejscu w czasie, gdy poszukiwane jest rozwiązanie opierające się na zasadzie konsensusu. Takie rozwiązanie – napisała słowacka agencja TASR – powinno być zrównoważone, systemowe i powinno dotyczyć przyczyn i źródeł migracji, a nie konsekwencji. Także słowackie Ministerstwo Spraw Zagranicznych w sobotę oświadczyło, że Słowacja jest przeciwna jakiemukolwiek systemowi rozdziału migrantów.  – Taki system w przeszłości okazał się niefunkcjonalny, co więcej, zachęcałby migrantów do podjęcia ryzykownej drogi do Europy przez Morze Śródziemne, i tym samym oznaczałby wsparcie siatek przemytniczych, które na tym zarabiają – skomentował informacje z Rzymu szef departamentu prasy MSZ Juraj Tomaga.",,
„Interpretacja Sądu Najwyższego narusza i gwałci konstytucję”,"– Artykuł 139, przewidujący prawo łaski prezydenta, nie ogranicza prezydenta w możliwości stosowania prawa łaski, jak to wykłada SN w ostatniej uchwale – powiedział w „Czterech stronach” Marcin Warchoł, wiceminister sprawiedliwości.","Sąd Najwyższy orzekł, że prezydent Andrzej Duda nie miał prawa ułaskawić obecnego ministra koordynatora służb specjalnych Mariusza Kamińskiego. Sędziowie uznali, że prawo łaski może dotyczyć tylko osób skazanych prawomocnym wyrokiem. – Interpretacja, której dokonał Sąd Najwyższy narusza, gwałci konstytucję i to w kilku punktach. Przede wszytkom artykuł 139, przewidujący prawo łaski prezydenta, nie ogranicza prezydenta w możliwości stosowania prawa łaski do momentu prawomocnego zakończenia postępowania, jak to wykłada SN w ostatniej uchwale. To prawo rozciąga się na cały etap postępowania, również po jego zakończeniu – stwierdził  Marcin Warchoł, wiceminister sprawiedliwości. ",,
12-letnia córka pastora zmarła pod kościołem,"12-letnia córka pastora zmarła, a jej 9-letnia koleżanka doznała obrażeń i hipotermii w rezultacie zawalenia się ogromnej zaspy śniegu przy kościele w Arlington Heights pod Chicago.","12-letnia Esther Jung – córka pastora – bawiła się przed kościołem razem z 9-letnią koleżanką. Podczas gdy ich rodzice byli w kościele, dziewczynki kopały tunele w zaspach i budowały śnieżny fort, który się nagle na nie zawalił. Pogrzebane w śniegu dziewczynki znaleziono dopiero po godzinie, gdy dorośli zauważyli, że nie powróciły do kościoła. Esther doznała zawału serca i zmarła w szpitalu. 9-latka doznała nieco lżejszych obrażeń, gdyż nie była całkiem zakryta śniegiem. Ranna znajduje się w szpitalu i ma objawy ciężkiej hipotermii. Władze określiły zdarzenie jako nieszczęśliwy wypadek.",,
Putin znowu grozi NATO,"Władimir Putin ponownie oskarżył kraje NATO o agresję i zagroził podjęciem „współmiernych” kroków. W swoim wystąpieniu prezydent Rosji nie wspomniał o tym, że rosyjska armia wzmacnia siły na zachodniej granicy, rozmieszcza rakiety w obwodzie kaliningradzkim, a wcześniej doprowadziła do wojny z Gruzją, anektowała Krym i wspiera działania zbrojne separatystów walczących w Donbasie.","Prezydent Rosji oskarżył państwa NATO o agresywne zachowanie na spotkaniu z rosyjskimi dyplomatami pracującymi w międzynarodowych misjach i organizacjach. Wzywając zachodnie kraje do odbudowy zaufania i współpracy, jednocześnie zarzucił państwom NATO, że budują bazy wojskowe na rosyjskich granicach, co w jego ocenie zagraża bezpieczeństwu Rosji. – Na podobne, agresywne kroki, które stanowią bezpośrednie zagrożenie dla Rosji, będziemy reagować współmiernie. Naszym kolegom, którzy grają na zaostrzenie sytuacji, próbując włączyć Ukrainę czy Gruzję w wojskową orbitę NATO, wypadałoby się zastanowić nad konsekwencjami takiej nieodpowiedzialnej polityki – oświadczył Władimir Putin. Tymczasem międzynarodowi eksperci przypominają, że to Rosja nieustannie się zbroi, organizuje manewry wojskowe, przeprowadza próby rakiet, w tym zdolnych do przenoszenia głowic jądrowych. Z kolei międzynarodowe organizacje broniące praw człowieka wskazują na działania Rosji wspierające syryjskiego dyktatora, separatystów na Ukrainie, w Osetii Południowej i Abchazji.",,
Ambasador Niemiec w Polsce: Niemieckie placówki dyplomatyczne opuściły flagi do połowy masztu,"„Na znak wstydu i bólu” wszystkie niemieckie placówki dyplomatyczne opuściły flagi do połowy masztu – poinformował w niedzielę, w 80. rocznicę wybuchu II wojny światowej, ambasador Niemiec w Polsce Rolf Nikel.","Rolf Nikel opublikował na Twitterze zdjęcia ambasady w Warszawie i niemieckich konsulatów generalnych we Wrocławiu, w Krakowie, Opolu i w Gdańsku z opuszczonymi flagami Niemiec i Unii Europejskiej.„80 lat temu z Niemiec wyszła straszliwa wojna, za której zbrodnie my, Niemcy, pozostaniemy odpowiedzialni na zawsze. Chylimy czoła przed milionami ofiar. Na znak wstydu i bólu wszystkie niemieckie placówki dyplomatyczne opuściły dziś flagi do połowy masztu” – napisał ambasador.",,
Akt oskarżenia przeciwko „Masie” ma być gotowy do końca roku,"Do końca roku śledczy z lubelskich „pezetów” Prokuratury Krajowej chcą skierować do sądu akt oskarżenia przeciwko Jarosławowi Ł. ps. „Masa” – ustalił portal tvp.info. Jego sprawa zostanie wyłączona z dużego śledztwa dotyczącego m.in. korumpowania policjantów, przestępstw gospodarczych czy powoływania się na wpływy. Jak dotąd „Masa” usłyszał 16 zarzutów i od blisko półtora roku przebywa w areszcie.","Jak się dowiedział portal tvp.info, śledczy z Lubelskiego Wydziału Zamiejscowego Departamentu ds. Przestępczości Zorganizowanej i Korupcji Prokuratury Krajowej chcą jak najszybciej zakończyć wątek świadka koronnego. – Akt oskarżenia przeciwko Jarosławowi M. powinien trafić do sądu najpóźniej do końca grudnia. Tym bardziej, że nasz podejrzany przebywa w areszcie od maja 2018 r. Dotyczący go wątek zostanie wyłączony z głównego śledztwa, w którym z pewnością można się spodziewać kolejnych zatrzymań. Dysponujemy bardzo obszernym materiałem dowodowym – mówi jeden ze śledczych Prokuratury Krajowej. Według prokuratury świadek koronny skorumpował m.in. Zbigniewa G., byłego Naczelnika Wydziału Wywiadu Kryminalnego Komendy Wojewódzkiej Policji w Łodzi. Policjant, który był świadkiem na ślubie „Masy”, miał przyjąć od niego lub za jego pośrednictwem m.in. sterydy anaboliczne o wartości co najmniej 13 tys. zł, alufelgi za 1,5 tys. zł, portfel skórzany znanej firmy, pióro marki Montblanc czy nalewki cytrynowe. Prokuratura wyliczyła wartość wszystkich łapówek na ok. 68 tys. za pomoc w różnych drobniejszych sprawach. Obaj zainteresowani przekonywali, że nie były to łapówki, ale prezenty, bo są przyjaciółmi.Były naczelnik jest też podejrzany o przyjęcie od „Masy” oraz Marka K. i Daniela M. „110 tys. zł w zamian za zapewnienie ww. pomocy i przychylności przy podejmowaniu czynności służbowych w stosunku do osoby podejrzewanej o paserstwo”. Chodziło o mercedesa 300 S z 1953 r., którego wartość właściciel wycenił na 800 tys. zł. Samochód skradziono na terenie Łodzi. Do przestępstwa miało dojść między lutym a kwietniem 2018 r. Wpadli w sidła BSWŚledztwo, w którym pojawiło się nazwisko Jarosława S. ps. „Masa”, wszczął we wrześniu 2015 r. Lubelski Wydział Zamiejscowy Departamentu ds. Przestępczości Zorganizowanej i Korupcji Prokuratury Krajowej. To wielowątkowe postępowanie dotyczące szeregu przestępstw, w tym „wymuszeń rozbójniczych i oszustw popełnianych na terenie całego kraju przez osoby biorące udział w zorganizowanej grupie przestępczej”. Z postępowania tego w listopadzie 2017 r. wyłączone zostały materiały dotyczące „oszustw dokonanych przez ustalonych sprawców, wręczenia i przyjmowania korzyści majątkowych, powoływania się na wpływy”. Jeden z wątków śledztwa dotyczy załatwiania pracy w policji w zamian za łapówki.W maju 2018 r. funkcjonariusze Biura Spraw Wewnętrznych Policji zatrzymali „Masę” i pięć innych osób, w tym naczelnika Zbigniewa G. oraz urzędnika łódzkiej delegatury Urzędu Celno-Skarbowego. Funkcjonariusze przeszukali kilkanaście domów, mieszkań i biur na terenie województw: mazowieckiego, łódzkiego i opolskiego.Z informacji portalu tvp.info wynika, że w śledztwie zgromadzono ogromną ilość podsłuchów oraz zdjęć i materiałów wideo z inwigilacji podejrzewanych. Mają być dowodami na dziesiątki przestępstw popełnianych przez ludzi, z otoczenia Jarosława Ł., ale także funkcjonariuszy podejrzanych o korupcję.Dotychczas zarzuty usłyszało 16 podejrzanych. Prokuratorzy zapowiadają kolejne zatrzymania. Według nieoficjalnych informacji, zarzuty może usłyszeć nawet kilkadziesiąt osób. Jarosław Ł. nie stracił statusu świadka koronnego. Podczas pobytu w areszcie jest specjalnie chroniony. Według jego adwokata, czuje się dobrze i nie narzeka na warunki za kratami.",,
Premier: W sercach Polaków zawsze jest wolność,"– Powstanie listopadowe, które było wyrazem pragnienia wolności Polaków, powinno być też przestrogą przed popełnianiem błędów – podkreślił premier Mateusz Morawiecki, który w piątek w Kopnej Górze na Podlasiu wziął udział w obchodach 189-lecia polskiego zrywu.","– Powstańcy listopadowi są godni uczczenia, ponieważ w najtrudniejszych okolicznościach walczyli o rzeczywistą niepodległość – powiedział Morawiecki, dodając, że to pożar na Solcu w Warszawie zwiastował wybuch powstania, które zapoczątkowali Piotr Wysocki i związani z nim żołnierze.– Ale powstanie było w sercach Polaków, bo w sercach Polaków zawsze jest wolność. Polacy nie godzą się na ułudę wolności, a przecież Królestwo Polskie po okresie wiedeńskim było właśnie taką namiastką, taką ułudą. Polacy walczą do końca o wolność — podkreślił szef rządu, przypominając m.in. słowa Maurycego Mochnackiego, który nie chciał być oficerem, lecz zwyczajnym żołnierzem polskiego powstania.Premier zwrócił też uwagę, że polskie oddziały przed 189 laty musiały zmierzyć się z silniejszymi wojskami rosyjskimi. Podkreślając, że naród polski wychodzi nawet z najcięższych opresji i ma w sobie umiłowanie prawdy i wolności, Morawiecki zaznaczył, że powstanie listopadowe powinno być przestrogą. „Powstanie listopadowe powinno być przestrogą przed błędami” – Przestrogą przed popełnianymi błędami; błędami wcześniejszymi, które doprowadziły do rozbiorów, ale również już w trakcie powstania listopadowego przed błędami politycznymi i wojskowymi, przed kunktatorstwem i brakiem wiary niektórych przywódców – powiedział premier.Obchody 189-lecia wybuchu powstania listopadowego odbyły się na cmentarzu powstańców w Kopnej Górze. Wcześniej w ramach wizyty w województwie podlaskim szef rządu m.in. złożył kwiaty pod pomnikiem Konstantego Kalinowskiego w Mostowlanach. Wieczorem ma również spotkać się z mieszkańcami Białegostoku.Powstanie listopadowe rozpoczęło się wieczorem 29 listopada 1830 r., kiedy grupa spiskowców ze Szkoły Podchorążych Piechoty na czele z Piotrem Wysockim próbowała zabić przebywającego w Belwederze Wielkiego Księcia Konstantego, brata cara Mikołaja I. Zamach się nie udał. Do wystąpienia przeciwko namiestnikowi cara przyłączyli się mieszkańcy stolicy. W walce ze 115-tysięczną armią rosyjską uczestniczyło ok. 54 tys. polskich żołnierzy.Trwające przeszło rok powstanie zakończyło się klęską. Po upadku zrywu represjonowano jego uczestników i drastycznie ograniczono autonomię Królestwa Polskiego.",,
Węgrzy przez migrantów chcą wprowadzić stan wyjątkowy. Austriacy zatrzymują pociągi,"Od 15 września w kraju może zacząć obowiązywać stan kryzysowy – ogłosił w czwartek szef gabinetu premiera Węgier Viktora Orbana. Propozycję w tej sprawie zgłosił szef MSW. Nie wiadomo, kiedy decyzja zostanie ostatecznie podjęta. Tymczasem austriackie koleje zawiesiły na cały czwartek kursowanie pociągów do i z Węgier.","Przedstawiciele władz w Budapeszcie ogłosili także, że do początku października ukończony zostanie płot na granicy z Serbią. Ogrodzenie ma 3,5 metra wysokości i ma uniemożliwić imigrantom i uchodźcom niekontrolowane przekraczanie granicy. Wcześniej planowano, że płot zostanie ukończony dopiero w listopadzie.Noc na dworcuKryzys migracyjny, który z południa Europy przenosi się do jej centrum, dotknął także austriackie koleje. Uchodźcy i imigranci przez Grecję i Macedonię przedostają się do Serbii, a następnie do Węgier, skąd ruszają do będących celem ich podróży państw Europy Zachodniej. Wielu chce dotrzeć do Austrii. Migrantów jest tak wielu, że władze w Wiedniu nie nadążają  z ich przyjmowaniem. Migranci szturmują Europę - czytaj raport TVP InfoDlatego w czwartek rzecznik austriackich kolei OeBB ogłosił, że co najmniej do końca dnia zawieszone będą połączenia z Węgrami. Służby graniczne nie dają rady rejestrować wszystkich migrantów przekraczających granicę. – Byłoby nieodpowiedzialne, gdybyśmy po prostu pozwolili na napływ ludzi, którzy musieliby spędzić noc na dworcu – tłumaczą kolejarze, cytowani przez agencję  Reutera.",,
"Tusk na prezydenta? Neumann: Trzeba chcieć, a czy chce? Sam się zastanawia","Zawsze uważałem, że Donald Tusk byłby najlepszym kandydatem opozycji na prezydenta – zadeklarował Sławomir Neumann, poseł Koalicji Obywatelskiej. Na antenie radia TOK FM zaznaczył jednak, że ciągle nie wiadomo, czy szef Rady Europejskiej stanie do rywalizacji z Andrzejem Dudą, a tego „trzeba chcieć”. – Czy Tusk chce? Zobaczymy. Myślę, że się zastanawia – ocenił Neumann.","Kadencja Donalda Tuska na fotelu szefa Rady Europejskiej kończy się w grudniu tego roku. Lider PO Grzegorz Schetyna zaznaczał jednak w Polsat News, że liczy na deklarację Tuska co do startu w wyborach prezydenckich przed 20 listopada.Nie wiadomo także, co z funkcją przewodniczącego Europejskiej Partii Ludowej (EPP), do której byłego premiera zgłosił zresztą sam Schetyna. Jeśli wygrałaby kandydatura Tuska, nie miałby on czasu na prowadzenie kampanii prezydenckiej – zauważyła prowadząca rozmowę. Zdaniem Neumanna Tusk byłby najlepszym kandydatem opozycji – jest jednak pewne „ale”.– Trzeba chcieć. Jeżeli ktoś nie jest w stanie, nie chce, nie ma przekonania do startu, to nie będzie dobrym kandydatem, bo nie ma serca do tej rozgrywki – stwierdził polityk PO. Czy więc Tusk chce wystartować w wyborach? – Zobaczymy. Wie, że ma dni na podjęcie decyzji. (…) Myślę, że zastanawia się nad tym, czy to zrobić – powiedział Neumann zaznaczając, że Koalicja Obywatelska „musi mieć kandydata do połowy grudnia”, a czas „biegnie bardzo szybko”.",,
Putin ma nową limuzynę. Na projekt wydano ponad 12 mld rubli,Podczas uroczystości zaprzysiężenia na prezydenta Rosji Władimir Putin skorzystał nie z mercedesa – jak w minionych latach – lecz po raz pierwszy z limuzyny krajowej produkcji; do aut z tej serii rosyjscy rządzący mogą się przesiąść już w tym roku.,"Pierwszy oficjalny przejazd prezydenckiej limuzyny był krótki i odbył się na terytorium Kremla. Putin wyszedł z korpusu, gdzie mieści się jego gabinet, usiadł na miejscu dla pasażera i przejechał do Wielkiego Pałacu Kremlowskiego, w którym odbyła się uroczystość zaprzysiężenia.Oficjalna marka limuzyny to „Aurus” – połączenie łacińskiego słowa „aurum” (złoto) i nazwy własnej „Rosja”. Media rosyjskie do tej pory używały nazwy „Korteż” (ros. „orszak”), odnoszącej się do całego projektu nowych reprezentacyjnych samochodów dla najważniejszych osób w państwie. Na projekt ten wydano z budżetu ponad 12 mld rubli (ponad 191 mln USD), prace trwały kilka lat. Zaplanowano stworzenie, na bazie wspólnego modułu, samochodu terenowego, samochodu z nadwoziem sedan, limuzyny (wydłużonej wersji sedana) oraz minivana. W styczniu minister przemysłu Denis Manturow mówił, iż rząd może przesiąść się do nowych samochodów pod koniec bieżącego roku lub na początku 2019 r.Wersja komercyjnaAuta z serii „Korteż” będą też – co jest ewenementem – produkowane w wersji komercyjnej; zamówienia, jak zapowiedział Manturow, będzie można składać jeszcze w tym roku. Koszt samochodu w wersji komercyjnej minister ocenił na 10 mln rubli (ok. 160 tys. dolarów). Manturow ocenił, że cena auta jest o ok. 20 proc. niższa niż koszt Rolls-Royce'a czy Bentleya. Portal motoryzacyjny Autoreview charakteryzuje Aurusa jako auto stylizowane na limuzynę ZIS-110, powstałą w ZSRR tuż po II wojnie światowej i wzorowaną na amerykańskich samochodach Packard, bardzo lubianych przez ówczesnego przywódcę ZSRR Józefa Stalina. Auta ZIS-110 bywały podarunkami od ZSRR dla komunistycznych liderów innych państw.W przeszłości radzieccy przywódcy używali samochodów zachodnich. Przywódcy bolszewiccy po dojściu do władzy w 1917 roku przejęli flotę samochodową dworu carskiego, złożoną z zagranicznych aut; Włodzimierz Lenin jeździł np. Rolls-Roycem. Byłe rządowe auta RosjiPo II wojnie światowej rozpoczęto w ZSRR produkcję reprezentacyjnych ZIS-ów i ZIŁ-ów na potrzeby elit władzy. W 1982 roku ruszyła produkcja opancerzonych ZIŁ–ów (41051, 41052 i 41047TB), a specjalnie dla Leonida Breżniewa sporządzono unikatową wołgę – GAZ-2495. Dla Breżniewa, przywódcy ZSRR w latach 1966-82, powstał również pierwszy samochód typu czajka (GAZ-14); tą luksusową marką jeździli również inni przywódcy bloku komunistycznego.Ostatnim reprezentacyjnym samochodem wyprodukowanym w ZSRR była limuzyna ZIŁ–41052 z połowy lat 80., jeździł takim samochodem ostatni przywódca ZSRR, twórca pieriestrojki Michaił Gorbaczow. Od połowy lat 90. pierwsze osobistości w państwie jeździły w Rosji samochodami zagranicznymi, głównie – marką Mercedes-Benz. Takimi też autami jeździł do tej pory Putin oraz w latach swej prezydentury (2008-12) obecny premier Dmitrij Miedwiediew.",,
"Sondaż TNS dla „Wiadomości”: PO przed PiS, ale przewaga topnieje. PSL i SLD poza Sejmem","Platforma Obywatelska z poparciem 34 proc. prowadzi w najnowszym sondażu poparcia dla partii politycznych, przeprowadzonym przez TNS Polska dla „Wiadomości” TVP1. Na Prawo i Sprawiedliwość wspólnie z Polską Razem i Solidarną Polską wskazało 30 proc. badanych. W przyszłym Sejmie znaleźliby się jeszcze posłowie partii KORWiN. Pod progiem wyborczym są PSL i SLD.","W porównaniu z poprzednim badaniem, przeprowadzonym przed tygodniem, poparcie dla PO nie zmieniło się. Z kolei PiS wraz z koalicjantami otrzymał w nowym badaniu o 3 punkty proc. więcej.Na trzecią w sondażu partię Janusza Korwin-Mikkego – KORWiN  chciałoby zagłosować 6 proc. ankietowanych. To o 1 punkt proc. więcej niż przed tygodniem.  Poza parlamentem znalazłoby się Polskie Stronnictwo Ludowe i Sojusz Lewicy Demokratycznej, na które zagłosowałoby po 4 proc. badanych. W ciągu ostatniego tygodnia poparcie dla PSL nie uległo zmianie, natomiast dla SLD spadło o 2 punkty proc. Ruch Narodowy uzyskałby 2 proc. poparcia (wzrost o 1 punkt proc.),  Twój Ruch – 1 punkt proc. (spadek o 1 punkt proc.), a Kongres Nowej Prawicy – 0 proc. (bez zmian). Inną partię wskazało 2 proc, natomiast aż 17 proc. badanych nie wie jeszcze, na kogo oddać swój głos. Poparcie dla PO bez zmian, przybyło natomiast zwolenników PiS  Z badania TNS Polska wynika, że w porównaniu z sondażem przeprowadzonym w dniach 28-29 kwietnia poparcie dla PO nie uległo zmianie. O 3 punkty procentowe wzrosło natomiast poparcie dla koalicji z PiS na czele. 3 proc. Badanie dla „Wiadomości” TVP1 ośrodek TNS Polska przeprowadził metodą wywiadu telefonicznego w dniach 6-7 maja 2015 roku na próbie 1000 dorosłych Polaków.",,
MSZ śle notę do Watykanu ws. ojca Rydzyka,"Nota dyplomatyczna w sprawie wypowiedzi ojca Tadeusza
Rydzyka w Parlamencie Europejskim została w sobotę przekazana do Watykanu – poinformował rzecznik Ministerstwa Spraw Zagranicznych Marcin Bosacki.","–  Dzisiaj ambasador Hanna Suchocka przekazała notę dyplomatyczną Sekretariatowi Stanu Stolicy Apostolskiej. W nocie tej rząd polski protestuje przeciwko tego typu osłabianiu i szkodzeniu wizerunkowi Polski za granicą i prosi Stolicę Apostolską, której podlegają zakony w Kościele Katolickim, opodjęcie działań, które zapobiegną tego typu działaniom w przyszłości  – powiedział Bosacki.   Kilka dni temu podczas seminarium poświęconemu energii odnawialnej i geotermalnej w Brukseli redemptorysta z Torunia – jak relacjonowały osoby uczestniczące w spotkaniu – skrytykował decyzję obecnego rządu o rozwiązaniu w 2007 roku umowy podpisanej przez rząd PiS z fundacją Lux Veritatis oprzyznaniu dotacji państwowych na odwierty geotermalne w Toruniu. Skarżył się też na dyskryminację w Polsce.   –  To skandal, czujemy się wykluczani, jesteśmydyskryminowani, to jest totalitaryzm  – mówił. Jak dodał „tragedią Polski jest to, że od 1939 roku Polską nie rządzą Polacy"" . –  Nie chodzi tu o krew ani przynależność. Oni nie kochają po polsku, nie mają serca polskiego  – mówił.  Reakcję MSZ zapowiedział szef resortu Radosław Sikorski. Minister napisał na Twitterze, że „Kościół ma zasługi dla Polski, ale Ojciec Dyrektor przekracza granice”. Jak podkreślił, zakony podlegają bezpośrednio Rzymowi. Państwo polskie zareaguje – napisał.  Wypowiedź duchownego surowo ocenił również premier Donald Tusk. Premier powiedział wczoraj w Brukseli, że ta wypowiedź jest przykra dla Polski. W jego opinii, ojciec Rydzyk złamał regułę o niekrytykowaniu naszego kraju poza jego granicami.   Rzecznik MSZ Marcin Bosacki, odnosząc się do sobotnich wypowiedzi europosłów PiS, którzykrytykują reakcję rządu na wypowiedzi o. Rydzyka i poziom demokracji i swobody wypowiedzi w Polsce, powiedział, że rząd reaguje za każdym razem, kiedy „ktoś wypowiada tak obraźliwe wobec Polski stwierdzenia, zwłaszcza na takim forum – 10 dni przed prezydencją w Parlamencie Europejskim”.",,
"„Zielone ludziki” w Polsce? „Rosja musiałaby wywołać III wojnę światową”, „gwarancje NATO są papierowe”","– Weszliśmy do NATO na warunkach politycznych. Polska i wszystkie kraje po 1999 roku weszły jako członek klasy B. Niewiele to znaczy. Trzeba wzmocnić te gwarancje, które na dzisiaj są papierowe – mówił Witold Waszczykowski z PiS w programie „Minęła Dwudziesta”. Tadeusz Iwiński z SLD stwierdził natomiast, że Rosja nie wykroczy poza dawną Wspólnotę Niepodległych Państw.","W programie „Minęła Dwudziesta” toczyła się dyskusja na temat tego, czy Polska w obecnej sytuacji, jaka panuje między Rosją a Ukrainą może czuć się bezpieczna. Adam Szejnfeld z PO stwierdził, że dobrze byłoby, aby szpica NATO powstała do końca 2015 roku, m.in. po to, aby pokazać Rosji, że Polska przygotowuje się na atak.  – Gdyby nawet Federacja Rosyjska zechciała zaatakować jakikolwiek kraj w UE czy w NATO, szczególnie Polskę, trudno by jej było działać tak, jak na Ukrainie przez „zielone ludziki”. Tu musiałyby regularnie wkroczyć jednostki rosyjskie, czyli wywołać trzecią wojnę światową – mówił. Witold Waszczykowski zauważył natomiast, że Polska weszła do NATO na warunkach politycznych i jest członkiem klasy B sojuszu. – Niewiele to znaczy – stwierdził. Dodał, że do 2010 roku nasz kraj nie był nawet objęty planowaniem obronnym. – To nie jest wojna peryferyjna, tylko imperialna, którą Putin będzie toczył z całym światem zachodnim – powiedział. Tadeusz Iwiński z SLD nie zgodził się z tym, co mówił Waszczykowski. Jego zdaniem, Rosja nigdy nie zaatakuje ani NATO, ani UE. – Amerykanie nie pójdą również w drugą stronę na rozwiązania ofensywne. Bez Rosji niczego nie zrobią  w relacjach z Iranem, czy Afganistanem. Rosja nie wykroczy poza Wspólnotę Niepodległych Państw – tłumaczył.",,
Ukraina apeluje do Niemiec o przysłanie broni. Obawia się rosyjskiej inwazji,"Ambasador Ukrainy w Berlinie Andrij Melnyk zaapelował do niemieckich władz o przysłanie defensywnej broni. Wskazał, że Rosja dozbraja na wielką skalę jednostki stacjonujące na Krymie.","– Ukraina traktuje bardzo poważnie działania podejmowane przez Rosję na Krymie – zbrojenia na wielką skalę i manewry – powiedział Melnyk na antenie radia Deutschlandfunk. – Powstanie nowego frontu miałoby zgubne następstwa dla całej Europy – ostrzegł dyplomata. Ambasador podkreślił, że Ukraina potrzebuje pilnie broni defensywnej z Niemiec. Ukrainie potrzebne są systemy radarowe do namierzania artylerii i pojazdy do transportu rannych.Zwalczają przemytMelnyk zapewnił, że ukraińskie służby pilnują, by broń ze wschodniej Ukrainy nie została przeszmuglowana do zachodniej Europy, gdzie mogłaby wpaść w ręce terrorystów. Wskazał, że od początku 2016 r. przechwycono już 600 sztuk broni. W ubiegłym roku było jej 900 sztuk. Dyplomata przyznał, że kontrole są utrudnione ze względu na toczącą się wojnę. – Na wschodzie istnieje czarna dziura. Nie wszystko da się kontrolować – zwrócił uwagę Melnyk.",,
Szef MSZ: W sprawie Iranu Polska może udzielić wsparcia politycznego,– W razie konfliktu z Iranem Polska mogłaby udzielić Stanom Zjednoczonym wsparcia politycznego – powiedział „Rzeczpospolitej” szef MSZ Jacek Czaputowicz.,"W wywiadzie opublikowanym w poniedziałkowym wydaniu gazety minister spraw zagranicznych pytany, czy w rozmowach z prezydentem USA Donaldem Trumpem Andrzej Duda zobowiązał się do wsparcia USA w razie wojny z Iranem, zapewnił, że „nie było takich zobowiązań”. Według Czaputowicza działania dla przywrócenia swobody żeglugi w Zatoce Perskiej są zasadne, „ale Polska potęgą morską nie jest i nie ma wielkich możliwości zaangażowania się na dalekich akwenach. Możemy natomiast udzielić wparcia politycznego czy oddelegować wyspecjalizowany personel” – zadeklarował.NATO i RosjaOdnosząc się do porozumienia NATO-Rosja z 1997 r. w sprawie nierozmieszczania znacznych sił na terenie nowo przyjmowanych członków Sojuszu powiedział: „Jak można zerwać porozumienie, które już w praktyce zerwała druga strona, m.in. naruszając integralność terytorialną i suwerenność innego państwa?”.",,
Papież Franciszek: Rodzice to współpracownicy Boga,"Papież Franciszek powiedział wiernym w Watykanie, że rodzice powołując dziecko na świat działają jako „współpracownicy Boga”,  Misja ta czyni z rodziny „sanktuarium życia” – dodał w rozważaniach podczas spotkania na modlitwie Anioł Pański.","Zwracając się do tysięcy wiernych przybyłych na plac Świętego Piotra papież mówił: „Niech Najświętsza Maryja Panna pomoże nam zrozumieć, że w każdej osobie znajduje się ślad Boga, źródła życia”. Podkreślił, że wierzący powinni być „świadomi tego, że powołując dziecko na świat rodzice działają jako współpracownicy Boga”. – Ta prawdziwie podniosła misja czyni z każdej rodziny sanktuarium życia i rozbudza, z każdymi narodzinami dziecka, radość, zdziwienie, wdzięczność – zauważył Franciszek. Zachęcił też wiernych do refleksji nad tym, jaka jest ich wiara: „Czy to jest wiara radosna, czy zawsze jednakowa, płaska? Czy jest we mnie poczucie zaskoczenia?”.– Czy kiedy widzę dobrych ludzi, czuję w głębi wdzięczność, czy też nic nie porusza mojego serca? – pytał papież.",,
Szwedzka bohaterka ruchu #Metoo skazana za pomówienie,"Bohaterka ruchu #Metoo Cissi Wallin została skazana przez sąd w Sztokholmie na karę grzywny za pomówienie Fredrika Virtanena, znanego dziennikarza „Aftonbladet”. Feministka publicznie oskarżyła go o gwałt, w wyniku czego stracił on pracę.","Według wyroku sądu Cissi Wallin, która znana jest z kontrowersyjnych felietonów i wypowiedzi, ma zapłacić 5 tys. koron grzywny (475 euro), a także wypłacić dziennikarzowi odszkodowanie w wysokości 90 tys. koron (8,5 tys. euro). Głośny skandal wybuchł 16 października 2017 r., gdy Cissi Wallin napisała na swoim Instagramie, że jest ofiarą gwałtu. Jako sprawcę wskazała publicystę „Aftonbladet” Fredrika Virtanena. Był to pierwszy w Szwecji przypadek oskarżenia w ramach ruchu #Metoo osoby znanej publicznie. Virtanen zaprzeczył oskarżeniom o gwałt, zwracając uwagę, że postępowanie w tej sprawie zostało przez policję umorzone w 2012 r. Wallin jednak nie chciała wycofać się ze swoich słów, co doprowadziło do procesu, który zainicjował dziennikarz. Po wybuchu afery gazeta „Aftonbladet”, znana z troski o równouprawnienie i prawa kobiet, przeprowadziła wewnętrzne postępowanie, a Virtanen (choć postępowanie nie zakończyło się wiążącą konkluzją) odszedł z pracy. Napisał później książkę, w której przedstawił swoją wersję wydarzeń i życie w cieniu oskarżenia. W jednym ze swoich felietonów Cissi Wallin napisała, że jej mama była polską sprzątaczką.",,
"Premier zdradził, kto zostanie pełnomocnikiem rządu ds. CPK","Pełnomocnikiem rządu ds. Centralnego Portu Komunikacyjnego zostanie Marcin Horała – powiedział premier Mateusz Morawiecki. Jak dodał, teraz potrzebny jest tam polityk, który będzie miał siłę polityczną konieczną na tym etapie projektu.","– Nad budową Centralnego Portu Komunikacyjnego pracujemy intensywnie, wszystko idzie zgodnie z harmonogramem. Wchodzimy w etap, w którym – wiem z doświadczenia – zaczną się mnożyć rzucane pod nogi kłody, pojawiać różne naciski. Dlatego podjąłem decyzję, że pełnomocnikiem rządu ds. Centralnego Portu Komunikacyjnego zostanie Marcin Horała – powiedział Morawiecki w opublikowanej rozmowie z „Sieci”.Szef rządu dodał, że bardzo docenia to, co zrobił wiceminister infrastruktury, pełnomocnik rządu ds. CPK Mikołaj Wild, ale – jak dodał – widzi konieczność zmiany, „by te rysujące się na horyzoncie przeszkody nas nie zatrzymały”.– Teraz potrzebny jest tam polityk, który będzie miał siłę polityczną konieczną na tym etapie – powiedział Morawiecki.",,
Watykan zaoszczędzi na prądzie. Bazylika św. Piotra z nowym oświetleniem,"Wnętrze bazyliki św. Piotra w Watykanie otrzymało nowe
oświetlenie – żarówki wymieniono na diody LED. Pozwoli to na zaoszczędzenie 90 proc. dotychczas zużywanej energii elektrycznej.","Projekt wprowadzano w życie od dwóch lat. Do oświetlenia całej bazyliki potrzeba było ponad 100 tys. LED, czyli diod elektroluminescencyjnych. Umieszczono je na 780 specjalnie skonstruowanych urządzeniach. Oficjalna inauguracja nowego, energooszczędnego oświetleniabazyliki odbędzie się 25 stycznia 2019 roku, jednak zostało onopo raz pierwszy użyte podczas pasterki odprawianej przez papieżaFranciszka.Była to szósta pasterka Franciszka w czasie jego pontyfikatu.",,
"Poseł PO o spocie wyborczym PiS: Niezły warsztatowo, mogę pogratulować","Zaskakujące słowa posła Platformy Obywatelskiej na temat spotu Prawa i Sprawiedliwości z udziałem znanego aktora. – Ja znam Janusza Rewińskiego i to dobrze. Zawsze, kiedy go oglądam, to powoduje on uśmiech na twarzy, bo to świetny aktor. Spot niezły warsztatowo. Mogę pogratulować – powiedział portalowi tvp.info poseł PO Grzegorz Furgo.","W wideo opublikowanym przez Zjednoczoną Prawicę mężczyzna zasypia przed telewizorem. W śnie rozmawia z ubranym na biało Rewińskim, który pokazuje, co może się stać, jeśli wybory wygra  opozycja. – Pan Grzegorz urealnił 500 Plus. Urealnił, pociął, podzielił – a większość zabrał – mówi aktor. W kadrze widać dziecko, które usiłuje jeździć rowerem bez jednego koła i drugie, biegające bez jednego buta. Kilka chwil później śniący mężczyzna i Rewiński otwierają kolejne drzwi. Widać zdjęcie uśmiechniętego Grzegorza Schetyny i rodzica z dzieckiem, którzy z trudem wspinają się po wysokich schodach. – Podniesisław. Tu pan Grzegorz podniósł podatki – mówi aktor. Za kolejnymi drzwiami znajduje się Tyradło. – Tu ludzie pracują do utyranej śmierci, bo pan Grzegorz podniósł wiek emerytalny. A mieli nie – wyjaśnia Rewiński. Czy spot zmobilizuje wyborców PiS do udziału w wyborach? – Spot jest sprawny warsztatowo. Bardzo – przyznał Furgo, którego zdaniem spoty nie są jednak kluczowe dla wyniku wyborczego.Filmik z Rewińskim chwalą też politycy Zjednoczonej Prawicy. – Świetny warsztat, bardzo inteligentny pomysł, znakomite wykonanie. Przede wszystkim w sposób niezwykle sugestywny przedstawiono, jak ważny jest udział każdego obywatela w wyborach i jak wiele zależy od każdego obywatela – powiedział portalowi tvp.info senator PiS Jan Maria Jackowski.  Politycy PO w nieoficjalnych rozmowach twierdzą, że na tle spotu PiS filmik opublikowany przez sztab Koalicji Obywatelskiej pod koniec zeszłego tygodnia to „amatorszczyzna” i „fuszerka”. Występująca w nim rodzina narzeka, że 500 Plus to za mało, żeby godnie żyć, bo w aptece brakuje leków, a kolejki do lekarzy są bardzo długie.  W spocie występuje gwiazda disco polo Edyta Nawrocka, która nagrywała teledyski m.in. w prestiżowych kurortach nad Morzem Śródziemnym i chwaliła się w internecie zdjęciami z Malediwów. W filmiku mężem Nawrockiej jest mężczyzna znany m.in. z produkcji paradokumentalnych TVN.  – Platforma się nie popisała, przedstawiając fikcyjną rodzinę. Zawsze podkreślam, że trzeba rozmawiać z ludźmi na ulicy. Przez cały weekend rozmawiałem na ulicy z warszawiakami. To najlepsza metoda, by poznać odczucia społeczne – powiedział nam poseł PiS Zbigniew Gryglas.",,
Hagibis spustoszył Japonię. Rośnie liczba ofiar. Większość utonęła,"Do 74 wzrosła liczba ofiar śmiertelnych potężnego tajfuny Hagibis, który w ostatni weekend przeszedł nad Japonią – poinformowała japońska telewizja publiczna NHK. Obrażenie odniosło ponad 220 osób, a 12 jest zaginionych. Większość ofiar utonęła.","Położone w środkowej części wyspy Honsiu miasto Nagano było jednym z najbardziej dotkniętych przez żywioł obszarów.Władze szacują, że w niektórych miejscach poziom wody powodziowej dochodził nawet do 5 metrów; żywioł pochłonął wiele domów i obiektów w mieście, w tym oczyszczalnię ścieków i pociągi dużych prędkości, które stały na stacji kolejowej w pobliżu Nagano.Pod wodą znalazły się ogromne obszary miejskie w środkowej i wschodniej Japonii.Tajfun Hagibis uderzył w sobotę w główną japońską wyspę Honsiu, a następnie w niedzielę rano skierował się w stronę morza. Media podkreślają, że był to najsilniejszy tajfun od 1958 r., jaki nawiedził Japonię; wówczas wskutek przejścia potężnego tajfunu Ida zginęło ponad 1000 osób.",,
Niemcy atakują faszystów z NPD,"Władze niemieckich krajów związkowych złożyły do Trybunału Konstytucyjnego wniosek o delegalizację skrajnie prawicowej
Narodowo–Demokratycznej Partii Niemiec (NPD), zarzucając jej ideologiczne
pokrewieństwo z nazizmem oraz rasizm i antysemityzm.","–  Zgromadziliśmy solidny materiał dowodowy  – zapewnił minister sprawwewnętrznych Dolnej Saksonii Boris Pistorius. Szesnaście krajów związkowych(landów) tworzących Republikę Federalną Niemiec zgodnie poparło inicjatywęzmierzającą do usunięcia NPD z życia politycznego Niemiec.Autorzy wniosku, historycy z berlińskiego Uniwersytetu Humboldtów, ChristophMoellers i Christian Waldhof dowodzą, że NPD kwestionuje podstawowe zasadyniemieckiej konstytucji. Stosując etniczne pojęcie narodu, działacze NPDwykluczają ze społeczeństwa niemieckiego przybyszy z Afryki, Azji czyOrientu, twierdząc, że ze względu na wrodzone cechy biologiczne pozostają onifizycznie i duchowo ciałem obcym, niezależnie od tego, jak długo mieszkają w Niemczech.Wypowiedzi działaczy NPD i partyjne materiały pełne są treści antysemickich iksenofobicznych, a także gloryfikujących Adolfa Hitlera, określanego mianem„największego syna narodu niemieckiego”. Autorzy wniosku do TK zwracająponadto uwagę, że NPD stała się przystanią dla ludzi o skrajnie prawicowychpoglądach. Współpracuje ze skinheadami, a także prowadzi akcję pozyskiwaniamłodzieży, głównie za pomocą internetu.Niemiecki rząd oraz Bundestag mimo apeli nie przyłączyły się do inicjatywylandów. Argumentują, że walka ze skrajną prawicą powinna być prowadzona zapomocą argumentów politycznych, a nie sankcji prawnych, które nie wykorzeniąbrunatnej ideologii, mogą natomiast doprowadzić do zejścia neonazistów dopodziemia. Przeciwnicy inicjatywy obawiają się ponadto, że sędziowie ponownieodrzucą wniosek, co oznaczałoby kompromitację organów władzy państwowej iprawdopodobnie wzrost poparcia dla NPD.W 2003 roku sędziowie Trybunału Konstytucyjnego oddalili wniosek odelegalizację, uznając, że materiał dowodowy mający wskazywać na niezgodną zprawem działalność NPD jest niewiarygodny ze względu na obecność wkierownictwie partii agentów niemieckich służb specjalnych. Sędziowie niebyli pewni, czy materiał obciążający pochodzi od autentycznych członkówpartii, czy też od współpracowników policji.Autorzy nowego wniosku zapewniają, że wykorzystane materiały dowodowe niepochodzą od tajnych współpracowników.Były sędzia TK Hans–Juergen Papier ocenił sceptycznie szanse na delegalizacjęNPD. –  Poprzeczka zawieszona jest bardzo wysoko  – powiedział Papier rozgłośniRBB. Jak podkreślił, rozpowszechnianie treści wrogich konstytucji niewystarczy do wydania zakazu, konieczne jest udowodnienie, że dane ugrupowanieagresywnie zwalcza porządek prawny.Wpływy NPD od lat systematycznie spadają. W skali całego kraju neonaziści nie odgrywają większej roli; we wrześniowych wyborach do Bundestagu NPD zdobyła zaledwie 1,3 proc. głosów – o 0,2 proc. mniej niż cztery lata temu.Większym poparciem skrajna prawica może pochwalić się we wschodnich,graniczących z Polską, landach Niemiec. Na tych terenach neonaziściwykorzystują antypolskie nastroje. Posłowie NPD zasiadają w parlamentachregionalnych Saksonii i Meklemburgii–Pomorza Przedniego. Media alarmują, że wniektórych miejscowościach Meklemburgii agresywne grupy neonazistówzastraszają lokalne społeczności, paraliżując demokratyczne struktury. W zeszłym roku NPD otrzymała z budżetu państwa na swoją działalność prawie1,5 mln euro.Impulsem do nowej dyskusji o zakazie NPD było wykrycie pod koniec 2011 rokuneonazistowskiej grupy terrorystycznej o nazwie NarodowosocjalistycznePodziemie (NSU), odpowiedzialnej za zamordowanie dziewięciu drobnychprzedsiębiorców pochodzenia tureckiego i greckiego oraz niemieckiejpolicjantki, a także za zamachy bombowe i napady na banki. Złożona z trojganeonazistów grupa mogła działać ponad 10 lat dzięki siatce wspólników, którejczłonkowie mieli powiązania z NPD.Niemiecka konstytucja przyznaje partiom politycznym ważną rolę w życiupolitycznym kraju i chroni je przed ingerencją ze strony administracjipaństwowej. W historii RFN od 1949 roku TK dwukrotnie podjął decyzję odelegalizacji partii. W 1952 roku sędziowie uznali za niezgodną z konstytucjąSocjalistyczną Partię Rzeszy, a w 1956 roku Komunistyczną Partię Niemiec(KPD), zapowiadającą ustanowienie dyktatury proletariatu.",,
Amerykanie wycofali się z ważnej komórki ONZ,Stany Zjednoczone wycofały się z Rady Praw Człowieka Organizacji Narodów Zjednoczonych. Decyzję w tej sprawie ogłosili w Waszyngtonie sekretarz stanu Mike Pompeo i amerykańska ambasador przy ONZ Nikki Haley.,"Podczas wystąpienia w Departamencie Stanu ambasador Haley przekonywała, że działalność Rady Praw Człowieka przy ONZ jest zaprzeczeniem wartości zawartych w nazwie tej instytucji.– Zbyt długo Rada Praw Człowieka była obrońcą tych, którzy te prawa łamią i ściekiem politycznych uprzedzeń – mówiła Haley. Dyplomatka zwróciła uwagę na członkostwo w radzie takich państw jak Kuba, Wenezuela czy Republika Konga, które są oskarżane o łamanie praw człowieka.Ambasador wskazała też na – jak się wyraziła – obsesyjne traktowanie Izraela. – Jeśli Rada Praw Człowieka atakuje kraje, które przestrzegają praw człowieka, a ochrania państwa łamiące te prawa, to Stany Zjednoczone nie powinny uwiarygadniać takiej instytucji – argumentowała.Torpedowanie działańHaley zarzuciła Rosji, Chinom, Kubie i Egiptowi torpedowanie podejmowanych przez USA prób zreformowania Rady. Ubolewała też, że niektórzy jej członkowie za zamkniętymi drzwiami przyznawali rację stronie amerykańskiej, ale z powodu własnych interesów nie wycofali się z tej instytucji. Zapewniła również, że jej kraj będzie orędownikiem praw człowieka na innych forach.Na początku czerwca USA zawetowały projekt rezolucji Rady Bezpieczeństwa wzywającej do międzynarodowej ochrony Palestyńczyków w Strefie Gazy i na Zachodnim Brzegu. Jednocześnie Rada odrzuciła amerykański projekt rezolucji potępiającej Hamas za eskalację przemocy.",,
"Dostała się bardzo wysoko. Działalność rosyjskiej konspiratorki szersza, niż sądzono","Według Agencji Reutera działalność Marii Butiny była szersza, niż sądzono. Rosjanka, oskarżona w Stanach Zjednoczonych o konspirację i nielegalną działalność na rzecz Moskwy, utrzymywała kontakty z przedstawicielami władz wysokiego szczebla – w tym urzędnikami amerykańskiej Rezerwy Federalnej i Departamentu Skarbu.","Agencja pisze, powołując się na osoby zbliżone do śledztwa, że w 2015 r. kobieta brała udział w spotkaniach urzędników z odwiedzającymi Stany Zjednoczone przedstawicielami rosyjskich władz. Tematem rozmów były stosunki gospodarcze Stanów Zjednoczonych i Rosji. Ślad po spotkaniach pozostał w raporcie prorosyjskiego think tanku, który je organizował. Do dokumentu dotarła Agencja Reutera. Ponadto Maria Butina pracowała m. in. dla Aleksandra Torszina, ówczesnego zastępcy dyrektora rosyjskiego Banku Centralnego, który miał bliskie związki z prezydentem Władimirem Putinem. Był on jego tłumaczem podczas różnych wydarzeń w Waszyngtonie. Amerykański sąd w zeszłym tygodniu zdecydował o zatrzymaniu Marii Butiny w areszcie do czasu rozpoczęcia procesu. Śledczy obawiają się, że korzystając z kontaktów z przedstawicielami rosyjskich władz, kobieta mogłaby uciec ze Stanów Zjednoczonych.",,
„Miłosierny Samarytanin zastrzelił napastnika”. Strzelanina przed centrum handlowym,"Przed centrum handlowym w Phoenix w amerykańskim stanie Arizona uzbrojony napastnik zaczął strzelać ze swojej ciężarówki; ranił kilka osób – informują lokalne media. Napastnik został zastrzelony przez „miłosiernego Samarytanina”, który próbował pomóc ofiarom kradzieży – poinformowała lokalna policja.","Do incydentu doszło w poniedziałek około godz. 11 czasu lokalnego przy skrzyżowaniu ulicy Thomasa i 75. Alei. Z ustaleń śledczych wynika, że podejrzany próbował porwać kobietę na parkingu przed centrum handlowym Desert Sky Mall.Krzyk kobiety usłyszał 50-letni mężczyzna, który wdał się w wymianę ognia z napastnikiem – śmiertelnie postrzelił go, ale sam też został ranny. Sprawca próbował uciec z miejsca zdarzenia i staranował radiowóz interweniujących policjantów, ale po chwili zmarł.Ranna została również 56-letnia kobieta siedząca w swoim aucie, którą dosięgła zbłąkana kula. Kobieta i „miłosierny Samarytanin” z ranami postrzałowymi zostali zabrani do szpitala. Ich życiu nie zagraża niebezpieczeństwo.Żaden z policjantów nie został ranny w strzelaninie – zapewniła rzeczniczka lokalnej policji sierż. Mercedes Fortune.Wszczęto śledztwo, które ma ustalić okoliczności zdarzenia.",,
Ostra kłótnia o Martina Schulza. „To żenujące”,"Widać koszula bliższa ciału i tak jak kiedyś SLD mówiło o internacjonalizmie, tak teraz słyszmy o tym, że kandydat niemiecki jest bliższy SLD na przewodniczącego Komisji Europejskiej - mówił w programie „Woronicza 17” w TVP Info Mariusz Błaszczak (PiS) wywołując lawinę komentarzy. – To żenujące – ocenił Armand Ryfiński z Twojego Ruchu.","Słowa Błaszczaka oburzyły gości programu. – To jest szczyt, taka wypowiedź, to po prostu skandal! Patrzenie na kandydata w Unii Europejskiej z kryterium narodowości to jest żenujące – mówił Armand Ryfiński z Twojego Ruchu.  – Tusk jest bliższy Angeli Merkel, a nam jest bliżej do SPD niż do CDU  – argumentował Józef Oleksy z SLD. – To, co powiedział pan poseł Ryfiński to jest szczyt niezrozumienia tego, w jaki sposób funkcjonują mechanizmy europejskie – podkreślił Andrzej Halicki z PO.  –  Nie mielibyśmy komisarza polskiego nadzorującego budżet, gdyby nie współpraca – w tym przypadku nie z PiS, ale właśnie z lewicą, nie mielibyśmy tak mocnego kandydata jak Cimoszewicz w Radzie Europy gdyby nie współpraca. Mamy szansę dzisiaj na polskiego komisarza – dodał. – Ja jestem dumny z tego, że jestem Polakiem, a panowie widać macie jakiś z tym problem – podkreślił Błaszczak.  –  A więc przede wszystkim silna pozycja Polski w Unii Europejskiej – to powinna być zasadnicza sprawa – dodał. Tadeusz Cymański uznał, że popieranie jednego kandydata to nie nacjonalizm.  – Dylemat jest taki: czy lepszy dla mnie byłby niemiecki liberał na czele Komisji, czy polski socjalista. Uważam, że polski, nie dlatego, że jestem nacjonalistą ale dlatego, że interes polski powinien polegać na tym, że powinniśmy tam przy tym belgijskim, potężnym nie powiem korycie, ale ogromnym póki co, grać na Polskę i na interes narodowy i państwowy. I to robią inni – podkreślił. „Tusk przestał być wodzem, stał się dyktatorem”Politycy odnieśli się także do sobotnich wyborów w Platformie. Andrzej Halicki, który zgłosił  Grzegorza Schetynę na wiceprzewodniczącego partii, podkreślał w programie, że jego kandydat nie odejdzie z PO.  – To bzdura, proszę tak nie sądzić nawet. – uciął. Tadeusz Cymański z Solidarnej Polski uznał, że „szkoda takich ludzi”, jak Schetyna.  – To jest strata nie tylko dla Platformy, ale dla Polski, bo ja bardzo sobie cenię w polityce, w różnych partiach ludzi którzy mają odwagę powiedzieć „nie”, powiedzieć swoje własne zdanie – dodał.Większość gości podkreślała, że Donald Tusk walcząc z Grzegorzem Schetyną „dąży do satrapii”.  – Przestał być wodzem, stał się dyktatorem. A wiadomo, potężny i wspaniały władca ułaskawia, mały i niski niestety ścina – ocenił Tadeusz Cymański.  – Donald Tusk uczynił oczywistym stwierdzenie, że to ma być jednoosobowe, wodzowskie „liderstwo” – dodał Józef Oleksy. Andrzej Halicki podkreślał, że to, co działo się w sobotę na Radzie Krajowej PO przeczy temu, że w partii nie jest możliwy sprzeciw.  –  Ja właśnie dlatego wstałem [i zgłosiłem kandydaturę Schetyny], żeby uruchomić podmiotowość na tej sali – powiedział. Część polityków oceniała też, że Donald Tusk zbyt długo koncentrował się na wewnętrznych sporach w PO, zamiast skupić się na problemach państwa.  – Całą energię premier będzie mógł teraz skierować na pracę w rządzie, a nie pracę łagodzenia konfliktów w partii  – powiedział Eugeniusz Grzeszczak z PSL.Armand Ryfiński podkreślił, że wolałby ideowy spór w Platformie.  – Tu jest spór typowo bezideowy. Ja nie znam poglądów Grzegorza Schetyny i różnic z panią minister Kopacz. Stawia się na tak zwane BMW – bierny, mierny, ale wierny  – ocenił.",,
"Kłótnie, bójki, zabójstwa. Ciemna strona Black Friday","Wyznaczający w USA początek sezonu zakupów świątecznych Black Friday to dzień przecen oraz rabatów. W wyścigu po jak najlepsze cenowe okazje klienci niekiedy kłócą się i przepychają. Dochodzi do bójek, a nawet zabójstw.","12 ofiar śmiertelnych i 117 rannych od 2006 r. – oto bilans Czarnego Piątku, który przedstawia strona internetowa www.blackfridaydeathcount.com. Wylicza ona wybuchy przemocy związane z handlem w ten dzień, z czego zdecydowana większość przypada na Stany Zjednoczone. Wśród nich są m.in. bójki, strzelaniny i przypadki stratowania przez tłum.  Zważywszy na miliony Amerykanów corocznie udających się w Black Friday do sklepów za „dość małą liczbę” uznaje to Zachary Crockett z biznesowego portalu The Hustle. Wskazuje przy tym, że statystycznie oznacza to ok. jedną ofiarę śmiertelną rocznie.  Przed Black Friday amerykańskie tabloidy tworzą jednak rankingi bójek z poprzednich lat, a internauci przypominają nietypowe sytuacje. Wśród nich m.in. przypadek z kanadyjskiego Vancouver sprzed trzech lat, gdy mężczyzna bez koszulki wymachiwał w tłumie paskiem, raniąc jedną osobę.  Czarny Piątek i cały okres od Święta Dziękczynienia po „Cyber Monday” to także trudny okres dla pracowników sieci sklepów. Wielu z nich nie ma wolnego w Święto Dziękczynienia. Praca na przełomie listopada i grudnia jest szczególnie trudna z uwagi na duży ruch oraz konflikty między klientami.",,
Premier zapoznał się z raportem ws. szefa NIK; wnioski będą przedmiotem analiz,Premier Mateusz Morawiecki zapoznał się z raportem Centralnego Biura Antykorupcyjnego dotyczącym prezesa Najwyższej Izby Kontroli Mariana Banasia; zgodnie z przepisami prawa wnioski wynikające z raportu będą przedmiotem dalszych analiz – poinformował na Twitterze rzecznik rządu Piotr Müller.," Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył też wówczas, że nie zarządzał pokazanym w materiale „Superwizjera” hotelem, obecnie nie jest właścicielem nieruchomości, a materiał TVN odbiera „jako próbę manipulacji, szkalowania i podważania dobrego imienia”. Pozwał TVN SA i autora materiału Bertolda Kittela, żądając przeprosin, sprostowania i wpłaty na cel społeczny.CBA poinformowało 16 października, że zakończyło trwającą od kwietnia kontrolę oświadczeń majątkowych Banasia, szczegółów jednak nie ujawniło. Dzień później Banaś w oświadczeniu przekazanym PAP poinformował, że 16 października zakończył urlop bezpłatny i przystąpił do wykonywania obowiązków w NIK. Pod koniec października jego pismo z uwagami do zastrzeżeń CBA po kontroli jego oświadczeń majątkowych trafiło do Biura.Prokuratura Regionalna w Białymstoku prowadzi postępowanie sprawdzające, związane z zawiadomieniem złożonym przez posłów opozycji ws. domniemanego zaniżania podatków przez Mariana Banasia. We wtorek przesłuchany został w charakterze świadka - osoby składającej zawiadomienie poseł Koalicji Obywatelskiej, rzecznik PO Jan Grabiec. Na razie nie ma decyzji, czy wszczęte będzie śledztwo w tej sprawie, prokuratura wciąż zbiera i analizuje materiały.Dzień wcześniej do prokuratury wpłynęło również zawiadomienie od Generalnego Inspektora Informacji Finansowej. – To zawiadomienie o możliwości popełnienia przestępstwa łączy się podmiotowo i przedmiotowo z tym postępowaniem, natomiast ilu osób dotyczy i kogo, na tym etapie, bardzo wstępnym, nie wolno mi o tym mówić ze względu na dobro postępowania – mówił wtedy PAP rzecznik białostockiej prokuratury Paweł Sawoń.Prokuratura zwróciła się też do CBA o materiały z ich kontroli oświadczeń majątkowych.",,
Francja vs. Rumunia. Kto wygra mecz? Dziś otwarcie Euro 2016,Mecz na stadionie Stade de France zainauguruje 15. turniej o piłkarskie mistrzostwo Europy. Długo wyczekiwana przez kibiców impreza rozpocznie się spotkaniem Francja-Rumunia. Utytułowani gospodarze  po tytuł sięgali w 1984 i 2000 roku. Rumunia najdalej dotarła do ćwierćfinału na turnieju 16 lat temu.  Na transmisję ze spotkania zapraszamy do TVP 1. Studio od godz. 20:25.,"Francuzi uważani są za zdecydowanych faworytów grupy A, w której zagrają również ze Szwajcarią i Albanią.  Na otwarcie Euro 2016 będą musieli jednak pokazać, że poradzili sobie z kłopotami z zestawieniem defensywy, z której przed turniejem wypadło trzech ważnych piłkarzy – Raphael Varane, Jeremy Mathieu i Mamadou Sakho. Rumuni są z kolei zespołem, który stracił najmniej bramek (tylko dwie) w eliminacjach wśród wszystkich reprezentacji. Mecz otwarcia w Saint-Denis poprowadzi Węgier Viktor Kassai. Najlepsi w Europie Mecz Francuzów z Rumunami będzie pierwszym z 51 spotkań imprezy, której historia sięga 1958 roku. Polska wystąpi w niej po raz trzeci.  Najbardziej utytułowani są Niemcy i Hiszpanie, którzy triumfowali w mistrzostwach Starego Kontynentu po trzy razy. Ci drudzy najlepsi byli w dwóch ostatnich turniejach, w tym cztery lata temu w Polsce i na Ukrainie. Wśród 18 sędziów głównych znalazł się Szymon Marciniak. 35-letni płocczanin będzie pierwszym polskim arbitrem, który może poprowadzić spotkanie w ME.  Zespoły w tegorocznym turnieju zostały podzielone na sześć grup. Po dwie czołowe z każdej oraz cztery z najlepszym bilansem spośród tych, które zajmą trzecie lokaty, awansują do 1/8 finału. Ta faza rywalizacji pojawi się w ME po raz pierwszy. Począwszy od niej obowiązywać będzie system pucharowy, czyli przegrywający odpada. Finał odbędzie się 10 lipca, również na Stade de France w podparyskim Saint-Denis, największej i głównej arenie turnieju.",,
Erdogan chce wysłać wojsko do Libii,"Prezydent Turcji Recep Tayyip Erdogan przybył do Tunezji z niezapowiedzianą wizytą. Wraz z prezydentem tego kraju zapowiedział, że oba kraje uczynią wszystko, by doprowadzić do zawieszenia broni w Libii. Jeśli rząd libijski się zgodzi Turcja jest gotowa wysłać tam swoje wojska. Z libijskimi władzami - popieranymi przez zachód - walczy Libijska Armia Narodowa wspierana m.in. przez Rosję i Jordanię.","Przywódca Turcji, który stara się pozyskać poparcie krajów muzułmańskiej Afryki Północnej w sporze z Grecją wokół planów eksploatacji przez Turcję złóż ropy naftowej w pobliżu Cypru, ponowił swą wcześniejszą propozycję wysłania do Libii tureckiego kontyngentu wojskowego. Uzależnił to jednak od zgody rządu porozumienia narodowego (GNA) Fajiza as-Saradża w Libii, który cieszy się poparciem Ankary, a także krajów zachodnich. Podczas wspólnej konferencji prasowej z prezydentem Saiedem w środę w Tunisie, Erdogan powiedział, że w jego ocenie „Tunezja mogłaby wnieść cenny i konstruktywny wkład w stabilizację w Libii”. Jak zaznaczył, natychmiastowe zawieszenie walk, które nasiliły przed miesiącem, w związku z ofensywą rebelianckich wojsk dowodzonych przez gen. Chalifę Haftara, „jest najpilniejszą koniecznością”. Libia od 2011 roku jest podzielona między rywalizujące ze sobą frakcje polityczne i wojskowe. Rząd premiera as-Saradża walczy od miesięcy z Libijską Armią Narodową (LNA) gen. Haftara kontrolującą wschodnią część kraju z centrum administracyjnym w Bengazi. Armia Haftara otrzymała wsparcie od Rosji, Egiptu, Jordanii i Zjednoczonych Emiratów Arabskich. Erdogan zaznaczył, że kwestia wysłania wojsk tureckich do Libii w charakterze oddziałów rozjemczych, jest wciąż kwestią otwartą, ale inicjatywa powinna wyjść z Trypolisu. – Nigdy nie wchodzimy na cudze terytorium bez zaproszenia wystosowanego przez władze kraju – zapewnił Erdodan. – Jeśli takie zaproszenie zostanie wysłane, rozpatrzymy je – dodał. Turecki przywódca miał tez wyrazić zaniepokojenie faktem, że w walki w Libii zaangażowani są obcy najemnicy. Na terytorium libijskim znajduje się jego zdaniem ok. 2 tys. rosyjskich żołnierzy zwerbowanych przez prywatną formację, tzw. grupę Wagnera. Wizyta Recepa Tayyipa Erdogana w Tunezji jest pierwszą wizytą oficjalną przywódcy innego państwa od czasu zaprzysiężenia Kaisa Saieda, 61-letniego profesora prawa konstytucyjnego, który z wynikiem 72,71 proc. głosów zwyciężył w drugiej turze wyborów prezydenckich w Tunezji, jak odbyła się tam w październiku. W rozmowach w Tunisie Erdoganowi towarzyszą ministrowie spraw zagranicznych oraz obrony, a także szef tureckich służb wywiadowczych. Środowa deklaracja Erdogana ws. ewentualnego wysłania kontyngentu do Libii jest kolejnym sygnałem, że Ankara poważnie myśli o realizacji tego pomysłu - zauważają agencje. We wtorek rzecznik prezydenta Edogana powiedział dziennikarzom, że zagraniczna misja wojskowa tureckich sił zbrojnych będzie wymagała zgody parlamentu. Deputowani już podjęli prace nad odpowiednią ustawą - zapewnił Ibrahim Kalin. Przemawiając w północnej prowincji Kocaeli, Erdogan powiedział, że Turcja udzieliła niedawno GNA poważnego wsparcia, dodając, że Libia jest krajem, któremu Turcja będzie pomagać „swoim życiem”.",,
Grodzki: Polska dostosuje się do prawa UE albo wypłata środków będzie zagrożona,"Jeśli Polska nie dostosuje się do prawa unijnego, „istnieje zagrożenie dla wypłaty środków unijnych albo czasowe ich zamrożenie” – uważa marszałek Senatu Tomasz Grodzki. Polityk był dziś gościem radia TOK FM. – Prawo europejskie nie odnosi się do wewnętrznej reformy wymiaru sprawiedliwości w państwach członkowskich – skomentował tę wypowiedź europoseł i b. minister spraw zagranicznych Witold Waszczykowski, dodając, że podziału środków unijnych dokonuje się wyłącznie na podstawie wielkości populacji kraju i aspektów ekonomicznych.","Zdaniem Grodzkiego, wizyta Viery Jourovej w Polsce jest sygnałem ze strony UE, by nie traktować Wspólnoty wyłącznie jako „skarbonki”, ale jako „wspólnotę wartości”. – Pani Jourova dodała, że powoła ciało eksperckie, które ma ocenić kwestie praworządności w krajach europejskich, potem powstanie raport służący późniejszym decyzjom budżetowym – stwierdził marszałek Senatu. – To nie rząd zderzy się z europejskim prawem, tylko obywatele dostaną po uszach. Jeśli te przepisy wejdą w życie, to w prostych sprawach, sporach biznesowych, rozwodach, strona polska będzie przegrywać. Sędziowie zagraniczni będą kwestionować prawidłowość posadowienia polskiego sędziego – mówił Grodzki.  Jak uważa polityk, jeśli Polska nie dostosuje się do prawa unijnego, „istnieje zagrożenie dla wypłaty środków unijnych albo czasowe ich zamrożenie”.  – Bo chętnie sięgną po te pieniądze inne kraje. Rząd musi zdawać sobie sprawę, w jakim kierunku pędzi, bo to będzie katastrofa dla gospodarki – mówił Grodzki. Zdaniem marszałka, spór o sądownictwo „zaczyna przypominać sytuację: komuniści i opozycja”. – Tak nie może być w demokratycznej Polsce – stwierdził polityk.",,
Brytyjczycy pójdą do urn w grudniu. Izba Gmin przystała na termin Johnsona,"Brytyjscy posłowie zdecydowali we wtorek wieczorem, że przedterminowe wybory do Izby Gmin odbędą się w czwartek 12 grudnia. Będą to pierwsze przeprowadzone w grudniu wybory w Wielkiej Brytanii od 1923 r.","Zgłoszony przez rząd Borisa Johnsona projekt ustawy o przeprowadzeniu przedterminowych wyborów poparło 438 posłów, przeciwnych było zaledwie 20. Formalnie ustawa zostanie skierowana teraz do Izby Lordów, ale wieczorne głosowanie w praktyce przesądza o dacie wyborów. Wcześniej posłowie odrzucili poprawkę opozycyjnej Partii Pracy przyspieszającą proponowaną datę wyborów o trzy dni. Johnsonowi, który stoi na czele rządu mniejszościowego, wreszcie udało się uzyskać zgodę posłów na nowe wybory. Wcześniej trzykrotnie – po raz ostatni w poniedziałek wieczorem – zgłaszał wniosek o skrócenie kadencji, ale ani razu poparcie dla tego wniosku nie zbliżyło się nawet do wymaganej większości dwóch trzecich.Tym razem brytyjski premier zastosował inną metodę – rząd zgłosił projekt ustawy o przeprowadzeniu wyborów, co wymagało zwykłej większości, choć niosło za sobą także ryzyko, że posłowie opozycji zgłoszą poprawki do ustawy zasadniczo zmieniające treść. Tak się faktycznie stało, bo opozycyjne Partia Pracy i Szkocka Partia Narodowa (SNP) chciały rozszerzyć czynne prawo wyborcze na 16- i 17-latków oraz przyznać je obywatelom Unii Europejskiej, którzy mają w Wielkiej Brytanii status osoby osiedlonej. To mogłoby w istotny sposób wpłynąć na wynik, bo obie te grupy w większości zagłosowałyby na opozycję, a nie na Partię Konserwatywną. Rząd dał do zrozumienia nawet, że jeśli ta poprawka zostałaby przyjęta, wycofa cały projekt ustawy. Ostatecznie jednak nie została ona w ogóle dopuszczona do głosowania. – Klimat niepewności podkopuje zaufanie do polityki. Powstrzymuje ludzi przed podejmowaniem ważnych, codziennych decyzji. Wyniki brytyjskiej gospodarki są szczerze mówiąc cudem, biorąc pod uwagę zastój w parlamencie – mówił Johnson, przekonując w czasie debaty nad ustawą do poparcia wcześniejszych wyborów. Zarzucił też opozycji, że wszelkimi sposobami próbuje zatrzymać wyjście Wielkiej Brytanii z Unii Europejskiej. – Oni nie chcą doprowadzić do brexitu 31 października, 30 listopada czy nawet 31 stycznia. Oni po prostu chcą go odłożyć na zawsze, do 12 nigdy – ocenił. ParadoksPewnym paradoksem jest to, że w głosowaniu, w którym potrzeba było zwykłej większości, zgłoszony przez rząd projekt ustawy uzyskał poparcie nawet więcej niż dwóch trzecich całkowitej liczby posłów.Zakładając, że Izba Lordów nie zgłosi sprzeciwu, będą to pierwsze wybory w Wielkiej Brytanii przeprowadzone w grudniu od 1923 r. Przyjęta przez Izbę Gmin data oznacza, że ostatnim dniem obecnej kadencji będzie 5 listopada, kiedy zbiegiem okoliczności obchodzony jest dzień Guya Fawkesa, upamiętniający nieudaną próbę wysadzenia w powietrze parlamentu w 1605 r. Z kolei nazwisko nowego premiera prawdopodobnie będzie znane w piątek 13 grudnia, co w niektórych komentarzach już wskazywane jest jako zły omen. Obecne sondaże wskazują, że Partia Konserwatywna powinna wygrać wybory – gdyby było inaczej Johnson nie dążyłby do ich przeprowadzenia. Trzeba jednak pamiętać o dwóch sprawach. Przed rozpisanymi przez jego poprzedniczkę Theresę May przedterminowymi wyborami z czerwca 2017 r. konserwatyści mieli nawet większą przewagę nad laburzystami, lecz wskutek fatalnej kampanii ją roztrwonili i ówczesna premier zamiast zwiększyć stan posiadania w Izbie Gmin musiała kierować rządem mniejszościowym. Po drugie – nie wiadomo w jakim stopniu grudniowy termin wyborów wpłynie na wyniki. A czynników potencjalnego wpływu jest kilka – wcześnie zapadający zmrok i niepewna pogoda może zniechęcić do głosowania starszych wyborców, którzy częściej popierają konserwatystów. Z kolei na trudne warunki atmosferyczne najbardziej narażone są górzyste obszary Szkocji, czyli bastion SNP.",,
„Ciągnięcie martyrologii”. Opozycja broni „radosnych obchodów” 1 września w Gdańsku,"Politycy Platformy Obywatelskiej–Koalicji Obywatelskiej ze zrozumieniem przyjęli zapowiedzi gdańskiego ratusza o „radosnym pochodzie, tańcach i świętowaniu” 80. rocznicy wybuchu II wojny światowej. Przeciwnego zdania jest Prawo i Sprawiedliwość, które krytykuje prezydent Gdańska Aleksandrę Dulkiewicz. – Totalna kompromitacja, brak wyczucia, brak szacunku dla Polaków poległych w obronie ojczyzny w czasie, gdy nastąpiła agresja Niemiec przeciwko naszemu państwu – powiedział portalowi tvp.info eurodeputowany PiS Ryszard Czarnecki.","Opozycja rozumie intencje, którymi kierował się gdański ratusz zapraszając niemiecką delegację i organizując wydarzenia, które mają zbliżyć do siebie narody podzielone przez wojnę. – Niemcy i Francuzi mogą świętować wspólnie różne wydarzenia. Nie mają do siebie  takiej urazy. Urazę do siebie zakopali dużo wcześniej niż my. Czy ciągnięcie tej martyrologii cały czas jest właściwe? Czy nie należy zastanowić się, że upamiętnić, ale w innej formie? O tym, że należy pamiętać wszyscy wiemy – stwierdził w rozmowie z portalem tvp.info poseł Nowoczesnej Jerzy Meysztowicz.",,
Eksplozja bomby we Włoszech. Ocalała 7-miesięczna dziewczynka,Eksplozja bomby w mieście Foggia w regionie Apulia w południowo-wschodnich Włoszech spowodowała uszkodzenie kilku samochodów i budynków. „To już trzeci wybuch w ciągu trzech dni” – podała „La Repubblica”. 7-miesięczna dziewczynka uratowała się przed tragedią. Mężczyzna zrezygnował z wyjścia z córką z powodu jej nagłej choroby.,"Do eksplozji materiałów wybuchowych doszło w piątek wieczorem pod pojazdem Discovery Range Rover w okolicy cmentarza we włoskim mieście Foggia. Wybuch wywołał szkody także innych – zaparkowanych obok – sześciu samochodów. Ponadto, została wyrwana żelazna krata jednego z okolicznych budynków. W kawałkach znalazły się również szyby niektórych mieszkań i sklepów.   Tuż przed eksplozją mężczyzna wraz 7-miesięczną córką zamierzał wyjść z domu, ale na szczęście zrezygnował, ponieważ dziewczynka źle się poczuła. – W przeciwnym razie trafiłaby nas bomba – powiedział lokalnym mediom.   Okoliczni mieszkańcy usłyszeli nagły hałas. – Byliśmy w domu, kiedy usłyszeliśmy ten silny huk, który wstrząsnął trzema kamienicami – powiedział Antonio, ojciec 7-miesięcznej dziewczynki i mieszkaniec kompleksu budynków, na terenie którego wybuchła bomba.    – Pomyśleliśmy, że to wyciek gazu lub coś podobnego. Gdy wyszliśmy na balkon, zobaczyliśmy dym – opowiadał świadek zdarzenia. – Zdaliśmy sobie sprawę, co się stało. Z powodu bomby pękła przednia szyba mojego samochodu – dodał.",,
"Prezydent: Jestem przekonany, że nowi ministrowie podołają swoim zadaniom","– Dziękuję ministrom za to, że przyjmują na siebie trud i wielką odpowiedzialność związane z udziałem w rządzeniu Rzeczpospolitą na najwyższym poziomie; jestem przekonany, że państwo tym działaniom i zadaniom podołacie – powiedział we wtorek prezydent Andrzej Duda.","Podczas uroczystości powołania nowych ministrów w rządzie premiera Mateusza Morawieckiego, prezydent gratulował nowym ministrom nominacji na jedne z najwyższych i najbardziej dostojnych urzędów, jakie są w Rzeczpospolitej.Andrzej Duda dziękował też premierowi, jak i ministrom za to, że przyjmują na siebie trud i wielką odpowiedzialność związane z udziałem w rządzeniu Rzeczpospolitą na najwyższym poziomie. – Jestem przekonany, że państwo tym działaniom i zadaniom podołacie – oświadczył prezydent.– Przed momentem podziękowałem i pożegnałem państwa ministrów i panią premier, którzy zmierzają w tym momencie do nowych zadań –  zadań europejskich, innych zadań, nowych zadań, ciekawych zadań, które – jestem przekonany – przyniosą im także osobisty rozwój – mówił Andrzej Duda. – Powiedziałem im, że wierzę w to, że będzie to także rozwój dla Rzeczpospolitej, żeby z tą wiedzą, nowymi umiejętnościami, które zdobędą w czasie swojej służby dla Polski w PE i innych miejscach, kiedyś wrócili tutaj pełnić znów najważniejsze urzędy w państwie i wtedy tę wiedzę i umiejętności dla Rzeczpospolitej wykorzysta – podkreślił. „Odchodzący ministrowie zrobili wiele dobrego”  – Odchodzący z rządu ministrowie patrzą na swoją drogę przez te ostatnie lata z satysfakcją, bo wiele dobrego zrobili, ich trud nie poszedł na marne; w wynikach wyborów do PE odzwierciedliła się akceptacja dla nich – powiedział prezydent Duda. Prezydent mówił podczas uroczystości w Pałacu Prezydenckim, że wśród odwołanych ministrów rządu Mateusza Morawieckiego „nie było osób zmartwionych”. – Nikt nie dostał tego odwołania wbrew swojej woli, można powiedzieć volenti non fit iniuria – chcącemu nie dzieje się krzywda – dodał. – To jest pewna przemiana i pewna zmiana, jedni idą do nowych zadań, następni przychodzą po to, żeby zadania wykonywać – mówił prezydent. – Państwo ministrowie, którzy idą do nowych zadań, patrzą na swoją drogę przez te ostatnie lata – z całą pewnością – z satysfakcją, bo – z całą pewnością, wszyscy to wiemy - wiele dobrego zrobili, ich trud nie poszedł na marne, a także wyniki, które uzyskali w ostatnich wyborach, pokazują, że ich służba Rzeczpospolitej odzwierciedliła się w akceptacji, którą otrzymali – oświadczył prezydent. – Życzę, żebyście też mogli kiedyś zakończyć służbę dla Rzeczpospolitej na tych niezwykle ważnych urzędach, które dzisiaj obejmujecie, z osobistą satysfakcją i wysoką oceną społeczną, która chyba dla nas wszystkich jest rzeczą najważniejszą. Bo służymy Rzeczpospolitej, a służba Rzeczpospolitej oznacza, że poddajemy się pod ocenę polskiego społeczeństwa – zwrócił się do nowych ministrów Duda. „Życzę państwu wysokiej oceny społecznej” – Życzę państwu, żebyście mogli po latach z satysfakcją patrzeć na swoją służbę publiczną, życzę bardzo wysokiej społecznej oceny i szacunku, który jest nie do przecenienia – zwrócił się prezydent do nowo mianowanych ministrów.Prezydent podkreślił, że politycy służą Polsce, co oznacza, że poddają się pod ocenę polskiego społeczeństwa. – I po tym, jak nas oceniają, jak na nas patrzą, kiedy zakończymy swoją misję, co o nas myślą i co o nas mówią – to jest tak naprawdę jedyna poważna recenzja naszej działalności –  podkreślił Andrzej Duda.– Wszyscy państwo jesteśmy wybrani w powszechnych wyborach, chociaż ta nominacja ma charakter pośredni, to jednak bezpośrednio jesteście państwo wybrani przez wyborców, tak jak i ja jestem wybrany przez wyborców – zaznaczył prezydent.Życzył nowym ministrom, aby mogli z satysfakcją patrzeć na swoją służbę po latach, kiedy będą ją kończyć lub podejmować nowe zadania. – Tego państwu z całego serca życzę, tej bardzo wysokiej społecznej oceny, tego szacunku, który jest nie do przecenienia i który daje człowiekowi osobiście i jego najbliższym, którzy przecież także ponoszą trud tej służby, największą satysfakcję – powiedział Andrzej Duda.– Życzę państwu, żebyście tak właśnie pracowali i żebyście państwo na taką ocenę zasłużyli, bo to będzie oznaczało, że żeście się dobrze przyczynili także dla Rzeczypospolitej, a przecież właśnie o to chodzi – dodał prezydent.",,
"Warszawski ratusz: nieprawda, że obniżyliśmy budżet schroniska. Ale podniesiemy z powrotem","– Informacje o obniżeniu budżetu Schroniska Na Paluchu są nieprawdziwe, zamieszanie medialne wynika w dużej mierze z błędnej interpretacji tabeli ze środkami budżetowymi – twierdzą przedstawiciele władz Warszawy. Radnym przedstawiono projekt budżetu, z którego wynika, że środki przeznaczone na schronisko w 2020 r. będą o 1,545 mln zł (o 15,6 proc.) niższe niż w 2019 r.","Treść dokumentu ujawnił na twitterze europoseł Patryk Jaki poinformowany o sprawie przez warszawskich radnych Prawa i Sprawiedliwości. Jednak po kolejnych kilku godzinach, na briefingu zorganizowanym w siedzibie stołecznego ratusza, Strzelczyk stwierdził, że „na dzień dzisiejszy nikt nie obciął budżetu”. – Dopóki budżet nie jest uchwalony, to trwają nad nim prace – wyjaśniał Strzelczyk. Zapewniał, że dzięki licznym adopcjom potrzeby schroniska się zmniejszają w miarę spadku liczby podopiecznych: z 2,4 tys. psów i 200 kotów w 2011 r. do 550 psów i 60 kotów w 2019 r.  Dyrektorka koordynatorka ratusza ds. zrównoważonego rozwoju i zieleni Justyna Glusman wyjaśniała, że większość różnicy między pozycjami tabeli, 1 mln zł, wynika z faktu, że, według niej suma 9,876 mln zł opisana jako „plan na 01.01.2019” już zawiera 1 mln zł, jaki wpływa z umów z gminami podwarszawskimi (Piasecznem, Raszynem i Górą Kalwarią), z których zwierzęta trafiają do stołecznego schroniska, zaś suma 8,331 mln opisana jako „2020 ROK projekt budżetu” jej nie zawiera. Pozostałe ponad 500 tys. różnicy schronisko ma otrzymać dzięki temu, że ratusz zwiększy budżet placówki w stosunku do kwoty z wcześniejszej propozycji. Zdaniem naszego rozmówcy ta podwyżka również dowodzi, że pierwotną intencją władz miasta było obniżenie środków dla Schroniska Na Paluchu. Według Justyny Glusman radni niepotrzebnie z powodu tej różnicy „robili sensację”. Przy okazji spotkania z dziennikarzami Glusman ponownie zasugerowała, że za dokonywane przez samorząd cięcia odpowiada rząd, a więc Prawo i Sprawiedliwość. – Wszystkie właściwie jednostki w mieście ze względu na trudną sytuację związaną z obniżeniem dochodów budżetu miasta w związku z obniżeniem PIT-u otrzymały propozycje budżetu niższe niż w poprzednim roku – oświadczyła.",,
"„Kandydatura Hołowni dobra dla mnie, Lewicy i Konfederacji, a zła tylko dla PO”","Start Szymona Hołowni jest dla mnie dobry, tak jak dla Lewicy i Konfederacji, ale kandydatura ta jest złą wiadomością dla Platformy, bo wszyscy inni będą w pierwszej turze „obniżać wynik” kandydatowi Platformy Obywatelskiej – ocenił prezes PSL Władysław Kosiniak-Kamysz.","W TOK FM Kosiniak-Kamysz był pytany, co sądzi o głosach, że nie wiadomo, czy Hołownia odbierze głosy Andrzejowi Dudzie lub kandydatowi PO, ale może odebrać głosy jemu. Lider ludowców odpowiedział, że bardzo dobrze, iż jest wielu kandydatów, bo to – według niego – oznacza, że Andrzej Duda nie wygra w pierwszej turze wyborów prezydenckich. – I to jest kwestia ważna, myślę, dla wszystkich kandydatów opozycji, że my mobilizujemy różny elektorat, także mobilizujemy nowych wyborców, którzy nie poszli do głosowania – powiedział Kosiniak-Kamysz. W tym kontekście stwierdził, że tegoroczne wybory parlamentarne „pokazały, że trzy bloki zmobilizowały dużo więcej wyborców opozycji, niż jeden wspólny w wyborach europejskich”. Według prezesa PSL kandydatura Hołowni „jest tylko złą wiadomością dla Platformy”. – Bo do tej pory w wyborach prezydenckich, dwie największe partie od 2005 r. wprowadzały do drugiej tury swoich kandydatów. I tylko się wymieniali prezydenci, którzy zostawali z tych partii – powiedział Kosiniak-Kamysz. Po uwadze, iż „w sferze światopoglądowej można mieć wrażenie, że Hołownia ma poglądy bliższe jemu, niż któremuś z potencjalnych kandydatów PO”, Kosiniak-Kamysz przyznał, że tak jest. Lider PSL zwrócił uwagę, że w „Rzeczpospolitej” oceniono, iż Hołownia „idealnie pasuje do poglądów większości Polaków, czyli właśnie umiarkowanego konserwatyzmu czy liberalnego katolicyzmu”. Polityk podkreślił, że jego formacja od dawna mówi o potrzebie tworzenia umiarkowanej formacji i dlatego w ostatnich wyborach parlamentarnych powstała Koalicja Polska, która – jak mówił – „jest w umiarkowanym centrum i przedstawia racjonalne poglądy na świat zbliżone do tego, co myślą w większości nasi rodacy”. Dopytywany dlaczego kandydatura Hołowni jest dobra dla niego, a nie jest dobra dla Platformy, Kosiniak-Kamysz odparł, że „wszyscy będą obniżać wynik kandydatowi, kandydatce zapewne, Platformy Obywatelskiej”. – Bo jeżeli chce ktoś wejść do drugiej tury, to tam jest największy rezerwuar głosów – u Andrzeja Dudy, i u kandydata Platformy Obywatelskiej. Więc naturalne jest, że część tych głosów będzie chciała pozyskać Lewica, (...) część będziemy chcieli pozyskać my, część będzie chciał pozyskać Szymon Hołownia – ocenił. – Myślę, że Konfederacja bardziej będzie „łowiła” na obszarze Andrzeja Dudy, PiS-u. I to powoduje, że do drugiej tury może wejść kandydat, który nie dostanie 30 proc. poparcia, ba – nawet może nie 20 proc. – ale pomiędzy 15, a 20 proc. O to każdy z nas może powalczyć – stwierdził Kosiniak-Kamysz. Dopytywany, dlaczego Szymon Hołownia bardziej zagraża kandydatowi Platformy, a nie kandydatowi PSL, lider ludowców stwierdził, że w kampanii przyjdzie czas na wykazywanie różnic, w tym „doświadczenia, przygotowania, zarządzania różnymi sprawami, czy też bycia w polityce, co wiąże się z dobrymi doświadczeniami, ale też z trudnymi”. – Prezydent, żeby dobrze sprawować swoją rolę, musi być bogaty w różnego rodzaju doświadczenia, rozmawiać nie od tygodnia, nie od dwóch tygodni, tylko od kilku lat z Polakami – podkreślił Kosiniak-Kamysz.",,
„Chyba ktoś na głowę upadł”,"– Czy my naprawdę nie przesadzamy? Jeśli prokurator chce postawić prezydentowi Kwaśniewskiemu i premierowi Millerowi zarzut zbrodni przeciwko ludzkości? Chyba ktoś na głowę upadł – tak w ostrych słowach poseł PSL Eugeniusz Kłopotek skomentował w TVP Info powracającą sprawę śledztwa, dotyczącego tajnych więzień CIA w Polsce.","Nie stygną emocje wywołane publikacją „Gazety Wyborczej”, dotyczącej śledztwa w sprawie tajnych więzień, w których miało dochodzić do torturowania członków Al-Kaidy. Jak napisała gazeta, prokurator przygotował już zarzuty złamania konstytucji, bezprawnego pozbawienia wolności i zbrodni przeciw ludzkości. Nikt zarzutów na razie nie usłyszy, bo prokurator zajmujący się sprawą został odwołany.Poseł Eugeniusz Kłopotek w programie „Minęła dwudziesta” nie krył oburzenia powracającymi na łamach prasy informacjami.–  Skąd dziennikarze otrzymują artykuły ściśle wkomponowane w tajne śledztwo? Jak to się dzieje, że ledwie odleciał z Polski prezydent Obama i już w „Gazecie Wyborczej” pojawia się taki artykuł? I to bez znaków zapytania  – pytał zdenerwowany Kłopotek.Poseł nie wierzy, że w Polsce mogło dochodzić do torturowania więźniów. – A jaka jest gwarancja, że w Polsce były więzienia? Że torturowano więźniów? To wszystko jest grubymi nićmi szyte  – mówił parlamentarzysta.Eugeniusz Kłopotek wielokrotnie podkreślał, że odpowiedź na pytanie, czy w Polsce były tajne więzienia CIA może być tylko jedna: – Być może tu samolot lądował, może doszło do tankowania paliwa, być może był u nas punkt przerzutowy. Ale na pewno tu ich nie torturowano  – mówił.",,
"„Wojna” na lewicy. Jaruzelska domaga się informacji, kto blokował jej kandydaturę","Warszawska radna Monika Jaruzelska domaga się informacji, kto blokował jej kandydaturę na listach Komitetu Wyborczego Sojusz Lewicy Demokratycznej.","Córka generała Wojciecha Jaruzelska, która z list SLD dostała się do Rady Warszawy, nie znalazła się na listach Komitetu Wyborczego Sojuszu Lewicy Demokratycznej, skupiającego kandydatów trzech ugrupowań lewicowych i ostatecznie została zarejestrowana jako kandydatka komitetu Polska Lewica w wyborach do Senatu z Warszawy. – Słyszałam, że Robert Biedroń nie wyraził zgody na mój start ze względu na to, że jestem za mało lewicowa. Mam np. ambiwalentne uczucia na temat adopcji dzieci przez pary homoseksualne – mówiła pod koniec sierpnia w Polsat News Jaruzelska.Lider wrocławskiej listy lewicy, a prywatnie partner lidera Wiosny Roberta Biedronia, Krzysztof Śmiszek, w Wirtualnej Polsce zdementował, że to Biedroń blokował kandydaturę Jaruzelskiej na liście KW SLD w Warszawie. – W związku ze sprzecznymi informacjami chciałabym się dowiedzieć, kto jest odpowiedzialny za to, że nie znalazłam się na listach – odniosła się do wypowiedzi Śmiszka Jaruzelska.– Wzywam przewodniczącego Włodzimierza Czarzastego, który stwierdził, że to Robert Biedroń i Adrian Zandberg byli odpowiedzialni za taką decyzję – powiedziała. Jak podkreśliła, „chce walczyć o prawdę” w tej sprawie.Szef SLD Włodzimierz Czarzasty odpowiedział, że Jaruzelska do SLD nie należy i odesłał do rzeczniczki partii Anny Marii Żukowskiej. Żukowska z kolei powiedziała, że Jaruzelska startuje z listy Polskiej Lewicy do Senatu. – Życzymy jej powodzenia – dodała. Do sytuacji Jaruzelskiej odniósł się szef warszawskiego SLD, wiceprzewodniczący partii Sebastian Wierzbicki. – Partia w Warszawie rekomendowała ją do startu z drugiego miejsca na liście poselskiej. Na Zarządzie Krajowym Włodzimierz Czarzasty przedstawiał wierzchołki list od pierwszego do trzeciego miejsca i zaproponował na drugie miejsce Annę Marię Żukowską, mówiąc, że koalicjanci się nie godzą na start Jaruzelskiej w czołówce listy, tylko najlepiej, jakby startowała do Senatu – mówi Wierzbicki.Monika Jaruzelska w zeszłorocznych wyborach samorządowych zdobyła jako jedyna kandydatka komitetu SLD-Lewica Razem mandat radnej m.st. Warszawy. Jest radną niezrzeszoną. Zasiada w komisji ds. nazewnictwa miejskiego, której jest wiceprzewodniczącą, oraz w komisji polityki społecznej i rodziny.Polska Lewica jest ugrupowaniem, które w 2007 r. założył były premier Leszek Miller, po opuszczeniu SLD i decyzji, by startować w wyborach parlamentarnych z list Samoobrony. Teraz na czele ugrupowania stoi Jacek Zdrojewski, który niedawno kierował do sądu pozwy, domagając się zablokowania rejestracji zmiany skrótu „SLD” na „Lewica”.",,
Machlojki w chórze Kaplicy Sykstyńskiej. Watykan wszczął śledztwo,Watykański wymiar sprawiedliwości wszczął dochodzenie w sprawie finansów chóru Kaplicy Sykstyńskiej. Śledztwem objęto szefa chóru oraz jego dyrektora administracyjnego.,"Według portalu „Vatican Insider” podejrzenia wobec kierownika chóru ks. Massimo Palombelli i dyrektora administracyjnego Michelangelo Nardelli dotyczą nieprawidłowości w zarządzaniu pieniędzmi, wpływającymi za koncerty na konto we włoskim banku. Śledczy podejrzewają pranie brudnych pieniędzy, ich sprzeniewierzenie oraz oszustwo. Jak podano nieoficjalnie, wszystko wskazuje na to, że obaj szefowie słynnego chóru mieli dostęp do konta, przez które przechodziły wpływy z występów. Pieniądze te były przeznaczane na ich osobiste wydatki. Dziennikarze wskazali, że Nardella został zawieszony w lipcu z powodu innego postępowania administracyjnego przeciwko niemu.Wewnętrzne postępowanie wszczęto też w reakcji na skargi niektórych rodziców chórzystów dotyczące sposobu słownego traktowania ich dzieci przez maestro Palombellę.",,
„Nowa ustawa o in vitro będzie pisana w kruchcie albo na konferencji episkopatu”,"– To brzmi fatalnie – powiedział szef SLD Leszek Miller, komentując w programie „Po przecinku” słowa senatora PiS Stanisława Koguta, że jego ugrupowanie razem z episkopatem „wprowadzi własne zmiany"" w ustawie o in vitro. – Na szczęście Polska jest w Unii Europejskiej i dyrektywa jeszcze z 2006 roku nakazuje każdemu krajowi, który jest członkiem UE i w którym stosuje się metodę zapłodnienia pozaustrojowego, posiadanie pewnej ustawy – powiedział polityk Sojuszu.","Stanisław Kogut, senator Prawa i Sprawiedliwości, ostro skrytykował na antenie Radia Kraków podpisanie przez Bronisława Komorowskiego ustawy o in vitro, mówiąc, że „prezydent popełnił błąd"". Kogut zapowiedział też, że jego ugrupowanie razem z episkopatem „wprowadzi własne zmiany"" w tej ustawie. „To ostatni gwarant powstrzymania PiS-u”– Nowa ustawa o in vitro będzie pisana w kruchcie albo na konferencji episkopatu – skomentował sprawę Leszek Miller. Stwierdził, że dyrektywa wydana przez Unię Europejską dotycząca właśnie posiadania przez kraje ustawy dotyczącej zapłodnienia pozaustrojowego to ostatni ratunek przed  postępowaniem, jakie zapowiada PiS. – To ostatni gwarant powstrzymania Prawa i Sprawiedliwości i episkopatu przed szaleństwami w tej sprawie – powiedział. Dodał,  że gdyby to zależało od PiS-u i biskupów, to żadnej takiej metody jak in vitro by nie było. – Zamiast tego małżonkowie mogą się modlić i na pewno wymodlą sobie dziecko – mówił. Zwrócił również uwagę, że jeśli PiS po przejęciu władzy dokona zmian w ustawie, powinien być przygotowany na kary finansowe. – Polska będzie karana dotkliwymi karami finansowymi.  Rząd pana Błaszczaka będzie musiał te kary płacić z naszych podatków. Polska była ostatnim krajem, w którym ta doktryna nie była realizowana. Groziły nam bardzo obfite kary za niewywiązywanie się z tej dyrektywy – przypomniał. „Nie wiem, który jest biały, a który czerwony”W programie poruszony został również temat nadchodzących wyborów. Na pytanie, kto znajdzie się na „jedynkach” lewicy, odmówił odpowiedzi, bo – jak stwierdził – rozmowy w tej sprawie są jeszcze prowadzone. – Zarówno tych nowych, jak i uznanych osób jest w naszych szeregach wiele. Są prowadzone w tej sprawie rozmaite rozmowy, konsultacje. Na wszystko przyjdzie pora – powiedział. Przyznał, że Andrzej Rozenek do pomysłu zjednoczonej lewicy się nie przekonał. – Rozenek i Napieralski powołali partię Biało–Czerwoni. Nie wiem, który jest biały, a który czerwony, ale idą swoją drogą – ironizował.„Życzę, aby Duda wzniósł się ponad zaplecze polityczne”Odniósł się również do słów Krystiana Legierskiego, który przyznał, że głosował na Andrzeja Dudę, który jego zdaniem „ma potencjał, jest młody, zna świat i wygląda na człowieka, który jako pierwszy z tego obozu ma realną szanse zapoczątkować prawdziwe zmiany na prawicy, wyrwać ją z tego pszenno-buraczanego stanu, w którym tkwi”. – Okaże się, czy pan prezydent Andrzej Duda zadzwoni do Putna, czy nie, czy wykona podobne gesty, które powinny mieć miejsce również na płaszczyźnie wewnętrznej, czy będzie otwarty na postulaty innych ugrupowań politycznych – mówił Miller. Jego zdaniem każdy miesiąc będzie pokazywał, jakim Duda będzie prezydentem. – Ja życzę, aby Duda wzniósł się ponad zaplecze polityczne, by był przekonany, że konstytucja, której jest strażnikiem jest ważniejsza niż Ewangelia, żeby spełniał kryteria nowoczesnego prezydenta budującego nowoczesne państwo – mówił.",,
"Lewicowy portal, broniąc Juszczyszyna, potwierdza kompromitujące go fakty","Prawicowe media piszą artykuły „demaskujące” sędziego Pawła Juszczyszyna – alarmuje portal OKO.press, wymieniając kilka opisywanych w ostatnich dniach wątków z przeszłości olsztyńskiego sędziego. Zdaniem autora tekstu „grzebanie” w starych sprawach „odbrązawia” wizerunek Juszczyszyna jako „obrońcy niezależności wymiaru sprawiedliwości”. Chodzi m.in. o jego spór o podział 500 Plus, odebranie mu prawa jazdy za zbyt szybką jazdę czy decyzję, która doprowadziła rolnika do ruiny. Lewicowy portal zabiera się za obronę sędziego, choć jednocześnie – potwierdza kompromitujące go fakty.","OKO.press przedstawia sędziego Juszczyszyna jako „represjonowanego” przez ministra sprawiedliwości Zbigniewa Ziobrę i rzecznika dyscyplinarnego za to, że zażądał od Kancelarii Sejmu list poparcia kandydatów do „nowej” Krajowej Rady Sądowniczej.   Portal w tekście pt. „Grzebią w starych sprawach sędziego Juszczyszyna. OKO.press pokazuje manipulacje” pisze o „wycieku” informacji z prywatnego życia sędziego w „prawicowych mediach”, które mają „demaskować” Juszczyszyna i „odbrązawiać jego wizerunek”.   „Do tej pory niepokornemu sędziemu wyciągnięto cztery sprawy, które mają się kłaść cieniem na jego sędziowskiej postawie” – czytamy w tekście, gdzie następnie autor zabiera się za sprawdzenie podawanych informacji i „rekonstrukcję podstawowych faktów”.  Sąd przeciwko JuszczyszynowiPierwszy z opisywanych „zarzutów prawicowych mediów” dotyczy sporu Juszczyszyna z byłą żoną o 500 Plus, co opisywał portal debata.olsztyn.pl. Sędzia miał wystąpić do miejscowego ośrodka pomocy społecznej o podział wypłacanych środków pomiędzy niego, a byłą partnerkę, z którą ma dwójkę dzieci.   Zarzuty olsztyńskiego portalu miały – zdaniem OKO.press – sugerować, że sędzia jest „pazerny” kosztem żony, a lokalne medium nie zaznaczyło, że Juszczyszyn nie chciał dzielić się po równo, a jedynie wziąć „mniejszą część”.  Lewicowy portal ustalił, że rzeczywiście, sędzia spiera się w urzędach o podział świadczenia, jednak „chciał te środki przeznaczyć dla dzieci na kieszonkowe”, a prawo zezwala na podział 500 Plus pomiędzy małżonków, jeśli podpisali porozumienie o opiece. Urzędy nie podzieliły jednak stanowiska Juszczyszyna, stwierdzając, że opieka naprzemienna powinna być określona w wyroku rozwodowym, a nie w porozumieniu. Tę decyzję sędzia zresztą zaskarżył. Jak czytamy jednak dalej, Wojewódzki Sąd Administracyjny przyznał rację urzędnikom i nie podzielił argumentów Juszczyszyna. W 2015 roku olsztyński sędzia stracił prawo jazdy. Co prawda chwilowo, ale o tym i przyczynach za chwilę.  O sprawie pierwszy pisał również portal debata.olsztyn.pl podając, że Paweł Juszczyszyn został wówczas zatrzymany w miejscowości Wilkasy pod Giżyckiem przez patrol drogówki w obszarze zabudowanym, a radar wskazał prędkość 101 km/h, co kwalifikowało do odebrania prawa jazdy kierowcy, ponieważ przekroczył prędkość o ponad 50km/h. Ten jednak oświadczył, że jest sędzią i mandatu nie przyjął – mimo to policja rozpoczęła procedurę i odebrała Juszczyszynowi prawo jazdy.  Sędzia pokrętnie tłumaczył, że granica błędu w odczytach radarów może sięgać nawet 3 proc. i odwołał się do Samorządowego Kolegium Odwoławczego, które uchyliło decyzję o odebraniu prawka, bo sędzia „nie został ukarany za wykroczenie”.  Wcześniej także Kolegium Sądu Okręgowego w Olsztynie uznało, że Juszczyszyn nie wykroczył poza przepisy na tyle, by wszczynać postępowanie dyscyplinarne.  Mimo brawurowej prędkości, OKO.press broni sędziego. Powołując się na swoje informacje pisze, że ten został złapany przy wjeździe do Wilkas. „Mogło być tak, że wjeżdżając do Wilkas wytracał prędkość. Nie naraził nikogo na niebezpieczeństwo” – stwierdza autor tekstu. Dalej opisuje również sprawę Zbigniewa Parowicza, właściciela gospodarstwa rolnego. Informował o tym również portal tvp.info, a zaczęło się od reportażu telewizji TTV (należącej do Grupy TVN), w którym wskazywano, że Parowicza do ruiny doprowadziła m.in. decyzja sędziego Pawła Juszczyszyna.  „Faktycznie, zrobił błąd”Rolnik zajmował się głównie hodowlą drobiu i sprzedażą jajek. Kiedy ich ceny spadły, zmuszony był zaciągnąć kredyt, który udało mu się spłacić w połowie, po czym sprawa trafiła do komornika.  Wierzyciele zaproponowali, że resztę środków na spłatę długu może pozyskać poprzez sprzedać samochodu lub gospodarstwa. Powołany rzeczoznawca – nie wchodząc nawet na posesję – uznał, że piętrowy dom, obora, stodoła, budynek gospodarczy i 13 ha ziemi są warte nieco ponad 300 tys. Więcej, ostatecznie komornik sprzedał całe gospodarstwo za ponad 200 tys. zł. Jednak komornik wraz z nadzorującym sędzią uznali egzekucję za zakończoną przed wpłatą tej kwoty. Nabywca przejął gospodarstwo za wadium, które wynosiło 32 tys. zł.  Te pieniądze nie wystarczyły panu Zbigniewowi na spłatę długów. Przez lata dopytywał sąd, co stało się z brakującymi 180 tys. zł należności za gospodarstwo. Dzięki interwencji posłanki Lidii Staroń z PO, sąd przyjrzał się wreszcie sprawie ponownie i nakazał kupcowi wypłacenie ustalonej kwoty. Odsetki jednak przez ten czas urosły. Sprawa komornika, który doprowadził rolnika do ruiny, trafiła do prokuratury, a ta uznała, że gospodarstwo było warte ponad 500 tys. zł. Sprawę jednak umorzono – z nieznanych powodów.  Gdy dziennikarze telewizji zajęli się sprawą w 2015 roku właściciel gospodarstwa jeszcze żył. Zmarł w marcu 2019 roku.   OKO.press pisze, że „prawicowe media” zarzucają Juszczyszynowi, że zgodził się na sprzedaż wspomnianego gospodarstwa za jedynie 29 tys. zł i rzucają oskarżenia, że rolnik z tego powodu popadł w jeszcze większe długi.   „Według informacji OKO.press sprawa nie jest tak prosta i nie jest tak, że sędzia zgodził się na sprzedaż gospodarstwa za grosze. Choć faktem jest, że zrobił błąd w tej sprawie”. Portal przyznaje, że błąd Juszczyszyna polegał na tym, że zatwierdził przejęcie gospodarstwa za – tu powtarza kwotę – 29 tys. zł, a więc część wierzytelności. „Było to niedopatrzenie w dokumentach, ale przez ten błąd firma nie wpłaciła reszty pieniędzy” – czytamy.  Zarzuty dyscyplinarneLewicowy portal opisuje też zarzuty postawione Juszczyszynowi przez zastępcę Rzecznika Dyscyplinarnego Sędziów Sądów Powszechnych Michała Lasotę, który dotyczy podania nieprawdy w dokumentach. Chodzi o wnioski, które olsztyński sędzia składał, wnosząc o wyłączenie go ze sprawy kilkunastu policjantów oskarżonych o znęcanie się nad zatrzymanymi.   Juszczyszyn tłumaczył, że zna się z sekretarz sądową, która była żoną jednego z oskarżonych policjantów, a z którą sędzia miał rozmawiać o prywatnych sprawach – podawał portal debata.olsztyn.pl. Lokalne medium dodało również, że kobieta została przesłuchana w charakterze świadka i zaprzeczyła wersji Juszczyszyna zeznając, że łączyły ich jedynie relacje służbowe. Z tego powodu sędzia Juszczyszyn usłyszał również zarzuty dyscyplinarne „podania nieprawdy co do okoliczności faktycznych złożonych wniosków o wyłączenie go od udziału w dwóch postępowaniach karnych”.  OKO.press ustalił, że wnioski o wyłączenie olsztyński sędzia faktycznie składał, w sumie czterokrotnie. Pierwsze trzy trafiły do wydziału gospodarczego, gdzie kolejni sędziowie oceniali go negatywnie.  Lewicowy portal wskazuje, że spośród orzekających w sprawach o wyłączenie Juszczyszyna sędziów jeden został nominowany przez prezydenta Andrzeja Dudę, drugi ma rekomendację „nowej” KRS do awansu, a trzeci – został delegowany do resortu sprawiedliwości.  Za czwartym razem Juszczyszyn jednak skierował sprawę do Sądu Najwyższego, który orzekł, że były błędy w losowaniu rozpraw przydzielanych sędziom, a sprawą ostatecznie zajmie się sąd w Ostródzie. Tutaj OKO.press nie ma jednak już zastrzeżeń.  „Zawsze był odważny”Portal pisze, że ciąg dalszy sprawy sędziego Juszczyszyna jeszcze nastąpi, ponieważ „sprawą represji” żyje całe środowisko sędziowskie i dodaje: „Juszczyszyn odważny był od samego początku”.  „Nie pokazał tej odwagi dopiero teraz, lecz od początku ataku PiS na sądy” – czytamy.",,
Nie żyje Jan Byrczek. Wybitny jazzman miał 83 lata,"Jan Byrczek, kontrabasista, założyciel i pierwszy redaktor naczelny ""Jazz Forum"", zmarł w szpitalu w Myślenicach. Miał 83 lata.","O śmierci jednego z najbardziej zasłużonych działaczy polskiego ruchu jazzowego poinformował Paweł Brodowski, obecny redaktor naczelny magazynu „Jazz Forum”. Byrczek zmarł 10 listopada. „W latach 60. był prezesem Polskiej Federacji Jazzowej, a następnie współtwórcą i sekretarzem generalnym Europejskiej i Międzynarodowej Federacji Jazzowej – skupiającej najważniejsze organizacje jazzowe z kilkudziesięciu krajów” – przypomniał na stronie internetowej pisma Brodowski. Jan Byrczek urodził się 23 czerwca 1936 r. w Chełmku, wychował w osadzie górniczej niedaleko Jaworzna. Mając pięć lat zaczął grać na akordeonie, który dostał od ojca. W 1949 r. zwrócił na siebie uwagę w ogólnopolskim konkursie młodych talentów, dostał stypendium i przeniósł się do Krakowa, gdzie rozpoczął naukę w Liceum Muzycznym im. Fryderyka Chopina, w klasie kontrabasu. Pierwszym zespołem jazzowym, w którym grał Byrczek, był Kolorowy Jazz, założony w 1956 r. przez Józefa Krzeczka. Młody kontrabasista szybko dołączył do czołówki polskiego jazzu. Dostał angaż do grupy Jazz Believers założonej przez Jana Ptaszyna Wróblewskiego po jego powrocie z Newport. Na pierwszym festiwalu Jazz Jamboree w 1958 r. wystąpił z Triem Komedy. Był również członkiem kilku innych liczących się zespołów - Tria Andrzeja Trzaskowskiego, Kwartetu Andrzeja Kurylewicza, Sekstetu Jerzego Miliana. Jan Byrczek pozostał przy muzyce jazzowej jako organizator życia muzycznego, promotor, działacz, redaktor i publicysta. Razem z Wiesławem Dymnym w 1961 roku odrestaurował Krakowski Klub Jazzowy, któremu dał nazwę „Helikon”. Do dziś klub przy ul. św. Marka wspominany jest jako mekka krakowskiego jazzu. W 1964 r. Byrczek przeniósł się do Warszawy, gdzie objął stanowisko prezesa Federacji Polskich Klubów Jazzowych, którą rok później przemianował na Polską Federację Jazzową. Od tego czasu, pod jego kierownictwem, rozpoczął się dynamiczny rozwój tej organizacji, od 1970 funkcjonującej pod nazwą Polskie Stowarzyszenie Jazzowe. W grudniu 1965 r. Jan Byrczek wydał pierwszy numer „Jazz Forum”. Skromny początkowo biuletyn przekształcił w regularny periodyk, ukazujący się od 1967 r. w języku angielskim i pełniący funkcję oficjalnego organu Europejskiej Federacji Jazzowej. Byrczek był jednym z inicjatorów tej organizacji. Funkcję redaktora naczelnego ""Jazz Forum"" pełnił przez 15 lat, od 1965 do 1979 roku. Zas¬kakujący zwrot w jego karierze przyniosła końcówka lat 80., kiedy Jan Byrczek stał się współtwórcą pierwszego po wojnie amerykańskiego banku w Polsce - AmerBanku, obejmując stanowisko w zarządzie.",,
Ukraina protestuje przeciwko wypowiedzi Marine Le Pen o Krymie,"Ukraiński MSZ protestuje przeciwko wypowiedzi Marine Le Pen na temat Krymu. Kandydatka na prezydenta Francji z ramienia skrajnie prawicowego Frontu Narodowego wyraziła opinię, że aneksja Krymu przez Rosję odbyła się w sposób legalny. Zdaniem ukraińskiego resortu dyplomacji francuska polityk powtarza tezy rosyjskiej propagandy.","Ukraińskiego MSZ skomentowało stwierdzenie szefowej francuskiego Frontu Narodowego,  że rosyjskie referendum na Krymie było legalne, dlatego Krym jest częścią Rosji. Jak napisano w komunikacie ukraińskiego resortu dyplomacji agresja Rosji na Ukrainę i aneksja Krymu spotkały się z potępieniem wszystkich cywilizowanych krajów. Ukraińskie min. spraw zagranicznych podkreśla, że Marine Le Pen powtarzając kremlowską propagandę podważa suwerenność i integralność terytorialną Ukrainy oraz ignoruje zasady prawa międzynarodowego. Jednocześnie, jak czytamy, deklaracje francuskiej polityk naruszają ukraińskie prawo i spotkają się z odpowiednimi konsekwencjami, czyli zakazem wjazdu na Ukrainę.",,
„Nie podawałam się do dymisji i nikomu niczym nie groziłam”,"Minister Jadwiga Emilewicz zaprzeczyła doniesieniom, jakoby miała podać się do dymisji w związku z projektem zniesienia limitu 30-krotności składek ZUS. – Nie podawałam się do dymisji i nigdy nikomu niczym nie groziłam – powiedziała.","W piątek portal money.pl podał, że Emilewicz – minister przedsiębiorczości i technologii – zamierza podać się do dymisji, jeśli „przejdzie projekt zniesienia limitu 30-krotności składek ZUS”. Emilewicz zapewniła, że publikacja portalu jest nieprawdziwa. – W trakcie Rady Ministrów wyraziłam swoją opinię, na temat tego, abyśmy w dalszym ciągu prac nad budżetem zastanowili się, czy ten limit trzeba znosić. Uważam, że warto się nad tym zastanowić – podkreśliła minister. – Budżet nie jest jeszcze zamkniętą księgą, prace nad nim będą trwały. Jestem przekonana, że z premierem Morawieckim, jak i prezesem Kaczyńskim znajdziemy porozumienie, dotyczące limitu 30-krotności – dodała. Zapewniła przy tym, że nie groziła swoją dymisją: „Ja takiej rozmowy z panem premierem i panem prezesem nigdy nie prowadziłam”. – Nie podawałam się do dymisji, nie szantażowałam i nigdy nikomu niczym nie groziłam – podkreśliła. Przekazała też, że poprosiła redakcję portalu money.pl, aby usunięto nieprawdziwą – jak ocenia – informację. Zastrzegła przy tym, że w wypadku nieusunięcia publikacji będzie „dochodziła prawdy w inny sposób”. Jadwiga Emilewicz, odnosząc się do planów likwidacji rocznego progu zarobków, powyżej którego nie płaci się już składek na ZUS, równego 30-krotności przeciętnego wynagrodzenia, oceniła, że limit ten jest elementem pomagającym zatrzymywać w Polsce wysokiej klasy specjalistów. – Z całą pewnością ten limit jest elementem, który sprawia, że pracują oni w Polsce, a nie gdzie indziej. A zawsze mówimy, że trzeba w Polsce zatrzymywać wysokiej klasy specjalistów – zaznaczyła. Minister dodała, że w ubiegłym roku z tego rozwiązania korzystało ok. 380 tys. osób, za czego ok. 70 proc. z sektora prywatnego, a reszta – z publicznego. Minister Emilewicz przypomniała, że zakładany w projekcie budżetu efekt fiskalny likwidacji limitu to ok. 5,6 mld zł wpływów do Funduszu Ubezpieczeń Społecznych. – Zaproponowałam (na posiedzeniu Rady Ministrów – red.) abyśmy jeszcze w dalszych pracach nad budżetem przedyskutowali, czy tak naprawdę to rozwiązanie przyniesie ten efekt fiskalny, który jest zapisane w ocenie skutków regulacji – powiedziała. – Wyobrażam sobie, że ci, którzy dziś korzystają z tego limitu będą szukać innych form i ten zakładany wpływ do budżetu może być niższy. Moim zdaniem – tutaj podzielam refleksje pana premiera Gowina – wprowadzenie zniesienia tego limitu sprawi, że ci, którzy dzisiaj z niego korzystają poszukają innych form prawnych i ten założony wpływ do budżetu nie nastąpi. Ale myślę, że tutaj znajdziemy porozumienie i z premierem Morawieckim i z prezesem Kaczyńskim – mówiła Emilewicz.  Minister podkreśliła, że na 2020 r. „jest bardzo dobry budżet, po raz pierwszy zbilansowany, więc jest przestrzeń, żeby rozmawiać np. o limicie 30-krotności”. – Jestem świadoma, co jest zapisane w projekcie ustawy budżetowej, ale jednocześnie jestem przekonana, że znajdziemy porozumienie, tak jak znajdywaliśmy je przez ostatnie lata. Nikt nikogo nie szantażuje – powtórzyła minister.",,
Młodzi zadłużają się na potęgę i wciąż biorą kredyty,"Aż 6,5 mld zł długów ma 630 tys. Polaków w wieku 25-35 lat. Do oddania mają średnio 10,3 tys. zł. Rekordzista zadłużony jest na ponad 6 mln zł – informuje „Rzeczpospolita”, powołując się na raport Krajowego Rejestru Długów.","Prezes firmy windykacyjnej Kaczmarski Inkasso, Jakub Kostecki, wskazuje w rozmowie z dziennikiem, że młode pokolenie decyduje się na zakupy ratalne lub zaciąga kredyt konsumpcyjny w bankach nawet do 5 tys. zł, a potem spirala się nakręca.– Potem dobierają kolejny tysiąc, a następnie jeszcze 2 tys. zł na kino domowe czy sprzęt audio. Zapominają jednak spłacać te zobowiązania lub w najlepszym razie pamiętają tylko o pierwszej racie kredytu – mówi Kostecki.Zdaniem ekspertów długi osób urodzonych pomiędzy 1983 a 1993 rokiem wynikają przede wszystkim z tego, że nie mają one takich ograniczeń jak kiedyś ich rodzice.Problem spłaty zadłużeń najbardziej widoczny jest u 35-latków, którzy mają do oddania 1,14 mld zł. Ich średni dług wynosi prawie 16 tysięcy złotych. Część z nich ma zaciągnięty również kredyt na mieszkanie lub samochód. Wśród dłużników pomiędzy 25. a 35. rokiem życia 73 proc. stanowią mężczyźni.",,
„Komentarz jest zbędny”. Radni PO przeciwko obniżce stawki za odbiór odpadów,"„Dzisiaj radni PO głosowali przeciwko obniżce stawki za odbiór odpadów komunalnych w Chełmie. Komentarz jest zbędny” – napisał na Twitterze prezydent miasta Jakub Banaszek. To nie pierwsza sytuacja, kiedy radni PO są niechętni niższym stawkom za odbiór śmieci. W wyniku przegłosowanych kilkanaście dni temu przez radnych Warszawy zmian opłaty ponoszone przez niektórych mieszkańców stolicy wzrosły nawet o 600 procent.","Jak napisano w opublikowanym na Facebooku miasta, obniżka była symboliczna – z 11 zł na 10,90 zł. To niejedyne głosowane przez radnych zmiany. „(...) Aby segregacja przebiegała w całości miasta i wszyscy mieszkańcy mieli świadomość, że niesegregowanie będzie dolegliwe, postanowiliśmy zwiększyć kwotę opłaty za odpady niesegregowane do czterokrotności stawki bazowej, czyli 43,60 zł” – czytamy. Za przyjęciem stawek, które zaproponował przewodniczący rady, zagłosowało 12 rajców, 6 było przeciw, a 2 wstrzymało się od głosu. Przeciw obniżce głosowali niemal wszyscy radni KO: Dariusz Grabczuk, Piotr Jabłoński, Tomasz Kaźmierczak i Marek Sikora. Jedna radna KO (Katarzyna Janicka) była nieobecna. Wśród radnych, którzy głosowali przeciw, było też dwóch wybranych z lokalnej listy KWW Agaty Fisz Postaw na Chełm (Piotr Malinowski, Stanisław Mościcki). Za obniżką głosowali radni PiS, PSL i część radnych KWW Agaty Fisz.",,
Porównała krowy do ofiar Niemców. „Spurek to polityczne dziecko Biedronia” [WIDEO],"Nie cichnie krytyka europosłanki Sylwii Spurek, która zamieściła na Twitterze grafikę z bydłem w pasiakach. Spurek została wybrana do Parlamentu Europejskiego z listy Wiosny. – Sylwia Spurek jest politycznym dzieckiem Roberta Biedronia. Także w kampanii prezydenckiej będzie musiał wziąć za nią pełną odpowiedzialność, tłumaczyć się z jej słów. Nie powinien się odcinać, bo to on ją wykreował, wprowadził do wielkiej polityki. Dzisiaj patrząc na Biedronia widzimy obok również Sylwię Spurek – powiedział portalowi tvp.info wiceminister cyfryzacji Adam Andruszkiewicz.","– Sylwia Spurek jest jedną z największych pomyłek polskiej polityki ostatnich lat. Ona mówi między innymi, że krowy cierpią, są gwałcone jak jest od nich pobierane mleko. Opowiada głupoty, wrzuca grafiki, gdzie krowy są ubrane w pasiaki. W ten sposób ośmiesza więźniów obozu Auschwitz i wszystkich obozów, które znajdowały się na okupowanych przez Niemców ziemiach polskich – dodał Andruszkiewicz. Spurek z partii Biedronia odeszła pod koniec października, ale nadal wchodzi w skład frakcji socjalistów w PE. – Jak się przyglądamy różnym przedstawicielom pana Biedronia, to właściwie błąd za błędem. Sylwia Spurek trochę wyróżnia się spośród tego ciekawego grona. Nie odbiega specjalnie od średniej – mówił poseł PiS Marek Suski. Parlamentarzysta przekonuje jednak, że w Brukseli poglądy europosłanki niekoniecznie są odbierane jako egzotyczne. – W Parlamencie Europejskim widziałem protest przeciwko dojeniu krów. Panie stały pod budynkiem z dojarkami na biuście i w brudnych ubraniach – dodał Suski. – To indywidualna sprawa europoseł Spurek. Uważam, że sobie szkodzi, bo robi rzeczy niemądre, a jest bardzo mądrą osobą. Znam jej działalność jako zastępcy Rzecznika Praw Obywatelskich. Tam podejmowała fajne i ciekawe inicjatywy – powiedział poseł Tomasz Trela z Lewicy. Co w takim razie stało się z Sylwią Spurek w Brukseli? – Może duża ilość muli powoduje, że umysł nie pracuje właściwie – odpowiedział Trela. Europosłanka  muli raczej nie je, bo przedstawia się jako weganka. Po zdobyciu mandatu europosła zaistniała krytykując stołówkę w Brukseli za słabą ofertę wegańskich dań.  – Pani Spurek w swoim wpisie z pasiakami apeluje do internautów o poważną dyskusję w tej sprawie. Nie można jednak rozmawiać poważnie po zamieszczeniu tej grafiki. Proszę pytać Roberta Biedronia, czy jest dumny z tego, że pani Spurek jest w Parlamencie Europejskim, czy nie – stwierdził poseł Koalicji Obywatelskiej Dariusz Joński. – W Polsce nie mamy problemu z antysemityzmem po prawej stronie sceny politycznej, mamy walkę o polskie interesy. Prawdziwy antysemityzm znajduje się po lewej stronie sceny politycznej. W formacji, która wprowadziła panią Spurek do Parlamentu Europejskiego, czyli w Wiośnie – ocenił poseł Konfederacji Jakub Kulesza.",,
Polacy nie chcą zostać na Wyspach po brexicie. Niewielu złożyło wnioski,Tylko 38 proc. Polaków na Wyspach Brytyjskich wystąpiło o prawo do pobytu po brexicie. Większość myśli o powrocie – czytamy w poniedziałkowym wydaniu „Rzeczpospolitej”. Niektórzy już to robią.,"Gazeta przypomniała, że zgodnie z tzw. umową rozwodową, obywatele UE, którzy do końca 2020 roku nie uzyskają statusu osoby osiedlonej lub ubiegającej się o taki status, nie będą mieli m.in. prawa mieszkać i pracować legalnie w Wielkiej Brytanii. 80 proc. Rumunów czy Bułgarów wystąpiło o taki dokument. Ale Polacy nie.– W negocjacjach umowy brexitowej zachowanie praw Polaków żyjących na Wyspach było naszym najważniejszym celem. Brytyjczycy uwzględnili bardzo wiele naszych sugestii, w tym to, że formularz dla uzyskania statusu osoby osiedlonej jest bardzo prosty. Aby zmobilizować Polaków do podjęcia tej procedury, napisałem list otwarty, który spotkał się z poważnym odzewem w mediach brytyjskich i polskich. Udział naszych rodaków, którzy wypełnili ten wniosek skoczył z 27 do 38 proc. Mimo to, wciąż jest to mało – powiedział „Rz” ambasador RP w Londynie Arkady Rzegocki.Dodał, że w ubiegłym roku 116 tys. Polaków wyjechało z Wielkiej Brytanii, przez co liczba tych, którzy pozostali, spadła do nieco ponad 900 tys. – Z naszych szacunków wynika, że 80 proc. rodaków, którzy opuszczają Wielką Brytania, przenoszą się do Polski. Danych za ten rok jeszcze nie ma, ale sądzimy, że trend powrotów trwa, o ile się nie nasilił. Można to usłyszeć w polskich parafiach, polskich szkołach sobotnich, polskich sklepach. Polacy wracają, bo spadł kurs funta, panuje niepewność z powodu brexitu, a styl i jakość życia w Polsce się zmienia. Ale najważniejsza jest zmiana stosunku do własnego kraju, coraz większa pewność Polaków – tłumaczy ambasador Rzegocki.",,
Historyk o słowach Putina: Współpraca sowiecko-niemiecka nie zakończyła się na Polsce,"Dosyć znaczące jest zarzucanie stronie polskiej antysemityzmu. Fakty są takie, że w polskiej dyplomacji okresu międzywojennego nie brakowało przedstawicieli ludności żydowskiej. Było nawet takie słynne powiedzenie, że w tym czasie „polską dyplomację tworzą ziemiaństwo i Żydzi” – mówi portalowi tvp.info dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie. Nasz rozmówca odniósł się w ten sposób do ostatnich wypowiedzi prezydenta Rosji Władimira Putina.","Słuchając wypowiedzi Władimira Putina o tym, że nasz kraj wykorzystał układ monachijski do zajęcia Zaolzia, można odnieść wrażenie, iż stosuje on podobną narrację jak Francja i Wielka Brytania w 1938 r. Jak z perspektywy czasu powinniśmy oceniać tamto wydarzenie?  Można by stwierdzić, że akurat w tamtym momencie i przy takim nastawieniu opinii międzynarodowej było to niezbyt fortunne. Wyglądało to na współudział w rozbiorze Czechosłowacji, na działanie ręka w rękę z Niemcami. Podstawowa sprawa polega jednak na tym, że nawet w okresie odprężenia pomiędzy Polską a Trzecią Rzeszą, który trwał od 26 stycznia 1934 do kwietnia 1939 r., kiedy to Berlin wypowiedział deklarację o niestosowaniu  przemocy, ten układ nie miał szansy przerodzić się w faktyczny sojusz. Musimy również pamiętać, że zajęcie Zaolzia przez Polskę było uzasadnione. Należy przypomnieć sobie konflikt polsko-czechosłowacki. Przez pewien czas był pomysł podziału tych terenów, potem była wojna siedmiodniowa w 1919 r. Następnie, gdy Polacy byli zaangażowani w wojnę z bolszewikami, wojska czechosłowackie zajęły cały ten sporny teren. Nie było wówczas jakiegoś większego oporu ze strony państw zachodnich. Wręcz przeciwnie, niekorzystny dla Polski przebieg granicy i to bez plebiscytu został poparty przez tzw. Radę Ambasadorów. Natomiast, kiedy strona polska przywraca posiadanie tych terytoriów Rzeczypospolitej w 1938 r., budzi to potępienie. Dla samych mieszkańców Zaolzia była to z kolei swego rodzaju sprawiedliwość dziejowa. Można zatem powiedzieć, że słuszne prawa Polski do tych terenów  zostały zrealizowane  w nie do końca fortunnym momencie. Sprawa ta była potem wykorzystywana przez historyków sowieckich i peerelowskich, aby napiętnować rządy sanacji.   Na czym polega manipulacja Putina ws. wypowiedzi przedwojennego ambasadora RP w Berlinie Józefa Lipskiego?  Dosyć znaczące jest zarzucanie stronie polskiej antysemityzmu. Fakty są bowiem takie, że w polskiej dyplomacji okresu międzywojennego nie brakowało przedstawicieli ludności żydowskiej. Było nawet słynne powiedzenie, że w tym czasie „polską dyplomację tworzą ziemiaństwo i Żydzi”. Trudno doszukiwać się zatem jakiegoś zbliżenia antyżydowskiego, które łączyłoby wówczas Berlin i Warszawę. Rozmowa między Lipskim i Hitlerem jest znana z krótkiej notatki przesłanej do Warszawy. Przywódca niemiecki został w niej przedstawiony jako dalekowzroczny polityk. Mówił on mianowicie o ograniczeniu emigracji ludności żydowskiej z kontynentu europejskiego poprzez wysłanie jej do kolonii w Afryce. Strona polska wpisywała się niejako w te ogólnoeuropejskie rozważania.Należy zwrócić uwagę na datę sporządzenia tej notatki przez Lipskiego: 20 września 1938 r. W tym czasie nikt nie mógł przecież przypuszczać, co stanie się w przyszłości. Rosyjski prezydent manipuluje zatem w sposób nieuprawniony historycznymi faktami. Warto wspomnieć, że w lipcu 1938 r. miała też miejsce konferencja w Évian, zorganizowana z inicjatywy prezydenta USA Franklina Delano Roosevelta. Była ona poświęcona rozwiązaniu problemu uchodźców żydowskich w Europie w związku z działalnością nazistów. Konferencja ta spełzła ostatecznie na niczym. Natomiast gdy dyktator Trzeciej Rzeszy zadeklarował, że chętnie się do tej akcji imigracyjnej przyłączy, Lipski miał powiedzieć, iż „wtedy możemy panu postawić panu piękny pomnik w Warszawie”.  Należy jednak podkreślić, że był to skrót rozmowy i nie wiadomo, w jakich okolicznościach padły konkretnie te słowa.  Nie da się jednocześnie ukryć, że wykorzystywanie tej wypowiedzi przez Putina to klasyczny fake news, który można znakomicie zastosować, jeśli chce się znaleźć argument przeciwko Polsce. Tymczasem nie miała ona wcale nastawienia antysemickiego.     Narracja, jakoby Armia Czerwona nie napadła Polski, ma bardzo długi rodowód. Sam Mołotow unikał używania słowa wojna.  Jakie fakty świadczyły o tym, że Polska i ZSRR  znalazły się jednak wówczas bezapelacyjnie w stanie  wojny? Należy podkreślić, że oba konflikty sowiecko-polskie w XX w. toczyły się bez formalnego wypowiedzenia wojny.  W historiografii radzieckiej wrzesień 1939 r. był przestawiany jako „pochód wyzwoleńczy Armii Czerwonej”. O istnieniu stanu wojny świadczył z pewnością fakt, że przetrzymywano jeńców w obozach zwanych jenieckimi. Dodatkowo Sowieci utworzyli specjalny Zarząd NKWD do Spraw Jeńców Wojennych i Internowanych. To dosyć ciekawa kwestia, gdyż zgodnie z retoryką samych Sowietów za jeńców uznawano osoby przetrzymywane przez siły zbrojne ZSRR, które należały do składu sił zbrojnych państw będących w stanie wojny z Moskwą. Warto także wspomnieć o oświadczeniu Wiaczesława Mołotowa, w którym padło stwierdzenie, że  ZSRR nie może już dłużej pozostawać neutralny. Jak na sowiecką agresję zareagowały państwa Zachodu?  Faktem jest, że zanim doszło do podpisania paktu Ribbentrop-Mołotow, Sowieci toczyli rozmowy zarówno z Niemcami, jak i z państwami zachodnimi. Ostatecznie Moskwa wybrała to, co było dla niej bardziej konkretne i realne. Alianci z góry założyli, że Polska będzie oddana stronie sowieckiej jako łup. Nasz kraj został potraktowany jako żywa tarcza, swego rodzaju piorunochron.  Wiemy, że nasi sojusznicy posiadali informacje o rozmowie Ribbentropa w Moskwie, ponieważ były tam pewne przecieki.  Dokładne dane dotyczące rozbioru Polski były im całkiem dobrze znane. Brytyjczycy, spodziewając się wkroczenia Armii Czerwonej uważali, że los naszego państwa jest już przypieczętowany. Synonimem zdrady Zachodu była konferencja we francuskiej miejscowości  Abbeville zorganizowana 12 września 1939 r. Co ustalono na wspomnianej konferencji? Było to posiedzenie Najwyższej Rady Wojennej, z  udziałem przedstawicieli Francji i Wielkiej Brytanii. Na czele tych państw stali wówczas zwolennicy polityki appeasementu (ustępstw – red.). Na konferencji podjęto decyzję o nieudzieleniu pomocy Rzeczypospolitej oraz o niepodejmowaniu generalnej ofensywy na froncie zachodnim. Ta postawa wynikała w dużej mierze z defensywnej  strategii przyjętej przez głównodowodzącego na Zachodzie, gen. Maurice Gamelina. Myślę, że do tego, co wydarzyło się w Abbeville, dobrze pasuje średniowieczne pojęcie felonii, odnoszące się do zdrady sojusznika na polu bitwy. Była to klasyczna felonia przeniesiona w realia XX w.  Rosjanie od dawna próbują zmieniać faktyczne znaczenie paktu Ribbentrop-Mołotow. W zeszłym roku agencja Associated Press zmieniła na wniosek Rosji treść depeszy, w której Sowieci i Niemcy zostali nazwani sojusznikami. Moskwa argumentowała wówczas, że pakt sowiecko-niemiecki nigdy nie został uznany za oficjalny sojusz. Wiemy jednak, że nie była to jedyna forma współpracy pomiędzy Hitlerem i Stalinem. Sojusz sowiecko-niemiecki trwał w zasadzie blisko dwa lata. Jedna trzecia całej wojny to czas, gdy oba państwa totalitarne są w układzie. 11 lutego 1940 r. obie strony podpisały umowę handlową, a 12 listopada 1940 r. pojawiła się nawet koncepcja, aby Sowieci zostali włączeni do porozumienia pomiędzy Niemcami, Włochami i Japończykami. Podczas rozmów toczonych w Berlinie z Mołotowem, Niemcy zaproponowali Sowietom m.in. ekspansję w kierunku Azji. Rozmowy te zakończyły się fiaskiem, ponieważ ZSRR był bardziej zainteresowany wpływami w Finlandii i na Bałkanach. Sowieci byli jednak otwarci na negocjacje i gdyby Mołotow uznał, że te warunki są satysfakcjonujące, to mógłby przystać  na ten  sojusz  z państwami Paktu Trzech.",,
„Rosja od wielu lat trwała w łamaniu traktatu INF. NATO musi odpowiedzieć”,"Jesteśmy zadowoleni, że NATO widzi zagrożenie ze strony Rosji. Jest ono fundamentalne dla bezpieczeństwa europejskiego – powiedział w programie „Studio Zachód” wiceszef MON Tomasz Szatkowski po spotkaniu ministrów obrony krajów Sojuszu w Brukseli.","Rosja od wielu lat trwała w łamaniu traktatu INF – przekonywał minister. W jego ocenie „NATO musi odpowiedzieć” na działania Kremla. – Inaczej Sojusz będzie dopuszczał do próżni, będzie tolerował słabość w pewnym istotnym segmencie tej równowagi strategicznej – podkreślił na antenie TVP Info.Układ INF o całkowitej likwidacji pocisków rakietowych pośredniego i średniego zasięgu podpisali przywódcy USA i ówczesnego ZSRR, Ronald Reagan i Michaił Gorbaczow w 1987 r. w Waszyngtonie. Przewiduje on likwidację arsenałów tej broni, a także zabrania jej produkowania, przechowywania i stosowania. Układem objęte są pociski o zasięgu od 500 do 5500 km.Prezydent USA Donald Trump zapowiedział w zeszłym roku wycofanie się z porozumienia m.in. ze względu na nieprzestrzeganie układu przez Rosję. Zdaniem Waszyngtonu Moskwa narusza porozumienie, rozmieszczając pociski manewrujące 9M729. 1 lutego sekretarz stanu USA Mike Pompeo poinformował, że Stany Zjednoczone zawieszają przestrzeganie układu INF i za pół roku wycofają się z niego, jeśli Rosja nie zacznie się stosować do jego zapisów. Następnego dnia prezydent Władimir Putin oświadczył, że Rosja wstrzymuje swój udział w INF w odpowiedzi na działania USA. Zalecił również zaprzestanie przez resorty obrony i dyplomacji prób inicjowania rozmów z Waszyngtonem na temat tego układu.",,
"Rzeczniczka PiS: Konfederacja głosuje wspólnie z opozycją, którą krytykuje","Postawę Konfederacji, koła posłów, należy oceniać przez pryzmat głosowań. Proszę sprawdzić, jak głosuje Konfederacja. Głosuje wspólnie z opozycją – powiedziała w Polskim Radiu rzeczniczka  Prawa i Sprawiedliwości Anita Czerwińska.","Rzeczniczka zwróciła uwagę, że posłowie Konfederacji głosują „ramię w ramię z SLD czy z Platformą Obywatelską”. Jak wskazała, może to wynikać z próby zbicia kapitału politycznego za wszelką cenę. – Stąd towarzyszący temu populizm czy demagogia – oceniła. Czerwińska mówiła też o młodym elektoracie Konfederacji. – Zdarza się, że wyborcy na początku swojej drogi wyborczej stawiają na tego rodzaju, bardzo takie głośne, można powiedzieć czasem ekscentryczne postawy czy wręcz postaci z życia politycznego – powiedziała. Zdaniem Czerwińskiej wyborcy ci bardzo szybko dochodzą jednak do właściwych wniosków.",,
"Geje, świadkowie Jehowy, Donbas. Falstart Kremla","Miał być powrót na światowe salony w wielkim stylu. Po kwietniowej passie porażek Rosja przystąpiła do dyplomatycznej kontrofensywy. Ale rezultaty są mizerne i nie zmienia tego fakt narzucenia planu tzw. stref bezpieczeństwa w Syrii. Zaskakująco źle dla Putina wyglądają wnioski po spotkaniu z Angelą Merkel, a i Amerykanie nie myślą zmieniać swego stanowiska.","Plan na najbliższe dni lub nawet tygodnie Władimir Putin najprawdopodobniej omówił ze swą Radą Bezpieczeństwa 28 kwietnia, w piątek na Kremlu. Po czym udał się do Soczi. To tutaj miało nastąpić dyplomatyczne „atomowe uderzenie”. Najpierw, 2 maja, Putin przyjął kanclerz Niemiec, a potem zadzwonił do Białego Domu (w międzyczasie spotykając się z nowym „prezydentem” separatystycznej Osetii Południowej, Anatolijem Bibiłowem). Nazajutrz, w środę 3 maja, doszło do spotkania z prezydentem Turcji. Turecka gra  Na konferencji prasowej z Erdoganem Putin poinformował oficjalnie o zamiarze wprowadzenia w Syrii tzw. stref bezpieczeństwa. Poza tym było sporo okrągłych słów zapowiadających poprawę stosunków ekonomicznych Moskwy z Ankarą. Jedyny wniosek jest taki, że Recep Tayyip Erdogan wciąż gra na dwóch fortepianach. Przypomnijmy, że początkowo relacje rosyjsko-tureckie w sprawie Syrii były bardzo złe. Ankara od dawna była głównym orędownikiem usunięcia Baszara el-Asada i wspierała część rebelianckich sił. Gdy Rosjanie zaangażowali się militarnie w Syrii, doprowadziło to do poważnego kryzysu po zestrzeleniu rosyjskiego samolotu przez Turków (listopad 2015). Potem jednak, po pół roku, doszło do resetu i Erdogan z Putinem ogłosili powrót do przyjaźni. Wpływ na to miało fiasko syryjskiej polityki Baracka Obamy i pogorszenie relacji Ankary z Zachodem po stłumieniu puczu w Turcji. Na dodatek Amerykanie nie zamierzali rezygnować ze wspierania kurdyjskich oddziałów w północnej Syrii. Zbliżenie turecko-rosyjskie zaowocowało „trójporozumieniem” pod koniec ub.r. Rosja, Turcja i Iran wspólnie ogłosiły rozejm w Syrii (jak się miało okazać, głównie papierowy rozejm). Erdogana oczekiwał już jednak na nowego gospodarza Białego Domu, licząc na zmianę w polityce USA wobec konfliktu syryjskiego. Wydawało się, że te oczekiwania spełniły się na początku kwietnia, gdy amerykańskie rakiety spadły na bazę sił Asada. Ankara natychmiast w pełni poparła tę akcję, licząc na to, że USA aktywniej zaangażują się w Syrii. Minęło jednak kilka tygodni, a nic takiego się nie stało. Na dodatek nowa administracja amerykańska nie zmieniła stanowiska ws. Kurdów. Więc Erdogan znów dokonał zwrotu. Prezydent Turcji pojechał do Soczi i zaakceptował rosyjski pomysł wprowadzenia stref bezpieczeństwa w Syrii. Tego samego dnia (3 maja) jeden z doradców Erdogana zasugerował, że amerykańscy żołnierze towarzyszący kurdyjskim bojownikom mogą stać się celem nalotów tureckich. Słowa słowami, ale Turcja znów wyraźnie przyjęła postawę wyczekującą. Decydujące okaże się spotkanie Erdogana z Trumpem w połowie maja. Turek będzie wtedy zapewne chciał przekonać prezydenta USA, że Amerykanie w ofensywie przeciwko Państwu Islamskiemu w Syrii mogą oprzeć się na siłach tureckich, zamiast kurdyjskich. Niemieckie rozczarowanie  To było pierwsze dwustronne spotkanie przywódców Niemiec i Rosji od czasu agresji rosyjskiej na Ukrainę w 2014 r., a po raz ostatni Putin i Merkel widzieli się jesienią 2016 roku. Wówczas w Berlinie odbył się szczyt „czwórki normandzkiej” - przywódców Francji, Niemiec, Rosji i Ukrainy. To wtedy Merkel mówiła, że nie pojedzie do Rosji, dopóki nie zmieni się sytuacja w Donbasie. Zmieniła zdanie, bo poważnie zmieniła się sytuacja międzynarodowa (czynnik Trumpa). Rozmowa Merkel z Putinem toczyła się w wąskim gronie. Przez trzy godziny w spotkaniu ze strony rosyjskiej uczestniczyli także Siergiej Ławrow oraz doradcy prezydenta Jurij Uszakow i Władisław Surkow. Ten ostatni nadzoruje kwestię Donbasu. Potem było jeszcze pół godziny, już tylko z Ławrowem. Po konferencji prasowej wiadomo, że spotkanie nie poszło po myśli Putina. Sankcje będą utrzymane, mowy też nie ma o powrocie Rosji do G8. Przywódcy Niemiec i Rosji starli się w kwestii przyczyn konfliktu w Donbasie. Merkel zaostrzyła też stanowisko ws. harmonogramu wprowadzania w życie mińskich porozumień: najpierw dostęp Ukrainy do granicy z Rosją, a dopiero potem wybory lokalne w Donbasie. Na dodatek poruszyła kwestie polityki wewnętrznej Putina: sprawę prześladowań homoseksualistów w Czeczenii i zakaz działalności Świadków Jehowy w Rosji. O zbliżeniu nie ma też mowy, jeśli chodzi o wojnę w Syrii. Putin powiedział: „Jesteśmy przekonani, że rozwiązanie syryjskiego problemu można znaleźć tylko pokojową drogą i pod egidą ONZ”. Ale już następnego dnia przedstawił plan stref bezpieczeństwa wykluczający udział ONZ. Merkel powtórzyła bardzo ostre stanowisko Niemiec wobec Asada i wystąpiła przeciw rosyjskiej pomocy dla reżimu. Mocno zabrzmiały słowa kanclerz, że według niej Rosja ponosi w pewnym stopniu odpowiedzialność za śmierć ludzi w wyniku nalotów. Ukraina i represje  Głównym tematem rozmów była jednak sytuacja na wschodzie Ukrainy. Według Putina podczas spotkania znów podkreślono konieczność wprowadzania w życie porozumień mińskich przez wszystkie strony. Tyle że okazało się, iż między Moskwą a Berlinem istnieje zasadnicza różnica zdań, co do kolejności realizacji punktów mińskich. Merkel podkreśliła, że koniecznie należy „zapewnić, aby Ukraina otrzymała dostęp do swojej granicy państwowej, to także część mińskich porozumień, i dopiero potem już wypełniać decyzje polityczne ukierunkowane na przeprowadzenie lokalnych wyborów”. Putin mówił coś zupełnie przeciwnego: najpierw wybory, potem granica. I powtórzył stanowisko Rosji, która nalega na bezpośrednie rozmowy władz w Kijowie z przedstawicielami prorosyjskich separatystów – co ukraińskie władze odrzucają, widząc w tym pułapkę: mogłoby to być uznane za jakąś formę uznania legalności „republik ludowych”. Putin kolejny raz nazwał prorosyjski separatyzm we wschodniej Ukrainie wynikiem „przewrotu” w Kijowie. Na co Merkel odparła: „Nie podzielamy punktu widzenia Władimira Putina w sprawie przyczyny konfliktu na Ukrainie. Uważamy, że obecna ekipa doszła do władzy na Ukrainie demokratyczną drogą”. Putin i Merkel zgodzili się natomiast, że należy utrzymać format normandzki - rozmowy dotyczące uregulowania konfliktu w Donbasie w gronie przedstawicieli czterech państw: Francji, Niemiec, Rosji i Ukrainy. Kanclerz Niemiec powtórzyła w imieniu Zachodu, że zdjęcie sankcji z Rosji bezwarunkowo wiąże się z wypełnieniem porozumień mińskich. Jak widać, po spotkaniu 2 maja różnice zdania między Moskwą a Berlinem ws. Donbasu tylko się pogłębiły. Tak naprawdę zresztą to różnice zdań między Rosją a całym Zachodem, bo nie ma wątpliwości, że Merkel wciąż ma amerykański mandat na wiodącą rolę w rozmowach ws. Ukrainy. Rozmowa przywódców Rosji i Niemiec pełna była różnic zdań także w innych kwestiach. Putina musiały zdenerwować odniesienia do sytuacji wewnętrznej w jego kraju – od lat każda uwaga polityków Zachodu na ten temat jest uznawana przez Kreml za mieszanie się w jego wewnętrzne sprawy i niemalże działalność wywrotowa ukierunkowana na „kolorową rewolucję”. Tym razem Merkel zapytała o prześladowania homoseksualistów w Czeczenii i represje wobec Świadków Jehowy w całej Rosji. Co na to Putin? „Na przestrzeni wielu lat obserwujemy próby wpływania na wewnętrzne polityczne procesy w Rosji – i poprzez tak zwane organizacja pozarządowe, i bezpośrednio” - odrzekł. Ten wątek będzie się teraz pewnie pojawiał coraz częściej w wypowiedziach Putina. Został niecały rok do wyborów i nie ma lepszego (sprawdzonego już) sposobu na wytłumaczenie ekonomicznych problemów w Rosji niż wskazanie winnych na Zachodzie (i ich „piątej kolumny” w kraju). Pół godziny z Trumpem  Ale największą frustrację Kremla wciąż budzi postawa USA. Podczas swej wizyty w Moskwie Tillerson narysował wyraźne linie oczekiwań Waszyngtonu. Oba państwa coraz mocniej różnią się nie tylko w kwestii Syrii i Ukrainy, ale też Afganistanu i traktatu INF. Kreml musi demonstrować, że nie zmienia ani o jotę swej polityki pod presją amerykańską (atak na Szajrat, wizyta Tillersona). To by zostało bowiem źle odebrane przez większość opinii publicznej w Rosji. W roku wyborczym Putin nie może sobie na to pozwolić. Doradca Trumpa ds. bezpieczeństwa narodowego, gen. H.R. McMaster w wywiadzie dla Fox News 30 kwietnia wezwał Moskwę do zmiany retoryki i działań. To były jedne z najmocniejszych słów, jakie padły z ust współpracowników Trumpa od początku jego kadencji. Żądając zmiany zachowania od Rosji, McMaster mówił: „Rosyjski prezydent Władimir Putin działa przeciwko interesom rosyjskiego narodu w sprawie jego relacji z syryjskim prezydentem Baszarem el-Asadem i pomagania talibom w Afganistanie”. Przełomu nie mogła przynieść półgodzinna telefoniczna rozmowa Putina z Trumpem 2 maja wieczorem. Obaj przywódcy rozmawiali ze sobą telefonicznie po raz trzeci od objęcia stanowiska przez Amerykanina. Była to zarazem pierwsza rozmowa po ataku USA na bazę Asada. Wciąż jednak nie ma bezpośredniego spotkania. Za to już nazajutrz Rex Tillerson powiedział, że między USA i Rosją „prawie nie ma zaufania”, wymieniając kwestię kontroli zbrojeń i Ukrainę jako obszary, w których Moskwa „nie jest dziś szczególnie pomocna”. Szef amerykańskiej dyplomacji mówił tak do swoich pracowników w Departamencie Stanu w Waszyngtonie podczas prezentacji planów resortu. Także 3 maja dyrektor FBI James Comey powiedział, że Rosja wciąż miesza się w wewnętrzną politykę USA i ostrzegł, że „intencje i możliwości” Rosji czynią ją wielkim międzynarodowym zagrożeniem. W natarciu Piątego maja Putin znów zwołał Radę Bezpieczeństwa, którą poinformował o wynikach rozmów. Nie miał się za bardzo czym chwalić. Jakieś konkretne rezultaty dało tylko spotkanie z prezydentem Turcji. Ale na tym nie koniec dyplomatycznej ofensywy. Najpierw były rokowania w Astanie, zakończone przyjęciem memorandum ws. utworzenia stref bezpieczeństwa w Syrii, a na 10-11 maja ustawiono spotkania Putina z przywódcami Izraela i Palestyny. Zaś parę dni później do Moskwy przyjedzie prezydent Filipin.",,
Kandydaci za pan brat z technologiami,"Wszyscy kandydaci na prezydenta znakomicie radzą sobie z nowymi technologiami – wynika z ankiety Polskiej Izby Informatyki i Telekomunikacji, na którą odpowiedziało sześciu kandydatów.","W poniedziałek Izba przedstawiła wyniki ankiet dotyczących m.in. urządzeń teleinformatycznych. Rozesłała je do wszystkich kandydatów na prezydenta. Odpowiedziało sześciu: Bronisław Komorowski, Jarosław Kaczyński, Grzegorz  Napieralski, Andrzej Olechowski, Janusz Korwin-Mikke i Marek Jurek.  W ich domach (oprócz Jarosława Kaczyńskiego) jest więcej niż jeden komputer, każdy z ankietowanych ogląda telewizję przed odbiornikiem z płaskim ekranem i posiada cyfrowy aparat fotograficzny. Grzegorz Napieralski jako jedyny posiada tzw. usługę wideo na żądanie.Z ankiet wynika m.in. że każdy z kandydatów korzysta z prywatnej poczty e-mail. Z serwisów społecznościowych jako jedyny nie korzysta Kaczyński, a z bankowości elektronicznej – Napieralski. Wszyscy ankietowani natomiast kupują przez internet. Komorowski z kolei jako jedyny korzysta z edukacji przez internet. Posiada też, tak samo jak Napieralski, konsolę do gier. Komorowski, Napieralski, Olechowski i Korwin-Mikke mają też nawigację satelitarną w prywatnym samochodzie. Kandydaci, oprócz lidera PiS, posiadają w telefonie komórkowym dostęp do internetu. Wszyscy mają natomiast w telefonie aparat fotograficzny. Korwin-Mikke, Jurek i Kaczyński, w przeciwieństwie do reszty, nie mają jednak telefonów z ekranem dotykowym. Komputer Kaczyńskiego – jako jedyny z ankietowanej grupy kandydatów – nie jest przenośny, ale wszyscy pytani korzystają z nich codziennie. Każdy z kandydatów, którzy odpowiedzieli na ankiety Izby, ma też stosunkowo nowy komputer – urządzenia mają mniej niż 2 lata. Szybkość internetu w domach Komorowskiego, Napieralskiego, Olechowskiego i Korwin-Mikkego przekracza 2 Mbit/s, a Kaczyńskiego i Jurka jest wolniejsza. Wiceprezes PIIiT Michał Jaworski podsumowując ankietę powiedział, że każdy z kandydatów jest typowym przedstawicielem polskiego społeczeństwa informacyjnego, zarówno w pracy, jak i w domu. Jest praktycznym i pragmatycznym użytkownikiem teleinformatyki – zauważył Jaworski.",,
Obama powściągliwy w sprawie pokoju w Syrii. „Należy być bardzo ostrożnym”,"– Należy być bardzo ostrożnym w rozbudzaniu oczekiwań – powiedział prezydent USA Barack Obama, oceniając szanse na przerwanie przelewu krwi w Syrii. 27 lutego ma wejść w życie zawieszenie broni między wojskami lojalnymi wobec rządu w Damaszku i liberalną opozycją.","– Jeśli w najbliższych tygodniach będziemy mogli stwierdzić, że walki w Syrii słabną, będzie to stanowiło podstawę dla trwałego zawieszenia broni w tym kraju – stwierdził prezydent Obama podczas spotkania z królem Jordanii Abdullahem II bin Al-Husseinem w Białym Domu.Deklarację o uszanowaniu ustanowionego zawieszenia broni złożyła również syryjska opozycja. Organizacje sprzeciwiające się rządom prezydenta Baszara al-Asada zastrzegły przy tym, że dają władzy jedynie dwa tygodnie spokoju.W tym tygodniu Rosja i Stany Zjednoczone ogłosiły, że wstrzymanie walk w Syrii ma obowiązywać od soboty, 27 lutego. Porozumienie nie dotyczy organizacji terrorystycznych – Państwa Islamskiego, Frontu al-Nusra i Al-Kaidy.12 lutego, podczas konferencji w Monachium, osiągnięto porozumienie w sprawie rozejmu w Syrii. Miał on wejść w życie w miniony piątek, jednak zamiast przerwania walk, doszło do ich eskalacji. Teraz strony zapewniają, że będą respektowały postanowienia.",,
Stowarzyszenie Dziennikarzy Polskich zabrało głos ws. zakazu naklejek przeciw LGBT,"Postanowienie nakazujące wydawcy „Gazety Polskiej” wycofanie z dystrybucji dodanych do tygodnika naklejek z hasłem „strefa wolna od LGBT” to naruszenie zasady wolności słowa porównywalne do cenzury prewencyjnej – napisało Centrum Monitoringu Wolności Prasy Stowarzyszenia Dziennikarzy Polskich podkreślając, że decyzję przyjęło „z oburzeniem”.","W środę w ramach zabezpieczenia powództwa Sąd Okręgowy w Warszawie wydał postanowienie nakazujące wydawcy „Gazety Polskiej” wycofanie z dystrybucji dodanych do tygodnika naklejek z hasłem: „Strefa wolna od LGBT”.  Postanowienie sądu zostało podjęte po wniosku pełnomocników współorganizatora Marszu Równości w Lublinie Bartosza Staszewskiego. Wydawca „Gazety Polskiej” – Niezależne Wydawnictwo Polskie – zapowiedział, że po otrzymaniu z sądu postanowienia zaskarży tę decyzję. W wydanym w piątek komunikacie Centrum Monitoringu Wolności Prasy SDP podkreśliło, że decyzję warszawskiego sądu przyjęło „z oburzeniem”.   „W ocenie CMWP SDP jest to naruszenie zasady wolności słowa porównywalne do cenzury prewencyjnej, ponieważ uniemożliwia dotarcie do odbiorców z komunikatem (nawet jeśli jest kontrowersyjny) będącym ważnym elementem debaty publicznej dotyczącej spraw światopoglądowych” – czytamy w oświadczeniu. CMWP SDP za „szczególnie bulwersujące” uznało to, że sąd motywuje swoją decyzję „koniecznością zabezpieczenia roszczenia jednej osoby fizycznej, przez co stwarza niebezpieczny precedens zagrażający w przyszłości funkcjonowaniu w Polsce rynku wolnych mediów”.   „W ten sposób można sparaliżować od strony ekonomicznej działalność każdego medialnego podmiotu, co w oczywisty sposób działa na ich szkodę” – napisano w oświadczeniu.  „Zdziwienie budzi przy tym tempo wydania decyzji przez Sąd Okręgowy w Warszawie, które rodzi poważne wątpliwości co do obiektywizmu Sądu w sprawie, w której istotą jest jeden z najważniejszych współczesnych sporów światopoglądowych” – podkreślono. Centrum zwróciło też uwagę na to, że decyzja sądu może okazać się „przeciwskuteczna”, ponieważ „nagłośnienie sprawy poprzez kontrowersyjną i pospieszną decyzję przez tak ważną w demokratycznym ustroju politycznym instytucję, jaką jest sąd, powoduje, iż informacja prasowa na ten temat zamienia się w dodatkową reklamę medium, które sąd chce wycofać ze sprzedaży”. Jak czytamy, w związku z tym wydana decyzja staje się „praktycznie niewykonalna”. „Zanim bowiem informacja o zakazie sprzedaży dotrze do sprzedawcy, produkt, jakim jest tygodnik, może być już w całości wyprzedany” – wskazano.  „Ponadto postanowienie o zabezpieczeniu musi być doręczone wydawnictwu pocztą, dopiero wówczas może być wykonywane, a niezależnie od tego wydawca może złożyć od niego zażalenie do sądu wyższej instancji. W związku z tym zanim ta cała procedura zostanie przeprowadzona, przedmiotu sporu najprawdopodobniej już na rynku nie będzie. Działając w ten sposób marginalizuje się i ośmiesza zarówno ważne dla demokracji instytucje, jak i metody ich działania” - oceniło Centrum. Do „Gazety Polskiej” z 24 lipca br. dodane są naklejki z napisem: „Strefa Wolna od LGBT”. Na naklejkach widnieje przekreślony tęczowy symbol, nawiązujący do flagi ruchu LGBT. Naklejki skrytykowali m.in. politycy PO, Nowoczesnej, Wiosny, Razem i SLD.",,
Wiceszef MSZ: ONZ nie powinna angażować się w promowanie aborcji na świecie,"– ONZ nie powinna angażować się w promowanie aborcji na świecie, różne państwa członkowskie mają własne rozwiązania w tej sprawie – mówił w piątek wiceszef MSZ Konrad Szymański, pytany o „list ze strony polskiej” do komisji praw człowieka ONZ w sprawie aborcji.","Szymański pytany o „list do komisji praw człowieka ONZ ze strony polskiej na temat zaprzestania ochrony dla kobiet, które dopuściły się aborcji w przypadku gwałtu”, odpowiedział, że nie jest to list skierowany do komisji, tylko stanowisko Polski wyrażone wobec wytycznych Komitetu Praw Człowieka ONZ. – To stanowisko można sprowadzić do jednego oczekiwania - uważamy, że Organizacja Narodów Zjednoczonych nie powinna angażować się w promowanie aborcji na świecie – powiedział Szymański, który w piątek towarzyszył premier Beacie Szydło podczas spotkania premierów państw Grupy Wyszehradzkiej z przewodniczącym RE w Bratysławie. – Uważamy, że rożne państwa członkowskie mają bardzo różne rozwiązania w tej sprawie, także globalnie, także w Europie, i nie widzimy żadnych podstaw do tego, aby na gruncie prawa międzynarodowego doszukiwać się podstaw do prawa do aborcji – dodał Szymański.",,
Ks. Wąsowicz: Chwała powstańcom należy się na wieki,"– Są takie momenty w naszym życiu, gdy trzeba być wiernym wartościom, w których się zostało wychowanym. Takim momentem było Powstanie Warszawskie. Pokazuje nam ono, że tych wartości nie da się rozstrzelać, nie da się zakopać w bezimiennych grobach, zniszczyć – one prędzej czy później wrócą. W tym sensie powstańcy odnieśli zwycięstwo – wskazuje w rozmowie z portalem tvp.info ks. Jarosław Wąsowicz SDB, duszpasterz polskich kibiców.","Powstanie zaangażowało wielu warszawiaków, nie tylko żołnierzy i cywilów, ale też duchownych. Około 150 przedstawicieli kleru pełniło posługę przy oddziałach powstańczych. To spore zaangażowanie nie było przypadkowe...To był wynik zaangażowania duchownych w działalność Polskiego Państwa Podziemnego. W zasadzie od września 1939 roku wstępowali oni najpierw do Związku Walki Zbrojnej, który później przekształcił się w Armię Krajową, także do konspiracji związanej z obozem narodowym – do Narodowych Sił Zbrojnych. W efekcie, gdy powstanie wybuchło, ci księża angażowali się w pomoc duchową powstańcom. Podkreślić trzeba jednak, że nie tylko ci duchowni, którzy byli zrzeszeni w AK, także wielu innych. W ten sposób wypełniali swoją misję duszpasterską, szli z sakramentami świętymi, z pomocą do potrzebujących, odprawiali msze święte. Byli po prostu ze swoimi wiernymi. Służyli im w tych trudnych powstańczych warunkach do końca.Księża zapłacili wysoką daninę krwi, w walkach i masakrach urządzanych przez Niemców zginęło około pięćdziesięciu duchownych.To była konsekwencja ich wyboru. Dzielili los swoich wiernych, nie szukali dróg ucieczki, ginęli we wszystkich masowych egzekucjach, począwszy od rzezi Woli, a niektórzy już w pierwszych dniach powstania. Kilku z nich doczekało się za to chwały męczeństwa. Dość wspomnieć już wyniesionych na ołtarze ks. Józefa Stanka, pallotyna, który w ostatnich dniach powstania zrezygnował z możliwości przeprawy pontonowej na drugi brzeg Wisły. Podczas pacyfikacji Czerniakowa został wzięty do niewoli, a 23 września powieszono go na stule, po torturach na zapleczu magazynu przy ulicy Solec. Został wyniesiony na ołtarze w gronie 108 męczenników II wojny światowej. Jego piękna ikona znajduje się w kaplicy jego imienia przy Muzeum Powstania Warszawskiego.Takich przykładów było więcej.Oczywiście. W gronie błogosławionych męczenników widzimy choćby ks. Michała Czartoryskiego, dominikanina wywodzącego się ze znakomitego rodu arystokratycznego, zasłużonego dla Polski, który jako kapelan brał udział w walkach na Powiślu w Zgrupowaniu AK „Konrad”. W momencie gdy powstanie upadało, nie wycofał się w powstańczymi oddziałami, nie skorzystał z możliwości ukrycia się przed Niemcami jak mu proponowano, tylko pozostał do końca. Z grupą ciężko rannych powstańców i cywilów przebywał w piwnicach firmy Alfa-Laval i tam nie opuścił tych chorych, aż do śmierci. Niemcy rozstrzelali go razem z chorymi. On również został wyniesiony na ołtarze w 1999 roku. Danina krwi była olbrzymia, a wśród zamordowanych kapłanów znajdowało się wiele wspaniałych postaci. Można o nich napisać wiele książek, zresztą już sporo się takich pozycji ukazało, inne publikacje na ten temat wciąż powstają. Uważam, że takie książki mają ogromne znaczenie dla współczesnych duchownych – one pokazują jak być wiernym swojemu powołaniu do końca. Jaka była rola duchownych podczas powstania, ograniczała się tylko do niesienia posługi duszpasterskiej?Chodziło w ich posługę, zwłaszcza o podnoszenie na duchu tych, którzy walczyli, tych, którzy tracili najbliższych. Zdecydowana większość księży nie brała bezpośredniego udziału w walkach powstańczych, chociaż tacy się też zdarzali. Przede wszystkim służyli opieką, sakramentami. Zachowało się wiele fotografii z czasów powstania z mszy św. odprawianych w kamienicach, w ruinach powstańczych, księża odprawiali pogrzeby i chowali wiernych nawet na podwórkach. Zresztą zawsze w takich sytuacjach – podobnie było podczas kampanii wrześniowej czy w oddziałach partyzanckich – główna rola kapłanów to podnoszenie na duchu, także podnoszenie morale żołnierzy. To była rola nieoceniona.Był też choćby ks. Antoni Czajkowski, który walczył z Niemcami z bronią w ręku. Jego legenda wciąż jednak nie może się przebić.Historycy, zwłaszcza ci, którzy się powstaniem zajmowali naukowo, pokazywali głównie postaci o znanych nazwiskach. Widzimy w tym gronie kapłanów takich jak ks. Jan Zieja, później znany kaznodzieja i działacz opozycji, czy ks. Tomasz Roztworowski, ks. Wacław Karłowicz, ks. Jan Salamucha – to są postacie najbardziej znane. Natomiast takich księży jak ks. Czajkowski było wielu. Wśród salezjanów trafił się też kapłan, ks. Stanisław Ormiński ps. Pałka, który był zaprzysiężony w Armii Krajowej i brał udział w powstaniu. Zaproponował m.in. model budowy barykad pod bezpośrednim ostrzałem nieprzyjaciela. 14 marca 1980 roku w Londynie nadano mu Krzyż Armii Krajowej, ustanowiony 1 sierpnia 1966 roku przez dowódcę AK gen. Tadeusza Bora-Komorowskiego dla upamiętnienia wysiłku żołnierza Polski Podziemnej w latach 1939–1945. Ponadto za walkę w czasie II wojny światowej został odznaczony Srebrnym Krzyżem Zasługi z Mieczami i Medalem Wojska. Takie postacie się zdarzały, chociaż większość księży była jednak zaangażowana w działalność duszpasterską, podnoszącą powstańców na duchu. Taką najbardziej znaną postacią jest chyba ks. Józef Warszawski, „Ojciec Paweł”, który walczył w Zgrupowaniu „Radosław”. Wiele jego kazań się zachowało, bardzo podnoszących na duchu, szczególnie, kiedy broniono Starówki i kilkukrotnie podczas kazania wypowiedział słowa: „Sprawa nasza, sprawą Boga”. Są dzisiaj często cytowane w wielu publikacjach. Szczegółowe opisanie zaangażowania duchownych podczas powstania czeka jeszcze na historyka, który to dość dokładnie opisze.                                                    Salezjanin ks. Jarosław Wąsowicz jest kapelanem środowisk kibiców (fot. arch.PAP/Waldemar Deska) Oprócz księży były jeszcze siostry zakonne, które również ponosiły ogromną ofiarę.Posługiwały jako pielęgniarki, sanitariuszki. Należały do większości zakonów, które funkcjonowały w Warszawie. Było wiele znamienitych, bohaterskich sióstr, które wspierały walczących i rannych, wiele z nich poniosło śmierć, kiedy Niemcy dokonywali masakr i podpaleń szpitali, klasztorów, kościołów. W piwnicach budynków sakralnych często ukrywali się cywile, wiele sióstr i księży zginęło razem z nimi. Jeszcze raz odwołam się do mojego zgromadzenia. Salezjanie prowadzili na ulicy Siemca (obecnie Wiślana – przyp. red.) na Powiślu kościół i zakład wychowawczy z drukarnią i warsztatami, które Niemcy spalili. 4 września w tym zakładzie został spalony żywcem brat zakonny ko. Jan Cedro SDB, kiedy Niemcy niszczyli budynek przy pomocy miotaczy ognia. Ofiarą takiego mordu był też ks. prof. Jan Mazerski SDB, wykładowca Salezjańskiego Instytutu Teologicznego oraz Uniwersytetu Jagiellońskiego. Zginął 31 sierpnia pod gruzami kościoła św. Kazimierza sióstr sakramentek na Starym Mieście, gdzie trafił 18 sierpnia. Przez kolejne dni, podczas najcięższych walk posługiwał tym, którzy przebywali w podziemiach klasztoru. Już po wojnie odnaleziono jego ciało z otwartym brewiarzem. On do końca zachował spokój. To także piękna postać, która czeka na zajęcia należnego miejsca w panteonie męczenników.Salezjańscy wychowankowie zakonu dołączali do oddziałów pomocniczych, pełnili funkcje gońców i łączników, działali w Harcerskiej Poczcie Polowej i wyróżniali się ogromnym zaangażowaniem i poświęceniem.W powstaniu brało udział wielu naszych wychowanków. Jest wiele pięknych postaci, harcerzy Szarych Szeregów, powstańców warszawskich, którzy przed wojną wychowywali się w salezjańskich zakładach. Muszę nadmienić, że przed II wojną światową prowadziliśmy w Warszawie trzy placówki – parafię przy bazylice Najświętszego Serca Pana Jezusa na Pradze, tam podczas wojny m.in. ukrywano Żydów. Działał zakład na Powiślu z kościołem Świętej Rodziny – to był jedyny kościół, który nie został odbudowany po wojnie – oraz sierociniec przy ulicy Litewskiej. Te zakłady starały się w czasie okupacji normalnie funkcjonować. Normalnie w tym sensie, że prowadziły pracę wychowawczą z dziećmi i młodzieżą, z sierotami. W tym gronie odnajdujemy wielu konspiratorów. Przykładowo, w zakładzie ks. Siemca na Powiślu funkcjonowała szkoła podchorążych Narodowych Sił Zbrojnych. Dziś na gmachu bursy salezjańskiej, który odzyskaliśmy po latach komunistycznych, widnieje tablica upamiętniająca szkołę NSZ.W jakich akcjach brali udział wasi wychowankowie?To między innymi zamach na Franza Kutscherę, w jego konsekwencji doszło zresztą do aresztowania kilkunastu salezjanów w lutym 1944 roku. Trafili oni do obozów koncentracyjnych, część z nich zginęła. W tej fali aresztowano choćby dwóch żołnierzy Polskiego Państwa Podziemnego – ks. Stanisława Janika SDB ps. Kruk i ks. Jana Cybulskiego SDB ps. Czachar, którzy w konspirację zaangażowali się już jesienią 1939 roku. To były znakomite postaci wśród kapelanów AK. Odbierali egzaminy maturalne z religii na tajnych kompletach, ale też chociażby współpracowali z doktorem Januszem Korczakiem w akcji ukrywania dzieci żydowskich, w tym przypadku w salezjańskim sierocińcu. To pokazuje skalę zaangażowania mojego zgromadzenia w działalność konspiracyjną na rzecz dzieci i młodzieży. Salezjanie zawsze słynęli z pracy z młodzieżą, ich posługa miała duży wpływ na morale żołnierzy, którzy często mieli po kilkanaście lat...Dla nas ci wychowankowie są darem od Pana Boga. Historycy salezjańscy przez wiele lat nie zajmowali się tematyką wojennych losów naszych wychowanków. Pojawiła się ona w orbicie zainteresowań dopiero, gdy wśród 108 męczenników II wojny światowej wyniesionych na ołtarze przez Jana Pawła II, znalazło się pięciu naszych wychowanków, którzy byli zaangażowani w działalność Narodowej Organizacji Bojowej. Za tę działalność zostali aresztowani i straceni w Dreźnie w 1942 roku. Na ołtarze zostali wyniesieni dzięki temu, że podczas uwięzienia dali mocne świadectwo wiary. Kiedy zostali aresztowani i zorientowali, że nie wyjdą na wolność, odwoływali się do duchowego dziedzictwa ks. Jana Bosko. Codziennie modlili się o to, żeby móc do swojego serca jeszcze raz przyjąć Pana Jezusa, żeby móc się wyspowiadać. Modlili się za wstawiennictwem Wspomożycielki Wiernych – Madonny ks. Bosko. Pocieszali innych współwięźniów. Pozostawione przez nich świadectwo przesądziło, że Kościół zdecydował się ich wynieść na ołtarze. Ta beatyfikacja była też o tyle ważna, że w gronie historyków salezjańskich i historyków współpracujących z nami, zwłaszcza z IPN, zaczęliśmy szukać innych wychowanków zaangażowanych w walkę niepodległościową i okazało się, że podobnych postaci jest bardzo wiele.Ogrom pracy.Z doktorem Rafałem Siechułą z poznańskiego oddziału IPN przygotowuję od kilku lat słownik salezjańskich wychowanków, którzy brali udział w konspiracji w czasie II wojny światowej, walczyli w Polskich Siłach Zbrojnych na Zachodzie albo w szeregach Żołnierzy Wyklętych. Jedną z ikon jest Danuta Siedzikówna ps. Inka, bo ona też była wychowanką salezjańską z Różanegostoku. Mamy wiele pięknych postaci. Myślę, że jest to efekt głównej myśli pedagogicznej św. Jana Bosko, któremu zależało, aby młodych ludzi wychowywać nie tylko na dobrych chrześcijan, ale również na prawych obywateli. Z tego powodu to wychowanie patriotyczne było bardzo mocno akcentowane w salezjańskim systemie wychowawczym i stąd takie piękne owoce.Którzy z waszych wychowanków szczególnie zapisali się w Powstaniu Warszawskim i samej konspiracji?Można by wymienić wielu. Na uwagę zasługuje choćby Jerzy Wyrzykowski z 57 Warszawskiej Drużyny Harcerskiej, która działała przy salezjańskim zakładzie na Siemca. On zginął już 11 listopada 1939 roku, zastrzelony podczas rozklejania patriotycznych ulotek. Kazimierz Kardaś ps. Orkan, który był żołnierzem słynnego „Parasola”, jako dowódca Akcji Stamm (nieudana próba likwidacji Waltera Stamma – wysokiego oficera SD miała miejsce 6 maja 1944 roku – przyp. red.) został ciężko ranny, nie doczekał powstania. Wielu wychowanków było zaangażowanych w kolportaż Biuletynu Informacyjnego i za to trafiło do Auschwitz. W powstaniu walczył m.in. nasz wychowanek Zbigniew Kuciewicz. Należał do Zgrupowania „Chrobry II”, złożonego w większości z żołnierzy NSZ, które walczyło w Śródmieściu. Po zakończeniu działań wojennych brał udział w działalności podziemia antykomunistycznego w ramach struktur Zrzeszenia Wolność i Niezawisłość. Wymieniać można jeszcze bardzo wielu i to w samej Warszawie, a salezjanie przed wojną prowadzili działalność na terenie niemal całej II Rzeczpospolitej. Bardzo wiele naszych zakładów znajdowało się na terenie Kresów Wschodnich i tam też duchowni i wychowankowie byli zaangażowali w działalność konspiracyjną i wspieranie głównie Armii Krajowej i Narodowych Sił Zbrojnych.                                                    Księża pozostali z wiernymi do końca (fot. Muzeum Powstania Warszawskiego) Polscy salezjanie ponieśli duże straty podczas II wojny światowej, z sześciuset zakonników przed wojną zginęła lub wyjechała ponad połowa.Zginęło ponad sześćdziesięciu. Wielu było więzionych w obozach koncentracyjnych, niektórzy z nich już pozostali na Zachodzie, bądź wyemigrowali do Stanów Zjednoczonych, ale dalej prowadzili działalność w obrębie zgromadzenia salezjańskiego. To zgromadzenie międzynarodowe, więc z tym większych problemów nie było.Niemcy szczególnie tępili Kościół, co miało złamać ducha Polaków.Wszystkie zakony i cały Kościół w Polsce ucierpiały podczas II wojny światowej. Zginęło około jednej trzeciej duchownych, w niektórych diecezjach nawet połowa, warto to przy różnych okazjach związanych z okupacją przypominać. Zwłaszcza dziś, kiedy podnoszą się głosy, że Kościół za mało zrobił w kwestii ukrywania Żydów – to kompletna bzdura. Duchowni – szczególnie w tym pierwszym okresie wojny – należeli do głównych ofiar Niemców, wystarczy wspomnieć przebieg Intelligenzaktion. W Kraju Warty do października 1941 roku aresztowano większość duchownych, wywożono ich głównie do KL Dachau, gdzie ponosili śmierć męczeńską. Księża i siostry zakonne trafiali też do innych obozów koncentracyjnych.Mordowanie duchownych przybrało na sile podczas Powstania Warszawskiego. Świadczą o tym masakry, jak ta w klasztorze jezuitów przy Rakowieckiej na Mokotowie.Część z tych duchownych znajduje się w drugiej grupie męczenników II wojny światowej, której proces beatyfikacyjny jest obecnie na etapie rzymskim. Kiedy się czyta wspomnienia tych, którzy przeżyli pod stosem trupów masakrę na Rakowieckiej, to przechodzą ciarki po plecach. Polacy szli do walki z hasłem „Bóg, Honor, Ojczyzna”, za te wartości ginęli.Tak, choć z tym hasłem, nawet w samej armii różnie bywało. Spór o hasło „Bóg, Honor, Ojczyzna” na żołnierskich sztandarach trwał przez całe dwudziestolecie międzywojenne, podczas okupacji, w Polskich Siłach Zbrojnych na Zachodzie. To jest temat na dłuższą dyskusję, ale generalnie w sercach ludzi, którzy upominali się o wolną Polskę, na pewno to hasło było bardzo głęboko zakorzenione.Powstanie Warszawskie trwało tylko 63 dni, ale na stałe wpisało się w polską historię i martyrologię. W naszej historii było wiele tragicznych powstań, co przesądziło, że właśnie to stało się tak silnym symbolem?To powstanie podsumowywało cały okres działalności konspiracyjnej w ramach Polskiego Państwa Podziemnego. To była największa bitwa rozegrana przez Armię Krajową w czasie II wojny światowej. Staje się ona dziś symbolem nieugiętej walki, tego, że Polacy są w stanie zapłacić najwyższą cenę za wolność, za Ojczyznę.Niektórzy kwestionują tę ofiarę.Podnoszą się głosy niektórych historyków, którzy z perspektywy czasu mają prawo różnie oceniać ten zryw narodowy. W mojej ocenie chwała powstańcom należy się na wieki. Ten niezwykły czyn zbrojny w obronie stolicy, w obronie polskiej godności, zapisał się pięknymi zgłoskami w naszej historii. Tak jak mówi pomnik „Gloria Victis” – Chwała zwyciężonym, bo właśnie oni zostali zwyciężeni, ale nie zostali pokonani. Powstanie Warszawskie w czasach PRL wciąż było symbolem walki z okupantami, odwoływały się do niego kolejne pokolenia tych, którzy upominali się o polską godność. Wśród powstańców widzimy także wybitnych działaczy opozycji w Polsce, zwłaszcza w „Solidarności”. To pokazuje, że powstanie niosło Polaków przez kolejne dziesięciolecia i niesie aż po dzień dzisiejszy. Widzimy, że dziś już nikt nie stara się kwestionować choćby uroczystości upamiętniających powstańców, że one nie są już jakimś lokalnym wydarzeniem, ale w całej Polsce zwłaszcza młodzi ludzie kultywują pamięć o powstaniu. Stało się ono powstaniem narodowym, myślę, że tak zostanie. Cieszę, że pamiętamy tę walkę i tych ludzi.Po latach niszczenia pamięci o Powstaniu Warszawskim jego legenda ożyła. Czym można wytłumaczyć tak imponujący renesans pamięci o tym zrywie?Żeby to wyjaśnić, trzeba się odwołać do ważnych momentów upamiętniających powstanie, a więc po pierwsze do prezydentury prof. Lecha Kaczyńskiego, który postanowił utworzyć Muzeum Powstania Warszawskiego i zaczął honorować żyjących jeszcze powstańców. Dużą rolę w tym mieli także młodzi ludzie, zwłaszcza kibice Legii Warszawa. Należy też pamiętać, że kiedy te obchody państwowe miały niewielki oddźwięk, to młodzi podnieśli powstańcze sztandary, opiekowali się kombatantami, organizowali spotkania z żyjącymi bohaterami, organizowali także niezależne obchody. Dziś wiele z tych wypracowanych wówczas form, jak chociażby zatrzymanie się w godzinę W, jak upamiętnianie wszystkich miejsc pamięci związanych z powstaniem czy marsz pamięci, na stałe wpisało się w program obchodów kolejnych rocznic naszego narodowego zrywu. Kilkanaście lat temu, kiedy się to wszystko rodziło, miałem okazję być goszczonym przez kibiców Legii. 1 sierpnia od rana do wieczora był dniem wypełnionym różnymi wydarzeniami, takimi niemedialnymi, jak złożenie zniczy pod jakąś małą tabliczką, zwożenie powstańców na uroczystości na Powązkach, bo okazało się, że nikt się nie troszczył, by ci starsi ludzie mogli w nich uczestniczyć. Dziś na szczęście jest już inaczej, rozmach uroczystości jest niezwykły i niech tak pozostanie.                                                    Co roku 1 sierpnia o godz. 17 Warszawa składa hołd powstańcom (fot. Wiki 3.0/Adrian Grycuk) Mało które środowisko tak zaangażowało się w krzewienie pamięci o Powstaniu Warszawskim jak to, które ksiądz się reprezentuje, czyli kibice.Jeszcze przyjdzie czas na prace historyczne czy socjologiczne, które ten fenomen opiszą. To przywracanie pamięci o polskich bohaterach nastąpiło w momencie, kiedy władza państwowa, ówcześnie rządzący, ograniczali program historii w szkołach, zbytnio nie promowano postaw patriotycznych, a bardziej kosmopolityczne. Wówczas nagle, oddolnie, ten fenomen upamiętniania Powstania Warszawskiego wyrósł od kibiców Legii, potem kibiców Śląska Wrocław, którzy zaczęli upominać się o Żołnierzy Wyklętych, kibiców Lecha upamiętniających Powstanie Wielkopolskie, czy Lechii Gdańsk pamiętających o walce „Solidarności”. Dziś jest to wszechobecne. Teraz nikt się temu nie dziwi, ale jeszcze kilkanaście lat temu kibice – na stadionach, poprzez różnego rodzaju oprawy, marsze, wiece, dbanie o groby, o żyjących jeszcze kombatantów – powoli, krok po kroku przywracali normalność, która dziś już na szczęście funkcjonuje. O tym też warto pamiętać.Jakie przesłanie płynące z powstania jest najbardziej atrakcyjne dla młodego pokolenia? Walka? Poświęcenie? Patriotyzm?Chyba to, że nigdy nie należy się poddawać, że nie warto kalkulować. Świat dziś wszystko kalkuluje, co mi się opłaca, co mi się nie opłaca, natomiast są takie momenty w naszym życiu, gdy trzeba być wiernym wartościom, w których się zostało wychowanym. Powstanie Warszawskie pokazało, że Polskie Państwo Podziemne, także ludność cywilna, włączyły się w tę wielką narodową walkę o wolność, która była kontynuowana, bo przecież później byli Żołnierze Wyklęci, kolejne dekady w PRL, gdzie wciąż pojawiali się młodzi ludzie odwołujący się do tych samych wartości. Powstanie nam pokazuje, że tych wartości nie da się rozstrzelać, nie da się zakopać w bezimiennych grobach, zniszczyć – one prędzej czy później wrócą. W tym sensie powstańcy odnieśli zwycięstwo. Powstanie Warszawskie powinno łączyć wszystkich Polaków, ale wciąż jest podział na zwolenników i krytyków tego zrywu. Czy kiedyś uwolnimy się od tego podziału, a zapanuje tylko szacunek do walczących jak lwy powstańców?Jeżeli chodzi o spór historyków, to powinien on się dokonywać na poziomie akademickim, bo na wszystkie tematy trzeba dyskutować, analizować dokumenty, źródła archiwalne. To są ważne dyskusje i one powinny się toczyć. Zresztą większość z tych, którzy uważają, że Powstanie Warszawskie było błędem jednak nie kwestionuje bohaterstwa żołnierzy, czy tego przesłania, które powstanie ze sobą niesie. O wiele gorsze jest to, że wciąż w przestrzeni publicznej działają funkcjonariusze systemu totalitarnego, na przykład była funkcjonariuszka SB, która w ubiegłym roku rozwiązała jeden z marszy upamiętniających powstanie. Teraz jakiś poseł wpisuje znak Polski Walczącej, święty dla nas znak, w tęczę. To są ludzie, którzy profanują pamięć i wciąż tacy, zwłaszcza z lewej strony, będą się pojawiać, bo dla nich te wartości, historia Polski, są sprawami nieważnymi i oni zawsze starali się je torpedować, wyśmiewać naszych bohaterów, kpić z martyrologii, a tymczasem jako chrześcijanie wiemy, że męczeństwo jest wyrazem największego świadectwa wierności.Nie martwi księdza, że powstanie przestaje być wydarzeniem historycznym, pamięć o nim okazją do zadumy, a staje się skomercjalizowanym happeningiem?Aż tak to nie, weźmy pod uwagę, że Muzeum Powstania Warszawskiego stało się punktem zwrotnym, który pozwolił uporządkować także wiele prac naukowych. Przy muzeum powstały biblioteka, archiwum, udało się wiele zrobić dla dokumentacji historycznej, dzięki którym może teraz dochodzić do dyskusji tych, którzy się tą tematyką zajmują. Wciąż też na nowo odkrywamy wiele kart, powstają filmy, można dyskutować – mniej lub bardziej udane, ale one powstają. Wiem, że TVP finalizuje konkurs w sprawie filmu fabularnego na temat rzezi Woli. Coś się cały czas dzieje wokół pamięci o powstaniu i bardzo dobrze.Bardziej mi chodziło o sprzedawanie koszulek, gadżetów, czy nawet kijów bejsbolowych z kotwicą Polski Walczącej.Z kijami bejsbolowymi to jest przesada i profanacja moim zdaniem. Co do reszty uważam, że to idzie w dobrą stronę. Żyjemy w świecie popkultury i młodzi ludzie próbują zaakcentować swoje poparcie dla czegoś, w tym wypadku chcą upamiętnić polskich bohaterów i to jest akurat piękne. Cieszę się, że więcej młodych ludzi chodzi po polskich ulicach ze znakami Polski Walczącej, z postaciami żołnierzy Armii Krajowej, czy Żołnierzy Wyklętych niż z Che Guevarą, którego już praktycznie nie widać. To jest jak najbardziej poprawne, tak jak te wszystkie utwory hip-hopowe, czy murale upamiętniające polskich bohaterów. To jest jak najbardziej pozytywny przejaw popkultury.",,
Grzywna dla Korwin-Mikkego. Jest wyrok za spoliczkowanie Boniego,"20 tys. zł ma zapłacić Janusz Korwin-Mikke za spoliczkowanie w 2014 roku europosła Michała Boniego. Sąd uznał, że incydent był „naruszeniem nietykalności cielesnej funkcjonariusza publicznego”. Lider partii Wolność został również obciążony 3,3 tys. zł kosztów procesu. Wyrok jest nieprawomocny.","Do incydentu doszło w lipcu 2014 roku podczas spotkania polskich europosłów zorganizowanego przez MSZ. Korwin-Mikke mówił potem, że spoliczkował Boniego, bo mu to obiecał. – Kiedy w czasie debaty w sprawie uchwały lustracyjnej (w 1992 roku – przyp. red.) Boni wypierał się, że był agentem SB i wyzywał mnie od idiotów, dałem mu słowo i go dotrzymałem. Przyznał się potem, że był agentem, od początku miałem rację – twierdził Korwin-Mikke.28 maja 1992 roku 74-letni dziś Korwin-Mikke jako poseł na Sejm był inicjatorem tzw. uchwały lustracyjnej, w której wyniku powstała „lista Macierewicza”. Jako tajny współpracownik SB figurował na niej Boni. W wyniku m.in. realizacji tej uchwały 4 czerwca 1992 roku Sejm odwołał rząd Jana Olszewskiego.Szantaż SB?W 2007 roku Michał Boni, gdy dostał propozycję wejścia do rządu Donalda Tuska, ujawnił, że w 1985 roku pod wpływem szantażu podpisał deklarację współpracy ze Służbą Bezpieczeństwa, choć nigdy jej nie podjął. Siedem lat później, po wspomnianym incydencie na spotkaniu europosłów, Boni napisał: „Powiedziałem »dzień dobry« posłowi Korwin-Mikkemu, uderzył mnie w twarz. To nie jest normalne!!”. Zaznaczył też, że za różne rzeczy już przepraszał. – Z pokorą przyjmuję ataki! Ale jest granica! – podkreślił.Zawiadomienie w całej sprawie złożyło MSZ. Prokuratura uznała, że doszło do naruszenia nietykalności cielesnej funkcjonariusza publicznego i wystąpiła do Parlamentu Europejskiego o uchylenie immunitetu Korwin-Mikkemu. W 2015 roku immunitet mu uchylono. Korwin-Mikke uznawał sprawę za „honorową”. Pytany, czy nie żałuje swego czynu, odparł: „Ależ skąd! Po raz drugi bym mu dołożył”. W czerwcu 2015 roku prokuratura skierowała do sądu akt oskarżenia w tej sprawie. Wskazała, że cel spotkania polskich posłów do PE pozostawał „w bezpośrednim związku” ze sprawowaniem mandatu. Uznała więc, że do naruszenia nietykalności doszło podczas pełnienia obowiązków służbowych przez pokrzywdzonego.Linia obronyObrona Korwin-Mikkego twierdziła, że taka kwalifikacja nie ma racji bytu, bo spotkanie, na którym doszło do incydentu, nie miało związku z wykonywaniem funkcji europosła.Korwin-Mikke w sądzie nie przyznał się do czynu. – Spoliczkowanie nie jest przestępstwem, tylko czynnością dehonorującą człowieka – wskazywał w odczytanych przez sędzię wyjaśnieniach, które złożył w prokuraturze. Boni powiedział zaś przed sądem, że „istotą norm i reguł współżycia społecznego są zasady, które znajdują swój wyraz także w przepisach prawa”.",,
Bezrobocie w krajach UE wyjątkowo niskie. Polska wśród liderów,"Przeciętna stopa bezrobocia w 28 krajach Unii wyniosła 7,1 procent. Najwyższa była w Hiszpanii - 16,1 procent, a najniższa – w Niemczech – 3,4 procent. W Polsce w tym czasie bezrobocie wynosiło  4,4 proc.","Stopa bezrobocia w Polsce w marcu wyniosła 4,4 procent i nie zmieniła się w stosunku do lutego - informuje Eurostat, urząd statystyczny Unii Europejskiej. To najniższa stopa bezrobocia zanotowana w 28 państwach Unii od września 2008 roku. Według Eurostatu, w marcu było w Polsce 754 tysiące osób pozostających bez pracy. Stopa bezrobocia w strefie euro wyniosła 8,5 procent. PKB zarówno w strefie euro, jak i we wszystkich 28 państwach UE wzrósł w I kwartale 2018 roku o 0,4 procent w porównaniu do IV kwartału 2017 roku, kiedy odnotowano wzrost o 0,7 procent. To niewielkie spowolnienie wzrostu gospodarczego. W 28 państwach UE PKB w IV kwartale 2017 roku wyniósł 0,6 procent.",,
Kobieta na czele dowództwa północnego w armii USA. Pierwsza w historii,"Generał Lori Robinson, pierwsza kobieta w historii obejmie dowództwo grupy Północ w siłach zbrojnych USA odpowiadające za obronę przed atakami z lądu, powietrza i morza kontynentu północnoamerykańskiego.","Generał Lori Robinson – jedna z dwóch kobiet mogących pochwalić się najwyższymi „czterogwiazdkowymi” stopniami generalskimi w siłach powietrznych USA – objęła również Dowództwo Obrony Północnoamerykańskiej Przestrzeni Powietrznej i Kosmicznej(NORAD) odpowiadające m.in. za obronę przeciwlotniczą USA oraz Kanady.Utworzone w 2002 r. po ataku na World Trade Centre w Nowym Jorku w 2001 r., Dowództwo Grupy Północ (USNORTHCOM) jest jednym z dziewięciu dowództw podlegających Departamentowi Obrony, które obejmują różne obszary globu. Ze względu na zadania związane z obroną terytorium północnoamerykańskiego (Stany Zjednoczone, Kanada, Meksyk i Puerto Rico) dowództwo grupy Północ to jest uważane za kluczowe, a pozycja jego dowódcy cieszy się wysokim prestiżem. Wybór „oczywisty i jasny dla wszystkich”– Wybór był oczywisty i jasny dla wszystkich – powiedział sekretarz obrony Ash Carter podczas ceremonii, która obyła się w piątek w siedzibie NORAD, w bazie lotniczej w Peterson. Zaznaczył w swym wystąpieniu, że nowa dowódczyni ma ogromne doświadczenie wojskowe i odznacza się „umiejętnością myślenia strategicznego oraz zdolnością do podejmowania w ułamku sekundy kluczowych decyzji”.Eksperci wojskowi podkreślają, że generał Robinson jest przedstawicielką nowego pokolenia kadry dowódczej, która rozumie, że siły powietrzne „odgrywają coraz większą rolę w przestrzeni, gdzie nie da się – jak wcześniej – po prostu latać i walczyć, lecz trzeba brać pod uwagę cyberbezpieczeństwo, obecność dronów i próby kontrolowania przestrzeni kosmicznej”.Robisnon jedną z setki najbardziej wpływowych kobiet w 2016 r. Przypominają też, że 39-letnia Robisnon uznana przez „Time” za jedną z setki najbardziej wpływowych kobiet w 2016 r. podkreślała w trakcie przesłuchań w Senacie USA, które poprzedziły objęcie stanowiska, że „największym zewnętrznym zagrożeniem dla bezpieczeństwa USA jest Rosja”. Obiecała, że będzie „ze szczególną bacznością śledzić działalność skrajnych ekstremistów, którzy wyrośli na rodzimym gruncie – w USA”.Rektor Akademii Sił Powietrznych Stanów Zjednoczonych w Colorado Springs, Michelle Johnson, która również ma stopień generalski, podkreśliła w trakcie swego wystąpienia w Peterson, że nowo mianowana szefowa USNORTHCOM jest związana z kierowaną przez nią uczelnią rodzinnie. To tam poznała Lori Robinson swego męża, emerytowanego generała Davida Robinsona. Tam również studiowała jej córka, Taryn Ashley Robinson, która zginęła podczas ćwiczeń w 2006 r.Jednostki USA otwarte dla pańKomentatorzy zwracają uwagę na fakt, że nominacja wpisuje się w politykę resortu obrony USA i jest zgodna z deklaracją ministra obrony USA, Ashtona Cartera z początku grudnia ub.r., w której zapowiedział on, że wszystkie bez wyjątku jednostki, w tym piechota oraz siły specjalne USA, będą otwarte dla pań.",,
Twitter zawiesił ponad 10 tysięcy kont. „Były zaangażowane w dezinformację”,"Twitter zawiesił ponad 10 tys. kont z sześciu krajów (ZAE, Egiptu, Arabii Saudyjskiej, Chin, Ekwadoru i Hiszpanii), które – jak twierdzi – angażowały się w dezinformację i pogłębianie podziałów w dyskusjach na wrażliwe tematy polityczne.","Platforma należąca do firmy zarządzanej przez Jacka Dorseya podjęła działania względem 267 kont, które były wykorzystywane w ramach skoordynowanych działań z Egiptu i Zjednoczonych Emiratów Arabskich. Operacje informacyjne realizowane z ich pomocą wymierzone były w Katar oraz inne kraje, m.in. Iran. Profile rozpowszechniały również przekaz propagandowy wspierający rząd Arabii Saudyjskiej – donosi w piątek serwis Tech Crunch.Według Twittera wszystkie te konta mogły być powiązane z aktywnością firmy technologicznej DotDev, której profil również został odcięty od możliwości korzystania z platformy.Oddzielna grupa 4258 kont działających z terytorium Arabii Saudyjskiej kierowała przekaz mający oddziaływać przede wszystkim na użytkowników z Kataru i Jemenu. Według przedstawicieli serwisu Jacka Dorseya cytowanych przez TC „konta te często posługiwały się fałszywymi danymi osobowymi i zamieszczały wpisy na temat lokalnych spraw politycznych, takich jak wojna domowa w Jemenie”. W Hiszpanii na platformie zawieszono 259 kont, które związane były z partią polityczną Partido Popular założoną przez byłego frankistowskiego ministra zaangażowanego w kilka skandali korupcyjnych. Konta były wykorzystywane do pozorowania większego zaangażowania w sprawy PP w internecie. Według Twittera były aktywne jedynie przez krótki czas.1019 usuniętych kont powiązano z Ekwadorem. Były one zaangażowane w działania na rzecz partii PAIS Alliance i rozpowszechniały treści na temat administracji prezydenta Moreno, szczególny nacisk kładąc na tematykę wolności słowa, technologii i rządowej cenzury – poinformowali przedstawiciele amerykańskiej platformy internetowej.Twitter zawiesił również 4302 konta działające z terytorium Chin. Miały one pogłębiać podziały społeczne w dyskusjach na temat protestów w Hongkongu. Dla porównania, w sierpniu platforma usunęła 200 tys. kont angażujących się w tego typu działania związane z trwającymi od czerwca demonstracjami.Usunięte z serwisu materiały zostały umieszczone przez Twittera w specjalnym archiwum danych dla naukowców i badaczy, którzy mogą uzyskać do niego dostęp celem prowadzenia prac m.in. w zakresie analizy zjawiska dezinformacji.",,
„Działka sprzedana po cenach transakcyjnych”,"Ceny transakcyjne sprzedaży działek w roku 2002 r. w obrębie Oporowa były podobne do ceny zakupu działki przez Iwonę i Mateusza Morawieckich – przekazał w oświadczeniu ks. dr Rafał Kowalski, rzecznik Archidiecezji Wrocławskiej.","„W związku z publikacją w »Gazecie Wyborczej« z dnia 20 maja 2019 r., na podstawie poczynionych ustaleń, uprzejmie informujemy, że ceny transakcyjne sprzedaży działek w obrębie AM-17 obręb Oporów w roku 2002, były podobne do ceny zakupu działki przez Państwo Iwonę i Mateusza Morawieckich” – głosi oświadczenie rzecznika Archidiecezji Wrocławskiej.W ten sposób ks. Kowalski odniósł się do poniedziałkowej publikacji „Gazety Wyborczej” w której podano, że szef rządu wraz z żoną w 2002 r. kupił 15 ha gruntów za 700 tys. zł od Kościoła we Wrocławiu. Później rzeczoznawca ocenił, że nieruchomość już w 1999 r. warta była prawie 4 mln zł. „GW” pisze, że władze Wrocławia zaplanowały na tych terenach inwestycje, a przez środek działki dzisiejszego premiera przebiegać ma trasa szybkiego ruchu.Gazeta napisała, że „dokumenty tej transakcji zniknęły, a obecny proboszcz nie wie skąd ta niska cena”.Wcześniej w poniedziałek oświadczeniu Centrum Informacyjne Rządu zapowiedziało skierowanie do sądu pozwu cywilnego w tej w sprawie artykułu gazety.",,
Niemcy: Kilkanaście tysięcy decyzji o przyznaniu azylu do ponownego rozpatrzenia,"Około 18 tysięcy pozytywnych decyzji ws. przyznania azylu, wydanych przez filię Urzędu ds. Migracji i Uchodźców (BAMF) w Bremie, zostanie poddanych powtórnej weryfikacji w związku z ujawnionym niedawno skandalem – ogłosiła w piątek szefowa urzędu Jutta Cordt.","Chodzi o wszystkie pozytywne decyzje wydane w postępowaniach azylowych przez BAMF w Bremie od 2000 roku – podkreśliła Cordt. Jak dodała, sprawdzenie wszystkich tych decyzji zajmie około trzech miesięcy; do tego zadania oddelegowano ok. 70 urzędników.W połowie kwietnia wyszło na jaw, że poprzednia kierowniczka bremeńskiego urzędu w latach 2013-16 przyznała azyl co najmniej 1,2 tys. osób, które nie spełniały wymaganych przy tym kryteriów.Prokuratura w Bremie prowadzi obecnie postępowanie przeciw byłej szefowej oddziału BAMF w Bremie i pięciu dodatkowym osobom z powodu korupcji i zorganizowanego nakłaniania do bezprawnego składania wniosków o azyl.Zgodnie z informacjami podanymi przez Cordt do 11 maja sprawdzono ok. 4,4 tys. decyzji wydanych przez BAMF od 2013 roku, w tym 30 proc. decyzji wydanych przez filię w Bremie. Z decyzji wydanych w Bremie cofnąć lub unieważnić trzeba było dotąd 40 proc. z nich, a w przypadku innych filii – zaledwie 5,8 proc.",,
"Orban o Trumpie: Fenomen, ikona, ktoś reprezentujący coś znacznie większego niż on sam","– Nie musimy bronić się przeciwko nim lub ich próbom niesienia swojej kultury, możemy budować partnerstwo na podstawie interesów – powiedział Viktor Orban o relacjach swojego kraju z USA po objęciu prezydentury przez Donalda Trumpa – podaje „Rzeczpospolita”.","– W ciągu ostatnich kilku dekad USA wzięły na siebie coś w rodzaju roli państwa budującego lepszy świat, co faktycznie było w sprzeczności z amerykańskimi interesami, o tym mówił Trump  – powiedział Orban w węgierskim radiu publicznym. Jego zdaniem Trump miał ogłosić „koniec tej polityki”. – W czasie poprzednich administracji USA uważały, że wiedzą, co jest dobre, moralne, sprawiedliwe i jaki powinien być świat, ale my czuliśmy, że chcą narzucić nam własną wizję całego świata, Węgrom również – dodał. – Nie musimy bronić się przeciwko nim lub ich próbom niesienia swojej kultury, możemy budować partnerstwo na podstawie interesów – mówił Orban. Sam prezydent USA jest zdaniem Orbana „fenomenem, ikoną, kimś reprezentującym coś znacznie większego niż on sam”.",,
Koronawirus przyleciał do Europy. Są pierwsze przypadki zakażenia,Pierwsze zakażenia nowym koronawirusem w Europie. To trzy potwierdzone przypadki w Paryżu i w Bordeaux w południowo-zachodniej Francji – poinformowało w piątek ministerstwo zdrowia tego kraju. Zakażone osoby przyleciały z Chin i trafiły do szpitala.,"Francuska minister zdrowia Francji Agnes Buzyn powiedziała, że pierwszy przypadek zakażenia koronawirusem zdiagnozowano u pochodzącego z Chin 48-letniego mieszkańca Bordeaux, który niedawno ze względów zawodowych był w Wuhan i w środę wrócił do Francji. Obecnie jego stan oceniany jest jako „dobry”.  Drugi pacjent również podróżował do Chin, ale minister nie podała na jego temat żadnych dodatkowych informacji poza tym, że jest on leczony w izolacji w paryskim szpitalu. Na temat trzeciego też nie ma na razie szczegółowych informacji, prawdopodobnie jest to krewny jednej z dwóch osób, u której wcześniej stwierdzono koronawirusa.   – Badamy historię ostatnich kontaktów pacjentów z pozytywnymi wynikami testów, po to, aby skontaktować się z ludźmi, z którymi te osoby miały jakiś kontakt – wyjaśniła minister.   – W przypadku podróżnych powracających z Chin ważne jest, aby obserwować siebie, przy najmniejszych trudnościach w oddychaniu lub gdy stwierdzi się u siebie goroączkę, nie powinno się iść na pogotowie, lecz zadzwonić do centrum 15, którego zadaniem jest zajmowanie się pacjentami z koronawirusem – przestrzegała minister.   Buzyn uważa, że jednym z powodów, dla których właśnie we Francji zdiagnozowano pierwsze potwierdzone przypadki zakażenia jest fakt, iż francuscy lekarze stworzyli test, który pozwala na bardzo szybkie rozpoznanie wirusa. Izolacja miastaMinisterstwo spraw zagranicznych Francji poinformowało, że planuje w Wuhan uruchomić specjalne autobusy, aby francuscy obywatele przebywający w tym mieście, mogli go opuścić. To efekt decyzji władz Wuhan, które dwa dni temu zdecydowały o zakazie wyjeżdżania z miasta. W związku z tym zawieszono odjazdy wszystkich pociągów, odloty samolotów oraz zablokowano wylotowe autostrady.   „Konsulat generalny Francji w Wuhan poinformował obywateli francuskich w tym mieście, że planuje, we współpracy z lokalnymi władzami, uruchomić połączenie autobusowe, umożliwiające obywatelom francuskim, którzy sobie tego życzą, oraz ich małżonkom i dzieciom, opuszczenie Wuhan” – oświadczyło ministerstwo. Pierwszy przypadek zakażenia w AustraliiW Australii zgłoszono pierwszy przypadek koronawirusa. Osoba, u której stwierdzono objawy choroby jest chińskiej narodowości. Jak poinformowały australijskie służby medyczne osoba ta przebywała w stanie Wiktoria. Została hospitalizowana na przedmieściach Melbourne i jej stan jest stabilny. Przybyła ona 19 stycznia z miasta Kanton w południowo-wschodnich Chinach.  Drugi przypadek zarażenia w USA  Także w piątek Amerykańskie Centrum ds. Kontroli i Zapobiegania Chorób (CDC) poinformowało, że w USA pojawił się drugi potwierdzony przypadek zarażenia wirusem z Wuhan; 63 osoby w 22 stanach poddane są badaniom, które mają ustalić, czy również one są zarażone koronawirusem.   Władze Chin poinformowały wcześniej w piątek, że wirus spowodował dotąd śmierć 26 osób i wywołał ponad 850 zakażeń. Jednak agencja Reuters, powołując się na władze prowincji Hubei, w której znajduje się miasto Wuhan, w piątek wieczorem czasu polskiego poinformowała o 15 kolejnych przypadkach śmiertelnych i 180 nowych zakażeniach.   Nowy koronawirus wcześniej pojawił się również w Tajlandii, Wietnamie, Singapurze, Japonii, Korei Południowej i Tajwanie. Jest wysoce prawdopodobne, że w Wielkiej Brytanii są również przypadki zakażonych.",,
Prezydent nadał pośmiertnie nominację generalską pułkownikowi Kornickiemu,"Prezydent Andrzej Duda we wtorek w polskiej ambasadzie w Londynie nadał pośmiertnie nominację na stopień generała brygady pilotowi pułkownikowi Franciszkowi Kornickiemu oraz wręczył nominację na stopień podporucznika, a także Krzyż Zesłańców Sybiru, Johnowi Franklinowi.","Nominację generalską dla pułkownika Kornickiego odebrał jego syn Richard Kornicki. John Franklin odebrał też z rąk szefa MON Mariusza Błaszczaka Złoty Medal za Zasługi dla Obronności Kraju.Prezydent odznaczył też Krzyżem Kawalerskim Orderu Odrodzenia Polski za wybitne zasługi dla niepodległości Rzeczypospolitej Polskiej 97-letniego pilota Jana Stangreciuka (Jan Black), który podczas II wojny światowej służył jako strzelec pokładowy bombowców z Dywizjonu 300.Duda zaznaczył, że to są bardzo wzruszające momenty, gdy widzimy młodych kiedyś polskich żołnierzy, polskich lotników, których losy splotły się w II wojny światowej. – Przeszli różne drogi do tego, by bronić najpierw brytyjskiego a później walczyć o wolne niebo nad Europa; te drogi były bardzo różne a z drugiej strony tak symboliczne – powiedział prezydent.– Dziękujemy za bohaterstwo, za ten widomy znak, który panowie swoją walką i postawą dawaliście, kim są Polacy. Dawaliście od początku do samego końca swojej służby wojskowej świadectwo, że Polacy niezłomnie będą walczyli o wolną i niepodległą ojczyznę, zawsze będą o niej pamiętali i nigdy nie będą szczędzili dla niej krwi, także gotowi przelać krew za wolność innych – dodał.Duda wyraził przekonanie, że to także zasługa odznaczonych, iż przyjęto Polskę do Sojuszu Północnoatlantyckiego, jako to państwo, które daje gwarancję, że jego żołnierze będą stawali do walki „za wolność naszą i waszą”, że nie będą się wahali iść i bronić innych.",,
Szwedzkie media chwalą  wykład Tokarczuk. „Wyszła z cienia Handkego”,"Swoim wystąpieniem Olga Tokarczuk wyszła z cienia kontrowersyjnego noblisty Austriaka Petera Handkego – pisze w niedzielę „Svenska Dagbladet”. Gazeta podkreśla, że wykład pisarki był świetnie sformułowany i prowokował do myślenia.","W sobotę w Sali Giełdy Akademii Szwedzkiej w Sztokholmie laureaci literackiej Nagrody Nobla, Olga Tokarczuk (za 2018 rok) oraz Peter Handke (za 2019 rok), wygłosili odczyty.              „Svenska Dagbladet” podkreśla, że wykład Tokarczuk był nie tylko dwukrotnie dłuższy niż Handkego, ale także bardziej interesujący. „Pisarce udało się wyjaśnić, dlaczego literatura jest ważna w czasach cyfrowej kakofonii  – stwierdza gazeta. W komentarzu podkreślono, że Peter Handke wypadł „blado”. „Nie jest tak naprawdę jasne, co pisarz chciał powiedzieć” – stwierdza autorka.              W niedzielę „Svenska Dagbladet” publikuje także obszerny reportaż z Nowej Rudy – miasta Olgi Tokarczuk.",,
Skrajna prawica powtórzy sukces? We Francji trwa druga tura wyborów regionalnych,"Francuzi ponownie biorą udział w wyborach regionalnych. Trwa druga tura. Przed tygodniem w pierwszej turze zwyciężył skrajnie prawicowy Front Narodowy Marine Le Pen, który uzyskał najwyższe poparcie w sześciu spośród trzynastu regionów.","W pierwszej turze Front Narodowy wyprzedził konserwatywnych Republikanów byłego prezydenta Nicolasa Sarkozy’ego oraz rządzących krajem socjalistów; ale nikt nie uzyskał absolutnej większości. Za to liderka Frontu Marine Le Pen i jej siostrzenica Marion Marechal-Le Pen uzyskały  czterdziestoprocentowe poparcie.Łącznie ugrupowanie otrzymało blisko jedną trzecią wszystkich głosów. Największe na północy kraju, gdzie jest największe bezrobocie. Wpływ na wynik ma też niechęć wyborców do imigrantów oraz strach przed zamachami terrorystycznymi.Znaczne kompetencjeCzynne prawo wyborcze ma 44,5 mln Francuzów. Wyłonią oni ponad 1,7 tysiąca członków rad trzynastu regionów. Rady mają znaczne kompetencje w dziedzinie finansowania lokalnych przedsięwzięć. Odpowiadają za budowę i utrzymywanie publicznych szkół średnich, organizację transportu regionalnego czy zagospodarowanie przestrzenne.Lokale wyborcze są otwarte w godzinach 8-18. W pewnych okolicznościach mogą zostać otwarte do godz.20, jeżeli lokalne władze uznają to za konieczne. Frekwencja w pierwszej turze nieznacznie przekroczyła 50 proc.",,
Jurgiel: wniosek PSL o wotum nieufności typowo polityczny,Wniosek PSL o wyrażenie wotum nieufności dla ministra rolnictwa jest typowo polityczny; wszystkie argumenty są nietrafione – powiedział w środę szef resortu Krzysztof Jurgiel. W Sejmie trwa debata nad jego odwołaniem z rządu Beaty Szydło.,"W środę rano Sejm rozpatruje m.in. wniosek PSL o wyrażenie wotum nieufności dla ministra rolnictwa Krzysztofa Jurgiela. Pod wnioskiem ludowców podpisało się kilkudziesięciu posłów, w tym także z klubów PO i Nowoczesnej. W ocenie PSL Jurgiel jest „fundamentalnym przykładem nominacji osoby bez wymaganych kompetencji, planu działania i odpowiedniego przygotowania”. Zarzucają też ministrowi, że prowadzi „szkodliwą politykę na polskiej wsi”, ukazującą jego „bezczynność, bezradność i beznadziejność”. Zdaniem Krzysztofa Jurgiela „wszystkie argumenty PSL są nietrafione”.",,
"„Zadeklarowaliśmy, że przyjmiemy trochę więcej osób niż mieści się w jednym pociągu metra”","– W jednym  pociągu warszawskiego metra mieści się 1500 osób. My w tej chwili zadeklarowaliśmy, że przyjmiemy trochę więcej osób, niż mieści się w jednym pociągu. To jest bardzo niewiele – tak arabistka Patrycja Sasnal, gość programu „Dziś wieczorem” w TVP Info odpowiedziała na pytanie, czy 2 tys. uchodźców, którą deklaruje polski rząd, to duża liczba. – Dwa tysiące osób dociera codziennie do Libanu. Państwa, które ma 4 miliony ludzi. W tej chwili 25 proc. populacji tego kraju to są syryjscy uchodźcy. Liban może mówić o zalewie uchodźcami, nie Unia Europejska, tym bardziej nie Polska” – powiedział drugi z gości, Rafał Kostrzyński, rzecznik polskiego przedstawicielstwa UNHCR.","– Powinniśmy ich przyjmować z trzech powodów: solidarnościowych, moralnych humanitarnych i praktycznych – mówiła arabistka o uchodźcach. Wyjaśniła,  że solidarność europejska jest potrzebna państwu, które – jak powiedziała – chce stabilizować Ukrainę. Dr Sasnal podkreślała też, że fakt starzenia się społeczeństw Europy.Niemcy patrzą praktycznie– Niemcy na pewno nie podejmują strategicznych decyzji pod wpływem emocji - zauważyła. – Oni podejmują decyzję praktyczną. W Niemczech za 25 lat będzie brakowało kilkanaście  milionów ludzi na rynku pracy. To spowoduje, że gospodarka straci konkurencyjność. Dziś w Niemczech jest 2 mln pustostanów, pustych mieszkań. Trzeba je wyburzać. Wobec tego zgłaszają się burmistrzowie małych miasteczek i deklarują, że one wezmą tych ludzi, żeby tylko były ręce do pracy. My też musimy myśleć o tym, że się starzejemy. Na tysiąc osób w Polsce każdego roku rodzi się dziesięcioro dzieci, w Niemczech  - ośmioro. To jest ujemny przyrost naturalny. Można w tej tragicznej sytuacji ludzi na Bliskim Wschodzie znaleźć praktyczne  rozwiązanie  – podsumowała Sasnal.                                                teraz odtwarzane„Powinniśmy ich przyjmować z powodów solidarnościowych, humanitarnych i praktycznych” Liban może mówić o zalewie uchodźcami, nie UE – Może te tysiące, o których mówimy w związku z uchodźcami, sprawiają wrażenie, że to jest bardzo dużo – dodała arabistka. – Ale w jednym  pociągu warszawskiego metra mieści się 1500 osób. My w tej chwili zadeklarowaliśmy, że przyjmiemy trochę więcej osób, niż mieści się w jednym pociągu. To jest bardzo niewiele – oceniła. – Dwa tysiące osób dociera codziennie do Libanu, państwa, które ma 4 miliony ludzi. W tej chwili 25 proc. populacji tego kraju to są syryjscy uchodźcy. Liban może mówić o zalewie uchodźcami, nie Unia Europejska, tym bardziej nie Polska – zauważył z kolei Rafał Kostrzyński, rzecznik polskiego Przedstawicielstwa UNHCR.",,
Rosja ratuje kubańskie linie lotnicze. Nieremontowane samoloty zagrażają bezpieczeństwu,Federacja Rosyjska pomoże w naprawie uziemionej floty Cubana de Aviación. To efekt negocjacji w ramach powołanej niedawno rosyjsko-kubańskiej komisji międzyrządowej ds. współpracy gospodarczej. Kubański narodowy przewoźnik ma problemy w związku ze stanem technicznym rosyjskich i ukraińskich samolotów.,"– Kubańska flota powietrzna będzie odtworzona w 2019 roku – zapowiedział wiceprezydent Kuby Ricardo Cabrisas po spotkaniu z wicepremierem Rosji, Jurijem Borisowem. Kubański polityk złożył nawet dalej idące deklaracje. – Uzgodniliśmy, aby w przyszłości stworzyć centrum serwisowania na Kubie, które będzie zajmować się flotą powietrzną, aby uniknąć powtórzenia się obecnej sytuacji – zapewnił. Cubana de Aviación to jeden z najstarszych przewoźników na świecie. Przedsiębiorstwo powstało niespełna rok po Polskich Liniach Lotniczych LOT. Wykonuje stałe połączenia w rejonie Karaibów, do obu Ameryk a także Europy, a ponadto czarterowe do Azji i Afryki.  Kubańskie linie lotnicze od lat jednak mają poważny problem ze stanem technicznym rosyjskich  Iljuszynów i tupolewów oraz ukraińskich antonowów. Te ostatnie musiały zostać wycofane z użytkowania. Serwisowanie starych maszyn w Rosji lub z rosyjską pomocą jest możliwe, jednak bardzo drogie. Trapiący Kubę kryzys sprawia, że duża część samolotów jest uziemiona ze względów technicznych W ostatnich latach współpraca handlowa między Kubą a Rosją się zacieśnia. Wymiana handlowa szybko wzrasta, Rosjanie pomagają również odtwarzać kubańską infrastrukturę. Mają zmodernizować trzy bloki energetyczne elektrowni, ponad 1000 km torów kolejowych i nadal dostarczać tabor.  W ciągu ostatnich kilku lat rosyjscy producenci sprzedali na Kubę ponad 360 wagonów kolejowych i ok. 300 szynobusów. Niedawno Hawana zamówiła 23 lokomotywy spalinowe. Przy współpracy z Rosją ma nawet powstać kolej dużych prędkości z Hawany do położonego ok. 150 km na wschód od stolicy nadmorskiego kurortu Varadero.",,
Obrzucili jajami pomnik Jana Pawła II. Policja poszukuje sprawców,"Pomnik św. Jana Pawła II mieszczący się przy placu Zwycięstwa w Pile (Wielkopolska) został obrzucony kurzymi jajami. Do przykrego incydentu doszło 16 października, w 40. rocznicę wyboru kard. Karola Wojtyły na papieża.","O sprawie poinformowano starostę pilskiego Eligiusza Komarowskiego, a ten zawiadomił o zajściu policję. – Było to oburzające. Pomnik ten został zbudowany kilkanaście lat temu przez mieszkańców Piły w czynie społecznym. W mojej ocenie mógł to być manifest pogardy wobec wartości, które są ważne dla wielu Polaków – powiedział portalowi tvp.info Eligiusz Komarowski. Policja szuka sprawców tego zdarzenia. – Na miejscu pracowała grupa dochodzeniowo-śledcza, która zabezpieczyła ślady – mówi podkom. Żaneta Kowalska z Komendy Powiatowej Policji w Pile. Do incydentu odniosła się także pilska Parafia pod wezwaniem Świętej Rodziny. „Przykre, ale za takich trzeba się modlić o nawrócenie” – skomentowali przedstawiciele kościoła.                                                    (fot. portal tvp.info) ",,
Kim Dzong Un: Korea Płn. będzie największą potęgą atomową,"Przywódca Korei Północnej Kim Dzong Un oświadczył, że jest zdecydowany uczynić swój kraj „najsilniejszą potęgą nuklearną na świecie”. Słowa dyktatora przekazała północnokoreańska agencja prasowa KCNA.","W przemówieniu do pracowników programu balistycznego Kim Dzong Un powiedział, że „jego kraj podąża zwycięsko i stanie się najsilniejszą potęgą nuklearną i militarną na świecie”.Szef amerykańskiej dyplomacji Rex Tillerson oświadczył we wtorek na konferencji, że Stany Zjednoczone gotowe są w każdej chwili usiąść do stołu negocjacyjnego z Koreą Północną bez żadnych warunków wstępnych.– Jesteśmy gotowi na pierwsze spotkanie bez żadnych warunków wstępnych. Spotkajmy się, porozmawiajmy o pogodzie (...) albo porozmawiajmy o tym, czy będzie to stół kwadratowy, czy okrągły, ale przynajmniej spróbujmy spojrzeć sobie w twarz i wtedy możemy zacząć układać mapę, mapę drogową tego, nad czym moglibyśmy pracować – powiedział szef Departamentu Stanu, sugerując, że wszelkie wstępne kontakty będą dotyczyły ustalenia podstawowych zasad formalnych negocjacji.Strata czasu?Nie wiadomo, czy Tillerson miał pełne poparcie prezydenta Donalda Trumpa do poszukiwania takiego dyplomatycznego otwarcia. Już wcześniej szef amerykańskiej dyplomacji wyraził chęć korzystania z kanałów dyplomatycznych w kontaktach z Pjongjangiem, ale na początku października Trump dał wyraźnie do zrozumienia, że takie zaangażowanie byłoby tylko stratą czasu.Pod koniec listopada władze w Pjongjangu oświadczyły, że Korea Północna dołączyła do grona mocarstw jądrowych, a jej rakiety mogą uderzać w cele w USA. W oświadczeniu podkreślono, że po przeprowadzonym kilkanaście godzin wcześniej teście międzykontynentalnej rakiety balistycznej (ICBM) typu Hwasong-15 stało się oczywiste, że północnokoreańskie rakiety są w stanie trafiać w cele znajdujące się na niemal całym terytorium Stanów Zjednoczonych.",,
Sąd Najwyższy: Holandia częściowo odpowiedzialna za masakrę w Srebrenicy,"Sąd Najwyższy Holandii orzekł, że państwo holenderskie ponosi częściową odpowiedzialność za śmierć 350 Bośniaków (muzułmanów) podczas masakry w Srebrenicy w lipcu 1995 r. Uznał jednak, że odpowiedzialność ta jest „bardzo ograniczona”.","Zdaniem Sądu Najwyższego holenderskie błękitne hełmy mogły pozwolić muzułmańskim mężczyznom 13 lipca 1995 r. na pozostanie w budynku Dutchbat (holenderski batalion sił pokojowych ONZ) w Potoczari. Zgodnie z wyrokiem, oddając Bośniaków w ręce Serbów, holenderscy żołnierze stworzyli możliwość ewentualnych nadużyć lub ich śmierć; zdaniem sądu byli świadomi ryzyka, że Bośniacy zostaną „źle potraktowani bądź zabici”. „Dutchbat działali bezprawnie, dokonując ewakuacji 350 mężczyzn – uznał Sąd Najwyższy. – Odebrali tym mężczyznom szansę na pozostanie z dala od bośniackich Serbów”. Jednocześnie sąd orzekł, że odpowiedzialność Holandii za tę śmierć jest „bardzo ograniczona, (...) do 10 proc. strat poniesionych przez rodziny około 350 ofiar”. Od wyroku z 2017 r. odwołała się Holandia. Holenderscy żołnierze sił pokojowych ONZ byli odpowiedzialni za położoną przy granicy z Serbią Srebrenicę, która była muzułmańską enklawą, ogłoszoną przez ONZ strefą bezpieczeństwa, kiedy siły Serbów bośniackich zajęły miasto 11 lipca 1995 r., na kilka miesięcy przed zakończeniem wojny w Bośni i Hercegowinie. Zgromadziło się tam 30 tys. ludzi, w tym tysiące uchodźców szukających schronienia przed nacierającymi wojskami serbskimi.  Bronić ich mieli holenderscy żołnierze, uzbrojeni tylko w lekką broń. Serbowie bośniaccy oddzielili wówczas mężczyzn od rodzin i wymordowali ponad 7 tys. muzułmańskich mężczyzn i chłopców. Raport ujawniający fakty dotyczące zbrodni w Srebrenicy doprowadził w kwietniu 2002 r. do dymisji rządu holenderskiego. ONZ przyznała w 1999 r., że popełniła błąd w ocenie sytuacji w Srebrenicy, a władze Holandii zawsze utrzymywały, że ich żołnierze zostali porzuceni przez siły ONZ, ponieważ nie zapewniły im one wsparcia powietrznego.Skargę na holenderskie władze o odpowiedzialność za śmierć Bośniaków złożyła w trybie cywilnym organizacja Matki Srebrenicy.Zbrodnia w Srebrenicy przyspieszyła koniec wojny w Bośni i Hercegowinie. Po masakrze lotnictwo NATO dokonało zmasowanych nalotów na pozycje Serbów bośniackich, a po ich zakończeniu do BiH wkroczyła armia chorwacka, która wraz z siłami muzułmańskimi i wojskiem bośniackich Chorwatów rozbiła Serbów. Trybunał ONZ ds. zbrodni wojennych na obszarze dawnej Jugosławii uznał masakrę muzułmańskich mężczyzn i chłopców w Srebrenicy za ludobójstwo.",,
Francja: imigranci spłonęli w domu,"Siedem osób zginęło, a ponad 130 odniosło obrażenia w nocy z soboty na niedzielę podczas pożaru w domu zamieszkanym przez imigrantów w Dijon. Wśród ofiar prawdopodobnie nie ma Polaków.","Nie ma na razie informacji o narodowości ofiar. Konsul dyżurny ambasady RP w Paryżu powiedział, że można przypuszczać, iż wśród poszkodowanych nie było Polaków, gdyż w przeciwnym razie policja francuska poinformowałaby o tym polską placówkę dyplomatyczną. Ogień pojawił się w pojemniku na śmieci, stojącym na zewnątrz budynku. Bardzo szybko rozprzestrzenił się na cały dziewięciopiętrowy dom. Kiedy strażacy przybyli na miejsce, 10 minut po ich wezwaniu, „pożar był już bardzo zaawansowany”, a mieszkańcy „nie mogli się samodzielnie ewakuować z powodu dymu” – powiedział dowódca strażaków Jean-Loius Marc. Według strażaków, cztery osoby są ciężko ranne, a 130 doznały lekkich obrażeń. Przyczyna pożaru jest przedmiotem śledztwa.",,
Córka Kornela Morawieckiego odpowiada Frasyniukowi,"„Prawda jest taka, że Kornela Morawieckiego po jego wieloletniej działalności w podziemiu i aresztowaniu w roku 1987 Kiszczak wyrzucił za granicę po to między innymi, żeby razem z Frasyniukiem biesiadować w Magdalence” – napisała na Facebooku Anna Morawiecka, córka śp. Kornela Morawieckiego i siostra premiera.","Anna Morawiecka odniosła się do wywiadu Władysława Frasyniuka dla „Gazety Wyborczej”, w którym stwierdził: „Morawieccy walczyli z komunizmem? Błagam... Jeden wyjechał, o drugim nic nie słyszałem”.  Jak pisze córka śp. Kornela Morawieckiego, w wywiadzie dla „GW” Frasyniuk podważył to, że jej ojciec walczył z komunizmem.  „Różnica między moim ojcem a panem Frasyniukiem polega na tym, że w 1980 roku Kornel Morawiecki wzywał do strajku, a Władysław Frasyniuk jako młody kierowca autobusu do niego przystąpił” – czytamy we wpisie.   Dalej Morawiecka zauważa, że Frasyniuk sugeruje, że „zamiast walczyć z komuną, mój ojciec wyjechał z kraju”. „Prawda jest taka, że Kornela Morawieckiego po jego wieloletniej działalności w podziemiu i aresztowaniu w roku 1987 Kiszczak wyrzucił za granicę po to między innymi, żeby razem z Frasyniukiem biesiadować w Magdalence” – napisała.   Zaznaczyła, że „Kornel nie pił wódki z Kiszczakiem, a z komuną walczył od 1968 r.”. „Dodam, że kiedyś Frasyniuk miał szacunek do Kornela i potrafił stanąć w Jego obronie” – kończy wpis.",,
Turcja kupiła rosyjski system rakietowy. Biały Dom wyciąga konsekwencje,"Biały Dom wydał komunikat, w którym oznajmił, że Turcja nie może kupić amerykańskich samolotów F-35, jeśli wybrała rosyjski system S-400. Prezydent Recep Tayyip Erdogan zapowiedział, że rosyjski system obrony powietrznej będzie wdrożony w 2020 r.","„F-35 nie mogą współistnieć z rosyjską platformą zbierającą dane wywiadowcze, która zostanie wykorzystana, aby zbadać nasze zaawansowane zdolności bojowe” – głosi komunikat Białego Domu.",,
"Koncerty, parady i uroczyste akademie. Hołd dla żołnierzy i weteranów","Nie tylko w Polsce 11 listopada jest dniem wyjątkowym. Europa i Stany  Zjednoczone, w rocznicę zakończenia I wojny światowej, wspominają pamięć ofiar konfliktów.","Brytyjskie obchody dnia 11 listopada mają zupełnie odmienny charakter od polskiego Święta Niepodległości. Ta sama data to na Wyspach dzień pamięci o poległych żołnierzach obu wojen światowych i wszystkich innych konfliktów minionych stu lat.O godzinie 11, jedenastego dnia, jedenastego miesiąca w Londynie i w innych miastach brytyjskich stanął ruch uliczny - autobusy, taksówki i przechodnie, aby przez dwie minuty uczcić w ciszy poległych. Dokładnie w tym momencie 98 lat temu na froncie zachodnim doszło do zawieszenia broni kończącego I wojnę światową. Ta data zapadła w narodowej pamięci Brytyjczyków bardziej niż zwycięski koniec drugiej wojny. Ale też ofiara, jaką złożyła Wielka Brytania i jej Imperium w pierwszej wojnie światowej była o wiele wyższa niż w drugiej – prawie milion poległych, głównie młodych mężczyzn, zdziesiątkowana generacja, żałoba milionów ich bliskich. Obchody we Francji 11 listopada uczci także Francja. Główne uroczystości odbędą się na Polach Elizejskich w Paryżu.  W miastach i miasteczkach pod pomnikami poległych na polach bitew I wojny światowej składane są dzisiaj wieńce i wiązanki kwiatów przepasane trójkolorowymi szarfami w barwach narodowych.  Na merostwach organizowane są przy współpracy stowarzyszeń pamięci o weteranach i ofiarach wojny uroczyste spotkania.",,
"Prezydent: Kornel Morawiecki chciał wolnej, niepodległej Polski, nie godził się na żadną inną","Kornel Morawiecki chciał wolnej, niepodległej Polski, nie godził się na żadną inną; był pod tym względem niezłomny – powiedział prezydent Andrzej Duda podczas mszy pogrzebowej przywódcy „Solidarności Walczącej”.","Prezydent na początku swego wystąpienia przytoczył fragment wystąpienia, które Kornel Morawiecki jako marszałek senior wygłosił na inauguracyjnym posiedzeniu Sejmu VIII kadencji 12 listopada 2015 roku.  Prezydent wspominał też, że na banerze rozwiniętym m.in. przez Kornela Morawieckiego podczas pierwszej pielgrzymki papieża Jana Pawła II do Polski w 1979 roku było napisane: „Wiara, niepodległość”.  – Ludzie się dziwili, nikt wtedy nie ośmielał się tak ostro występować. Niepodległość, czyli żądamy niepodległości, czyli Polska nie jest niepodległa – mówił prezydent.  Jak podkreślił, Kornel Morawiecki miał jasno sprecyzowany pogląd: „kraj, w którym nie z naszej woli stacjonuje kilkaset tysięcy obcych żołnierzy, w którym władze są dyktowane z innego wielkiego mocarstw, gdzie władze dostają rozkaz, co mają robić, to nie jest kraj niepodległy”.  – On chciał wolnej Polski, on chciał niepodległej Polski, nie godził się na żadną inną. Był pod tym względem niezłomny. Był wyśmiewany, atakowany, krytykowany, był więziony, deportowany właśnie dlatego, że chciał Polski niepodległej i nie godził się na żadne kompromisy – oświadczył Andrzej Duda.  We mszy pogrzebowej w Katedrze Polowej WP oprócz przedstawicieli polskich władz udział bierze również premier Czech Andrej Babisz.",,
Pentagon udzieli Ukrainie ćwierć miliona dolarów pomocy militarnej,"Pentagon ogłosił, że udzieli Ukrainie pomocy militarnej w wysokości 250 mln dolarów. Pieniądze mają zagwarantować przede wszystkim szkolenia, zakup uzbrojenia i radarów. Ma to służyć wzmocnieniu zdolności ukraińskiej armii na morzu oraz lądzie.","Od 2014 r., od początku wojny z Rosją, Ukraina dostaje od USA militarną pomoc. Nowe fundusze posłużą na zakup broni i radarów dla armii, która walczy z prorosyjskimi separatystami na wschodzie kraju. Łącznie z zaplanowaną teraz dotacją wysokość amerykańskiej pomocy przekroczy 1,5 miliarda dolarów. Wojna na Ukrainie w ciągu pięciu lat trwania konfliktu kosztowała życie 13 tys. osób. W zeszłym roku wojna rozciągnęła się także na Morze Azowskie. Kijów utrzymuje, że Rosja chce przejąć pełną kontrolę nad Morzem Azowskim i zablokować ukraińskie porty w Mariupolu i Berdiańsku.",,
"PO, PiS, SLD. Największe partie rozpoczynają  kampanie wyborcze","Trzy największe partie rozpoczynają w sobotę kampanie wyborcze. Platforma Obywatelska, Prawo i  Sprawiedliwość oraz koalicja wyborcza SLD-Lewica Razem, na warszawskich konwencjach partii przedstawią swoich liderów i programy wyborcze.","Oficjalne rozpoczęcie kampanii POWarszawska Platforma Obywatelska oficjalnie zaczęła kampanię samorządową. W południe rozpoczęła się konwencja tej partii. Gościem zjazdu była premier Ewa Kopacz. Partia przedstawiła program wyborczy dla Warszawy i Mazowsza oraz nazwiska liderów list w wyborach do Rady Warszawy i sejmiku mazowieckiego. Ubiegająca się po raz trzeci o funkcję prezydenta stolicy Hanna Gronkiewicz-Waltz zaprezentowała swój program wyborczy.W czwartek stołeczna Platforma zaprezentowała hasło, z jakim idzie do wyborów samorządowych  – „Wszyscy tworzymy Warszawę”.  Wybory radnych gmin, powiatów i sejmików wojewódzkich oraz wójtów, burmistrzów i prezydentów miast odbędą się 16 listopada. Druga tura – dwa tygodnie później.Warszawska konwencja samorządowa PiSW gmachu Politechniki Warszawskiej Prawo i Sprawiedliwość przedstawiło kandydatów na radnych Warszawy i do sejmiku mazowieckiego.Swój program zaprezentował także kandydat PiS na prezydenta stolicy Jacek Sasin. Zapowiedział, że opowie o swojej koncepcji rządzenia miastem. Według niego Warszawa potrzebuje inwestycji w infrastrukturę, ale także w kulturę, sprawy społeczne, zdrowie i to wszystko, co decyduje o jakości życia w wielkim mieście.W konwencji wziął udział prezes PiS Jarosław Kaczyński.Kampania koalicji wyborczej SLD-Lewica Razem Koalicja wyborcza SLD-Lewica Razem zainaugurowała kampanię samorządową. Konwencja wyborcza odbyła się w warszawskim teatrze Capitol. SLD-Lewica razem zaprezentowała liderów kampanii, swoje hasło wyborcze a także program.Na dalszym etapie kampanii planowane są konwencje regionalne oraz spotkania za mieszkańcami.Lewica zaprezentowała już kilku kandydatów na prezydentów miast. W stolicy o fotel prezydenta walczył będzie Sebastian Wierzbicki, w Łodzi Tomasz Trela, w Katowicach Marek Szczerbowski, w Szczecinie Dawid Krystek a w Poznaniu Tomasz Lewandowski.SLD-Lewica Razem w Krakowie poparła dotychczasowego włodarza miasta Jacka Majchrowskiego.",,
Nici z koalicji PO-SLD? Rozmowy utknęły w martwym punkcie,"Platforma Obywatelska wystartuje prawdopodobnie wyborach parlamentarnych jako Koalicja Obywatelska bez PSL i SLD. Ludowcy chcą startować sami, zaś rozmowy z SLD utknęły w martwym punkcie. Dziennikarze PAP ustalili, że negocjacje rozbijają się o listy wyborcze i kandydatów SLD.","W czwartek rano zbiera się zarząd Platformy Obywatelskiej, który ma ostatecznie ustalić formułę startu do Sejmu i Senatu. – Określimy nasz pomysł na start, określimy też zasady funkcjonowania Koalicji Obywatelskiej w wyborach do parlamentu. Podamy również – myślę – daty, które będą „kamieniami milowymi” w tej „prekampanii” i kampanii wyborczej, czyli zakończenia budowania list, przyjęcia programu – zapowiada szef klubu PO-KO Sławomir Neumann.Start w formule Koalicji Obywatelskiej (wspólnie z Nowoczesną i Inicjatywą Polska Barbary Nowackiej) ogłosił już w zeszły piątek podczas Forum Programowego w Warszawie lider Platformy Grzegorz Schetyna i wiele wskazuje na to, że w czwartek zarząd Platformy potwierdzi tę decyzję.Prezes PSL Władysław Kosiniak-Kamysz przed kilkoma dniami ogłosił, że ludowcy idą do wyborów samodzielnie jako PSL – Koalicja Polska. Od polityków Platformy i Sojuszu można usłyszeć, że rozmowy liderów obu ugrupowań utknęły w martwym punkcie i rozbijają się o kształt list wyborczych.Nie chcą SenyszynChodzi zarówno o liczbę żądanych przez SLD miejsc „biorących” na listach jak i nazwiska proponowanych kandydatów. – SLD proponuje nam na listy takie osoby, jak Joanna Senyszyn, Marek Dyduch czy Jerzy Jaskiernia. Nie ma na to zgody – ujawnia bliski współpracownik szefa PO Grzegorz Schetyny.Informacji tych nie potwierdza jednak rzeczniczka SLD Anna Maria Żukowska. – Nie chodzi ani o listy, ani o kandydatów, tylko chodzi o to, czy startujemy razem, czy nie. Rozumiem, że jutro (w czwartek) Platforma się określi – mówi Żukowska. Dodaje, że decyzji w sprawie formuły startu Sojuszu Lewicy Demokratycznej również można się spodziewać się w czwartek. Na ten dzień zaplanowana jest konferencja prasowa SLD w Łodzi, na której obecny ma być m.in. lider partii Włodzimierz Czarzasty.",,
Wiceszef MSZ po spotkaniu z wiceszefową KE: Jesteśmy gotowi do dialogu z KE,"Jesteśmy gotowi do dialogu z Komisją Europejską, zależy nam na tym, żeby ten dialog był prawdziwy i rzeczywisty – zapewnił wiceminister spraw zagranicznych Paweł Jabłoński na briefingu po spotkaniu z wiceszefową KE Vierą Jourovą.","Wiceszef MSZ relacjonował spotkanie, podczas którego  przedstawił zdanie rządu, że polskie prawo obowiązujące, jak i to uchwalone dopiero przez parlament jest zgodne z przepisami UE.  – Pani komisarz wysłuchała tego stanowiska, przedstawiła informacje o tym, jakie jest stanowisko KE. Powiedziała, że prawo, które zostało uchwalone będzie przedmiotem jej oceny. Oczywiście jesteśmy w dalszymi ciągu gotowi do dialogu na ten temat – zadeklarował Jabłoński. – Podkreślałem też bardzo mocno to, że bardzo zależy nam na tym, aby rzeczywiście tak jak pani komisarz mówi ten dialog był prawdziwy i rzeczywisty, a nie był pozorowany. Z tego względu żałujemy, że nie udało się pani komisarz spotkać z przedstawicielami Krajowej Rady Sądownictwa, Izby Dyscyplinarnej Sądu Najwyższego. Te dwie instytucje w szczególności zdają się być najważniejszymi „obiektami zainteresowania” Komisji Europejskiej. W naszej ocenie, aby ten dialog był rzeczywisty, warto dać możliwość przedstawicielom tych instytucji, aby się wypowiedzieli. Liczymy na to, że będzie taka możliwość na dalszych etapach – dodał wiceminister.",,
"Horała: Wzrost luki VAT-owskiej zależał od tego, kto był u władzy","Raport z komisji śledczej dowodzi, że wzrost luki VAT-owskiej w Polsce zależał od tego, kto był u władzy – powiedział w środę podczas obrad Sejmu przewodniczący komisji śledczej ds. VAT Marcin Horała, przedstawiając raport komisji.","– Państwo polskie nie było w stanie wywiązać ze swojego podstawowego konstytucyjnego obowiązku, czyli możliwości pobierania daniny ze swojego terytorium – mówił Horała. Zaznaczył, że świadczą o tym dane z opracowań i raportów zarówno polskich, jak i międzynarodowych instytucji, m.in. KE, polskich organizacji, a później nawet MF. Podkreślił, że skala wyłudzeń w badanym przez komisję okresie wzrosła o kilkaset procent: w 2007 była najniższa w Europie i wynosiła 8 proc., by w ciągu kilku lat wzrosnąć do 25-27 proc. – Polska jest jedynym fenomenem, gdzie kalendarz wzrostu wyłudzeń, wzrostu luki VAT-owskiej, tak wprost przekłada się na kalendarz tego, kto był u władzy – mówił. Horała stwierdził, że „tu nie chodzi o to zjawisko, że ktoś nie płaci, że ktoś produkuje, handluje, prowadzi działalność gospodarczą i powinien jakiś podatek zapłacić”. – Najgorsze, co było w tym zjawisku, to to, że były zorganizowane grupy przestępcze, które wprost kradły pieniądze z budżetu państwa, które nie prowadziły żadnej działalności gospodarczej; albo ona miała charakter tylko przykrywkowy, fikcyjny, polegała tylko na fałszowaniu dokumentów, tworzących fikcję pewnego obrotu gospodarczego, po to, aby na końcu wyłudzić, czyli ukraść „żywą” gotówkę z budżetu państwa – podkreślił. Kolejny przykład, to zniesienie obowiązku składania zabezpieczeń w procedurach importowych „wbrew jednoznacznemu stanowisku wydziału w Departamencie Towarów i Usług w Ministerstwie Finansów (...) że ta zmiana rodzi poważne ryzyko wzrostu przestępczości”. – Pomimo to, po osobistej interwencji wiceministra Kapicy (Jacka – PAP) akurat te zabezpieczenia zniesiono i nie zadbano o to, aby wprowadzić alternatywne (...) skuteczne zabezpieczenia – zaznaczył. Dodał, że „efekt był taki, że w obszarze podatku pobieranego przez Urzędy Celne wpływy do budżetu przez 4 lata zmalały o 18 mld zł”. Jako kolejne działanie rozszczelniające wymienił wprowadzenie obowiązkowego odwróconego VAT dla podmiotów rejestrowanych za granicą. – W tym ciągu obrotu gospodarczego, gdzie jest cały czas naliczany VAT, kompensowany, rozliczany, występował moment, kiedy pojawiał się podmiot, który miał go nie naliczać, a zatem występowało dodatkowe prawo do zwrotu i dodatkowy moment, gdzie mógł pojawić się „znikający podatnik” – mówił Horała. Dodał, że „zwroty wypłacane takim podmiotom wzrosły w przez Urząd Skarbowy Warszawa – Śródmieście II, w jeden rok wzrosły z 5 do 10 mld zł”. Horała przytaczał także przykłady na opóźnienia w uszczelnianiu systemu podatkowego, z powodu których – jak ocenił – „z roku na rok skala wyłudzeń rosła”. Wymieniał m.in. wprowadzenie odwróconego VAT. – Można go (odwrócony VAT – PAP) zakwalifikować jako pomagający danej branży, przedsiębiorcy w danej branży oddychali z ulgą, bo oszuści byli wypychani w tej branży, ale wypychana do innych branż po prostu i skala wyłudzeń jeszcze rosła – dodał. Podkreślił, że działania uszczelniające system podatkowy „czyniono tak powolnie, z latami opóźnień, że jeszcze spokojnie, przez lata mogli sobie przestępcy wyłudzać w danym towarze, po czym przenosić się na inny towar”. Sejmowa komisja śledcza ds. VAT przyjęła raport końcowy ze swych prac w piątek. Wskazuje on na rozszczelnienie systemu podatkowego w latach 2007-2015, za co – jak uznała komisyjna większość – przed Trybunałem Stanu należałoby postawić b. premierów i ministrów finansów z rządu PO-PSL. Posłowie opozycji złożyli zdanie odrębne. W raporcie napisano m.in., że „Donald Tusk (...) z całą pewnością powinien posiadać (wiedzę – PAP) na temat nieszczelności systemu podatkowego oraz pogłębiającej się z roku na rok luki podatkowej. Wskazywały na to zarówno oficjalne dokumenty sporządzane przez urzędników Ministerstwa Finansów, raporty przygotowywane przez Komisję Europejską jak i apele pochodzące z branż szczególnie narażonych na negatywne skutki nadużyć”. „Donald Tusk jako szef rządu kierował do Sejmu projekty nowelizacji ustawy o VAT, które pod pozorem znoszenia zbędnych barier administracyjnych rozszczelniały system podatkowy, a następnie nie inicjował prac legislacyjnych nad środkami prawnymi, które w innych państwach Unii Europejskiej prowadziły do zahamowania przestępczości podatkowej” – wskazano w raporcie. Podobne zarzuty sformułowano pod adresem premier Ewy Kopacz, oceniając, że reformy, proponowane przez jej rząd miały charakter jedynie fragmentaryczny, a nie systemowy i były wprowadzane w życie ze znacznym opóźnieniem. W dokumencie stwierdza się też, że rząd Donalda Tuska od samego początku miał wiedzę na temat nieprawidłowości na rynku paliw ciekłych, od 2009 r. miał wiedzę o skali patologii występującej w branży złomowej, ale działania zapobiegawcze były powolne.",,
Lamborghini papieża zlicytowane. Pieniądze trafią na cele charytatywne,"Aż 715 tys. euro zapłacono podczas licytacji w domu aukcyjnym Sotheby’s w Monako za supersamochód lamborghini huracan RWD, podarowany przez producenta papieżowi Franciszkowi. Jest to suma ponad dwukrotnie wyższa od ceny rynkowej tego auta.","Uzyskane ze sprzedaży pieniądze otrzymają cztery organizacje charytatywne. Jedną z nich jest katolicka organizacja dobroczynna Pomoc Kościołowi w Potrzebie, która środki te przeznaczy na odbudowę domów chrześcijan wypędzonych przez Państwo Islamskie z Niziny Niniwy w Iraku. Druga część wpływów trafi do obchodzącej 50-lecie istnienia włoskiej wspólnoty im. Jana XXIII, zajmującej się niesieniem pomocy ofiarom handlu ludźmi i kobietom zmuszanym do prostytucji. Poza tym pieniądze zasilą konta dwóch innych włoskich stowarzyszeń charytatywnych działających w Afryce, m.in. w Republice Środkowoafrykańskiej.Firma Automobili Lamborghini S.p.A. podarowała papieżowi 15 listopada ubiegłego roku luksusowy samochód, który podczas aktu przekazania Franciszek sygnował swoim podpisem na masce. Samochód jest praktycznie nowy i od tamtej pory nie był używany – zapewnił organizator aukcji.",,
Klaudia Jachira zagrała w propagandowym rosyjskim filmie,"Kandydatka Koalicji Obywatelskiej do Sejmu Klaudia Jachira wystąpiła w rosyjskim filmie o Armii Czerwonej ratującej polskie dzieci – wynika z informacji, do których dotarł portal niezależna.pl. Produkcja została sfinansowana przez rosyjskie ministerstwo kultury, a przy jej realizacji twórcy współpracowali z Rosyjskim Towarzystwem Wojskowo-Historycznym. Zostało ono powołane dekretem Władimira Putina w celu „popularyzacji rosyjskiej historii”.","Film „Jedynka”, w którym wystąpiła Jachira, opowiada o Armii Czerwonej i sowieckich żołnierzach, którzy prowadząc ofensywę na ziemiach polskich ratowali polskie dzieci – podaje portal niezależna.pl. „Wypełniając rozkaz dowództwa, żołnierze będą zmuszeni wystawić na niebezpieczeństwo życie małych Polaków. Artylerzyści starają się ze wszystkich sił nie dopuścić do zagłady dzieci” – czytamy w oficjalnym opisie filmu „Jedynka”. Część zdjęć do filmu kręcono we wsi Grodziec na Dolnym Śląsku. W obsadzie produkcji znajduje się nazwisko kandydatki Koalicji Obywatelskiej Klaudii Jachiry.",,
„Pani umrze i nie zobaczy ani złotówki”. Czarnecki na taśmie o Giertychu,"Portal tvp.info ujawnia nowe nagranie z restauracji Amber Room. – Już 16 lat prowadzi Ryszardowi Krauzemu sprawę o egzekucję i kobiecie walczącej o odszkodowanie powiedział: „pani umrze i nie zobaczy ani złotówki” – tak zdolności Romana Giertycha zachwalał na spotkaniu z zarządem Getin Banku Leszek Czarnecki. Z mecenasem umówił się, że dostanie od milionera stały „etacik”, a w zamian będzie przeciągał spór z frankowiczami o 5, 7 a może i 10 lat.","Wiosna 2014 r. Leszek Czarnecki spotyka się z zarządem Getin Banku. Opowiada o problemach Sławomira Lachowskiego (kiedyś prezes mBanku, teraz w Golden Sand Banku) z Komisją Nadzoru Finansowego, początkach swoich biznesowych działań oraz świeżo zawartym dealu z mecenasem Romanem Giertychem. Chodziło o reprezentowanie Getin Banku w sporze zbiorowym z poszkodowanymi przez bank frankowiczami. „Jestem z nim dogadany, chętnie weźmie sprawę.” Czym Giertych przekonał Czarneckiego? Milioner opowiada o tym kolegom bardzo rozbawiony. „[Roman Giertych] gwarantuje nam, że przez 5 lat nie będzie w tej sprawie rozstrzygnięcia (śmiech), absolutnie może tak umowę podpisać (…) może zagwarantować, że go [wyroku] długo nie będzie” – opowiada Czarnecki i cytuje Giertycha: „No postaramy się pomiędzy 7 a 10 lat, ale przez 5 to na pewno nie będzie. To mogę zagwarantować”. W piątek opisaliśmy sprawę „goryla” Giertycha, który torpeduje proces frankowiczów przeciw Getin Noble Bankowi. Chodzi o Sebastiana Jarguta, którego prawdopodobnie mecenas umyślnie wstawił do obozu frankowiczów, żeby torpedował ich działania.                                                teraz odtwarzaneLeszek Czarnecki opowiada o relacjach z Romanem Giertychem Leszek Czarnecki w rozmowie z zarządem Getin Banku o dogadaniu się z Romanem Giertychem ws. walki z frankowiczamiSTENOGRAM:Leszek Czarnecki:Rozmawiałem z Giertychem w sprawie reprezentowania nas w sporze zbiorowym. Gwarantuje nam, że przez 5 lat nie będzie w tej sprawie rozstrzygnięcia (śmiech), absolutnie może tak umowę podpisać (śmiech).Rozmówca Czarneckiego:– Nie sądzisz, że to ładne? *(śmiech)Leszek Czarnecki:(Śmieje się) Wyniku nie może zagwarantować, to zawsze zależy od sądu, ale może zagwarantować, że go [wyroku] długo nie będzie. „No postaramy się pomiędzy 7 a 10 lat, ale przez 5 to na pewno nie będzie. To mogę zagwarantować”. Poza tym, ale to też kwestia, że ja muszę podpisać umowę (niewyraźne).Rozmówca Czarneckiego:– Czyli on już uprawia (niewyraźne) nie?Leszek Czarnecki:Nie, właśnie nie! (…) i on mówi „będę miał po prostu etacik, no, im dłużej będzie leciało…” Pięć lat to jest minimum.Rozmówca Czarneckiego:– Rewelacyjnie to widzę.Leszek Czarnecki:– Szczerze mówiąc myślę, że to nas zadowala Krzysiek, nie? Pięć lat to easy… (to łatwo -red.) w ciemno. I jestem z nim dogadany, chętnie weźmie sprawę.Właściciel Getin Banku w rozmowie z zarządem jest zachwycony tym, jak adwokat świadomie torpeduje sprawy, prowadząc do ich maksymalnego wydłużania. Nawet o kilkanaście lat. Jako przykład podaje konflikt Prokomu Ryszarda Krauzego z Telewizją Familijną.                                                teraz odtwarzaneLeszek Czarnecki opowiada o sprawie prowadzonej przez Romana Giertycha Leszek Czarnecki w rozmowie z zarządem Getin Banku o działaniach Giertycha w sporze z TV Familijną.STENOGRAM:Leszek Czarnecki:Tam jest taka sprawa Krauzego, pewnie pamiętacie, że on się zobowiązał o objęcie akcji dofinansowanie telewizji familijnej. Tam już do wszystkich instancji (…) jego reprezentuje Giertych i 16 lat już prowadzi sprawę o egzekucję…– śmiechLeszek Czarnecki:I tej kobiecie z tej telewizji: „Pani umrze i nie zobaczy ani złotówki” (śmiech). Szesnaście lat!W rozmowie z kolegami milioner przypomina też początki swojej biznesowej drogi, a dokładnie swoje relacje z Nathanielem Rothschildem, którymi chwali się towarzyszom. W 2004 r. Getin, należący do Leszka Czarneckiego razem z funduszem JNR Acqusitions, zarządzanym przez Nathaniela Rothschilda wystąpili do Komisji Nadzoru Finansowego ws. kupna Górnośląskiego Banku Gospodarczego. Jak ujawnia Czarnecki, przeciwko Nathanielowi Rothschildowi miało się toczyć „postępowanie o pranie brudnych pieniędzy, ponieważ miał pomagać Chodorkowskiemu w wyprowadzaniu pieniędzy z Jukosu”.                                                teraz odtwarzaneLeszek Czarnecki opowiada o powstaniu Getin Ganku STENOGRAM:Leszek Czarnecki:Lepiej, żeby to poza ten stół nie wyszło, bo dotyczy akurat naszego banku. Jak sobie prześledzicie historię naszego banku od samego początku, to akurat (niewyraźne) jest informacja publiczna, ja kupiłem go na spółę z Rothschildami. Nie wiem czy wiecie, konferencja moja była z rodziną Rothschildów moim mniejszościowym wspólnikiem w GBG był Nathaniel Rothschild syn Jamesa Rothschilda.(…) I myśmy wspólnie wystąpili o kupno GBG I Kwaśniak [Nadzór bankowy w NBP] wysłał zapytanie o Nathaniela Rothschilda do FBI i dostał odpowiedź, że przeciwko Nathanielowi Rothschildowi toczy się postępowanie o pranie brudnych pieniędzy, ponieważ Rothschildowie pomagali Chodorkowskiemu w wyprowadzaniu pieniędzy z Jukosu przed aresztowaniem. Kwaśniak wezwał mnie na rozmowę do siebie i mówi: „Mam problem, bo już dzwonił ambasador Wielkiej Brytanii do ministra spraw zagranicznych, że nie ma jeszcze zgody dla Rothschilda no i jest zapowiedziane, że Tony Blair będzie dzwonił do naszego premiera, bo nie ma licencji dla Rothschilda, z najbardziej znamienitych rodzin, jakby, powiedz swojemu wspólnikowi, żeby wycofał ten wniosek, bo ja mu nie dam licencji i będzie to pierwszy raz w 160-letniej historii kiedy Rothschildowie nie dostali licencji”.",,
USA: latynoski protest przeciw ustawie,Dziesiątki tysięcy Latynosów demonstrowały w USA protestując przeciw kontrowersyjnej ustawie antyimigracyjnej w Arizonie. Domagali się też uchwalenia reformy torującej drogę nielegalnym imigrantom do obywatelstwa amerykańskiego.,"Największe tłumy zgromadziły się w Los Angeles - według ocen policji, ulicami miasta przeszło co najmniej 50 tys. osób. W Chicago demonstrowało ponad 10 tys., w Waszyngtonie i San Francisco po kilka tysięcy.Organizatorzy szacują liczbę uczestników jeszcze wyżej. W sumie,demonstrowano w około 70 miastach, w tym w Phoenix w Arizonie.„Znieść apartheid w Arizonie” - głosił transparent w Los Angeles. Protestujący maszerowali z flagami amerykańskimi, ale skandowali hasła po hiszpańsku. „Si, se puede (Tak, możemy)” - słyszało się wszędzie. Jest to hiszpańskie tłumaczenie znanego hasła z kampanii prezydenckiej Obamy: „Yes,we can”.W Waszyngtonie policja aresztowała kongresmana z Chicago, Luisa Gutierreza, który wraz z 34 innymi osobami urządził siedzący protest przed bramą Białego Domu. Kongresmana wkrótce zwolniono.Hiszpańskojęzyczna telewizja Univision transmitowała demonstracje non-stop niemal przez całą sobotę.Ustawa w Arizonie, podpisana 23 kwietnia przez republikańską gubernator tego stanu Jan Brewer, zobowiązuje policję do legitymowania osób, które „wzbudzają uzasadnione podejrzenia”, że są nielegalnymi imigrantami. Te, które nie posiadają dokumentów stwierdzających prawo pobytu w USA, mogą być aresztowane.Krytycy ustawy zwracają uwagę, że zmusza to policję do „rasowegoprofilowania”, gdyż niemal wszyscy nielegalni imigranci w Arizonie to Latynosi - szacuje się ich liczbę w tym stanie na ok. 460 tysięcy. W całym kraju mieszka ok.11-12 milionów nielegalnych imigrantów.Przeciwnicy ustawy zaskarżyli ją już do sądu, twierdząc że jest sprzeczna z konstytucją, gdyż prowadzi do dyskryminacji rasowej.Ustawa ma jednak poparcie ponad dwóch trzecich mieszkańców Arizony. W całych USA popiera ją - według sondaży - ponad połowa Amerykanów. Jak podkreślają konserwatywni komentatorzy, władze Arizony zostały zmuszone do radykalnych kroków w sytuacji, gdy rząd federalny nie potrafi uszczelnić południowej granicy.Demonstranci wzywali Kongres do uchwalenia reformy imigracyjnej, która stworzyłaby „nieudokumentowanym” imigrantom możliwość legalizacji pobytu w USA i uzyskania w przyszłości  obywatelstwa amerykańskiego.Reformę taką obiecywał w swej kampanii Barack Obama. Zdaniem obserwatorów, w Kongresie nie ma jednak obecnie szans na jej uchwalenie, przynajmniej przed listopadowymi wyborami uzupełniającymi do Kongresu. Antyimigracyjne nastroje potęguje wysokie bezrobocie, wciąż utrzymujące się na poziomie 9, 7 procenta.Latynosi masowo poparli Obamę i Demokratów w Kongresie w wyborach w 2008 r. Działacze latynoscy ostrzegają jednak, że poparcie to może słabnąć, jeśli problem imigracji nie będzie rozwiązany.Latynosi to w USA rosnący w siłę blok wyborczy - ich udział w populacji stale wzrasta w skutek imigracji i wysokiego przyrostu naturalnego w tej grupie etnicznej.",,
Karczewski: Mówienie prawdy o II wojnie światowej to nasz obowiązek wobec dzieci i wnuków,"Taki dzień jak 80. rocznica wybuchu II wojny światowej powinien łączyć wszystkich Polaków; pamięć, przestroga, prawda historyczna to główny przekaz – powiedział w programie „Gość Wiadomości” marszałek Senatu Stanisław Karczewski. W ten sposób odniósł się do uroczystości upamiętniających 1 września 1939 roku, kiedy Niemcy zaatakowały Polskę. Marszałek uczestniczył w porannych uroczystościach na Westerplatte w Gdańsku, gdzie przemówienie wygłosili m.in. prezydent Gdańska Aleksandra Dulkiewicz i zastępca szefa Komisji Europejskiej Frans Timmermans. Jak przyznał Karczewski – w wygłoszonych przez nich wystąpieniach słowo „Niemcy” nie padło.","Na Westerplatte głos zabrali także premier Mateusz Morawiecki oraz właśnie Stanisław Karczewski. – My mówiliśmy o tym (że to Niemcy napadli na Polskę – przyp. red.) – zaznaczył.W ocenie marszałka Senatu mówienie prawdy to „nasz obowiązek wobec dzieci i wnuków”. – Kod prawdziwej historii musi być przekazywany następnym pokoleniom – zaznaczył Karczewski.Przyznał tym samym, że nie rozumie, dlaczego słowo „Niemcy” nie padło w przemówieniach prezydent Dulkiewicz i Fransa Timmermansa. – Nie rozumiem tego jako Polak i Europejczyk. Bo jeśli chcemy budować wspólnotę europejską czy Polską, musimy mówić o prawdzie – powiedział.Dodał, że dzień wcześniej rozmawiał z prezydentem Ukrainy Wołodymirem Zełenskim. – Mówiliśmy o wszystkim, nie ukrywaliśmy. Patrząc sobie w oczy musimy mówić, jaka była prawda historyczna. Tylko na prawdzie możemy budować przyszłość – ocenił.Marszałek Karczewski przypomniał także zdecydowane słowa prezydenta Niemiec Franka-Waltera Steinmeiera, który przyznał, że to „jego kraj, Niemcy” i jego rodacy „rozpętali tę straszną wojnę, która miała kosztować życie znacznie ponad 50 mln ludzi, wśród nich milionów polskich obywatelek i obywateli”. – Nie ma w Europie innego placu, gdzie tak trudno przyszłoby mi zabierać głos, zwrócić się do wszystkich państwa w moim ojczystym języku niemieckim – powiedział Steinmeier w czasie uroczystości w Warszawie. – To ważna data, musimy o niej przypominać. Nawet jeśli będą szczątkowe relacje z tych uroczystości, to będzie mowa o Polsce, o rozpoczęciu II wojny światowej, o ofiarach i o tym, że prezydent Niemiec mówi o odpowiedzialności Niemców a nie hitlerowców czy nazistów. To lekcja historii dla Europy i świata – powiedział marszałek.Odnosząc się jeszcze do gdańskich uroczystości Stanisław Karczewski przyznał też, że w wygłoszonych tam przemówieniach padło „jedno stwierdzenie, które utkwiło mu w pamięci”. – Było słowo „patriotyzm”, ale też „patriotyzm europejski”. Ja tego nie rozumiem. Chcemy budować wspólnotę – bardzo duża część społeczeństwa wysoko ocenia nasze członkostwo w Unii Europejskiej – ale jesteśmy patriotami tu w Polsce – zaznaczył. Wskazał też przykład prezydenta USA Donalda Trumpa, który stawia swój kraj na pierwszym miejscu używając zwrotu „America first”. – Tak my mówimy „Poland first”; tak powinniśmy traktować nasze sprawy w UE i w Europie – zaznaczył polityk.",,
„The Economist”: Polska promuje demokrację,"– Polska ambitnie i z entuzjazmem promuje demokrację u swych wschodnich sąsiadów i na Bliskim Wschodzie. Robi to zarówno ze względów historycznych, jak i pragmatycznych – napisał „The Economist” w artykule „Za Wolność Naszą i Waszą”.","„Economist” zastanawia się, czy Polska zdoła udźwignąć ambicje, które nasiebie wzięła. Wskazuje w tym kontekście na skromny budżet naszego kraju, pomoc zagraniczną i stosunkowo niewielkie zaangażowanie organizacji pozarządowych w politykę rządu.Innym zarzutem wobec polskich ambicji jest to, że Polska zaniedbuje potencjalnych partnerów w regionie, ponieważ chce być u boku dużych politycznych graczy. – Musimy współpracować z Rumunami. Ich doświadczenia z okresu po obaleniu dyktatorskich rządów Nicolae Ceausescu dla państw Afryki Północnej mogą być o wiele bardziej przydatne niż polskie z okresu stanu wojennego, czy czeskie z okresu husakowskiej normalizacji – powiedział tygodnikowi były prezydent Aleksander Kwaśniewski.Sceptyczny jest też Lech Wałęsa, który sądzi, że ze względu na różnicekulturowe polskie doświadczenia demokratyczne nie na wiele zdadzą się krajom Afryki Płn., takim jak Tunezja. – Historia Polski pełna jest przykładów romantycznych krucjat przeciwimperialnym władcom i skorumpowanym autorytarnym rządom poza jej granicami(...) Dlatego nie jest niespodzianką, że w przededniu prezydencji Polskazintensyfikowała zabiegi na rzecz promocji demokracji w Europie Wschodniej i - co może wywołać pewne zdziwienie - także na Bliskim Wschodzie – zaznaczył tygodnik.Gazeta wskazuje, że za takimi gestami, jak wizyta Lecha Wałęsy w Tunezji, gdzie ostatnio obalono dyktatorskie rządy, stoją pragmatyczne względy. – Polska ma niepowtarzalną okazję ugruntowania swej pozycji jako ważnegogracza pierwszej ligi euroatlantyckiej dyplomacji – napisał tygodnik,wskazując na objęcie przez Warszawę rotacyjnego przewodnictwa w Radzie UE,dobre stosunki z Niemcami i Rosją oraz nadanie wyższej rangi stosunkom z USA, co wyraża się w planach ustanowienia w Polsce stałej amerykańskiej bazy lotniczej.„Economist” wskazuje, że w Warszawie mieści się Biuro OBWE ds. InstytucjiDemokratycznych i Praw Człowieka. Warszawa liczy też na to, że będzie siedzibą planowanej Europejskiej Fundacji na rzecz Demokracji wzorowanej na amerykańskim odpowiedniku. – Minimum tego, co polski entuzjazm może osiągnąć to „odtoksycznienie” – jak to nazwał Tom Carothers z Fundacji Carnegie - pojęcia promocji demokracji, które zostało tak głęboko skażone powiązaniami z polityką administracji George'a W. Busha – napisał tygodnik w konkluzji.",,
Minister obrony Iraku podejrzany o wyłudzenie zasiłków w Szwecji,"„W Iraku Nadżah Hasan Ali asz-Szammari jest ministrem obrony odpowiedzialnym za śmierć demonstrantów, a w Szwecji, mając szwedzkie obywatelstwo, mógł wyłudzać zasiłki”
 – pisze  dziennikarz gazety „Aftonbladet”.","52-letni Asz-Szammari przybył do Szwecji około 2012 roku, a w roku 2015 otrzymał  obywatelstwo tego kraju. Nie miał stałej pracy. Przebywał na zwolnieniu lekarskim z powodu kłopotów z pamięcią i kilkukrotnie starał się o zasiłek socjalny.   W tym samym, 2015 roku, Asz-Szammari był w Szwecji podejrzany o próbę wyłudzenia, ale postępowanie zostało umorzone. W 2016 roku mężczyznę aresztowano i oskarżono o dokonanie kilku poważnych przestępstw. Jak pisze gazeta, na dzień przed rozprawą sądową sprawę umorzono, a Asz-Szammari został wypuszczony na wolność. W policyjnym przesłuchaniu powiedział, że był doktorantem na wydziale politologii oraz oficerem irackiego wojska.",,
UEFA wprowadza trzecie rozgrywki klubowe na kontynencie,"Europejska Unia Piłkarska (UEFA) zdecydowała w niedzielę wieczorem w Dublinie wprowadzić od sezonu 2021/22 trzecie rozgrywki klubowe na kontynencie, obok Ligi Mistrzów i Ligi Europejskiej. W nowych rozgrywkach wezmą udział 32 drużyny.","Nowe rozgrywki, nazwane roboczo UEL2, będą składały się z fazy grupowej (osiem grup po cztery zespoły), meczów 1/8 finału, ćwierćfinałów, półfinałów i finału. Do 1/8 finału awansują zwycięzcy grup, a pomiędzy zespołami z 2. miejsc i zespołami z 3. miejsc w swoich grupach Ligi Europy rozegrana zostanie dodatkowa runda barażowa.Nazwa rozgrywek, sposób podziału premii finansowych oraz strategia komercyjna mają być sprecyzowane w ciągu 2019 roku.W sumie w ciągu 15 tygodni zostanie rozegranych 141 spotkań. Podobnie jak w Lidze Europy, mecze będą odbywać się w czwartki.Zwycięzca nowych rozgrywek będzie miał zapewnione prawo gry w Lidze Europy w następnym sezonie. UEFA zdecydowała również, że mecze finałowe wszystkich rozgrywek będą rozgrywane w jednym tygodniu. Finał nowopowstałych rozgrywek odbędzie się w środę, finał Ligi Europy – w czwartek, a finał Ligi Mistrzów – w sobotę.",,
Warszawa i Smoleńsk wymienią się „specjałami”,"Z końcem września Warszawa podpisze dokument o współpracy partnerskiej ze Smoleńskiem. Jak wynika z informacji „Wprost” samorządowcy planują wysłanie specjalnej misji gospodarczej do Rosji, sprowadzanie tamtejszych specjałów do stolicy i wymianę młodzieży.","–  Myślimy o jak najszerszej współpracy. Liczę, że polscy przedsiębiorcy, deweloperzy, przedstawiciele branży spożywczej i inni, będą chcieli inwestować w Smoleńsku. Dobrze byłoby też zacząć sprowadzać rosyjską żywność do Warszawy  –  powiedział burmistrz stołecznego Ursynowa Piotr Guział, który dostał od ratusza pełnomocnictwo do podpisania umowy z władzami   miasta wschodnich sąsiadów. W praktyce to dzielnica zamierza współpracować z Rosjanami. –   Chodzi nam także o wymianę doświadczeń między administracjami. Jesteśmy gotowi dzielić się naszą wiedzą z Rosjanami a niewykluczone, że są rzeczy, których i my moglibyśmy się nauczyć od nich  – dodał Guział. Burmistrz Ursynowa leci do Rosji pod koniec września razem ze swoim zastępcą Witoldem Kołodziejskim z Prawa i Sprawiedliwości  (Guział jest związany z lewicą, ale w dzielnicy ma koalicję z PiS) oraz wiceszefem gabinetu politycznego Hanny Gronkiewicz-Waltz Jarosławem Jóźwiakiem z PO. –  Ursynowscy radni Platformy Obywatelskiej początkowo nie chcieli się zgodzić na podpisanie tej umowy, myśleli, że chodzi o uprawianie martyrologii. A tak nie jest, choć po katastrofie współpraca ze Smoleńskiem oczywiście nabrała dla nas nowej wartości  – mówił Guział. Burmistrz zapowiedział, że jego delegacja złoży kwiaty na lotnisku, na którym rozbił się polski samolot.",,
Kolejne obozy pracy we Włoszech,"Trzydzieści osób aresztowano w poniedziałek w Kalabrii na
południu Włoch pod zarzutem zmuszania afrykańskich imigrantów do niewolniczej
pracy i czerpania z niej korzyści.","To rezultat dochodzenia po styczniowymbuncie cudzoziemskich robotników w Rosarno. Dwudniowe zamieszki w tym miasteczku na początku tego roku, wywołane przezsetki imigrantów z Trzeciego Świata w proteście przeciwko straszliwymwarunkom życia i pracy, doprowadziły do wszczęcia śledztwa, które ujawniłoów przestępczy proceder.Właściciele gospodarstwrolnych, pośrednicy i przełożeni imigrantów, pracujących w rolnictwiezmuszali imigrantów do 15-godzinnej pracy każdego dnia, za którą Afrykanieotrzymywali dniówkę w wysokości około 20 euro. Koczowali zaś w prymitywnychwarunkach w ruinach dawnych hal fabrycznych.Karabinierzy przeprowadzili akcję, w wyniku której zatrzymano 30 osób. 21 z nich umieszczono wareszcie domowym. Wśród zatrzymanych są także imigranci, którzy pomagaliWłochom werbując nielegalnie do pracy tanią siłę roboczą. W ramach tej akcji włoska Gwardia Finansowa skonfiskowała ponadto 200plantacji i 20 firm rolniczych o łącznej wartości 10 milionów euro. Zmuszanie imigrantów do niewolniczej pracy przy zbiorze owoców i warzyw tozjawisko znane we Włoszech od lat i szerzące się przede wszystkim na południukraju. Jego ofiarami padli także przed kilkoma laty Polacy w Apulii, gdzieodkryto proceder tzw. polskich obozów, kontrolowanych przez nieuczciwychpośredników i strażników, znęcających się nad robotnikami sezonowymi.",,
„Wiarygodne zagrożenie ze strony Iranu”. USA tłumaczą wysłanie grupy uderzeniowej,"USA skierowały grupę uderzeniową okrętów wojennych na Bliski Wschód, ponieważ zaistniało „wiarygodne zagrożenie ze strony sił irańskiego reżimu” dla sił zbrojnych lub interesów USA – oznajmił pełniący obowiązki szefa Pentagonu Patrick Shanahan.","W niedzielę doradca prezydenta Donalda Trumpa ds. bezpieczeństwa narodowego John Bolton poinformował, że na Bliski Wschód skierowano grupę uderzeniową okrętów wojennych z lotniskowcem „Abraham Lincoln” i eskadrę bombowców jako ostrzeżenie dla Iranu.Shanahan napisał na Twitterze, że „jest to rozważne pozycjonowanie aktywów wojskowych w odpowiedzi na wiarygodne zagrożenie”. „Wzywamy irański reżim do zaprzestania wszelkich prowokacji. Pociągniemy Iran do odpowiedzialności za jakikolwiek atak na siły USA lub nasze interesy” – napisał w kolejnym tweecie.„Możliwa eskalacja”Również w poniedziałek sekretarz stanu USA Mike Pompeo powiedział, że USA zaobserwowały pewne działania Iranu, które mogą wskazywać „na możliwą eskalację”. – W związku z tym podejmujemy stosowne kroki (...), aby sprawić, że prezydent Donald Trump będzie miał pełen wachlarz możliwości, gdyby coś rzeczywiście się stało – dodał.W poniedziałek irańska agencja państwowa Irib poinformowała, że Teheran wznowi część prac nad swoim programem atomowym, który został wstrzymany w 2015 roku w ramach umowy nuklearnej podpisanej z sześcioma mocarstwami.Według Irib prezydent Iranu Hasan Rowhani zapowiedział rezygnację z niektórych zobowiązań zawartych w umowie nuklearnej, ale nie przewiduje całkowitego wycofania się z układu; agencja poinformowała, że decyzja o wznowieniu części prac nad programem nuklearnym to odpowiedź Teheranu na wycofanie USA z umowy i nałożenie na Iran surowych sankcji.",,
„Rosja już dwa razy zaatakowała podczas igrzysk”,"– Mamy wzmożoną aktywność wojsk rosyjskich na trzech odcinkach – Donbas, Krym i Naddniestrze. Te ruchy wojsk nasiliły się bardzo mocno w ostatnim tygodniu, przypadkowo lub nie przypadkowo po tym, jak tydzień temu z Władimirem Putinem spotkał się premier Turcji Erdogan – mówił w programie „Minęła dwudziesta” Wojciech Mucha z „Gazety Polskiej” na temat manewrów wojskowych w Obwodzie Kaliningradzkim, podczas igrzysk olimpijskich. Jerzy Haszczyński z „Rzeczpospolitej” stwierdził, że Ukraina od dwóch lat przodowała jako wróg ludu rosyjskiego. – Rosja już dwa razy zaatakowała podczas igrzysk lub tuż po nich. Teraz to byłoby chyba już aż nazbyt przewidywalne – powiedział.","Rosja rozpoczęła kolejne w ostatnim czasie manewry wojsk. Tym razem ćwiczą piloci awiacji morskiej Floty Bałtyckiej. Manewry odbywają się w Obwodzie Kaliningradzkim i uczestniczą w nim piloci m.in.: śmigłowców Mi-24 , Mi-8 i Ka-27.",,
Sondaż: najlepszy i najgorszy polityk 2019 r.,"Jarosław Kaczyński to najlepszy i najgorszy polityk roku – informuje „Super Express”, powołując się na wyniki sondażu, przeprowadzonego przez Instytut Badań Pollster.","Gazeta podaje, że Polacy wskazując najlepszego i najgorszego polityka 2019 r., postawili na tę samą osobę. Jarosław Kaczyński dostał 15 proc. wskazań jako najlepiej oceniany polityk i 39 proc. jako oceniany najsłabiej.  „To pokazuje poziom podziału w społeczeństwie” – ocenił ekspert ds. wizerunku dr Mirosław Oczkoś, który zwrócił uwagę, że Andrzej Duda ma tyle samo pozytywnych wskazań co prezes PiS.   – To bardzo słaby wynik, bo z reguły u prezydenta działa tzw. magia urzędu – ocenił. Gazeta wskazuje, że na podium najlepszych polityków 2019 znalazł się też z 14 proc. wskazań Donald Tusk.  Gazeta zauważa, że powodów do zadowolenia nie ma Grzegorz Schetyna, który z 22 proc. wskazań zajmuje – po prezesie PiS – drugie miejsce wśród najgorzej ocenianych polityków. Trzecią lokatę wśród najgorszych polityków zajął Donald Tusk z 7 proc. wskazań.",,
Gwałtem i mordem. „Wyzwolenie” Polski pod znakiem sierpa i młota,"Kaplica domu zakonnego w Mikołowie na Śląsku, schyłek II wojny światowej. Żołnierze Armii Czerwonej katują, najpewniej gwałcą i mordują obok ołtarza dwie siostry zakonne – Stanisławę Falkus i Leopoldę Ludwig. Tak w rzeczywistości wygląda „wyzwalanie” Polski i innych krajów przez Sowietów. Przypadająca w poniedziałek 75. rocznica zbrodni przejdzie w Rosji niezauważona. Nie pasuje do nowej polityki historycznej Kremla, w ramach której ze zbrodniarzy robi się bohaterów.","Kłamstwa prezydenta Rosji Władimira Putina oraz rosyjskich urzędników i resortów pod adresem Polski przybierają na sile. Próba wybielenia własnej ponurej historii jest elementem budowy nowej tożsamości Rosji. Ma to być kraj, który pokonał nazizm, wyzwolił okupowane przez hitlerowców kraje i wygrał II wojnę światową, przynosząc pokój. Do tej narracji nie pasują jednak zbrodnie dokonywane przez sowietów w Polsce i innych krajach Europy Środkowej i Wschodniej.Ostatnie wypowiedzi Putina sprowadzają się do półprawd i oczywistych kłamstw, opracowanych jednak głównie dla rodzimego odbiorcy. Kreml przygotowuje Rosjanom nową wersję orwellowskiego „Roku 1984”, w której dostępna dla ludzi będzie tylko jedna „prawda”, zaś inne głosy będą zagłuszane.Powstały już podstawowe metody urzędowe tępienia niewygodnych faktów. Pierwszą jest umieszczanie nieprzychylnych instytucji – mediów, blogerów, osób fizycznych – w wykazie tzw. zagranicznych agentów. Druga to przyjęta ustawa o działaniu rosyjskiego segmentu internetu (RuNetu) w warunkach odłączenia go od globalnych serwerów. Daje ona Moskwie możliwość odcięcie Rosjan od reszty świata, a klucz spoczywa w rękach FSB.Ofensywa kłamstwTego typu zabiegi mogą wkrótce sprawić, że Rosjanin, od dawna karmiony putinowską propagandą, nie będzie miał żadnego innego źródła informacji. Testem nowego propagandowego modelu postsowieckiego imperium jest ostatnia polityka historyczna Kremla. Na kilka miesięcy przed 75. rocznicą zakończenia drugiej wojny światowej Putin dowodził już m. in., że przyczyną konfliktu nie był – wbrew faktom – pakt Ribbentrop-Mołotow, a pakt monachijski z 1938 r.Oczywistym kłamstwem były też choćby słowa prezydenta, że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”. Faktem jest natomiast, że broniona przez Polaków twierdza brzeska długo atakowana przez Wehrmacht była również ostrzeliwana przez 29 Brygadę Pancerną Armii Czerwonwej dowodzoną przez kombriga Siemiona Kriwoszeina, zaś po upadku twierdzy Rosjanie wzięli do niewoli tysiące polskich więźniów, wielu z nich zostało później zamordowanych w ramach zbrodni katyńskiej. Rosja Putina zagrała również kartą rzekomego antysemityzmu Polaków, który miał uczynić z naszego kraju współuczestnika Holokaustu. Przewodniczący Dumy Wiaczesław Wołodin dowodził, że zorganizowaniu przez Niemców obozów zagłady na ziemiach polskich „sprzyjała przedwojenna atmosfera w Polsce i stanowisko władz tego kraju, które podsycały nastroje antysemickie w społeczeństwie i przygotowały grunt dla dalszego ludobójstwa i Holokaustu”.Kolejnym orężem w walce z prawdą historyczną była niedawna 75. rocznica wkroczenia Armii Czerwonej do Warszawy w styczniu 1945 r. Według strony rosyjskiej było to „wyzwolenie”, które niewdzięczni Polacy próbują teraz wypierać. Narracja taka oczywiście wyklucza fakt, że Armia Czerwona zamieniła jeden okupację niemiecką oraz jeden reżim totalitarny na swoją własną z kolejnym zbrodniczym ustrojem – komunizmem.Gruntowna informacjaDla Putina ten temat nie istnieje. Zapowiadając otwarcie centrum archiwalnych dokumentów dotyczących II wojny światowej, nie zostawił złudzeń, że polityka zakłamywania historii będzie kontynuowana i intensyfikowana. – Zamkniemy wstrętne gęby, które otwierają niektórzy działacze za granicą po to, by osiągnąć chwilowe cele polityczne. Zamkniemy je prawdziwą gruntowną informacją – grzmiał na spotkaniu z weteranami i przedstawicielami środowisk patriotycznych.– Obowiązkowo utworzymy centrum dokumentów archiwalnych, materiałów filmowych i zdjęciowych. I zamkniemy usta tym, którzy próbują przeinaczyć historię, ukazać ją w fałszywym świetle i umniejszyć rolę naszych ojców i dziadów, naszych bohaterów, którzy ginęli, broniąc swojej ojczyzny i praktycznie całego świata przed brunatną zarazą, przed nazizmem – przekonywał. Trudno jednak mówić o wyzwoleniu, uratowaniu Europy, w tym niewdzięcznej w opinii Putina Polski przez nazizmem, jeżeli w jego miejsce Rosja zainstalowała system równie zbrodniczy, jeżeli zamiast samostanowienia była narzucona władza sterowana z obcego państwa, zaś jego interesów pilnowało obce wojsko. Taka sytuacja miała miejsce w naszym kraju przez niemal pół wieku, ostatnie rosyjskie wojska opuściły bowiem Polskę 17 września 1993 r.To jednak również nie wyczerpuje, jak dalece Putin mija się z prawdą i stara się fałszować historię. Oficjalna propaganda pomija wszelkie zbrodnie dokonywane przez Armię Czerwoną, kontrwywiad wojskowy Smiersz oraz NKWD w ramach rzekomego „wyzwalania”. Fakty dowodzą, że Polska nie jest winna wyłącznie wdzięczność „wyzwolicielom”, który faktycznie przelali krew w walce z nazizmem, padła bowiem ofiarą kolejnych okrutnych oprawców.Nowa niewolaW latach 1944-45 na terenach Polski w jej przedwojennych granicach uwięziono około 200 tys. obywateli polskich, w tym ponad 50 tys. żołnierzy Armii Krajowej oraz innych organizacji niepodległościowych, przy czym trzeba pamiętać, że Sowieci nigdy nie uznali należnych im praw kombatanckich. Tysiące zamordowano lub wywieziono do obozów na terenie ZSRR.Polacy byli więzieni m. in. w Ostaszkowie. Właśnie w tym ponurym miejscu Rosjanie trzymali polskich oficerów, których wymordowano później w ramach zbrodni katyńskiej i pochowano w Miednoje. Wielu uwięzionych po wojnie wróciło do kraju dopiero po śmierci Józefa Stalina w 1953 r., część nigdy nie otrzymała zgody na wyjazd ze Związku Sowieckiego.Oprócz tego terroru urzędowego Sowieci stosowali również terror oddolny i indywidualny, traktując Polskę jak kraj podbity, ze wszelkimi tego konsekwencjami. W efekcie szczególnie w pierwszych latach okupacji dochodziło do licznych morderstw, gwałtów i grabieży dokonywanych przez żołnierzy Armii Czerwonej, bardzo często pijanych.                                                    Prezydent Rosji Władimir Putin próbuje wybielać historię ZSRR (fot. PAP/EPA/ABIR SULTAN/POOL) Rosjanie rabowali wszystko, co mogli – kradzież zegarków czy rowerów była na porządku dziennym. Równolegle odbywała się wywózka dzieł sztuki, tych Moskwa także dziś nie ma zamiaru zwracać. – Nie ma i nie może być żadnych sprzyjających warunków, w których Rosja zaangażuje się w jakiekolwiek rozmowy na temat „zwrotu dóbr kultury”. Ta kwestia po prostu dla nas nie istnieje – oświadczył szef resortu kultury Władimir Miedinski. Wyjaśnił, że dobra kultury, które „zostały przemieszczone w ramach rekompensującej restytucji”, są obecnie „własnością Federacji Rosyjskiej”. – Tylko Rosja jako właściciel ma prawo do dysponowania nimi – zaznaczył.Najbardziej wstrząsające były liczne przypadki gwałtów i morderstw dokonywanych na cywilach. Zdziczenie i kompletna degeneracja żołnierzy Armii Czerwonej wychodziły we wszystkich regionach, do których wkraczali. Zaczęło się od Mazur, zamieszkanych również przez ludność pochodzenia niemieckiego. Rosjanie, najczęściej pijani, byli przekonani, że były to już Niemcy i tu po raz pierwszy na tak dużą skalę zaczęli dokonywać gwałtów jako rzekomej zemsty za zbrodnie nazistów. Nie oszczędzali zarówno staruszek, jak i kilkuletnich dziewczynek.Gwałty i mordy„Zabijać, zabijać! Żaden Niemiec nie jest niewinny, ani ten żyjący, ani ten nienarodzony! Wypełnijcie dyrektywę towarzysza Stalina, musicie zmiażdżyć bestię w jej norze. Złamcie za pomocą gwałtu zarozumiałość rasową germańskich kobiet. Potraktujcie to jako należną wam zdobycz. Zabijajcie, dzielni Czerwonoarmiści!” – zagrzewał w materiałach propagandowych pisarz Ilia Erenburg.Gwałty stały się nieodłącznym elementem „wyzwalania”. Szacuje się, że ofiarą gwałtu padło co najmniej kilkaset tysięcy Polek, wiele zostało zamordowanych. Zbrodnie te były nierzadko inspirowane przez oficerów, którzy uważali, że fala strachu zmusi ludność niemiecką do ucieczki, ale żołnierzom nie robiło różnicy, kogo gwałcą. Byli przekonani, że ich zbrodnie są sprawiedliwością dziejową za działania nazistów. Brytyjski historyk Antony Beevor w książce „Berlin 1945. Upadek” przytoczył wstrząsającą relację z Olsztyna. „Gdy alkohol rozgrzał żołnierską duszę i ciało, narodowość ofiar nie miała już najmniejszego znaczenia. Lew Kopielew opisał wydarzenie z Olsztyna, gdy usłyszał »straszny krzyk« i zobaczył dziewczynę »z długimi blond włosami w nieładzie, w podartej sukience«, która przerażająco krzyczała: »Jestem Polką! Jezus, Maria! Jestem Polką!«. Dziewczynę goniło dwóch pijanych czołgistów, a wszystko to rozgrywało się na oczach innych żołnierzy i oficerów”.Oczywiście nie ma najmniejszych szans, żeby Putin kiedykolwiek przyznał, że takie rzeczy miały miejsce. Klio nie daje się jednak łatwo oszukać. Pamięta o zbrodniach, których istnienie prezydent Rosji próbuje negować. Mydlenie oczu i straszenie nie sprawi, że z historii zniknie choćby mord na salwatoriankach Stanisławie Falkus i Leopoldzie Ludwig, dokonany w kaplicy domu zakonnego w Mikołowie. W poniedziałek będzie miała miejsce 75. rocznica tej okrutnej i nierozliczonej zbrodni.Stanisława Agnieszka Falkus i Leopolda Gertruda Ludwig pochodziły z rodzin śląskich hutników. Przed wybuchem II wojny światowej dołączyły do zgromadzenia Zgromadzenia Sióstr Boskiego Zbawiciela (salwatorianek) i pracowały w gimnazjum prowadzonym przez ten zakon w Mikołowie. W lipcu 1940 r. Niemcy wysiedlili zakonników z ich klasztoru.Ponura zbrodniaKsięża, bracia zakonni oraz trzy siostry: Stanisława Falkus, która była przełożoną, Leopolda Ludwig i Ryszardyna Głogowska zamieszkali w wynajętym domu przy ul. Rybnickiej 4, tam we wrześniu 1941 r. poświęcono kaplicę. Tam też 27 stycznia 1945 r. doszło do ponurej zbrodni. Tego dnia rozpoczęły się walki o Mikołów. Do domu zakonnego przyszli żołnierze sowieccy, ale wizyta była zaskakująco spokojna. Salwatorianie, którzy przed nalotami schronili się w piwnicy, byli przekonani, że wkrótce będą mogli po ponad czterech latach wrócić do swojego kościoła. Sprawy przybrały jednak inny obrót. Ukraińscy żołnierze przekazali Rosjanom, żeby zakonnicy kontaktowali się z Niemcami. Czerwonoarmiejcom to wystarczyło do rozpętania piekła. Wrócili do domu, w którym przebywali prowincjał i przełożony domu ks. Celestyn Rogowski, ks. Tomasz Klimas, a także bracia Kostka Kremiec i Władysław Marszałek oraz trzy siostry – Stanisława, Leopolda i Ryszardyna. Na początek zażądali zegarków, wódki i rozpoczęli grabież.Duchowni uciekli do kaplicy, jedynie siostra Ryszardyna poszła do zabudowań gospodarczych, co uratowało jej życie. Żołnierze Armii Czerwonej poszli za zakonnikami. Zachowywali się bardzo agresywnie, zażądali od ks. Rogowskiego, żeby siostry im się oddały. – Jesteś tu najstarszy, rozkaż mniszkom, aby były nam uległe – rozkazał jeden z czerwonoarmiejców.Ksiądz prowincjał odpowiedział, że nie może kobietom niczego rozkazywać i błagał, żeby pozwolono im odejść. Rosjanie nie zamierzali ustępować, wypchnęli z kaplicy księży i braci i zamknęli ich w piwnicy, zostawiając straż. Na górze rozegrał się dramat sióstr, 44-letniej Stanisławy i 39-letniej Leopoldy. Brutalne morderstwo poprzedziły bicie oraz, jak się wydaje, również gwałty.Z twarzą zwróconą w stronę ołtarzaPo odejściu żołnierzy jako pierwszy do kaplicy wszedł uczeń lokalnego gimnazjum Jerzy Kajzer, który 12 listopada 1954 r. zrelacjonował, co zobaczył. „Dnia 27 stycznia 1945 r., w czasie działań wojennych w Mikołowie, wszedłszy do kaplicy Księży Salwatorianów (…) ujrzałem śp. siostrę Stanisławę Falkus, salwatoriankę, leżącą przed ołtarzem skrwawioną i zabitą. Na piersiach, to znaczy na kornecie zakonnym, widoczne były ślady po wkłuciach sztyletem oraz wloty kul rewolwerowych. Obok głowy leżały wybite zęby. Pod ławkami, z twarzą zwróconą w stronę ołtarza, leżała siostra Leopolda Ludwig, również salwatorianka, pokrwawiona i zabita” – zeznał. Kolejna na miejsce zbrodni przyszła siostra Gertruda, a potem inni domownicy. Zamordowane siostry pochowano 6 lutego w ogrodzie zakonnym naprzeciwko wejścia do kościoła, w którym wcześniej służyły. W 1952 r. ich zwłoki zostały ekshumowane i ponownie pochowane na cmentarzu parafialnym w Goczałkowicach-Zdroju we wspólnym grobie sióstr salwatorianek. Trwają starania o przeprowadzenie procesu beatyfikacji ofiar czerwonoarmiejców, którzy i w tym przypadku uniknęli odpowiedzialności.Skala zbrodni dokonywanych przez żołnierzy Armii Czerwonej w krajach Europy Środkowej i Wschodniej wskazuje, że „wyzwalanie” – jak się próbowało przez lata wmawiać – w żadnym przypadku nie było celem Kremla. Stalinowi zależało na podbiciu, zniewoleniu i narzuceniu własnego barbarzyńskiego reżimu komunistycznego.Mimo tych faktów Putin, były funkcjonariusz KGB, spadkobierca zbrodniarzy z NKWD tworzy własną, wypaczoną wersję historii, w której z ofiar robi się popleczników nazizmu, a z morderców – ofiary i bohaterów. Zjawisko to będzie tylko przybierało na sile. Rosyjscy stratedzy już pracują nad fałszowaniem odpowiedzialności Kremla za zbrodnię katyńską.",,
Frans Timmermans: KE daje trzy miesiące na wprowadzenie rekomendacji,"– KE zdecydowała o uruchomieniu art 7.1 unijnego traktatu, ale daje trzy miesiące na wprowadzenie rekomendacji – powiedział wiceszef  Komisji Europejskiej Frans Timmermans. To on zgłosił wniosek w tej sprawie.","Frans Timmermans poinformował, że Komisja Europejska daje Warszawie trzy miesiące na wprowadzenie rekomendacji dotyczących praworządności. – Komisja jest gotowa, w konsultacji z PE i Radą, do ponownego rozważenia swojej uzasadnionej propozycji. (...) To nie jest opcja nuklearna. Prosimy teraz Radę i PE o to, co Komisja robiła przez ostatnie dwa lata: o przeanalizowanie sytuacji i zadecydowanie, czy w opinii tych dwóch instytucji istnieje wyraźne ryzyko poważnego zagrożenia dla praworządności – powiedział na konferencji prasowej wiceszef KE. Wcześniej Komisja Europejska analizowała ustawy o Sądzie Najwyższym oraz Krajowej Radzie Sądownictwa. Unijni komisarze podjęli decyzję o aktywowaniu wobec Polski art. 7 ust. 1 unijnego traktatu. Mówi on o tym, że na uzasadniony wniosek jednej trzeciej państw członkowskich, Parlamentu Europejskiego lub Komisji Europejskiej, Rada UE może stwierdzić istnienie wyraźnego ryzyka poważnego naruszenia przez kraj członkowski wartości unijnych. „Nasze obawy wobec Polski pogłębiły się”  – Niestety, nasze obawy wobec Polski pogłębiły się – powiedział Frans Timmermans. Zaznaczył, w Polsce przyjęto ustawy dotyczące sądownictwa, które „poważnie zagrażają” niezależności wymiaru sprawiedliwości. – Dotyka to całej struktury wymiaru sprawiedliwości – Trybunału Konstytucyjnego, Sądu Najwyższego, sądów powszechnych, KRS, prokuratury i krajowej szkoły sądownictwa – zaznaczył. Jak dodał, władza wykonawcza i ustawodawcza mają możliwość ingerowania w funkcjonowanie tych instytucji.– Niezależność wymiaru sprawiedliwości staje pod znakiem zapytania – dodał. „Jesteśmy gotowi do dialogu” – Jesteśmy gotowi do dialogu z polskim rządem – dodał Timmermans. Jednak obecnie – jak powiedział – „sygnały” w sprawie praworządności płynące od nowego polskiego rządu są takie same jak od poprzedniego. Timmermans był pytany na konferencji prasowej, czy nie obawia się, że decyzja KE wzmocni nastroje antyunijne w Polsce i czy nie skorzystają na tej decyzji kraje trzecie, które nie chcą, by Polska miała silną pozycję w UE.– Robimy to dla Polski, dla polskich obywateli. Każdy obywatel każdego kraju w UE ma prawo do niezależnego sądownictwa – zaznaczył wiceprzewodniczący KE. Podkreślił, że nie jest naiwny i że „niektórzy będą próbowali sprzedać decyzję KE jako atak na naród polski, na polskich obywateli”. – Byliśmy świadkami takich manipulacji wcześniej. Jednak jako strażniczka traktatów KE ma obowiązek podjęcia działań, jeśli ustalimy, że praworządność jest zagrożona. To nasz obowiązek – powiedział Timmermans.Zauważył, że „jednak do chwili obecnej sygnały poprzedniej i obecnej ekipy są takie same. Są przekonani, że muszą zrealizować te zmiany, by zreformować system sądownictwa” – zaznaczył Timmermans. – Ale – jak mówił – jeśli podejmuje się decyzję o reformie, to trzeba stosować się do konstytucji i przestrzegać prawa UE – dodał.",,
„Fama” wykorzystał przerwę w odbywaniu wyroku na brutalne napady i podpalenie,"Kilkanaście brutalnych napadów metodą „na policjanta”, których ofiarami padli szemrani biznesmeni. Spalenie we wrześniu w Warszawie luksusowego klubu tuż przed jego otwarciem. To najpoważniejsze przestępstwa jakich w ciągu siedmiu miesięcy mieli się dopuścić Krzysztof M. ps. Fama i jego ekipa. „Fama”, uważany za bardzo niebezpiecznego gangstera, w marcu wyszedł z więzienia na „przerwę w odbywaniu kary”. Jego bandyckie tournée przerwali policjanci „terroru kryminalnego” KSP.","– Wiedzieliśmy, że mamy do czynienia z bardzo niebezpiecznym bandytą, którego budził respekt w stołecznym półświatku. Zawziętością, brutalnością i charakternością. Kiedy przed laty „Ożarowscy” poderżnęli mu gardło, nie chciał nawet rozmawiać z policją, mówiąc, że „sam to załatwi”. Ekipy, które organizował zawsze charakteryzowały się wyjątkową brutalnością – tak o Krzysztofie M. mówią śledczy, którzy go rozpracowywali od kilku miesięcy. Na trop kolejnej bandy 41-letniego Krzysztofa M. wpadli funkcjonariusze elitarnego wydziału do walki z terrorem kryminalnym i zabójstw KSP. W marcu br. „Fama” wyszedł z więzienia na „przerwę w odbywaniu kary”. Jak to się stało, że groźny recydywista, który niemal połowę życia spędził za kratami, odzyskał wolność? Wyjaśnieniem tego zajmie się resort sprawiedliwości. Sprawa jest tym bardziej kontrowersyjna, że przed trzema laty portal kulisy24.pl napisał o tym jak Krzysztof  M. de facto przejął kontrolę na więzieniem w Stawiszynie, gdzie odsiadywał wyrok za... napady metodą „na policjanta”. Posypały się wówczas dymisje w służbie więziennej. Okazało się, że w przypadku „Famy” o skutecznej resocjalizacji nie było mowy. PolowaniePolicjanci z „terroru” ustalili operacyjnie, że w ostatnich miesiącach w całej Polsce doszło do kilkunastu napadów metodą „na policjanta”, w które może być zamieszany Krzysztof M. W skład rozpracowywanej ekipy wchodzili głównie zawodowi przestępcy z półświatka warszawskiej Pragi. Podszywający się pod policjantów bandyci wybierali na ofiary przede wszystkim tzw. szemranych biznesmenów. Ludzi robiących interesy z półświatkiem bądź zamieszanych w przestępstwa gospodarcze, przemyt czy produkcję papierosów. Napastnicy wiedzieli, że napadnięci nie będą się kwapili z zawiadomieniem policji, bo później musieliby się tłumaczyć skąd się wzięły ich majątki.Przez kilka tygodni, funkcjonariusze żmudnie ustalali skład ekipy oraz miejsca, w których się spotykali i ukrywali. Pod koniec września „terror” dowiedział się, że gang szykuje kolejny napad. Tym razem w Gołdapi. Zapadła decyzja o „zwinięciu” przestępców.Antyterroryści dopadli „Famę” i czterech jego kompanów, gdy ci wchodzili do bloku, w którym mieszkał ich cel. Gangsterzy mieli przy sobie m.in. policyjne opaski i podrobione legitymacje, kajdanki i radiostacje oraz broń. Ta ostania nie wyrządziłaby jednak nikomu poważniejszej krzywdy, ponieważ strzelała plastikowymi kulkami. W ten sposób gangsterzy zabezpieczyli się przed zarzutami o napad z bronią w ręku, co groziłoby surowszym wyrokiem.Wszyscy przebierańcy usłyszeli w Prokuraturze Okręgowej w Warszawie zarzuty udziału w zorganizowanej grupie przestępczej oraz usiłowania rozboju. „Fama” i trzej jego towarzysze trafili za kraty. Grozi im teraz do 15 lat więzienia. Miliony poszły z dymem Policjanci z „terroru” nie odpuścili i w drugiej połowie października zatrzymali kolejnych dwóch członków ekipy „Famy”. Z informacji operacyjnych wynikało, że są oni zamieszani w podpalenie 16 września budynku FHouse Warsaw przy ul. Foksal. Tydzień później miało nastąpić otwarcie odnowionej kamienicy, w której miał się znaleźć m.in. luksusowy klub, restauracja, galeria i butik. Straty oszacowano na 5,5 mln zł. Kamery monitoringu zarejestrowały kilku mężczyzn rozlewających jakiś płyn w budynku i podpalających go. Dwaj zatrzymani mężczyźni usłyszeli zarzuty „sprowadzenia zdarzenia zagrażającego mieniu w wielkich rozmiarach w postaci pożaru"". Obaj odpowiedzą także za udział w gangu „Famy”. Funkcjonariuszom udało się złamać zmowę milczenia członków ekipy Krzysztofa M. Okazało się wtedy, że pożar miał zmusić właściciela FHouse do zwinięcia interesu. A gangsterów wynajęli dwaj 50-letni biznesmeni, prowadzący w stolicy ekskluzywny klub z dobrym widokiem na miasto. 13 listopada obaj mężczyźni zostali zatrzymani. Okazało się, że w domu trzymali nielegalną broń i narkotyki. Prokurator przedstawił im zarzut podżegania do podpalenia FHouse.Tego samego dnia, wpadł 28-letni Damian A., poszukiwany czterema listami gończymi. Usłyszał zarzuty udział w gangu, podpalenia oraz usiłowania rozboju.                                                    Pożar miał zmusić właściciela FHouse do zwinięcia interesu (fot. facebook) Przeżył egzekucjęO Krzysztofie M. było głośno w marcu 2009 r. po tym jak został zatrzymany przez funkcjonariuszy Centralnego Biura Śledczego Policji na warszawskim Targówku. „Fama” wybrał się ze swoją partnerką na film „Kochaj i tańcz”.  Kiedy wyszli z kina, został otoczony przez policjantów. Nie zamierzał się jednak poddawać. Policjanci opowiadali później, że aby go obezwładnić musieli,  aż trzykrotnie porazić go paralizatorem. Potem zaś miał rozerwać kajdanki. Dlatego na policyjnym dołku pilnowało go aż trzech antyterrorystów. Funkcjonariusze mieli znaleźć przy gangsterze listę 40 warszawskich agencji towarzyskich. Z informacji operacyjnych wynikało, że dzień przed zatrzymaniem Krzysztof M. miał napaść na jeden z przybytków znajdujących się na wspomnianej liście. Śledczy przypisywali gangsterowi nawet kilkadziesiąt napadów na lupanary i mieszkania prywatne. Podczas ataków, sam albo z kompanami, zawsze przedstawiał się jako funkcjonariusz, raz – CBŚ, innym razem – CBA. W tamtym czasie gangster miał trzymać z byłymi członkami gangu pruszkowskiego i grupy „Rympałka”. Policja i prokuratura podejrzewali „Famę” o zaplanowanie porwania żony oraz dzieci siedzącego wówczas w areszcie Piotra S. ps. „Sajur”, szefa grupy ożarowskiej. Kilka lat wcześniej podwładni „Sajura” porwali Krzysztofa M., wywieźli do lasu i poderżnęli gardło. Ten jednak przeżył i zapowiedział krwawą zemstę. Jednak do tej pory okresy przebywania na wolności „Famy” i „Sajura” się nie pokrywały.",,
Partia Merkel traci poparcie. „Alternatywa dla Niemiec” rośnie w siłę,"Prawicowa, antyislamska AfD (Alternatywa dla Niemiec) cieszy się rekordowym poparciem na poziomie 16 proc. – wynika z sondażu opublikowanego w piątek przez pierwszy program niemieckiej telewizji publicznej ARD. Z kolei partie koalicji rządowej CDU i SPD tracą poparcie.","Wynik najnowszego sondażu to najlepszy wynik istniejącej od ponad trzech lat partii. Alternatywa dla Niemiec powstała jako ugrupowanie skupiające przeciwników waluty euro oraz pomocy finansowej dla trapionych przez kryzys krajów na południu Europy.Od momentu wybuchu kryzysu imigracyjnego, latem 2015 roku, prawicowa partia cieszy się rosnącym poparciem. Notowania AfD, która domaga się m.in. zamknięcia granic dla imigrantów z krajów muzułmańskich, wzrosły w ciągu ostatniego tygodnia o dwa punkty procentowe. Sukcesy w wyborach regionalnychW minionych tygodniach, AfD odniosła spore sukcesy w wyborach do regionalnych parlamentów Meklemburgii-Pomorza Przedniego i Berlina. Dobre wyniki antyislamskiej partii opierają się głównie na niezadowoleniu części niemieckiego społeczeństwa z polityki migracyjnej rządu Angeli Merkel. Wprawdzie, w wyniku nacisków, polityka kanclerz wobec imigrantów uległa ostatnio zauważalnemu zaostrzeniu, przez wielu obywateli uważana jest nadal za zbyt otwartą. Ugrupowania tworzące koalicję rządową – chadecy z CDU i socjaldemokraci z SPD – stracili w najnowszym sondażu po jednym punkcie procentowym i odpowiednio mogą liczyć na 32 proc. (CDU/CSU) i 22 proc. (SPD) głosów. Jeden punkt procentowy straciła również Lewica, ciesząca się poparciem 8 proc. głosów. Natomiast partie Zielonych (12 proc.) i niereprezentowana w Bundestagu liberalna FDP (6 proc.)  zyskały po jednym punkcie procentowym. Wybory do Bundestagu odbędą się jesienią 2017 roku.",,
Wyjątkowy kobierzec na Boże Ciało,Mieszkańcy Sędzin koło Buku w Wielkopolsce już po raz piąty przygotowali wyjątkowy kobierzec z okazji Bożego Ciała. W tym roku wybrali motyw z Maryją i Jezusem Chrystusem. Zdjęcia otrzymaliśmy na platformę Twoje Info.,"Kobierzec ułożono przed wejściem do Kościoła Niepokalanego Serca Najświętszej Maryi Panny i św. Wojciecha. – Rozpoczęliśmy układanie w środę o godz. 14, a zakończyliśmy po 18. Dywan przygotowało 15 osób – dzieci, młodzież i dorośli – mówi portalowi tvp.info ks. Sławomir Pawlicki, proboszcz parafii w Sędzinach.– Dywan wykonany jest z płatków kwiatów a także z kawałków kory pomalowanych na niebiesko. Kwiaty zbierała cała parafia – wyjaśnia duchowny. – Dywany robimy co roku od pięciu lat. Pomysł zrodził się na katechezie w jednej z klas. Mówiłem uczniom o Spycimierzu (w Łódzkiem gdzie również układa się podobne kobierce – przyp. red.). Padła propozycja, że może zrobimy dywan w Sędzinach? No i zrobiliśmy – dodaje ks. Pawlicki.",,
W Niemczech trwa „zielona rewolucja”. To zagrożenie dla Polski,"Zieloni mają realne szanse na przejęcie władzy w Niemczech. Już niedługo mogą utworzyć lewicową koalicję z socjaldemokratami i postkomunistami. Jeśliby do tego doszło, byłaby to fatalna wiadomość dla Polski. Rosnący w siłę zieloni lewicowcy już dziś mocno atakują nasz kraj za „nieprzestrzeganie praworządności”, a także politykę energetyczną i klimatyczną i sprawy światopoglądowe. To sprawia, że już niedługo możemy z sentymentem wspominać rządy kanclerz Angeli Merkel, chociaż ta również nie była pozytywnie nastawiona do Polski.","W niedawnych wyborach do Parlamentu Europejskiego partia Zielonych zdobyła 20,5 proc., co było nie lada zaskoczeniem, gdyż jeszcze tydzień przed wyborami dawano tej partii prawie dwa razy mniej głosów. Obecnie ugrupowanie to okupuje na zmianę z kierowaną przez kanclerz Angelę Merkel koalicją CDU/CSU pierwsze miejsce w sondażach – a jej notowania dochodzą nawet do nawet 27 procent. Tak wysoka popularność partii posiadającej wszystkie znamiona ugrupowania skrajnego, w swoje naturze - lewackiego, w retoryce, planach i działaniach - marksistowskiego, wynika po części z rozczarowania Niemców chadekami i socjalistami. SPD w wyborach do PE osiągnęło katastrofalny rezultat - 15,8 proc. głosów, co oznacza stratę w ciągu pięciu lat – prawie 12 punktów procentowych. Nic nie wskazuje, by ponownie, w najbliższym czasie, zdołali oni zawalczyć o pierwsze miejsce. Tym bardziej, że nadal ciąży im koalicja z centroprawicą, co okazało się gwoździem do ich „politycznej trumny”. Dlatego coraz częściej pojawiają się głosy sugerujące, że zanim dojdzie do wyborów parlamentarnych na jesieni 2021 r., może dojść do rozpadu koalicji rządowej. Perspektywy dla powstania lewicowej koalicji u naszych zachodnich sąsiadów wydają się być świetlane. Angela Merkel zaraz zniknie z krajowej sceny politycznej, a Zieloni zyskują coraz większą popularność i to oni narzucają całej scenie politycznej tematy. Po drugiej strony barykady znajduje się rosnące w siłę Alternatywa dla Niemiec (Afd), która swoją skrajnością wywołuje dodatkową mobilizację po stronie przede wszystkim młodych lewaków. Tendencje w niemieckim społeczeństwie doskonale pokazuje niedany sondaż przeprowadzony przez instytut YouGov, z które wynika, że dla 51 proc. mieszkańców tego kraju – w wieku 18-24 lat – najważniejszym problem jest właśnie ochrona klimatu. Co więcej, dla aż 48 proc. badanych był to najważniejszy temat, gdy wybierali swojego przedstawiciela do PE. Wpływ Zielonych na niemiecką politykę jest już teraz bardzo duży, a jego tendencje są wzrostowe. Obie partie, chadecja i socjaldemokraci – oficjalnie deklarują, że wzmacniają swój ekologiczny przekaz. Ekologia – rozumiana jako ochrona środowiska – to jednak jedynie w niemieckich realiach słowo wytrych. W rzeczywistości chodzi o przebudowę całego społeczeństwa. Radykalne cele, radykalne środki, radykalne zwalczanie przeciwników – zieloni neokomuniści w coraz większym stopniu narzucają całemu społeczeństwu swoją ideologię, ograniczając jego wolność. Do tego dochodzi najważniejsze dla Zielonych zagrożenie – katastrofa klimatyczna – wieszczona jako zagłada Ziemi, do której ma dojść, jeśli nie nastąpią radykalne zmiany powodujące redukcję CO2, już w najbliższym dziesięcioleciu. Zastraszenie społeczeństwa wpływa na akceptowanie przez niego remedium, którego depozytariuszami są jedynie zieloni towarzysze. Ci zaś zwiększają dawki uderzeniowe. Pacjent coraz bardziej uzależnia się od podanych środków i nie broni się przed kolejnymi zabiegami. Ofiarą tej taktyki pada zaś wolność i zdrowy rozsądek. Postulaty Zielonych – chociaż wciąż mają oni jednak ograniczony wpływ na stanowienie prawa – wymuszają zmiany nie tylko w niemieckim przemyśle, gospodarce, polityce energetycznej, ale i bezpośrednio w życiu wszystkich obywateli. Partia pod wodzą nowego szefostwa Roberta Habecka i Annaleny Baerbock zamiast jak do niedawna poddawać społeczeństwo nieustannej krytyce za jego kapitalizm, drobnomieszczaństwo i nieekologiczne postawy, obecnie chwali je za dokonywanie „zielonych” zmian w swoim codziennym życiu i coraz większe poparcie dla realizowania celów wyznaczonych przez partię. To właśnie jest – jej zdaniem – postawą patriotyczną, która powinna być wzorem dla reszty Europejczyków. W efekcie gwałtownie rośnie liczba nowych członków ugrupowania. Na koniec 2017 r. liczyło ono sobie 65 tys. członków, dziś jest już ich 85 tys. O tym, jak wielkim zagrożeniem dla Niemiec, ale również dla innych europejskich państw są Zieloni, świadczy neokomunistyczny, totalitarny charakter ich żądań i model sprawowania władzy do którego dążą. W Berlinie – gdzie wraz z SPD i Lewicą – tworzą oni koalicję, postulują wywłaszczać największych posiadaczy mieszkań, co ma być sposobem na przeciwdziałanie podwyżkom cen za wynajem. Ugrupowanie to dąży również do całkowitego zakazu używania samochodów o silnikach Diesla, co uderza przede wszystkim w biedniejszych obywateli, których nie stać na zakup nowoczesnych pojazdów spełniających wyśrubowane normy. Jednak i te są – według lewicowców – złe dla środowiska, więc muszą zniknąć na rzecz auto elektrycznych. Kopalne paliwa mają według nich zniknąć z Niemiec do 2025 r. Aby było to jednak skuteczne, należy „zachęcić” resztę Europejczyków do pójścia ich śladami. Jak będzie to przeprowadzane pokazuje rząd w Berlinie, który za chwilę ma zamknąć wszystkie elektrownie atomowe i wykorzystuje swoją dominację w UE, by wymuszać na niej brak współfinansowała budowy takich elektrowni w innych krajach. Oznacza to bezpośrednie zagrożenie dla realizacji projektu jej powstania, przy wsparciu USA, w Polsce. Jeszcze większe wpływy Zielonych w Niemczech, a także w Brukseli, będą wzmacniać ataki na polską energetykę. Są oni bowiem nie tylko przeciwnikami atomu i węgla, ale również gazu ziemnego, a przy tym wielkimi zwolennikami drogiej energii odnawialnej. Najlepiej tej produkowanej w samych Niemczech. Zieloni popierają również dalszą liberalizację prawa aborcyjnego, przyznanie wszystkich „praw” środowiskom LGBTQ i szerokie otwarcie się na migrantów. Charakterystyczne jest też podejście tego ugrupowania do demokratycznych zasad, debaty, przedstawiania odmiennych opinii – wszystko to jest stratą czasu, zmiany trzeba bowiem dokonywać jak najszybciej i najradykalniej. Przeciwników politycznych i ideowych należy bezlitośnie zwalczać wszelkimi metodami. Wolność słowa i tolerancja są zachowane jedynie jako słowa-wytrychy, mające na celu realizowanie własnych postulatów. Rosnące wpływy Zielonych – nie tylko niemieckich, ale też przedstawicieli tej ideologii z innych krajów – to zagrożenie dla Polski. Oprócz kwestii energetycznych i klimatycznych, są oni bowiem zwolennikami jak najsilniejszego stosowania „praworządności” w karceniu krajów, które sprzeciwiają się „europejskiemu mainstreamowi”. Nawet niemiecka kandydatka Ursula von der Leyen, bliska współpracownika kanclerze Merkel, nie daje według nich gwarancji na jej odpowiednie stosowanie. Nie mówiąc już, że zarzucają jej też zbyt małe zainteresowanie sprawami klimatycznymi i redukcją CO2. W efekcie zaraz po wystawieniu jej kandydatury zapewnili, że na nią nie zagłosują.   Nawet jeśli w najbliższym czasie Zieloni nie przejmą władzę w Niemczech, to nadal będą „zarażać” swoimi postulatami tamtejszą scenę polityczną i każdy kolejny rząd będzie musiał przynajmniej w części je realizować. To zaś prowadzić będzie do pogorszenia relacji z Polską. Utworzenie w Niemczech lewicowej koalicji z socjalistami i postkomunistami może postawić Warszawę przed wyjątkowo trudnym zadaniem, gdyż rewolucyjne zapędy Zielonych, którzy dążą do narzucania swoich postulatów – ekologicznych, politycznych, czy światopoglądowych – także innym krajom, mogą doprowadzić relacje z Polską do granic otwartego konfliktu. Warto, by do tego czasu rząd w Warszawie umocnił swoje sojusznicze relacje m.in. z Amerykanami i Europą Środkowo-Wschodnią, a także wpływy w samym PE, by móc bronić się przed lewacką nawałnicą znad Łaby. Petar Petrović Autor jest dziennikarzem Polskiego Radia.",,
Papież do Polaków: Triduum Paschalne w duchu miłości i przebaczenia,"Papież Franciszek podczas audiencji generalnej życzył Polakom, by przeżywali dni Triduum Paschalnego w duchu miłości i przebaczenia. Tysiącom wiernych z całego świata papież mówił, że Bóg daje odwagę, by przebaczać innym.","– Drodzy bracia i siostry, przeżywajmy te dni Triduum Męki Pańskiej na chwałę Boga, to znaczy z miłością, powierzając się Ojcu w próbach i szukając w spotkaniu z Ojcem przebaczenia i odwagi przebaczenia – powiedział Franciszek zwracając się do wiernych z Polski obecnych na audiencji na placu Świętego Piotra.  – Zjednoczenie z cierpiącym Chrystusem, który tak nas umiłował, że życie za nas dał, niech nas prowadzi do chwały Jego zmartwychwstania – dodał papież.  W katechezie na temat Triduum Paschalnego zwrócił uwagę na znaczenie słów Jezusa w chwili ukrzyżowania: „Ojcze, przebacz im, bo nie wiedzą, co czynią”.  – Prawdopodobnie był to moment najostrzejszego bólu, gdy w nadgarstki i stopy Jezusa były wbijane gwoździe. Tutaj, u szczytu bólu, miłość osiąga swój punkt kulminacyjny: przychodzi przebaczenie, czyli dar do n-tej potęgi, który łamie krąg zła – podkreślił Franciszek.  Zachęcał wiernych do tego, by przystąpili do spowiedzi „po to, by naprawdę świętować Wielkanoc, nie tylko obrzędowo, ale także i życiem”.– Bóg nam przebacza, ale daje też nam odwagę, abyśmy mogli przebaczać – dodał.",,
Amazon zamierza sprzedawać leki na receptę poza USA,"Amerykański koncern technologiczny Amazon zastrzegł w Kanadzie, Wielkiej Brytanii i Australii znak towarowy dla Amazon Pharmacy, sygnalizując w ten sposób chęć rozszerzenia wysyłkowej sprzedaży leków na receptę poza Stany Zjednoczone – podał serwis CNBC.","Jak wynika z informacji dostępnych na stronie kanadyjskiego urzędu własności intelektualnej, Amazon złożył wniosek o zastrzeżenie znaku towarowego 9 stycznia 2020 r. Z zapisów na stronie urzędu wynika, że amerykański koncern będzie mógł poza lekami na receptę sprzedawać również narzędzia chirurgiczne, medyczne i dentystyczne, a także farmaceutyki, wyroby medyczne i weterynaryjne. Podobne wnioski o znak towarowy spółka złożyła również w Australii i Wielkiej Brytanii – podkreślił serwis. Amazon w 2018 r. przejął firmę PillPack, a pod koniec 2019 r. zaprezentował serwis Amazon Pharmacy, za pośrednictwem którego dostarcza pacjentom leki do ich domów. Pierwsze kroki w kierunku branży farmaceutycznej Amazon zaczął stawiać w 2017 r., kiedy rozważał utworzenie własnego zespołu w tym obszarze. Rok później zdecydował się jednak na przejęcie start–upu PillPack, specjalizującego się w sortowaniu, pakowaniu i dostawach leków do domów pacjentów z przewlekłymi dolegliwościami, którzy regularnie przyjmują wiele różnych farmaceutyków.",,
16 lat od śmierci Jacka Dębskiego. Kim był kontrowersyjny polityk?,"Poszedł na wojnę z Polskim Związkiem Piłki Nożnej, głośnym wywiadem uderzył w premiera Jerzego Buzka, a potem związał się ze światem przestępczym. Był jednym z najbardziej kontrowersyjnych polityków końca lat 90. ubiegłego wieku.  12 kwietnia mija 16 lat od śmierci Jacka Dębskiego, który został postrzelony na ulicy przez gangstera. Portal tvp.info przypomina, kim był sławny nieformalny minister sportu.","W polityce pojawił się tuż po przemianach  1989 roku. Zaczynał w Unii Polityki Realnej, gdzie współpracował z Januszem Korwin-Mikkem. Potem przeszedł do Kongresu Liberalno-Demokratycznego, aby na końcu znaleźć się w Akcji Wyborczej Solidarność. W tej ostatniej blisko związał się politycznie z Januszem Tomaszewskim, jednym z inicjatorów utworzenia AWS, a po wygranych przez tę partię wyborach w 1997 roku – wicepremierem i ministrem spraw wewnętrznych i administracji. I choć Dębskiemu nie udało się uzyskać mandatu posła, nie został na lodzie. W grudniu 1997 roku   premier Jerzy Buzek powołał go na szefa Urzędu Kultury Fizycznej i Turystyki. Stał się zatem nieformalnym ministrem sportu. Funkcję tę sprawował z przytupem, a jego wrogiem numer jeden został prezes PZPN Marian Dziurowicz. Ten ostatni stał się wśród większości kibiców symbolem zacofania i degrengolady polskiej piłki, więc gdy szef UKFiT wypowiedział mu wojnę, piłkarscy sympatycy tylko temu przyklasnęli. Wojna futbolowa Apogeum sporu nastąpiło wiosną i latem 1998 roku, gdy Jacek Dębski zawiesił władze PZPN. Te odmówiły jego urzędnikom kontroli w Związku. Oczywiście Dziurowicz nie uznał decyzji Dębskiego i poszedł na skargę do UEFA i FIFA. Pat trwał kilka miesięcy, aż w sierpniu, pod naciskiem międzynarodowych organizacji, zarząd PZPN został odwieszony. Inaczej polskie drużyny zostałyby wykluczone z europejskich rozgrywek. Doszło wówczas do kuriozalnej sytuacji, bo przeciw władzom PZPN wystąpiły... kluby ekstraklasy, które niemal solidarnie poparły Dębskiego i odmówiły gry podczas ligowej kolejki, choć kibice byli już na stadionach. Odbył się tylko mecz śląskich klubów GKS Katowice z Ruchem Radzionków (Dziurowicz pochodził ze śląskiej stolicy i wcześniej zarządzał katowickim klubem). Ostatecznie Marian Dziurowicz przestał być prezesem PZPN w czerwcu 1999 r., gdy skończyła się jego kadencja, a Jacek Dębski na stanowisku szefa UKFiT wytrzymał ledwie raptem pół roku dłużej. W lutym 2000 został odwołany przez premiera Buzka.Odszedł z hukiem, bo wcześniej udzielił głośnego wywiadu „Gazecie Wyborczej”. Zdradził w nim, że był namawiany przez wysokiego rangą polityka AWS do poszukiwania materiałów kompromitujących byłych szefów UKFiT Aleksandra Kwaśniewskiego i Stanisława Stefana Paszczyka. Dębski pożegnał się z polityką, a w ostatnich latach życia związał się ze światem przestępczym. 12 kwietnia został postrzelony na warszawskiej Saskiej Kępie, a jego zabójstwo obrosło legendami. Dębski spędzał ostatnie chwile w nadwiślańskiej restauracji Casa Nostra. Towarzyszyli mu m.in. znany dziennikarz sportowy Janusz Atlas i Halina G., ps. Inka, kobieta obracająca się w towarzystwie gangsterów. Przed północą Inka wyprowadziła byłego polityka z lokalu. Gdy szli w stronę mostu Poniatowskiego, nieznany wówczas sprawca oddał strzał w stronę Dębskiego. Ten zmarł kilka godzin później w szpitalu. Kto wykonał wyrok? W śledztwie okazało się, że za zabójstwem stał znany w świecie przestępczym Jeremiasz Barański, ps. Baranina. Wyrok wykonać miał zaś Tadeusz Maziuk, ps. Sasza. Poszło o duże pieniądze. Co ciekawe obaj przestępczy popełnili samobójstwa w celach, jeszcze przed wyrokiem. Obu obciążyła „Inka”, która jako jedyna została skazana w sprawie. Usłyszała wyrok ośmiu lat więzienia za pomoc w zabójstwie. Wyszła już na wolność.                                                    Jacek Dębski został postrzelony na Saskiej Kępie (fot. arch.PAP/Jacek Turczyk)",,
"Pobił kolegę, próbował popełnić samobójstwo. Poszło o Putina","Wizytą w szpitalu i aresztem skończyła się kłótnia o prezydenta Rosji Władimira Putina, do jakiej doszło pomiędzy dwoma mężczyznami w jednym z mieszkań na olsztyńskim Zatorzu. Krewki 58-latek tak pobił kolegę, że ten stracił przytomność – poinformowała w poniedziałek warmińsko-mazurska policja.","Do awantury doszło podczas libacji alkoholowej w czwartek. 58-latek nie wytrzymał nerwowo i rzucił się na kolegę podczas kłótni o prezydenta Rosji. Pobity kompan stracił przytomność. 58-latek przekonany, że go uśmiercił, postanowił odebrać sobie życie i zaczął się samookaleczać. Ku jego zaskoczeniu 62-latek wstał, a wtedy niedoszły samobójca znów zaatakował kompana.Bijatyka zwróciła uwagę sąsiadów, którzy wezwali policję.",,
Nieoficjalnie: Prezydent Macron przyjedzie do Polski 3 lutego,Prezydent Francji Emmanuel przyjedzie do Polski na początku lutego.  Jak wynika z nieoficjalnych informacji wizyta odbędzie się w dniach 3 – 4 lutego. Prezydentowi Francji ma towarzyszyć minister gospodarki Bruno Le Maire.,"Emmanuel Macron podczas wizyty w naszym kraju ma odwiedzić Warszawę i Kraków.    Wcześniej, 21 stycznia, zaplanowano spotkanie Trójkąta Weimarskiego, ministrów spraw zagranicznych trzech państw europejskich: Polski, Niemiec i Francji.    Przyjazd Macrona do Polski zapowiadał pod koniec grudnia szef gabinetu politycznego prezydenta Krzysztof Szczerski.  – Mogę wstępnie zakomunikować, że spodziewamy się w lutym wizyty prezydenta Macrona w Polsce – mówił.  Przypomniał, że Macron i Duda spotkali się na marginesie posiedzenia Rady Północnoatlantyckiej w Londynie na początku grudnia.  – Efektem tej rozmowy jest przygotowywana wizyta prezydenta Macrona w lutym. Mam nadzieję, że dojdzie ona do skutku i będziemy mogli ją oficjalnie potwierdzić – powiedział Szczerski.",,
USA: Trwa śledztwo w sprawie chińskiego giganta telekomunikacyjnego Huawei,Amerykańscy prokuratorzy federalni prowadzą śledztwo w sprawie chińskiego giganta telekomunikacyjnego Huawei Technologies Co. Badają domniemaną kradzież tajemnic handlowych T-Mobile US Inc. i innych amerykańskich firm – podał „Wall Street Journal”.,"Gazeta zauważa, powołując się na źródła znające tę sprawę, że dochodzenie w pewnej mierze ma związek z pozwami cywilnymi przeciwko Huawei, w tym ze sprawą, w której sąd z Seattle uznał firmę za winną przywłaszczenia technologii robotycznej z laboratorium badawczego T-Mobile w Bellevue w stanie Waszyngton.Źródła, na które powołuje się gazeta, zauważają, że wkrótce może dojść do wniesienia aktu oskarżenia.Huawei to jeden z największych producentów telefonów komórkowych na świecie. Wokół firmy narasta w ostatnich miesiącach coraz więcej kontrowersji. Stany Zjednoczone uważają, że jej sprzęt może być używany przez władze chińskie do szpiegowania i ograniczają jej dostęp do amerykańskiego rynku.Huawei Technologies jest największym światowym producentem urządzeń sieciowych 5G, a po południowokoreańskiej firmie Samsung – drugim największym producentem smartfonów na świecie, przed amerykańskim Apple.",,
"Historyk o Auschwitz: Nie dopilnowaliśmy, żeby przekaz był właściwy","– Myślę, że przez długi czas nie dopilnowaliśmy tego, żeby przekaz był właściwy. Dzisiaj wśród kłamstw oświęcimskich pojawia się także to, że w Auschwitz ginęli tylko Żydzi – powiedział historyk prof. Wiesław Wysocki  z Uniwersytetu kard. Stefana Wyszyńskiego. W ten sposób odniósł się do fałszowania historii Holokaustu.","Prof. Wysocki przypomniał, że pierwszym transportem, który latem 1940 r. dotarł do Auschwitz był nie transport Żydów, ale Polaków. – To był obóz międzynarodowy, w którym nawet Hindus był więziony. Rzeczywiście było tak, jak jeden z lekarzy niemieckich określił: że to jest anus mundi – odbyt świata – podkreślił.  Jak podkreślił historyk, w tamtym okresie ciężko było zrozumieć społeczności, co dokładnie działo się „za drutami”.  – Księża  wspominali, że jeszcze do tysiąc dziewięćset czterdziestego któregoś roku przychodziły listy i zapytania: „Czy mój mąż który zmarł w obozie, został zaopatrzony sakramentami?” – przypomniał.  – Ta wiedza była bardzo ograniczona, a jednocześnie psychika buntuje się przed przyjmowaniem tak zbrodniczej rzeczywistości – dodał. Prof. Wysocki uważa, że narodowość niemiecka nie czuje się winna za wydarzenia z przeszłości. – Niemcy, którzy są odpowiedzialni za tę rzeczywistość, są zbrodniarzami i nagle okazuje się, że oni są przyjaciółmi, udają, że jakby nie ciąży na nich żadna wina – stwierdził.",,
Krzysztof Piątek w nowym klubie. Il Pistolero będzie strzelał w Bundeslidze,Reprezentant Polski w piłce nożnej Krzysztof Piątek przeszedł z AC Milan do Herthy Berlin. „Il Pistolero będzie strzelał dla Herthy Berlin” – napisano na Twitterze niemieckiej drużyny.,"Zaledwie dzień przed zamknięciem okienka transferowego Hertha BSC podpisała kontrakt z polskim piłkarzem. 24-letni napastnik od razu dołączył do klubu. – Krzysztof jest niezwykle niebezpiecznym napastnikiem, który pokazał już swoją jakość i wyczucie bramki na najwyższym poziomie w Serie A z AC Milan, a także ze swoją drużyną narodową. Nasz atak natychmiast poprawi jakość dzięki temu kontraktowi – powiedział w czwartek dyrektor sportowy drużyny Michael Preetz. Hertha oświadczyła na swojej stronie, że Piątek podpisał kontrakt „długoterminowy”. W nowym zespole zagra z „siódemką” na koszulce. 24-letni Piątek występował w Milanie od stycznia 2019 roku, gdzie trafił po zaledwie półrocznym pobycie w Genoi. Po świetnym poprzednim sezonie, w którym uzyskał w Serie A 22 bramki, w tym wiodło mu się znacznie gorzej. W barwach „Rossonerich” wystąpił w 18 spotkaniach ligowych, zdobywając cztery gole, w tym trzy z rzutów karnych.  Od kilku tygodni, gdy Milan pozyskał Szweda Zlatana Ibrahimovica, Polak był głównie rezerwowym.",,
Wynieśli z lasu za dużo grzybów. Słony mandat,"Dwaj Niemcy, którzy w Badenii-Wirtembergii wybrali się na grzyby, krótko cieszyli się pełnymi koszami borowików. Przyłapano ich na złamaniu prawa o ochronie przyrody, które m.in. wprowadza wagowy limit zbierania grzybów. Zapłacili słoną grzywnę.","Panowie – 67 i 69 lat – ładowali właśnie grzyby do bagażnika samochodu, kiedy przypadkowy przechodzień zauważył, że borowików jest bardzo dużo i zadzwonił na policję.Funkcjonariusze szybko dotarli na miejsce i stwierdzili, że w bagażniku grzybiarzy jest 19 kg borowików, podczas gdy prawo zezwala tylko na zebranie przez jedną osobę jednego kilograma dziennie.Finałem sprawy było ukaranie obu mężczyzn grzywną w wysokości 1,7 tys. euro. Zgodnie z prawem pozwolono im zatrzymać po jednym kilogramie grzybów, a pozostałe skonfiskowano.",,
"Wulkanizator rozrzucał gwoździe na ulicach, by łowić klientów","Wulkanizator z okolic Modeny na północy Włoch rozrzucał gwoździe na ulicach, by zdobyć jak najwięcej klientów dla swojego warsztatu. Na gorącym uczynku przyłapali go karabinierzy. Mężczyzna miał w torbie 6 kg gwoździ.","W nocy dziurawił opony, za dnia je naprawiał – opisują lokalne media z regionu Emilia-Romania, informując o wykryciu 48-letniego sprawcy, który rozrzucał wyjątkowo ostre gwoździe.Mężczyzna usłyszał zarzut zniszczenia mienia. Na razie ustalono, że ostatnio w wyniku jego działalności zostały uszkodzone opony w kilkunastu samochodach. To jednak prawdopodobnie dopiero wstępny bilans strat poniesionych przez kierowców.W tym samym rejonie, w miejscowości Castelfranco Emilia, latem tego roku zanotowano podobny przypadek – wielu kierowców sygnalizowało przypadki podziurawienia opon.",,
"Prezydent: Nie wykluczam, że Tusk chciałby stanąć na czele ruchu politycznego","Nie wykluczam tego, że Donald Tusk chciałby stanąć na czele jakiegoś ruchu politycznego. Tak jak kiedyś wyciągnął polityków z Unii Wolności i stworzył PO. Być może powtórzy ten manewr z Koalicją Europejską, a szczególnie z Platformą – mówi w wywiadzie dla „Sieci” prezydent Andrzej Duda.","Prezydent był pytany w tygodniku o czynny udział szefa Rady Europejskiej w ostatniej kampanii wyborczej oraz o ewentualny powrót Donalda Tuska do polskiej polityki.„Nie wykluczam tego, że (Donald Tusk) chciałby stanąć na czele jakiegoś ruchu politycznego. Tak jak kiedyś wyciągnął polityków z Unii Wolności i stworzył PO. Być może powtórzy ten manewr z Koalicją Europejską, a szczególnie z Platformą. Wyciągnie tych, którzy mu będą pasowali, dołączy jeszcze parę osób z Nowoczesnej, może z SLD, wtedy PO podzieli los Unii Wolności. I wtedy będzie mógł opowiadać, że to, co stworzył, to jakaś nowa jakość w polityce, że ma czystą kartę” – podkreślił Duda.Na pytanie, czy to może być przygotowywanie sobie zaplecza do przejęcia Pałacu Prezydenckiego w 2020 r. prezydent odparł: „Zobaczymy. Myślę, że będą inni kandydaci w wyborach prezydenckich. Zapewne jak zawsze możemy w tym wyścigu liczyć na pana Janusza Korwin-Mikkego”. Prezydent zapytany, czy widziałby Beatę Szydło za rok w kampanii prezydenckiej u swojego boku, odpowiedział: „Zawsze”. „Pani premier w 2015 r. sprawdziła się doskonale. Dziś ma jeszcze większe doświadczenie, niż wtedy. To dużej klasy polityk” – ocenił.Duda skomentował też wysoki wynik wyborczy wicepremier Beaty Szydło. „Mam szczególny, osobisty stosunek do pani premier, do Beaty, bo była szefową mojej kampanii i bardzo dużo jej zawdzięczam. Dodawała mi sił swoją postawą, wielkim spokojem i ciepłem. Gratulowałem jej z całego serca tego wyniku. Tak olbrzymie poparcie to powód do wielkiej satysfakcji” – mówił.Prezydent zwrócił także uwagę, że w wyborach do Parlamentu Europejskiego obie strony wystawiły naprawdę mocne drużyny odparł: „Warto podkreślić siłę drużyny Koalicji Europejskiej, na której listach do wyborów poszła solidna reprezentacja Polskiej Zjednoczonej Partii Robotniczej. I weszła. Gdyby ktoś im w 1987 r. powiedział, że na koniec swojej kariery wylądują w Parlamencie Europejskim i będą zarabiali dziesiątki tysięcy w wymienialnej walucie, to chyba nie uwierzyliby w to”. Na uwagę, że w eurowyborach „koalicjant Czarzasty ograł koalicjanta Schetynę” Duda stwierdził, że „tak to wygląda”. „W PO musi panować teraz ogromna frustracja. Wielu działaczy PO straciło swoją szansę na rzecz ludzi, którzy wcześniej byli ich politycznymi przeciwnikami. I ci przeciwnicy dostali od nich miejsca na listach, i na ich plecach wjechali do europarlamentu. Wiem, jakie nastroje panują w takim momencie w partyjnych strukturach. Gdy przychodzą wybory, to wewnątrz ugrupowania jest straszliwa konkurencja, a co dopiero, gdy miejsce dostaje ktoś z zewnątrz” – wskazał prezydent.Pytany, czy Koalicja Europejska przetrwa do jesieni prezydent stwierdził, że „różne myśli muszą się teraz kotłować w głowach uczestników tego układu”. „Ciekawe, co naprawdę myślą liderzy PSL. Chyba tylko SLD nie ma na co narzekać. Idąc samodzielnie, takiego wyniku Włodzimierz Czarzasty by nie osiągnął” – dodał.Andrzej Duda był również pytany, czy w krajowej polityce nie będzie brakowało ministrów rządu PiS, którzy dostali się do PE. „Dobrze, że PE mamy silną reprezentację – z lewicy, prawicy, centrum. Mam tylko jedną prośbę do wszystkich naszych posłów w Brukseli, by jak najlepiej reprezentowali polskie interesy” – apelował prezydent.",,
Kalisz: występ Palikota po exposé był samobójstwem politycznym,"– Wystąpienie Janusza Palikota przed wotum zaufania Ewy Kopacz było samobójstwem politycznym. Odniosłem wrażenie, że się przymila do Platformy Obywatelskiej i bardzo mi się to nie podobało – mówił Ryszard Kalisz, gość programu „Po przecinku” w TVP Info. Polityk stwierdził też, że obecnie ze względu m.in. na niskie zarobki w Sejmie brakuje mądrych ludzi, a „parlament nie jest elitą naszego społeczeństwa”.","Ministerstwo spraw wewnętrznych poinformowało dzisiaj, że wbrew zapowiedziom byłego premiera Donalda Tuska i byłego szefa MSW Bartłomieja Sienkiewicza nie będzie raportu w sprawie afery podsłuchowej. – Ujawnianie informacji ze śledztwa w sprawie tzw. afery podsłuchowej byłoby niezgodne z obowiązującym porządkiem prawnym. Chodzi o to, że de facto bez zgody prowadzącego śledztwo wszelkie informacje o nim są chronione tajemnicą – powiedziała rzecznik MSW Małgorzata Woźniak. Zdaniem Ryszarda Kalisza „takie działanie było do przewidzenia”. – Deklaracje złożone przez pana Tuska i pana Sienkiewicza nie mogły być spełnione. Z tego powodu, że służby specjalne obowiązuje tajemnica. O tym mógł nie wiedzieć premier Tusk.  Musiał natomiast wiedzieć Sienkiewicz, ale nie wytrzymał nacisku psychicznego. Dopiero gdy się zorientował, co powiedział, to zaczął się z tej deklaracji wycofywać – mówił Kalisz ze Stowarzyszenia „Dom Wszystkich Polska”. Poseł przekonywał, że w sprawie afery taśmowej dziwne jest to, że do prowadzenia śledztwa wyznaczono Prokuraturę Okręgową Warszawa Praga, a nie prokuraturę okręgowa właściwą terytorialnie. Jednoznacznie stwierdził, że prokuratorzy odpowiedzialni za tę decyzję nie „są platformerscy, a wręcz przeciwnie”. „Miller jest mistrzem w grach aparatowych” Kalisz wyjaśniał także, powody przystąpienia do koalicji z SLD w ramach programu „Lewica Razem”. – Zawsze byłem za tym, aby jednoczyć lewicę. Wyrzucono mnie z SLD, bo chciałem porozumienia i poszerzenia lewicy. Zapewniam, że nie flirtowałem z Palikotem. Sytuacja się zmieniła,  gdy SLD zwróciło się do mojej organizacji z propozycją rozmowy – wyjaśniał Kalisz. Polityk ujawnił, że „zawsze miał różnice zdań z Leszkiem Millerem”. – Mieliśmy różne koncepcje polityczne. Leszek Miller jest mistrzem w takich grach aparatowych, a ja się najlepiej czuję w debatach – dodał. Polityczne samobójstwo Palikota W środę po exposé  Ewy Kopacz Janusz Palikot nie szczędził pochwał pod adresem pani premier i zapowiedział poparcie jej rządu, co zresztą razem ze swoim ugrupowaniem uczynił. – Wystąpienie Janusza Palikota przed wotum zaufania Ewy Kopacz było samobójstwem politycznym. Odniosłem wrażenie, że się przymila do Platformy Obywatelskiej i bardzo mi się to nie podobało – kwitował zachowanie Palikota, Ryszard Kalisz. Jego zdaniem „szkoda, że Janusza Palikota nie ma lewicowej koalicji”. – Ale pod pojęciem Palikota nie mam na myśli jego osoby, ale formułę, którą on stworzył zdobywając w wyborach 2011 r. ponad 11 proc. poparcia. Palikot jako osoba to roztrwonił  – dodał. „Sejm to nie elita” Pytany o to jakie powinny być zarobki polskich parlamentarzystów, Kalisz, który wcześniej w mediach sugerowały, że są zbyt niskie, nie chciał jednoznacznie odpowiedzieć na to pytanie. – Ludzie, którzy mają sukcesy zawodowe, nie chcą startować ze względu na niskie zarobki i to, że nie będą w stanie utrzymać swojego dotychczasowego poziomu życia. Do parlamentu muszą iść ludzie mądrzy. A dzisiaj parlament nie jest elitą naszego społeczeństwa – podkreślił.",,
Marszałek Struzik zamówił obrazy do urzędu. Wybrano droższą ofertę,"Marszałek województwa mazowieckiego Adam Struzik zamówił do urzędu akwarele; na etapie oceny wniosków urzędnicy marszałka uznali, że doświadczeni artyści nie poradzą sobie z namalowaniem pejzaży, ostatecznie wybrali ponad dwukrotnie droższą ofertę drukarni – pisze „Gazeta Polska Codziennie”.","Jak czytamy w poniedziałkowym wydaniu gazety, zamówienie na 100 malowanych obrazów przedstawiających widoki Mazowsza zostało podzielone na dwie kategorie. 50 prac miało przedstawiać pejzaże z przyrodą, a druga połowa – z architekturą. Zapytanie ofertowe wystosowano do dwóch firm z Brwinowa. Pierwsza z nich to ArtWilk, należąca do artystów. Na ich stronie internetowej można obejrzeć sprzedawane obrazy, bombki choinkowe i inne prace.Jak relacjonuje gazeta, właściciele ArtWilk, Jerzy i Maria Wilkowie w opisie swojej pracowni podkreślili, że prowadzą ją od 1983 r., a jej otwarcie poprzedziły wieloletnie studia oraz działalność plastyczna. Napisali, że inspirują ich krajobraz i przyroda, i to właśnie one stanowią główną tematykę ich dzieł. „Druga firma, do której wysłano zapytanie ofertowe, nie ma takiego doświadczenia. W zasadzie zakład wydawniczo-poligraficzny Megraf to drukarnia zajmująca się produkcją reklam wielkoformatowych oraz wszelakich materiałów reklamowych. Jej właściciel, Krzysztof Burzec, nie widnieje w rejestrach artystów plastyków, a internet nie zna jego dorobku artystycznego. Dlatego musi dziwić, że to właśnie on otrzymał zlecenie na malowanie mazowieckich pejzaży” – podaje gazeta. Jak dodano, sytuacja jest „o tyle dziwna”, że złożył ofertę dwukrotnie wyższą niż ArtWilk, opiewającą na 11 377 zł. „Okazało się to możliwe, bo w przetargu oprócz ceny ważne były też »jakość i estetyka poszczególnych elementów«. Komisja mogła przyznać 40 pkt za cenę i 60 pkt za jakość. Okazało się, że o ile w dziedzinie malowania architektury ArtWilk otrzymał 45 pkt za jakość, o tyle w pejzażach artyści otrzymali jedynie 35 pkt. To sprawiło, że ich oferta, opiewająca na 4950 zł, przepadła” – czytamy w „GPC”.",,
"Pogrzeb prezydenta Adamowicza, przyjaźń Schetyny, obietnice Trzaskowskiego","W tym tygodniu najważniejszymi wydarzeniami politycznymi były: pogrzeb prezydenta Gdańska Pawła Adamowicza i próby łagodzenia debaty publicznej przez polityków partii rządzącej. Dowiedzieliśmy się też, jak wygląda przyjaźń Grzegorza Schetyny, a także że warszawiacy mogą pozbyć się nadziei na trzy nowe linie metra.","Sobota. Pogrzeb prezydenta AdamowiczaSobota była dniem pogrzebu prezydenta Gdańska Pawła Adamowicza, zamordowanego podczas imprezy WOŚP w Gdańsku. Ku zaskoczeniu wielu osób, urzędujący Prezydent Andrzej Duda i Premier Mateusz Morawiecki zajęli miejsca w piątym rzędzie. Zaś w pierwszym rzędzie usiedli: szef Rady Europejskiej Donald Tusk oraz byli prezydenci Aleksander Kwaśniewski i Lech Wałęsa. „Trzeba skończyć z nienawiścią, trzeba skończyć z nienawistnym językiem, trzeba skończyć z pogardą”  – mówił w trakcie mszy żałobnej o. Leon Wiśniewski. Grzegorz Schetyna nie wziął słów zakonnika do siebie i po mszy stwierdził, że jest to „wezwanie do tych, którzy spowodowali tę sytuację, oni powinni to usłyszeć”. Niedziela. Apel Premiera MorawieckiegoW niedzielę Premier Mateusz Morawiecki wystosował apel do wszystkich uczestników debaty publicznej: „Bądźmy ludźmi, którzy nie tylko mówią, ale i też rozmawiają, bądźmy ludźmi którzy nie tylko słyszą, ale i słuchają. Spierajmy się, ale i też wspierajmy się (…) Musimy być uważni w naszych słowach i gestach, również w internecie, aby wszystko prowadziło do zjednoczenia”.A w internecie tego dnia popularność w sieci zyskała grafika przedstawiająca nóż z rękojeścią, której kształt przypominał profil twarzy Prezesa PiS Jarosława Kaczyńskiego. Bulwersującą grafikę udostępnił m.in. wicedyrektor Muzeum Warszawy Jarosław Trybuś. Mieszkańcy Warszawy zaapelowali do prezydenta stolicy Rafała Trzaskowskiego o stanowczą reakcję w tej sprawie. Poniedziałek. „Dama z łasiczką” trafi do nowego muzeum I reakcja nastąpiła, choć raczej dość pobłażliwa. W poniedziałek stołeczny ratusz poinformował o zawieszeniu na miesiąc w czynnościach służbowych Jarosława Trybusia. Z kolei pomorski PiS wykluczył z partii radnego powiatowego Dariusza Jantę, który wsławił się niegodnym wpisem w mediach społecznościowych. Wicepremier i minister kultury Piotr Gliński, zapowiedział na grudzień otwarcie muzeum, w którym ma być wyeksponowana zakupiona przez ministerstwo za ułamek jej wartości unikatowa kolekcja książąt Czartoryskich. W skład kolekcji wchodzi m.in. słynna „Dama z łasiczką” Leonarda da Vinci. Wtorek. Rabiej mówi co myśli, Wałęsa chce skoczyć We wtorek Zarząd Krajowy Platformy Obywatelskiej, który zwrócił się do członków partii „o całkowite powstrzymanie się od udziału w programach TVP zarówno na szczeblu krajowym, jak i regionalnym - do czasu odwołania obecnego zarządu TVP”. Paweł Rabiej, wiceprezydent Warszawy, w wywiadzie przyznał, że czytając wpisy Beaty Mazurek z PiS ma ochotę, napisać „ty głupia babo”. Ale nie robi tego, bo walczy w sobie z mową nienawiści. Oto jak polityk znalazł sposób na obrażanie, bez obrażania. Wystarczy opowiedzieć, przed jakimi słowami powstrzymuje się w debacie publicznej i można dalej cieszyć się opinią osoby wyważonej.Z wyważeniem pewne problemy ma jednak były prezydent Lech Wałęsa, który na swoim Facebooku napisał, że planuje skoczyć z dystansu 50 000 metrów. Wydaje się jednak, że do tej deklaracji, podobnie jak i do innych wypowiedzi noblisty, należy podchodzić z podobnym lub nawet większym dystansem.Centrum Badań nad Uprzedzeniami Uniwersytetu Warszawskiego opublikowało analizę z której wynika, że zwolennicy partii opozycyjnych żywią bardziej negatywne uczucia wobec zwolenników PiS niż na odwrót. Środa. Nieudany bojkot TVPPlatforma Obywatelska, zapewne licząca na solidarność innych partii opozycyjnych, tym razem srodze się zawiodła. Brak PO w TVP postanowili wykorzystać pozostali politycy opozycyjni, którzy nie zamierzają odmawiać zaproszeń do telewizji publicznej, zyskując dla siebie więcej czasu antenowego. Przeciwko obecności w TVP nic nie ma również Robert Biedroń, który o bojkocie PO stwierdził: „to nie moja wojna”. Poza Platformą telewizję bojkotuje tylko koło poselskie partii Teraz! składające się aktualnie z trzech posłów. Czwartek. Przyjaźń Grzegorza SchetynyPrezydent Andrzej Duda i Premier Mateusz Morawiecki reprezentowali nasz kraj na Światowym Forum Ekonomicznym w Davos. Prezydent Duda spotkał się tam m.in. z nowym prezydentem Brazylii Jairem Bolsonaro, którego zaprosił z wizytą do Polski. „Dane makroekonomiczne Polski dotyczące m.in. wzrostu PKB w 2018 r. robią ogromne wrażenie” – mówił o swoich rozmowach w szwajcarskim kurorcie Prezydent Duda.  Tymczasem w rządzonej przez PO-KO stolicy, rada miejska obcięła budżet instytucji kultury o 50 milionów, czyli jedną dziesiątą. Stało się tak, choć tegoroczny budżet miasta będzie rekordowy. Cięcia dotkną warszawskie teatry,  Muzeum Żydów Polskich „Polin” i wielu innych miejskich instytucji. Podczas kampanii wyborczej Rafał Trzaskowski cieszył się wśród większości warszawskich artystów i działaczy kultury wielkim poparciem. Jeszcze większe wrażenie na warszawiakach mogło zrobić wycofanie się Rafała Trzaskowskiego z zapowiedzi budowy obiecanych w kampanii wyborczej trzech kolejnych linii metra. Niektórzy martwią się, aby w ramach cięć budżetowych nie skrócono już tych dwóch istniejących linii.Grzegorz Schetyna wytłumaczył, że w ostatnich wyborach samorządowych nie poparł kandydatury Pawła Adamowicza i odradzał mu startowanie na prezydenta Gdańska z przyjaźni. Obawiał się, że samorządowiec zostanie obiektem ataków. Zapewne również w ramach przyjaźni PO wystawiła w wyborach na prezydenta Gdańska kandydaturę Jarosława Wałęsy. Chciałoby się powiedzieć za słynnym kardynałem Richelieu: „Boże, strzeż mnie od przyjaciół, z wrogami poradzę sobie sam”.Lekcji kardynała nie przerobiła ciągle Katarzyna Lubnauer. Liderka ogłosiła koniec projektu Koalicji Obywatelskiej po wchłonięciu znacznej części posłów Nowoczesnej przez klub PO przemianowany na POKO. Ale jednocześnie zadeklarowała, że nadal zamierza rozmawiać z Platformą Obywatelską o współpracy. Cóż, ma w końcu jeszcze kilku posłów do oddania w dobre ręce. Piątek. Spotkanie w Sejmie Konsekwentnie próbując obniżyć temperaturę debaty publicznej, premier Mateusz Morawiecki zaprosił na spotkanie wszystkich przewodniczących klubów i kół ugrupowań politycznych reprezentowanych w Sejmie. W spotkaniu odmówił udziału Ryszard Petru z trzyosobowego koła partii Teraz!. Spotkanie dotyczyło rozwiązań prawnych mających zapobiegać takim sytuacjom, jak ta z 13 stycznia, w przyszłości. Opozycja została zaproszona do prac nad zmianami prawnymi i poproszona o wydelegowanie swoich ekspertów.",,
USA zaostrzają przepisy wizowe. Wjazd tylko z paszportem biometrycznym,Stany Zjednoczone chcą skuteczniej zabezpieczać się przed zagrożeniem terrorystycznym. Departament Stanu będzie teraz wymagał więcej informacji na temat osób chcących przyjechać do tego kraju. Dane te mają pomóc w rozpatrywaniu wniosków o amerykańską wizę.,"Administracja prezydencka realizuje w ten sposób swoją politykę zwiększania bezpieczeństwa kraju pod względem zewnętrznych zagrożeń związanych z działalnością terrorystyczną. Nowe rozporządzenia zostały wysłane do amerykańskich placówek dyplomatycznych na całym świecie, w tym w Polsce.      Obywatele innych krajów, chcąc wjechać na terytorium Stanów Zjednoczonych, będą musieli posiadać biometryczne paszporty. Każdorazowa utrata takiego dokumentu musi być natychmiast zgłoszona w państwie zamieszkania.     Podczas składania wniosków o wizy amerykańscy konsulowie mogą zażądać odcisków palców czy podania szczegółów życiorysu.   Kraje, których obywatele nie zostaną wpuszczeni do Stanów Zjednoczonych, będą musiały przyjąć ich z powrotem oraz w miarę możliwości informować o tych, którzy dopiero zamierzają podróżować do USA. Departament Stanu zapowiada pełną współpracę z rządami na całym świecie oraz odpowiednią pomoc w razie potrzeby.",,
Gowin: W roku wyborczym przedsiębiorcy muszą trzymać się uważniej za portfel,"– W gospodarce trzeba stawiać na własność prywatną, na niskie podatki i na uczciwą konkurencję – powiedział w sobotę na konferencji z przedsiębiorcami w Muszynie (woj. małopolskie) wicepremier i minister nauki i szkolnictwa wyższego Jarosław Gowin.","Gowin zachęcał przedsiębiorców do współpracy z politykami bez względu na przynależność partyjną.Na spotkaniu z przedsiębiorcami podczas weekendowej konferencji „Strategia dla Polski” wicepremier Gowin podkreślił, że trzeba stawiać na patriotyzm gospodarczy i wspierać własne firmy. Dziękując organizatorom konferencji i obecnym przedsiębiorcom za budowanie polskiego sukcesu gospodarczego zauważył, że zaczął się rok wyborczy. – W roku wyborczym przedsiębiorcy muszą trzymać się uważniej za portfel, gdy zbliżają się do nich politycy, i to politycy wszelkich partii – powiedział minister. – Musicie ten rok jakoś przetrwać w nadziei na to, że w przyszłym roku będą już tylko wybory prezydenckie, a potem parę lat bez wyborów – dodał. Powiedział, że „w każdej partii widzę ludzi, którzy rozumieją mechanizmy gospodarcze i w każdej partii, nawet w mojej, widzę takich, którzy tych mechanizmów nie rozumieją. Jest niezwykle ważne, żebyście z nami – politykami, bez względu na partie – współpracowali, żebyście na nas wpływali. To żadna retoryka przedwyborcza – dodał.",,
Warszawskie osiedla bez płotów. Nowych ogrodzeń nie będzie,Nowe przepisy wprowadzone przez warszawskich radnych zakazują stawiania płotów wokół tzw. otwartych osiedli. Uchwała określa także jakiego rodzaju szyldy i billboardy będą mogły wisieć w mieście.,"W Warszawie jest kilkaset grodzonych osiedli. Uchwała zabrania ogradzania terenów o rozpiętości większej niż 200 metrów lub o powierzchni większej niż 2 hektary. Płoty będą mogły powstawać jedynie na obrzeżach miasta – informuje money.pl.   Przyjęty przez warszawskich radnych dokument określa także jakiego rodzaju szyldy i billboardy będą mogły wisieć w mieście. Nowe przepisy mają uporządkować tzw. chaos reklamowy w mieście. Przepisy zaczną obowiązywać po opublikowaniu w Dzienniku Urzędowym Województwa Mazowieckiego i upływie 90 dni – informuje portal.  W uchwale zawarty jest okres dostosowawczy. W przypadku istniejących obiektów reklamowych firmy będą miały dwa lata, by spełnić wszystkie zawarte w niej wymogi. Okres dostosowania szyldów dla mniejszych biznesów potrwa trzy lata, dla małej architektury przewidziany jest na pięć lat. Każde nowo stawiane instalacje reklamowe od razu będą musiały spełniać standardy zapisane w uchwale – pisze money.pl",,
GASIM: nielegalna migracja do Niemiec wzrośnie w drugiej połowie roku,Niemieckie władze spodziewają się wzrostu liczby nielegalnych migrantów w drugiej połowie tego roku. Jednym z powodów jest napięta sytuacja we Włoszech. W pierwszych 6 miesiącach przy próbie nielegalnego przekroczenia granicy policja zatrzymała 25 tys. osób.,"W pierwszym półroczu liczba wykrytych nielegalnych przekroczeń granicy była znacznie mniejsza niż w porównywalnym okresie zeszłego roku. Odnotowano wówczas 129 315 takich przypadków – podał w niedzielę tygodnik „Welt am Sonntag” (WamS), powołując się na dane Strategicznego Ośrodka Analiz Nielegalnej Migracji (GASIM).Najwięcej prób przejścia przez zieloną granicę ma miejsce na granicy z Austrią – ponad 8 tys. Ze Szwajcarii nielegalnie próbowało wjechać do Niemiec ponad 3 tys. uchodźców. Bawarska policja ostrzega przed rosnącą liczbą migrantów usiłujących przedostać się do Niemiec w pociągach towarowych. „Kilka czynników skłania do przypuszczeń, że nielegalna migracja do Niemiec wzrośnie w drugiej połowie roku” – przewidują analitycy Ośrodka. Sytuacja we WłoszechJednym z powodów jest sytuacja we Włoszech. Od początku roku do tamtejszych portów dotarło ponad 95 tys. migrantów. Władze kraju nie radzą sobie z napływem uchodźców - ocenia GASIM. Eksperci wskazują ponadto na zaostrzenie przepisów o azylu w krajach skandynawskich. Ogółem od stycznia do lipca z zamiarem ubiegania się o azyl przyjechało do Niemiec 90 tys. obcokrajowców. Zdaniem „WamS” oznacza to, że policja zatrzymuje zaledwie niewielki odsetek migrantów przedostających się przez zieloną granicę do Niemiec. Większość z nich nie posiada żadnych dokumentów. GASIM jest platformą wymiany informacji urzędów zajmujących się migracją – policji federalnej, Federalnego Urzędu Migracji i Uchodźców, wywiadu i MSZ.",,
Miller: nie zakładamy masowego pożerania kogokolwiek,"– Nic o tym nie wiem, żeby ktoś miał przyjść do klubu sejmowego SLD – mówił w rozmowie z TVP Info lider SLD Leszek Miller, zapytany czy to prawda, iż posłowie Twojego Ruchu przechodzą do jego partii.","Miller stwierdził, że porażka w wyborach do Parlamentu Europejskiego z pewnością skłania niektórych posłów do myślenia o tym aby zmienić partię. Dodał też, że ci posłowie nie wybierają tylko i wyłącznie SLD. – Ja mam apetyt dosyć pokaźny. Proszę pamiętać, że Twój Ruch razem z innymi ugrupowaniami składającymi się na Europę Plus poniósł miażdżącą porażkę w wyborach do Parlamentu Europejskiego i być może taki czy inny poseł myśli sobie: „Jeżeli chcę być dalej posłem, to trzeba się rozejrzeć”. Myślę, że oni się rozglądają nie tylko w kierunku SLD, ale również w stronę innych ugrupowań. Kilkoro posłów Twojego Ruchu przeszło do PSL – mówił Miller.– Nie zakładamy masowego pożerania przez SLD kogokolwiek – dodał. Zapytany o to, czy dziwi go to, że „żelazny kandydat” PiS profesor Gliński najprawdopodobniej nie będzie kandydatem tej partii w wyborach prezydenckich stwierdził, że czuje się z tym nieswojo. – Jeżeli to prawda, że pan profesor Gliński nie będzie kandydował, to jest mi nieswojo. Przyzwyczaiłem się, że pan profesor kandyduje wszędzie tam, gdzie można kandydować. Oczywiście z rekomendacji PiS – powiedział gość TVP Info.",,
"Papież do Polaków: Nie lękajcie się mówić o Bogu, wierze i Kościele","Papież Franciszek podczas środowej audiencji generalnej zaapelował do Polaków, by „umacniali się wzajemnie w wierze”. Zachęcił, by nie lękali się mówić o Bogu i Kościele.","Zwracając się do polskich pielgrzymów w czasie spotkania na placu Świętego Piotra, Franciszek powiedział: „Bracia i siostry, uczestnicząc we mszy świętej bądźcie uważnymi słuchaczami Bożego Słowa. Niech ono was formuje i przemienia. Niech kształtuje życie waszych rodzin, a szczególnie inspiruje wychowanie dzieci i młodzieży”.– Bądźcie głosicielami tego Słowa, gdziekolwiek jesteście. Nie lękajcie się mówić o Bogu, o sprawach wiary, o Kościele. Umacniajcie się wzajemnie w wierze, trwając konsekwentnie w nauce Chrystusa – wzywał papież.",,
"Wybory pod bronią, głos za kapustę. Samozwańczy premier zwycięża w Doniecku","Zakończyły się nieuznawane przez Ukrainę ani społeczność międzynarodową wybory w Donbasie. Według wstępnych wyników w głosowaniu prowadzi obecny „premier” Donieckiej Republiki Ludowej, Ołeksandr Zacharczenko, który dostał 81 proc. głosów oraz jego partia, Republika Doniecka. Prezydent Petro Poroszenko wybory nazwał farsą, a obecni na miejscu dziennikarze zwracają uwagę, że odbywały się one pod bronią, a głosy po prostu kupowano. Rosyjska Duma uznała jednak, że w Donbasie legalnie wybrano organy władzy.","Według wyników exit poll Ołeksandr Zacharczenko wygrywa wybory na przewodniczącego samozwańczej Donieckiej Republiki Ludowej. Według pierwszych exit-polls podanych przez miejscową Centralną Komisję Wyborczą, zagłosowało na niego 81,37 procent wyborców.Jak poinformował szef Komisji Roman Liagin, partia Zacharczenki Doniecka Republika uzyskała także 65 procent głosów w wyborach do miejscowego parlamentu. Głosowania w Donbasie, ani jego rezultatów nie uznają Unia Europejska, Stany Zjednoczone i większość opinii publicznej.W samozwańczej Ługańskiej Republice Ludowej, jak poinformowała miejscowa Centralna Komisja Wyborcza, głosowanie przedłużyło się o 2 godziny, bo przed lokalami stały kolejki. Najprawdopodobniej zwycięży tu obecny przewodniczący republiki Ihor Płotnicki, który jest jednym z czterech kandydatów. Jego ruch Pokój dla Ługańszczyzny będzie zapewne największym ugrupowaniem w lokalnym parlamencie.  „Ukraina prowadzi podwójną grę”– Ukraina nie chce pokoju, tak jak deklaruje. Jawnie prowadzi podwójną grę – oświadczył wieczorem Zacharczenko na konferencji prasowej w Doniecku po tym, jak ogłosił swe zwycięstwo w wyborach prezydenckich. – Do tej pory nie jestem w stanie zrozumieć polityki prowadzonej przez Kijów. Jesteśmy gotowi do dialogu z nimi (z władzami ukraińskimi), ale czekamy nanormalną i rozsądną postawę z ich strony - dodał. Kapusta po okazyjnych cenachChoć Zachód uznaje te wybory za nielegalne, Rosja zapowiedziała, żezaakceptuje ich wyniki. - Wybrano legalne organy władzy; Duma będzie z nimi współpracować - oświadczył przewodniczący parlamentarnejKomisji Obrony Franc Klincewicz. Oznajmił, że najważniejszym wnioskiem jest to, iż wybory odbyły się bez względu na próby ich storpedowania. W ocenie rosyjskiego parlamentarzysty „już sam fakt pomyślnegoprzeprowadzenia wyborów w skrajnie trudnych - faktycznie wojennych -warunkach świadczy o tym, że mieszkańcy tych republik popierają urzędującewładze, uważając je za swoje”. Również rosyjskieMSZ oświadczyło wieczorem, że szanuje wyniki tych wyborów.Wybory te - jak podało MSZ - „odbyły się w spokoju i odnotowano wysoką frekwencję”. „Szanujemy wolęmieszkańców południowego wschodu Ukrainy” - napisano w komunikacie. „Ci,którzy zostali wybrani, otrzymali mandat, żeby rozwiązać praktyczne problemyw celu przywrócenia normalnego życia we wschodnich regionach Ukrainy” - dodano. Moskwawezwała Kijów i nowo wybrane władze w Doniecku i Ługańsku do dialogu. Obecni na miejscu dziennikarze wyliczają jednak, w jakiej atmosferze przebiegało głosowanie. Po pierwsze, „obserwowało” je kilkunastu cudzoziemców z Rosji i Zachodu. Ukraina uznała ich za „pomocników terrorystów” i oświadczyła, że łamią oni ukraińskie prawo. Wśród „obserwatorów” był także b. poseł Samoobrony, Mateusz Piskorski.Kolejna sprawa, na którą zwracają uwagę dziennikarze, to kupowanie głosów. W wielu lokalach za oddany głos można było dostać lub bardzo tanio kupić warzywa. „Gdzie było jedzenie, gdy ludzie go potrzebowali?” – pyta Natalia Gumenjuk z ukraińskiej telewizji Hromadske.                                                    W Doniecku ludzie mogli kupić warzywa za symboliczną cenę (fot.EPA/ALEXANDER ERMOCHENKO) ",,
"Borys Budka: Mówią mi, że czas, żeby moje pokolenie przejęło kierownictwo w partii","– To nie jest koniec, to jest początek – tak o swoim przywództwie w Platformie Obywatelskiej mówi Grzegorz Schetyna. Borys Budka jest jednak innego zdania. – Jestem zwolennikiem, żeby bardzo szybko przeprowadzić wybory w partii. Docierają do mnie liczne głosy, że w Platformie czas na to, żeby osoby mojego pokolenia przejęły kierownictwo w partii – mówi, dodając, że „bardzo liczy się z tymi opiniami”.","Wśród prominentnych polityków PO coraz częściej mówi się o zmianie lidera ugrupowania. Część z takich wypowiedzi padło w piątek w TVN 24.– To musi być poważna zmiana, to musi być wstrząs – mówi Bogdan Zdrojewski. Jak dodał, „wyraźnie widać, że lifting PO nie wystarczy”. – Jeżeli chcemy wygrać wybory prezydenckie, to musimy te zmiany dokonać jak najszybciej, jak najgłębiej i podkreślam – nie mamy czasu – przekonuje polityk. W podobnym tonie wypowiada się b. minister sprawiedliwości w rządzie Ewy Kopacz, a obecnie uznawany za jednego z potencjalnych rywali Schetyny Borys Budka. – Należy jak najszybciej zamknąć sprawy wewnętrzne. Jestem zwolennikiem, żeby bardzo szybko przeprowadzić wybory w partii. Docierają do mnie liczne głosy, śledzę i bardzo liczę się z opinią publiczną, że w Platformie czas na nowe, czas na to osoby mojego pokolenia przejęły kierownictwo w partii – mówi.",,
Rosyjski bankier zatrzymany w Polsce. Był poszukiwany listem gończym,"Były wiceprezes rosyjskiego banku Probiznesbank Jarosław Aleksiejew został zatrzymany w czwartek w Zebrzydowicach – poinformował w piątek rzecznik bielskiej Prokuratury Okręgowej Jacek Boda. W poniedziałek bielski sąd zdecyduje o tym, czy mężczyzna zostanie wydany do kraju pochodzenia. W Rosji jest podejrzewany o defraudację; inni bankierzy z nim powiązani mówią, że są szykanowani za kontakty z Aleksiejem Nawalnym.","Aleksiejew został zaocznie aresztowany w swoim kraju w ramach sprawy karnej o defraudację. Był poszukiwany międzynarodowym listem gończym – podały rosyjskie media, które także poinformowały o zatrzymaniu bankiera w Polsce.  Prokurator Boda powiedział z kolei, że mężczyznę zatrzymano w Zebrzydowicach (Śląskie), gdy podróżował pociągiem. W związku z międzynarodowym listem gończym został tymczasowo aresztowany przez sąd w Bielsku-Białej na 40 dni.  – W najbliższy poniedziałek w bielskim sądzie okręgowym odbędzie się posiedzenie w przedmiocie prawnej dopuszczalności wydania zatrzymanego władzom rosyjskim. Wykonujemy czynności związane z wnioskiem Federacji Rosyjskiej o wydanie tego obywatela – dodał.  Aresztowany zaocznie  Aleksiejew został aresztowany zaocznie przez sąd w Moskwie w maju 2017 r. Tamtejsi śledczy twierdzą, że on i dwóch szefów Probiznesbanku, Aleksandr Żelezniak i Siergiej Leontjew, udzielali w latach 2014-15 kredytów fikcyjnym firmom. Sumę defraudacji określają na 2,4 mld rubli (36 mln dolarów). Represje za kontakty z Nawalnym?  Jednym z powodów miałyby być kontakty z opozycjonistą Aleksiejem Nawalnym. Według Leontjewa istniały – niezrealizowane ostatecznie – plany wyemitowania przez bank kart kredytowych z możliwością wspierania finansowego założonej przez Nawalnego Fundacji Walki z Korupcją. Rzeczniczka Nawalnego Kira Jarmysz powiedziała rosyjskiemu dziennikowi „RBK”, że w 2012 r. toczyły się na ten temat rozmowy z kierownictwem innego banku, należącego do tej samej grupy co Probiznesbank. Bank ostatecznie zrezygnował z projektu. Fundacja Nawalnego nie była finansowana przez Leontjewa ani kontrolowane przez niego firmy - dodała Jarmysz.",,
Japonia stawia na zbrojenia. „Strategiczna rywalizacja z Chinami i Rosją”,Zwiększenie wydatków na obronę i przyspieszenie rozbudowy potencjału militarnego w ciągu najbliższych lat przewidują przyjęte przez japoński rząd nowe wytyczne polityki obronnej. Tokio chce stać się regionalnym mocarstwem wobec wzrostu potęgi Chin i Rosji. Będzie to kosztowało niemal ćwierć biliona dolarów.,"W dokumencie programowym polityki obronnej na najbliższe 10 lat podkreślono, że „Stany Zjednoczone pozostają najsilniejszym państwem na świecie, ale rywalizacje narodowe znów dają o sobie znać”. „Uznajemy wagę strategicznej rywalizacji zarówno z Chinami, jak i Rosją, które rzucają wyzwanie porządkowi regionalnemu” – wskazano.Dokument stwierdza, że Chiny, będące drugą pod względem wielkości gospodarką świata, rozmieszczają coraz więcej okrętów i samolotów na wodach w pobliżu Japonii, podczas gdy Korea Północna nie wywiązała się jeszcze ze swojej obietnicy likwidacji swoich programów nuklearnych i rakietowych.Gierki RosjanPrzypomniano też, że Rosja, która nadal testuje japońską obronę przestrzeni powietrznej, zapowiedziała budowę nowych koszar dla żołnierzy na wyspie odebranej Japonii pod koniec II wojny światowej.Plany przewidują m.in. przystosowanie i wyposażenie japońskich lotniskowców „Izumo” i „Kaga” w 42 najnowocześniejsze, niewykrywalne dla radarów myśliwce F-35B oraz zakup w USA dalszych 147 tego typu maszyn. Część tych samolotów będzie mogła startować z krótkich pasów i pionowo lądować. Wzmocnione mają być jednostki rozmieszczone wzdłuż wybrzeży Morza Wschodniochińskiego.Reuter podkreśla, że zakup F-35 może ponadto umożliwić Japonii uniknięcie wojny handlowej ze Stanami Zjednoczonymi, z którymi Tokio ma wciąż dużą nadwyżkę. Prezydent USA Donald Trump zagroził nawet wprowadzeniem dodatkowych ceł na japońskie samochody. Jednak na ostatnim szczycie G20 podziękował japońskiemu premierowi Shinzo Abe za zakup tych samolotów.",,
"Szykuje się ciepły, ale mglisty weekend",To będzie mglisty długi weekend - zapowiadają synoptycy. Będzie też stosunkowo ciepło. W sobotę maksymalna temperatura wyniesie od 9°C na Suwalszczyźnie i Podlasiu do 14°C w centrum i 15°C na południu i południowym zachodzie. W niedzielę od 8°C na Suwalszczyźnie do 13°C w centrum i 15°C na południu i południowym wschodzie.,"Europa zachodnia jest pod wpływem rozległego niżu znad Atlantyku oraz mniej aktywnego z ośrodkiem nad Zatoką Lwią. Pozostały obszar kontynentu znajduje się pod wpływem wyżu z centrum nad północno-zachodnią Rosją. Polska jest pomiędzy wyżem znad Rosji, a zatoką niskiego ciśnienia związaną z rozległym niżem znad Północnego Atlantyku. Napływa ciepłe powietrze polarne – informuje IMGW. ",,
"Pięta: mówienie, że ubekom należą się emerytury, to jak plucie na grób „Inki”","– Jeżeli ktoś dzisiaj mówi, że ubekom należą się emerytury, to jakby pluł na grób Danuty Siedzikówny „Inki” i przyszły grób rtm. Witolda Pileckiego – ocenił w środę poseł Stanisław Pięta z Prawa i Sprawiedliwości. Jak dodał ci, którzy służyli Związkowi Sowieckiemu – nie powinni otrzymywać ani grosza.","Poseł PiS pytany w Polskim Radio 24 o ocenę ustawy dezubekizacyjnej powiedział, że przyjęcie jej 27 lat po odzyskaniu przez Polskę suwerenności to długi okres, ale „dobrze, że została przyjęta”. – To jest jednak powód do wstydu, cała nasze wielka polska kompromitacja, że przez tyle lat ludzie, którzy byli oprawcami, służyli obcemu, okupacyjnemu reżimowi i realizowali interesy sowieckie pobierali tak wysokie emerytury – mówił Pięta. Jak dodał, ludzie których obecnie objęła ustawa „byli wynagradzani przed państwo, które zwalczali”.",,
"„Ukraina musi się zreformować, bo inaczej może utracić państwowość”","– Jeżeli Ukraina się nie zreformuje, to kryzys może się pogłębiać i może dojść do załamania ukraińskiej państwowości, a to byłaby katastrofa – powiedział Jaromir Sokołowski, podsekretarz stanu w kancelarii Prezydenta RP w programie „Polityka przy kawie” w TVP1. Według Sokołowskiego reforma kraju jest równie ważna jak wygrana w konflikcie na wschodzie kraju.","– To co stanowi o tym wyjątkowo trudnym momencie historii Ukrainy, z którym mamy właśnie do czynienia, to fakt, że z jednej strony toczy się wojna na wschodzie, a z drugiej strony istnieje potrzeba reform. To Ukraińcy muszą robić jednocześnie – dodał Sokołowski. Według niego zaniechanie reform może doprowadzić do kryzysu, konsekwencją którego może być nawet utrata państwowości. Sokołowski komentował także wczorajsze uroczystości upamiętniające zwycięstwo Majdanu. W niedzielę ulicami Kijowa przeszedł tzw. Marsz Godności. Marsz prowadził prezydent Petro Poroszenko. Towarzyszyli mu m.in. prezydent Polski Bronisław Komorowski i przewodniczący Rady Europejskiej Donald Tusk. „Ukraina otrzymuje realne wparcie”Sokołowski zaznaczył także, że oprócz gestów Ukraina potrzebuje także realnego wparcia, które, jego zdaniem, otrzymuje. – Ukraina potrzebuje gestu, czyli jedności, a z drugiej strony potrzebuje szeregu działań. Te działania są podejmowane, czyli Ukraina otrzymuje wsparcie międzynarodowe, wsparcie Międzynarodowego Funduszu Walutowego oraz wsparcie w dziele reformowania kraju – mówił Jaromir Sokołowski.                                                teraz odtwarzane„Zachód nie jest bezbronny – Rosja potrzebuje technologii” „Zachód nie jest bezbronny – Rosja potrzebuje technologii” – To czego potrzebuje UE i Zachód to jedność – mówił Sokołowski. Zaznaczył także, że „powinniśmy się teraz zastanowić się jakie mamy polityczne i gospodarcze instrumenty w odniesieniu do Rosji”. – Zachód nie jest bezbronny, ponieważ Rosja potrzebuje technologii m.in. do tego, aby wydobywać ropę z łupków, rozbudowywać infrastrukturę transportową, porty LNG. Krótko mówiąc jest wiele obszarów, w których Zachód ma atuty. Najważniejsze, żeby chciał z nich skorzystać – podsumował Sokołowski.",,
W Niemczech powstaną tureckie szkoły,"Władze Turcji rozmawiają od kilku miesięcy z niemieckim rządem federalnym i z władzami landowymi na temat tworzenia w Niemczech tureckich szkół. Placówki te posiadałyby status tak zwanych „prywatnych szkół zastępczych”. Musiałyby prowadzić program nauczania taki sam, jaki obowiązuje w szkołach publicznych.","Władze federalne i landowe postawiły tureckiemu rządowi jeden podstawowy warunek – przyszłe tureckie szkoły muszą przestrzegać wszelkich standardów niemieckiego prawa edukacyjnego.  Szef MSZ Heiko Maas przyznał, że w Turcji istnieją niemieckie szkoły i w ramach symetrii tureckie szkoły mają prawo powstać w Niemczech.  – Muszą w nich obowiązywać przepisy edukacyjne obowiązujące w poszczególnych niemieckich landach. Szkoły te będą kontrolowane przez inspektorat szkolny. Nie możemy dopuścić, aby nauczano w nich rzeczy, które są sprzeczne z naszymi wartościami – zastrzegł Heiko Maas w telewizji N-TV.  Lewica oraz eurosceptyczna AfD krytykują pomysł powstania w Niemczech tureckich szkół twierdząc, że będzie to miejsce dodatkowej antyniemieckiej indoktrynacji.  Szkoły tureckie mają powstać w Berlinie, Kolonii i we Frankfurcie nad Menem. Podczas turecko-niemieckich negocjacji równolegle omawiane są zasady prawne, na jakich w przyszłości będą funkcjonować niemieckie szkoły w Ankarze, Stambule i w Izmirze.",,
Włochy: zwycięstwo eurosceptycznej Ligi w wyborach lokalnych,"W wyborach lokalnych, które odbyły się w niedzielę w części Włoch, zdecydowane zwycięstwo odniosła eurosceptyczna i niechętna imigracji Liga.","Do głosowania było uprawnionych 7 milionów obywateli, czyli 15 procent elektoratu. Wybory odbyły się w ponad 750 gminach i 20 stolicach prowincji, odpowiedników polskich powiatów. Liczenie głosów w wielu regionach jeszcze trwa, ale już jest jasne, że wybory zakończyły się sukcesem Ligi i porażką lewicy. Wszystko wskazuje na to, że lewica odda władzę w ośmiu z 14 większych ośrodków. Chodzi między innymi o Vicenzę na północy i Katanię na Sycylii. Komentatorzy wskazują, że głównym powodem sukcesu Ligi jest zdecydowanie negatywne stanowisko wobec przyjmowania migrantów. Wyniki wyborów potwierdzają wzrost popularności Ligi, która w marcowych wyborach parlamentarnych otrzymała 17 procent głosów, a obecnie cieszy się poparciem jednej trzeciej Włochów. W większych ośrodkach, w których nikt nie zdobył większości głosów, za dwa tygodnie odbędzie się dogrywka.",,
Rusza mundial. Dziś ceremonia otwarcia,"Rozpoczynają się piłkarskie mistrzostwa świata w Rosji. Ceremonię otwarcia zaplanowano na godzinę 16.30 polskiego czasu, na stadionie Łużniki w Moskwie. Po niej reprezentacja Rosji zmierzy się z Arabią Saudyjską.","Mundial będzie rozgrywany w 11 miastach na 12 stadionach. Biorą w nim udział reprezentacje 32 krajów, w tym Polski. Według nieoficjalnych danych Rosja wydała na budowę i modernizację stadionów oraz rozbudowę sieci transportowej i komunikacyjnej ok. 19,5 mld dolarów.W wielu krajach na świecie podnoszona była kwestia odebrania Rosji prawa organizacji mistrzostw ze względu na: aneksję Krymu, wojnę w Donbasie, ingerowanie w wewnętrzne sprawy innych państw łamanie praw człowieka, a także podejrzenie, że prawo do organizacji turnieju zdobyto dzięki łapówkom.W pierwszym meczu reprezentacja Rosji podejmie Arabię Saudyjską (godz. 17; transmisja w TVP1). Biało-Czerwoni pierwsze spotkanie rozegrają 19 czerwca z Senegalem. Tytułu mistrzowskiego bronią Niemcy. Turniej potrwa do 15 maja.",,
"„Kapitał początkowy” Szydło i Morawieckiego, czyli sto dni premierów","Jakie były pierwsze sto dni premierów Beaty Szydło i Mateusza Morawieckiego? O ocenę poprosiliśmy dwóch politologów. – Mimo różnych priorytetów, oba okresy były kompatybilne, oba wiele wniosły – uważa prof. Kazimierz Kik. – Mieli inne uwarunkowania na starcie – zaznacza prof. Norbert Maliszewski.","W ocenie prof. Kika sto dni premier Szydło – to mocna polityka socjalna plus reformy gospodarcze wicepremiera Morawieckiego. W polityce zagranicznej konflikt z Unią Europejską związany z dwoma problemami – reformą sądownictwa i nowelą ustawy IPN. – Mieszanka sukcesów i sporów. Per saldo, patrząc od wewnątrz, dobra passa. Patrząc od zewnątrz – konflikty – podsumował nasz rozmówca.   Politolog podkreślił jednak, że „ocena jest niejednoznaczna” również w przypadku stu dni Mateusza Morawieckiego. – Obecny premier w pierwszym etapie rządów gasił pożary. Ale sukces, jak na sto dni osiągnął znaczny; w relacjach z Unią konflikt udaje się zażegnać – powiedział. Zdaniem prof. Kika, wymagało to od premiera zbyt wiele uwagi, żeby mógł pełną parą realizować zamysły zmian gospodarczych. Ale – podkreśla znów nasz rozmówca – „są dwa duże sukcesy: Kodeks pracy i Konstytucja dla biznesu”. W opinii eksperta, to pierwsza od wielu lat próba harmonizacji relacji między światem pracy a światem biznesu. – Te relacje zostały zachwiane za rządów Platformy – ocenił prof. Kik. – Okazało się, że początki także tego rządu miały socjalny charakter. Także ekipa Mateusza Morawieckiego uwzględnia interesy świata pracy – powiedział. – Mimo różnych priorytetów, oba okresy były kompatybilne, oba wiele wniosły – podsumował profesor Kik. Prof. Norbert Maliszewski zwrócił z kolei uwagę na różnice w starcie obu gabinetów. Beata Szydło i jej ministrowie rozpoczynali rządy – jak powiedział politolog – po triumfie wyborczym, udanej kampanii przed wyborami i zabrali się za realizację sztandarowych obietnic wyborczych.  Ekspert mówi w kontekście tego gabinetu o dużym politycznym potencjale i środkach oraz o jednym poważnym problemie, także zewnętrznym – konflikcie o Trybunał Konstytucyjny.  Mateusz Morawiecki zaczynał w dobrej sytuacji pod względem „nastrojów społeczno-gospodarczych”, ale w obliczu „pożaru” w związku z nowelizacją ustawy o IPN. Kluczową sprawą – podkreśla prof. Maliszewski – okazało się znalezienie kompromisu na tym polu.  „Walkę z pożarem” rozmówca portalu ocenia raczej negatywnie. – Ten pożar przyniósł polaryzację społeczeństwa, trwał za długo. Nie przyniósł szkody, jeśli chodzi o strategiczne cele, ale wpłynął na bieżącą politykę. Polska niewiele zyskała, wiele straciła – ocenił politolog.  Na pytanie o „twardy elektorat” rządzącej partii, który miał się sprzeciwiać zmianie na stanowisku premiera w styczniu tego roku, prof. Maliszewski odparł: „To wydumany problem, narracja opozycji. Zmiana mogła wzbudzić sprzeciw co najwyżej pewnych działaczy partyjnych, ale to nic nadzwyczajnego”.",,
Prezydent Iranu: Odbudowa zaufania warunkiem spotkania z Trumpem,"Prezydent Iranu Hasan Rowhani oświadczył, że przed jakimkolwiek spotkaniem przywódców Iranu i USA, Donald Trump powinien najpierw podjąć działania, które umożliwią odbudowę zaufania w relacjach amerykańsko-irańskich. Rowhani bierze udział w sesji Zgromadzenia Ogólnego ONZ w Nowym Jorku.","– Pan Trump doprowadził do utraty zaufania, wycofując Stany Zjednoczone z porozumienia nuklearnego z Iranem – podkreślił Rowhani, odpowiadając na pytanie stacji Fox News o możliwe spotkanie z prezydentem USA w Nowym Jorku na marginesie obecnej sesji Zgromadzenia Ogólnego ONZ. – Jeśli rząd USA chce prowadzić dialog, musi stworzyć do tego warunki – dodał.Do spotkania obu przywódców chce doprowadzić prezydent Francji Emmanueal Macron, który zabiega o złagodzenie napięć w relacjach amerykańsko-irańskich. We wtorek Macron, po raz drugi w ciągu ostatnich 24 godzin, rozmawiał w Nowym Jorku Rowhanim i zachęcał go do spotkania z Trumpem.– Jeśli prezydent Iranu wyjedzie z USA bez spotkania z Donaldem Trumpem, będzie oznaczało to straconą szansę – ocenił Macron, który przed wtorkowym spotkaniem z Rowhanim rozmawiał także z prezydentem USA. – Uważam, że są już warunki do szybkiego powrotu do negocjacji, ale wszystko zależy od obu stron – stwierdził francuski przywódca.W ubiegłym tygodniu rzecznik irańskiego MSZ oświadczył, że podczas tegorocznej sesji Zgromadzenia Ogólnego ONZ w Nowym Jorku nie dojdzie do rozmowy prezydentów Iranu i USA. Prezydent Trump nie wykluczał natomiast, że mimo napiętych stosunków z Iranem, może spotkać się w Nowym Jorku z Rowhanim.",,
Św. Siostra Faustyna wygrała plebiscyt na Polkę Stulecia,"Św. Siostra Faustyna, Danuta Siedzikówna ps. „Inka” i dr Wanda Półtawska znalazły się na podium plebiscytu na Polkę Stulecia, który przygotowała Konfederacja Kobiet RP.","Spośród 23 kandydatek do tytułu Polki Stulecia najwięcej głosów otrzymała św. s. Faustyna Kowalska. Zagłosowała na nią blisko jedna piąta osób biorących udział w plebiscycie. Drugą w kolejności największą liczbę głosów otrzymała Danuta Siedzikówna ps. „Inka”, a trzecią – dr Wanda Półtawska.„Plebiscyt już się zakończył, ale mamy nadzieję, że stanie się on jedynie początkiem fascynującej przygody związanej ze zgłębianiem losów wspaniałych, odważnych, pełnych miłości i pasji Polek – czytamy na stronach Konfederacji Kobiet RP, która zorganizowała plebiscyt.Jak przekonują organizatorzy, głosowanie miało dać impuls do poznawania zarówno tych legendarnych bohaterek, o których wiedzieć powinno każde dziecko, jak i tych, których pamięć udało się przywrócić dopiero niedawno, a także tych, o których wiemy ciągle za mało.",,
„Wniosek premiera to wyraz desperacji”,"Prawo i Sprawiedliwość mówi o „desperacji premiera” w kontekście jego zapowiedzi, że złoży wniosek o wotum zaufania dla rządu. Ruch Palikota twierdzi, że Prezes Rady Ministrów jest „w defensywie”. Przeciwko wotum zagłosuje SLD.","W ocenie Jarosława Zielińskiego, decyzja premiera, to „zagrywka PR-owa,wyraz desperacji premiera”. Jego zdaniem, wniosek o wotum zaufania świadczy o strachu premiera m.in. przed dezintegracją Platformy i jest „desperacką”próbą poprawy spadających notowań.Zieliński zadeklarował też, że PiS nie zrezygnuje ze złożenia konstruktywnego wotum nieufności wobec rządu i kandydatury prof. Piotra Glińskiego na premiera.Rzecznik klubu Ruch Palikota Andrzej Rozenek powiedział, że decyzja premiera pokazuje, że jest on w poważnej defensywie.  – Nikt, kto jest na szczycie, ma sukcesy, nie podejmuje takich decyzji – ocenił.Wiceszefowa klubu Solidarnej Polski Beata Kempa oceniła, że premier złożyłwniosek o wotum zaufania, aby „potwierdzić swoje znaczenie polityczne”. – Premier chce też uzyskać efekt polegający na tym, że skoro opozycja podaje kandydatury na premierów, to tym głosowaniem utwierdzi wszystkich wprzekonaniu, że jest właściwym, jedynym premierem – podkreśliła.Głosowanie przeciwko wotum zaufania zapowiada szef SLD Leszek Miller. – Będziemy oczywiście przeciwko, ponieważ jesteśmy klubem opozycyjnym – podkreślił Miller. Lider Sojuszu zwrócił przy tym uwagę, że zgodnie z przepisami konstytucji i Regulaminu Sejmu, szef rządu może wystąpić o wotum zaufania także w trakcie posiedzenia Sejmu. – Rozumiem, że premier chce to jutro zrobić, tylko że zgodnie z art. 117 Regulaminu Sejmu nad wnioskiem nie prowadzi się debaty, a tylko i wyłącznie zadaje się pytania Prezesowi Rady Ministrów – przypomniał Miller.",,
"Korwin-Mikke: Kiszczak wykonał majstersztyk, bo zrobił Okrągły Stół i przekazał władzę swoim agentom","– Kiszczak był genialnym manipulatorem. Wszyscy uwierzyli w komedię Okrągłego Stołu – powiedział w „Minęła dwudziesta” Janusz Korwin-Mikke z partii KORWiN, komentując list, jaki napisał do byłego szefa MSW w 1991 roku, opublikowany teraz przez IPN. Polityk odniósł się też do dokumentów o TW „Bolku”. Zdaniem Korwin-Mikkego, akta znalezione w szafie Kiszczaka nie są fałszywkami. – O tym, że Wałęsa był agentem bezpieki, wiedziałem od 1981 roku, od pierwszego zjazdu Solidarności – przekonywał.","W dokumentach znalezionych w domu generała Kiszczaka jest m.in. list Janusza Korwin-Mikkego z 1991 roku, w którym zarzucał Kiszczakowi, że „prawie połowa” Okrągłego Stołu to agenci generała.– Uważałem, że Kiszczak wykonał majstersztyk, bo zrobił Okrągły Stół i przekazał władzę swoim agentom – powiedział w TVP Info Korwin-Mikke. „Komedia Okrągłego Stołu”Przyznał, że jest zachwycony swoim stylem pisania sprzed prawie 30 lat. Wyjaśnił, że odpowiedzi od Kiszczaka nigdy nie otrzymał, ale przeprowadził wywiad z generałem Kiszczakiem, podczas którego potwierdził swoją wcześniejszą diagnozę dotyczącą rozmówcy. – To był genialny manipulator. Wszyscy uwierzyli w tę komedię Okrągłego Stołu – mówił. Na potwierdzenie swoich tez przypomniał, że Solidarność została rozwiązana w 1983 roku. – A w 1988 roku pan Wałęsa na polecenie bezpieki zrobił Solidarność bis. I podejrzewam, że z założycieli to niemal wszyscy byli agentami Kiszczaka. Te nazwiska warto teraz sprawdzić – dodał. „W szafie nie było fałszywek”Europoseł przyznał, że już wówczas przewidział, że Kiszczak zachował sobie jakieś ważne dokumenty. Uważa, że w szafie Kiszczaka znaleziono prawdziwe akta. – O tym, że Wałęsa był agentem bezpieki, wiedziałem od 1981 roku, od pierwszego zjazdu Solidarności, gdzie jego koledzy mi bardzo staranie donieśli i udowodnili, że nim był – przekonywał.",,
Szef Pentagonu: Nie będziemy atakować miejsc ważnych dla irańskiej kultury,"Szef Pentagonu Mark Esper stanowczo zapowiedział w poniedziałek, że amerykańskie wojsko nie naruszy praw konfliktu zbrojnego i nie uderzy w miejsca ważne dla irańskiej kultury. W ten sposób Esper zaprzeczył deklaracji prezydenta USA Donalda Trumpa.","Trump w sobotę na Twitterze napisał: „Jeśli Iran zaatakuje Amerykanów lub amerykańskie aktywa, to mamy namierzone 52 irańskie miejsca (odpowiadające liczbie 52 amerykańskich zakładników wziętych w niewolę przez Iran wiele lat temu)”. Wśród tych celów mają się, według niego, znajdować miejsca „ważne dla Iranu i irańskiej kultury”. „Te cele oraz sam Iran będą zaatakowane bardzo szybko i mocno” –  ostrzegł.– Będziemy przestrzegać praw konfliktu zbrojnego – podkreślił Esper, dopytywany przez dziennikarzy, czy Pentagon zamierza dopuścić się zbrodni wojennych.Jak podkreśla agencja Reuters, niszczenie miejsc ważnych dla kultury w trakcie działań wojskowych jest uważane za zbrodnię wojenną na mocy prawa międzynarodowego, w tym rezolucję Rady Bezpieczeństwa ONZ, popartą przez administrację Trumpa w 2017 r. oraz Konwencję Haską z 1954 r. o ochronie dóbr kultury.",,
Kampania PFN dot. reformy sądów nie jest finansowana ze środków publicznych,"Kampania informacyjna Polskiej Fundacji Narodowej, która ma przybliżyć szczegóły reformy wymiaru sprawiedliwości jest działaniem uzasadnionym i nie finansowanym ze środków publicznych – oświadczył we wtorek wiceminister sprawiedliwości Michał Wójcik.","Szczegóły kampanii przedstawili wspólnie w piątek: premier Beata Szydło i władze Polskiej Fundacji Narodowej. Cezary Jurkiewicz, prezes Fundacji i szefowa rządu zgodnie podkreślali, że celem akcji jest przekazywanie prawdy o tym, co dzieje się w naszym kraju. W czwartek Polska Fundacja Narodowa poinformowała, że jej działania mają na celu wyjaśnienie polskiej i światowej opinii publicznej znaczenia reform wymiaru sprawiedliwości oraz pokazanie, że znajdują się one w nurcie europejskiego i światowego dziedzictwa demokratycznego. Jak podkreślono, działania podjęte przez fundację włączają się w nurt ogólnopolskiego i światowego zainteresowania przeprowadzanymi w Polsce reformami.",,
Napięcie w Cieśninie Kerczeńskiej. Bruksela kieruje żądania do Rosji,"Unia Europejska zażądała od Rosji przywrócenia swobody żeglugi w Cieśninie Kerczeńskiej. Wezwała do deeskalacji konfliktu. Ukraińska marynarka wojenna poinformowała wcześniej, że rosyjskie siły specjalne zajęły jej trzy okręty na Morzu Azowskim. Rzeczniczka MSZ Rosji Maria Zacharowa we wpisie na Facebooku oskarżyła z kolei Ukrainę o „prowokację” i „bandyckie metody”.","Wcześniej w niedzielę ukraińska marynarka informowała, że Rosjanie otworzyli ogień do niektórych z jej okrętów w Cieśninie Kerczeńskiej. Podano, że dwa okręty zostały trafione i że dwóch marynarzy jest rannych.  Rzecznik Europejskiej Służby Działań Zewnętrznych (ESDZ) ocenił te wydarzenia jako  niebezpieczny wzrost napięć. – Oczekujemy od Rosji przywrócenia swobody żeglugi w Cieśninie Kerczeńskiej i wzywamy wszystkich do działania z maksymalną powściągliwością, by natychmiast deeskalować sytuację – podkreślił. Rzecznik zaznaczył, że Rosja zbudowała most nad cieśniną  bez zgody Ukrainy i że stanowi to kolejne naruszenie ukraińskiej suwerenności i integralności terytorialnej. Wraz z militaryzacją Morza Azowskiego doprowadziło to do zaostrzenia kontroli żeglugi w cieśninie. – Unia Europejska oczekuje od Rosji zaprzestania tych inspekcji – dodał. Na zakończenie rzecznik powtórzył, że Unia Europejska nie uznaje i nie uzna nielegalnej aneksji Krymu przez Rosję.  Administracja prezydenta Ukrainy Petra Poroszenki poinformowała, że jest on w stałym kontakcie z Brukselą i NATO w związku z wydarzeniami w cieśninie. Poroszenko zlecił Ministerstwu Spraw Zagranicznych, by powiadomiło o tym zajściu państwa grupy G7 i członków Rady Bezpieczeństwa ONZ.  MSZ Rosji: Ukraina przygotowywała prowokację  Rzeczniczka MSZ Rosji Maria Zacharowa zamieściła w niedzielę wieczorem wpis na swoim Facebooku, w którym oskarżyła władze Ukrainy o „prowokację” i „bandyckie metody”. Rosyjska Federalna Służba Bezpieczeństwa (FSB) na anektowanym przez Rosję Krymie utrzymuje, że trzy ukraińskie okręty przekroczyły granicę i wpłynęły na wody terytorialne Rosji. Wieczorem podała, że trzy okręty ukraińskie obrały kurs powrotny i wracają do portu w Berdiańsku.  FSB twierdzi także, że ma dowody na to, iż strona ukraińska „przygotowywała prowokację” na Morzu Czarnym. Rosja w niedzielę skierowała śmigłowce bojowe nad Cieśninę Kerczeńską. Cieśnina – według mediów – została zamknięta dla żeglugi cywilnej. Trasa pod wybudowanym przez Rosję mostem na Krym została zatarasowana przez dużą jednostkę.",,
Arkadiusz Kraska na wolności. Przesiedział ponad 18 lat,"19 lat, 7 miesięcy i 6 dni przesiedział, jak sam mówi, w miejscu, w którym nie powinien być i za przestępstwo, którego nie popełnił, Arkadiusz Kraska. Na przełomie wieków został skazany za podwójne zabójstwo. Sąd Najwyższy postanowił o wstrzymaniu wykonania kary, ponieważ prawdopodobnie jest niewinny.  – Nie można się poddać kłamstwu – mówi pytany przez reportera TVP Szczecin o motywację do walki o sprawiedliwość.","– O prawdę trzeba walczyć. Zginęło dwoje ludzi w centrum miasta. Mnie w to wrobiono. Nie wyobrażam sobie, żeby mogło być inne rozwiązanie tej sprawy – powiedział w rozmowie z TVP3 Szczecin tuż po wyjściu z więzienia Arkadiusz Kraska. Podkreślił, że przekonanie, że prawda wyjdzie na jaw, podtrzymywało go w walce o sprawiedliwość Nie walczył sam. W niewinność skazanego wierzyła jego żona – Mój mąż mnie wspierał. Jest naprawdę cudowny i on mnie wspierał i motywował. Cały czas wierzył. Razem się wspieraliśmy – wyznała w rozmowie z dziennikarzem szczecińskiego oddziału TVP Maria Kraska.  Skazaniec opuścił mury aresztu śledczego w Szczecinie – dokąd wcześniej przewieziono go z zakładu karnego w Goleniowie – zaledwie w kilka godzin po orzeczeniu o wstrzymaniu wykonania kary, wydanym przez Sąd Najwyższy na wniosek zarówno obrońcy Kraski, jak i szczecińskiej prokurator Bogusławy Zapaśnik. Po analizie akt śledztwa prokurator Zapaśnik doszła do wniosku, że skazany został niewinny człowiek i poprosiła wymiar sprawiedliwości o wznowienie procesu. Kraska bezpośrednio po wyjściu z budynku aresztu podziękował śledczej, a także dziennikarzom, między innymi Telewizji Polskiej.  –Dziękuję, żeście podjęli walkę razem ze mną, z wymiarem sprawiedliwości, niesprawiedliwości tak naprawdę.  To co zrobili ze mną 20 lat temu, to nie była pomyłka, to była premedytacja – mówił Kraska. Mężczyzna nadal jest uznany za winnego, ponieważ merytorycznie jego sprawa dopiero zostanie rozpatrzona. Nie wyklucza ubiegania się o odszkodowanie, choć podkreśla, że żadne pieniądze nie zwrócą straconych lat jego i jego najbliższych, w tym syna, który wychował się bez ojca.",,
Przemycał ludzi na skalę przemysłową. Brazylijska policja aresztowała uchodźcę,Brazylijska policja federalna aresztowała Saifullaha al-Mamuna. Urodzony w Bangladeszu uchodźca jest uważany za jednego z największych przemytników ludzi na świecie.,"Operację przygotowano we współpracy z amerykańską służbą imigracyjną ICE. Brazylijska policja wkroczyła w czwartek do wyznaczonych domów i mieszkań w Sao Paulo oraz trzech innych miastach. Władze poinformowały, że rozbito siatkę przemytników ludzi i aresztowano jej członków. Zamrożono również 42 konta bankowe grupy.Wśród zatrzymanych był Al-Mamun. Mężczyzna przyjechał do Brazylii w 2013 roku i otrzymał status uchodźcy. Zamieszkał w Bras, dzielnicy Sao Paulu zamieszkanej w znacznej części przez imigrantów.Zdaniem śledczych z Departamentu Sprawiedliwości USA Al-Mamun miał organizować pobyt obywateli krajów Azji Południowo-Wschodniej, a także Afganistanu i Pakistanu w Sao Paulo, a następnie przerzucać ich do Stanów Zjednoczonych poprzez sieci przemytników m.in. z Kolumbii i Meksyku.",,
Policja zlikwidowała siatkę rosyjskich agentów z czeskim obywatelstwem,"Policja zlikwidowała siatkę szpiegowską, która pod przykrywką dwóch firm komputerowych działała w Pradze. W jej skład wchodzili rosyjscy agenci z czeskim obywatelstwem – poinformował tygodnik „Respekt”, powołując się na własne źródła. Siatka m.in. dokonywała ataków hakerskich.","Autorem tekstu jest dziennikarz śledczy Ondrzej Kundra, tegoroczny laureat jednego z najważniejszych wyróżnień dla czeskich dziennikarzy – nagrody Ferdinanda Peroutki. Tematyką rosyjskich tajnych służb zajmuje się od lat. Kundra napisał, że kulminacja działań czeskich służb przeciw rosyjskiej siatce przypadła na początek 2018 r. W tym czasie została zatrzymana grupa Rosjan, także tych, którzy w przeszłości uzyskali czeskie paszporty. Operacja przeciwko szpiegom z FSB (Federalnej Służby Bezpieczeństwa Federacji Rosyjskiej) trwała kilka lat. Zdaniem Kundry kamuflaż dla grupy miały stanowić dwie prywatne firmy komputerowe w Pradze, do których specjalistyczny sprzęt dostarczany był samochodami z rosyjską rejestracją dyplomatyczną, a pracujący tam szpiedzy zajmowali się działalnością hakerską. Zauważył, że „nie wiadomo, ile osób musiało wyjechać z Czech, ile zostało i czy nadal tutaj są”. Przypomniał, że media wielokrotnie zwracały uwagę na fakt, że w przeszłości niektórzy Rosjanie dostawali obywatelstwo w niejasnych okolicznościach. Od 1993 r. obywatelami czeskimi zostało 4764 Rosjan. W 2018 r. mieszkało w Czechach 38223 obywateli rosyjskich. Według dziennikarza informacje o działaniach służb przeciwko grupie Rosjan trafiły do wiadomości publicznej po tym, gdy prezydent Milosz Zeman wielokrotnie krytykował Informacyjną Służbę Bezpieczeństwa (BIS), zarzucając jej, że przesadza w ocenie zagrożenia ze strony rosyjskich szpiegów. Prezydent – przypomniał Kundra – twierdził, że nawet gdyby takie zagrożenie istniało, to BIS nie byłaby w stanie się mu przeciwstawić. „Znawcy kulis działania służb tłumaczą to staraniem urzędu prezydenta o pozbycie się niewygodnego dla Rosjan szefa BIS Michala Koudelki, co zmusiło tajną służbę do przynajmniej częściowego ujawnienia kart” – napisał Kundra.",,
"„Od kiedy Schetyna zabrał się do roboty, nasze notowania wzrosły”","– Kto nie pójdzie z nami, popełni samobójstwo polityczne – powiedział w programie „Minęła 8” Adam Szejnfeld (PO), komentując przedwyborcze przygotowania opozycji.  Ocenił, że po ostrym spadku notowań Platformy Obywatelskiej od czasu, kiedy Grzegorz Schetyna zabrał się do roboty, notowania ugrupowania „zdecydowanie wzrosły”.","Trwają targi dotyczące list wyborczych opozycji w wyborach samorządowych. – Złożyłem ofertę, która brzmi: 1/3 kandydatów na prezydentów miast wojewódzkich będzie wystawiona przez Nowoczesną, a 2/3 przez inne środowiska opozycyjne. Widzę, że w niektórych przypadkach odzew jest pozytywny, w innych słyszę o narzekaniu  – mówił w niedzielę podczas regionalnej konwencji Nowoczesnej lider partii Ryszard Petru.  – Jest to typowe uogólnienie podczas wystąpienia na tego rodzaju spotkaniu – ocenił w poniedziałek w TVP Info Adam Szejnfeld. – To jest idea, kierunek. Przede wszystkim powinniśmy wiedzieć o jednym: razem  możemy wygrać, osobno przegramy. Jeżeli chodzi o wybory samorządowe, priorytetem musi być kompetencja i możliwości wyborcze kandydata, a nie parytety – powiedział. „Mam nadzieję, że się nie rozczaruję” Zauważył, że „po bardzo ostrym spadku notowań Platformy Obywatelskiej od czasu, kiedy Grzegorz Schetyna zabrał się do roboty, nie tylko tej politycznej,  na zewnątrz, ale także do wewnątrz, nasze notowania zdecydowanie wzrosły”. – Ale, co najważniejsze, on jest gwarantem tego - mam nadzieję, że się nie rozczaruję - że opozycja w Polsce zjednoczy się przed wyborami i pójdzie razem po zwycięstwo i w wyborach samorządowych, i parlamentarnych, i później prezydenckich – powiedział Adam Szejnfeld.",,
Pożegnanie szefa IPN i funkcjonariuszy BOR,"Niemal dwa tygodnie po katastrofie prezydenckiego samolotu pod Smoleńskiem trwają pogrzeby ofiar. W Krakowie żegnany jest Janusz Kurtyka, szef IPN. Na Wojskowych Powązkach w Warszawie pochowano trzech oficerów BOR.","Pośmiertnie Janusz Kurtyka został uhonorowany Krzyżem Wielkim Orderu Odrodzenia Polski. Mszę żałobną w intencji prezesa IPN odprawiono w kościele pod wezwaniem św. Piotra i Pawła przy ul. Grodzkiej w Krakowie. Przewodniczył jej metropolita krakowski kardynał Stanisław Dziwisz. Kardynał nazwał Kurtykę osobą odbywającą niełatwą służbę prawdzie.  – Prawdę o Katyniu przypieczętował swoim życiem – mówił metropolita krakowski.  W homilii krakowski biskup pomocniczy Józef Guzdek wspominał wszystkie ofiary katastrofy. Jak podkreślał, nie pozwolili  wymazać z pamięci kłamstwa katyńskiego.  – Chcieli upamiętnić ofiary Katynia i powiedzieć o nich światu. Tymczasem wiadomość o Katyniu przemówiła poprzez ich dramatyczną śmierć – powiedział  biskup Guzdek.  W ceremonii żałobnej uczestniczyli – obok rodziny, przyjaciół i współpracowników zmarłego – m.in. wicemarszałek Senatu Zbigniew Romaszewski, minister kultury Bogdan Zdrojewski, przewodniczący NSZZ Solidarność Janusz Śniadek oraz dyrektor sekretariatu prezesa IPN Dorota Koczwańska-Kalita i Franciszek Gryciuk, który od śmierci Kurtyki pełni obowiązki prezesa IPN.Janusz Kurtyka został pochowany w Alei Zasłużonych na Cmentarzu Rakowickim. Janusz Kurtyka był prezesem IPN od końca grudnia 2005 r.; jego kadencjaupływała w końcu br. Miał 50 lat. Ukończył Wydział Historyczno-Filozoficzny Uniwersytetu Jagiellońskiego istudia doktoranckie w Instytucie Historii PAN, gdzie w 1995 roku obroniłrozprawę doktorską. Działał w opozycji demokratycznej w Krakowie, był m.in.współzałożycielem Niezależnego Zrzeszenia Studentów w Instytucie Historii UJ i członkiem Komitetu Założycielskiego NZS UJ. W latach 2000-2005 byłdyrektorem i organizatorem oddziału Instytutu Pamięci Narodowej w Krakowie.Na warszawskim Cmentarzu Komunalnym Powązki Wojskowe pochowano w piątek funkcjonariusza Biura Ochrony Rządu, majora Dariusza Michałowskiego. Był jednym z dziewięciu ochroniarzy prezydenta, którzy zginęli pod Smoleńskiem.  – Panie majorze „Moskwa” (przydomek Michałowskiego, który wychował się w stolicy Rosji). Nie miałem okazji znać Cię osobiście, ale koleżanki i koledzy określają Cię prostym słowem: „dusza człowiek”. Twoją pasją były biegi. Zakończyłeś swój 35-letni maraton w doborowym 96-osobowym zespole – mówił minister spraw wewnętrznych i administracji Jerzy Miller, żegnając majora Michałowskiego podczas ceremonii pogrzebowej na cmentarzu.   Mjr Dariusz Michałowski służbę zaczynał 16 lat temu, w pierwszym pułku specjalnymkomandosów. W 1997 r. przeszedł do Biura Ochrony Rządu. Chronił m.in. b. prezydenta Aleksandra Kwaśniewskiego i prezydenta Lecha Kaczyńskiego. Odznaczony został Brązowym Krzyżem Zasługi.Na Powązkach Wojskowych żegnano w piątek także podporucznika Jacka Surówkę.Ppor. Surówka służył w BOR od dziewięciu lat. Poza służbą udzielał sięcharytatywnie, pomagał niepełnosprawnym dzieciom. Miał też zdolnościplastyczne, malował. – Twarda służba, a on znajdował czas, by zajmować się także opieką nad dziećmi niepełnosprawnymi – wspominał premier  podczas ceremonii na lotnisku.Na tym samym cmentarzu pochowano w piątek również porucznika Piotra Noska.  – Jeden z najdzielniejszych i najlepiej wyszkolonych – tak mówił o nimpremier Donald Tusk.Nosek urodził się we wrześniu 1975 r. w Kraśniku. Służył od 15 lat. Był w grupie funkcjonariuszy chroniących prezydenta Lecha Kaczyńskiego. Osierocił córkę.",,
Trump grozi wycofaniem USA z układu NAFTA. „Najgorsza umowa w historii”,"Prezydent USA Donald Trump oświadczył w niedzielę, że Stany Zjednoczone mogą wycofać się z układu NAFTA. Po raz kolejny wezwał również Meksyk do sfinansowania budowy muru na granicy między oboma państwami.","„Jesteśmy w trakcie renegocjacji układu NAFTA, najgorszej umowy w historii, z Meksykiem i Kanadą. To dwaj bardzo trudni (partnerzy w rozmowach), może wypowiemy umowę?” – napisał Trump na Twitterze. „Meksyk ma jeden z najwyższych wskaźników przestępczości na świecie, musimy mieć mur. Meksyk zapłaci za niego przez zwrot kosztów lub inaczej” – dodał.20 sierpnia zakończyła się pierwsza runda negocjacji zmian w układzie o wolnym handlu NAFTA, która ujawniła poważne różnice zdań pomiędzy sygnatariuszami układu – USA, Kanadą i Meksykiem. Druga runda rozmów ma odbyć się 1-5 września w Meksyku.Obietnice Trumpa Trump podczas kampanii wyborczej nazwał układ NAFTA „najgorszym porozumieniem w historii świata” i obiecał wycofanie się USA z tego układu. Jednak po objęciu urzędu prezydenta zmienił zdanie. Zamiast zerwania układu, który przyczynił się do stworzenia największej strefy wolnego handlu na świecie, Trump zgodził się na jego renegocjowanie. Północnoamerykański Układ o Wolnym Handlu (NAFTA) był negocjowany w czasach administracji republikańskiego prezydenta George'a H.W. Busha (1989-1993), a następnie ratyfikowany przez Kongres i podpisany po objęciu rządów w Białym Domu przez Demokratę Billa Clintona. Układ wszedł w życie 1 stycznia 1994 roku.",,
Będą polsko-ukraińskie rozmowy o legalizacji miejsc pamięci,W czerwcu odbędą się rozmowy na temat legalizacji polskich miejsc pamięci na Ukrainie i ukraińskich w Polsce. Takie ustalenia zapadły podczas spotkania prezesa polskiego Instytutu Pamięci Narodowej Jarosława Szarka z szefem ukraińskiego IPN Wołodymyrem Wiatrowyczem. Do spotkania historyków doszło w Kijowie.,"Rozmowy to efekt nieporozumień między Polską i Ukrainą, do jakich dochodzi od kilku miesięcy. W kwietniu w Hruszowicach koło Przemyśla zdemontowanonielegalny pomnik żołnierzy UPA. W odpowiedzi ukraiński IPN wstrzymał legalizację polskich upamiętnień na Ukrainie.Jak wyjaśnia Jarosław Szarek, prezes polskiego IPN, w czerwcu zorganizowane będzie w tej sprawie spotkanie przedstawicieli polskich i ukraińskich instytucji po to, bywyjaśnić kwestie sporne i wypracować na przyszłość taki system, aby upamiętnienia i ekshumacje nie były blokowane",,
Australian Open: Łatwe zwycięstwo Igi Świątek w pierwszej rundzie,"Iga Świątek awansowała do drugiej rundy Australian Open. Polska tenisistka zainaugurowała występ w wielkoszlemowym turnieju na kortach twardych w Melbourne zwycięstwem nad Węgierką Timeą Babos 6:3, 6:2.","Pierwszy w karierze pojedynek 56. w rankingu WTA Świątek z 88. w tym zestawieniu Babos pierwotnie miał się odbyć we wtorek. Plan gry na ten dzień był jednak szczelnie wypełniony – dołożono do niego wiele spotkań, które z powodu intensywnego deszczu nie odbyły się w poniedziałek. Dlatego kilka meczów, w tym ten z udziałem Polki i Węgierki, przełożono. 18-letnia warszawianka środowym występem zainaugurowała sezon. W ubiegłorocznym debiucie w Australian Open, gdy przeszła trzystopniowe kwalifikacje, w głównej drabince zatrzymała się właśnie na drugiej rundzie. Teraz jej rywalką na tym etapie będzie rozstawiona z „11” Białorusinka Aryna Sabalenka lub Hiszpanka Carla Suarez Navarro.  Starsza o osiem lat Babos ma na koncie wiele sukcesów, ale w deblu. Triumfowała w Wielkim Szlemie dwa razy, a sześciokrotnie dotarła do finału. W 2018 roku zwyciężyła w Australii, a rok temu przegrała w decydującym spotkaniu. Wygrała też w tej konkurencji 22 turnieje WTA i jest obecnie czwartą rakietą świata.  Wynik meczu 1. rundy gry pojedynczej:  Iga Świątek (Polska) - Timea Babos (Węgry) 6:3, 6:2.",,
"Szef MSWiA o „piątce Kaczyńskiego”: Jest dobry gospodarz, to są też pieniądze","Nie przewidujemy nowelizacji budżetu – oświadczył szef MSWiA Joachim Brudziński, pytany, kiedy może ona nastąpić w związku z nowymi propozycjami PiS. – Jak jest dobry gospodarz, to są też pieniądze; wcześniej gdzieś uciekały – podkreślił minister.","W czasie sobotniej konwencji PiS zaprezentowano pięć nowych propozycji. Lider partii Jarosław Kaczyński zapowiedział wprowadzenie od 1 lipca „500 plus” od pierwszego dziecka oraz zniesienie podatku PIT dla pracowników do 26. roku życia. Zapowiedział także „trzynastkę” w postaci najniższej emerytury – 1100 zł – dla każdego emeryta, a także przywrócenie zredukowanych połączeń autobusowych i obniżenie kosztów pracy.W rozmowie na antenie Polsat News prowadzący zauważył, że jeszcze parę miesięcy temu szefowa MRPiPS Elżbieta Rafalska, pytana o 500 plus na pierwsze dziecko, mówiła, że takich pieniędzy nie ma. – Co wielokrotnie podkreślaliśmy – jeżeli wyniki finansowe, jeżeli budżet na to pozwoli, to te pieniądze będą – odparł minister.Pytany, kiedy będzie nowelizacja budżetu, szef MSWiA odparł: „Zaskoczę pana. Nie przewidujemy nowelizacji budżetu”. Na uwagę, że koszt propozycji to 40 mld zł (szefowa MRPiPS Elżbieta Rafalska ocenia, że to 20 mld zł rocznie – przyp. red.), odpowiedział: „I to jest właśnie pytanie – gdzie były te pieniądze”.",,
Kalisz: Boże broń przed Joanną Senyszyn,"– Ryszardzie, ciesz się, że teraz jesteś poza SLD. Teraz będziesz musiał zrezygnować z polityki – tak w programie „Dziś wieczorem” w TVP Info, Joanna Senyszyn atakowała Ryszarda Kalisza. – Dlaczego miałbym rezygnować z polityki? – ripostował Kalisz, a pytany, czy chciałby poparcia SLD w wyborach na prezydenta Warszawy odparł:  – Naprawdę broń mnie Panie Boże przed poparciem Joanny Senyszyn. Na szczęście Pan Bóg mnie broni przed tobą i twoim poparciem.","Dyskusji gości Beaty Tadli na temat wyników eurowyborów od samego początku towarzyszyło pewne iskrzenie. Zaczęło się jednak niewinnie. Ryszard Kalisz zapowiedział, że jutro rozstrzygną się dalsze losy projektu Europa Plus Twój Ruch. – Bezspornym jest, że to połączenie w koalicję nie przyniosło rezultatów. Wynik jest poniżej oczekiwań. Bardzo dużo się teraz spotykam z przedstawicielami różnych innych formacji, ekspertami, socjologami, aby wyjaśnić tę kwestię, dlaczego tak się stało? Wszystko wskazuje na to, że te elektoraty się zniosły. Mój o charakterze państwa otwartego, nie zaakceptował Palikota, jego prowokacji i języka. I prawdopodobnie elektorat Palikota nie zaakceptował mojej formuły funkcjonowania – mówił Kalisz. Słaby wynik SojuszuJoanna Senyszyn wyznała z kolei, że Sojusz Lewicy Demokratycznej osiągnął w eurowyborach wynik niedostateczny. – SLD nie osiągnął takiego wyniku, jakiego oczekiwaliśmy. 9,49 proc. to jest wynik słaby. Natomiast Aleksander Kwaśniewski nie powinien się w tej sprawie wypowiadać, dlatego, że jego kolejny projekt poniósł katastrofę. Już dosyć naszkodził na lewicy. Przez swoje osobiste ambicje i niechęć do różnych polityków Sojuszu, zawsze szkodził SLD, mimo że tylko i wyłącznie Sojuszowi zawdzięcza swoją polityczną karierę – przekonywała Senyszyn. Gorąca debata I prawdopodobnie ten atak na Aleksandra Kwaśniewskiego rozjuszył Ryszarda Kalisza. Polityk stwierdził, że „na lewicy jest kryzys, za który odpowiada beton eseldowski”. – Co do tego nikt nie ma wątpliwości, że SLD blokuje rozwój nowoczesnej myśli lewicowej w Polsce – stwierdził były minister spraw wewnętrznych. To dało początek kłótni lewicowych polityków.– Mam inne poglądy od pani Senyszyn, która wraz z Millerem wyrzucała mnie z SLD … – zaczął zdenerwowany Kalisz. – Ale Ryszardzie, przestań kłamać. Dlatego, że te twoje kłamstwa są po prostu nieprzyzwoite. Zachowuj się przyzwoicie. Jesteś przecież człowiekiem inteligentnym. Człowiekiem na poziomie i zachowuj ten poziom cały czas… – przerwała mu Senyszyn.– Wyrzuciłaś mnie. Byłaś pełnomocnikiem… – kontynuował Kalisz.–  Byłam pełnomocnikiem i przedstawiłam ci zarzuty… – Nie pozwalasz mi dojść do słowa…– Nie potrafiłeś odeprzeć tych zarzutów! – mówiła Senyszyn.– Proszę państwa, no widzicie jakie ja miałem warunki w SLD – stwierdził zrezygnowany Kalisz.– I ciesz się, że teraz jesteś poza SLD. Teraz będziesz musiał zrezygnować z polityki – dodała Senyszyn. Kłótnię między politykami zakończyło pytanie Beaty Tadli, czy Ryszard Kalisz przyjąłby poparcie SLD w wyborach na prezydenta stolicy. – Naprawdę broń mnie Panie Boże, przed poparciem Joanny Senyszyn – stwierdził  i zwrócił się do Senyszyn: – Na szczęście Pan Bóg mnie broni przed tobą i twoim poparciem.                                                teraz odtwarzaneTo połączenie w koalicję nie przyniosło rezultatów",,
„Jadę do Szwajcarii rozmawiać z Kwaśniewskim”,– Będę startował do PE z koalicyjnej listy Europy Plus –  zdradził w programie „Dziś Wieczorem” w TVP Info Ryszard Kalisz. – W czwartek wybieram się do Davos do Szwajcarii gdzie mam rozmawiać z Aleksandrem Kwaśniewskim. Janusz Palikot dostał zaproszenie na tę samą godzinę – dodał.,"Kalisz, gość wieczornego programu w TVP Info przede wszystkim skupił się na krytyce wicepremier Elżbiety Bieńkowskiej. – Bieńkowska wykazała się arogancją władzy. Jej słowa zostaną jej zapamiętane do końca. Pokazała, że nie ma empatii, jest zapatrzona w swoje prymusostwo – przekonywał Kalisz. – Premier przepraszał, bo ma większe wyczucie i wszystko mu się wali – uważa Ryszard Kalisz.Kalisz skrytykował politykę rządu i źle kierowane wydatki. – Jeżeli dzisiaj ten rząd, a nie podejmuje takich prób, nie zbuduje nowych elektrowni, to za trzy lata będziemy mieli w Polsce collapse. Będziemy mieli całe miasta wyłączone. Jeżeli nie wprowadzimy innowacyjnych rozwiązań będziemy mieli za kilka lat zastój średniego szczebla – przekonywał Kalisz. Kalisz przyznał, że będzie startował w wyborach do PE. Przypomniał, że wczoraj jego współpracownicy zaprotestowali, jakoby miał startować z list Twojego Ruchu. – Startuje, jako Dom Wszystkich Polska na koalicyjnej liście Europy Plus – mówił. Przyznał, że jest wewnątrz koalicji trochę sporów. – Wcale nie ukrywam, że tego rodzaju rozmowy są bardzo trudne. Każdy ma swoje zaplecze polityczne – mówił Kalisz i zdradził, że wybiera się właśnie do Szwajcarii, gdzie został ponownie zaproszony. – Mamy zamiar rozmawiać z Aleksandrem Kwaśniewskim w czwartek – wyjawił Kalisz. I dodał, że Janusz Palikot dostał zaproszenie na tę samą godzinę. – Zapewniam, że żadna decyzja nie może być podjęta beze mnie – powiedział w TVP Info Ryszard Kalisz.",,
USA łagodzi stanowisko wobec Pekinu. Trump zapewnił o poparciu dla „polityki jednych Chin”,"Podczas przeprowadzonej w nocy z czwartku na piątek rozmowy telefonicznej prezydent USA Donald Trump zapewnił przywódcę Chin Xi Jinpinga, że Stany Zjednoczone będą respektować „politykę jednych Chin”  - poinformowano w komunikacie Białego Domu.","Była to pierwsza rozmowa przywódców Chin oraz Stanów Zjednoczonych od inauguracji prezydenta Donalda Trumpa. Trwała ponad godzinę i ""przebiegała w bardzo serdecznej atmosferze"". Trump i Xi kontaktowali się wcześniej jedynie po zwycięstwie Trumpa w wyborach prezydenckich z listopada 2016 roku. W komunikacie Białego Domu podkreślono, że prezydent Trump zapewnił Xi Jinpinga o zamiarze honorowania w przyszłości przez USA koncepcji jednych Chin na wyraźną prośbę chińskiego lidera. Taką informację przekazały też państwowe środki przekazu w Chinach. Oznacza to – jak podkreśla agencja Reutera - pośrednie zaakceptowanie zwierzchności Chin kontynentalnych nad Tajwanem przez nową administrację USA. W trakcie rozmowy poruszono szereg zagadnień ważnych dla stosunków dwustronnych – zaznaczono w oświadczeniu Białego Domu. Trump i Xi Jinping przekazali też zaproszenia do odwiedzenia swych krajów. Trump liczy na „konstruktywne relacje” W środę Donald Trump przesłał na ręce chińskiego lidera list, w którym podkreślił, że liczy na „konstruktywne relacje” Stanów Zjednoczonych z Chinami oraz z niecierpliwością oczekuje współpracy z chińskim prezydentem. W reakcji na list prezydenta USA Donalda Trumpa do przywódcy Chin Xi Jinpinga rzecznik MSZ w Pekinie oświadczył: „Bardzo doceniamy życzenia prezydenta Trumpa"" dla Chin w związku z obchodami Nowego Roku. Podkreślił, że Chiny chcą rozwoju relacji z USA. Podkreślił, że Chiny „chcą współpracować ze Stanami Zjednoczonymi zgodnie z zasadami unikania konfrontacji, wzajemnego szacunku i wspólnych korzyści, by promować współpracę, kontrolować spory oraz na silnych i stabilnych fundamentach wspierać rozwój relacji Chiny-USA”. Media przypominają, że Trump konsekwentnie obwiniał m.in. Chiny o deficyt handlowy Stanów Zjednoczonych i utratę miejsc pracy w USA ze względu na przenoszenie produkcji za granicę. Zapowiedział, że jako prezydent odwróci ten trend. Na początku grudnia ubiegłego roku Trump, jeszcze jako prezydent elekt, przeprowadził rozmowę telefoniczną z prezydent Tajwanu Caj Ing-wen, co wywołało napięcia w stosunkach Waszyngtonu z Pekinem. Chiny, które traktują Tajwan jako swoją zbuntowaną prowincję, sprzeciwiają się wszelkim próbom utrzymywania oficjalnych stosunków z Tajpej przez jakąkolwiek stolicę. W odpowiedzi na rozmowę Trumpa z Caj władze Chin wystosowały oficjalną skargę.",,
Polacy wybrali osobistości stulecia,"Jan Paweł II, a następnie Józef Piłsudski i Stefan Wyszyński - to najlepiej oceniane, a zarazem najbliższe Polakom postaci aktywnie działające na rzecz Polski od początku XX wieku. Opublikowany właśnie raport Centrum Badania Opinii Społecznej pokazuje też, że w ciągu ostatniej dekady poważne starty wizerunkowe poniósł Lech Wałęsa.","Z okazji 100-lecia niepodległości Polski zbadano – po 10 latach po raz kolejny – postrzeganie wybranych postaci aktywnych w sferze publicznej w XX i XXI wieku. Problematyk badano w dwóch aspektach – społecznej oceny działalności 22 osobistości i stosunku do nich dorosłych Polaków. Pytania dotyczyły wybranych postaci, które miały wpływ na życie polityczne kraju. Tak jak 10 lat temu, niemal wszyscy badani pozytywnie oceniają działalność dla Polski Jana Pawła II (97 proc.). Na ogół pozytywnie postrzegana jest także działalność Józefa Piłsudskiego, Stefana Wyszyńskiego i Ignacego Paderewskiego (odpowiednio: 82, 75 i 69 proc. ocen pozytywnych przy nieistotnych statystycznie odsetkach ocen negatywnych). Jednoznacznie pozytywnie wypada też w oczach opinii publicznej bilans działań dla Polski Jacka Kuronia (69 proc. ocen pozytywnych i 6 negatywnych), Tadeusza Mazowieckiego (odpowiednio: 67 i 6), Władysława Sikorskiego (60 i 3) oraz Wincentego Witosa (54 i 1). Kontrowersyjną postacią w opinii Polaków jest Leszek Balcerowicz. Co prawda jego działalność dla Polski najczęściej oceniana jest pozytywnie (35 proc.), ale niewiele mniej osób postrzega ją negatywnie (30 proc.).Jednoznacznie negatywnie z punktu widzenia badanych wypada bilans działalności Bolesława Bieruta (42 proc. ocen negatywnych i 12 pozytywnych), Władysława Gomułki (odpowiednio: 37 i 22) oraz Wojciecha Jaruzelskiego (42 i 28).W ciągu ostatnich dziesięciu lat nie zmieniły się oceny jedynie Jana Pawła II i Józefa Piłsudskiego (choć nieznacznie przybyło pozytywnych opinii o marszałku). W omawianym okresie poprawił się społeczny odbiór Tadeusza Mazowieckiego - o 3 punkty procentowe przybyło badanych pozytywnie oceniających jego działalność, a o 4 punkty zmniejszył się odsetek ocen negatywnych. W porównaniu z 2008 r. znacząco wzrosła rozpoznawalność Romana Dmowskiego (z 43 do 58 proc.), co przełożyło się na znaczący wzrost odsetka pozytywnych ocen jego działalności (z 21 do 33). Nadal jednak twórcy i przywódcy Narodowej Demokracji – jednego z dwóch głównych obozów politycznych II Rzeczypospolitej – nie identyfikuje ponad dwie piąte badanych. Od 2008 r. znacznie pogorszyły się oceny działalności Wojciecha Jaruzelskiego i Lecha Wałęsy - w ciągu ostatniej dekady znacząco ubyło Polaków oceniających ich działania pozytywnie i jednocześnie przybyło tych, którzy postrzegają je negatywnie. W mniejszym stopniu pogorszenie społecznego odbioru dotyczy też Leszka Balcerowicza i Władysława Sikorskiego. W porównaniu z 2008 r. zmniejszyły się odsetki respondentów pozytywnie oceniających działalność Stefana Wyszyńskiego i Jacka Kuronia, a wzrosły odsetki tych, którzy nie znają tych postaci. Porównując wyniki tegorocznego badania z danymi z 2008 r. można zauważyć, że tym razem tylko Józef Piłsudski, Tadeusz Mazowiecki i Roman Dmowski uzyskują średnie ocen swej działalności wyższe niż 10 lat temu. Najbardziej w tym okresie pogorszyły się oceny Wojciecha Jaruzelskiego, Lecha Wałęsy, Leszka Balcerowicza, Władysława Gomułki, Władysława Sikorskiego i Bolesława Bieruta. Tak jak przed 10 laty CBOS zapytało Polaków o ich osobisty stosunek do wybranych 22 postaci ze sfery polityki, których działania na rzecz Polski oceniali. Postacią bezkonkurencyjną w tym kontekście pozostaje Jan Paweł II, który - podobnie jak przy ostatnim badaniu – jest bliski ogromnej większości Polaków (83 proc.).W czołówce tegorocznego rankingu, choć ze zdecydowanie mniejszymi odsetkami wskazań, znaleźli się również Józef Piłsudski (24) i Stefan Wyszyński (19), a na kolejnych pozycjach – z niemal takimi samymi odsetkami wskazań – Lech Kaczyński (16) i Lech Wałęsa (15). Warto tu jednak zaznaczyć, że – w porównaniu z poprzednim badaniem – Lech Wałęsa znacznie stracił na popularności; wtedy zajął drugie miejsce, wyprzedzając Józefa Piłsudskiego i Stefana Wyszyńskiego. Badanie przeprowadzono metodą wywiadów bezpośrednich (face-to-face) wspomaganych komputerowo (CAPI) w dniach 28 czerwca - 5 lipca 2018 r. na liczącej 952 osoby reprezentatywnej próbie losowej dorosłych mieszkańców Polski.",,
Niebezpieczne ruchy na Krymie. Kijów: Rosjanie mogą tam przerzucać głowice jądrowe,Na okupowanym przez Rosję Krymie trwa przerzucanie uzbrojenia w stronę granicy z Ukrainą – informują tamtejsze media. Równocześnie z Rosji na półwysep przerzucana ma być broń atomowa.,"O ruchach rosyjskich wojsk, posuwających się ze wschodu na północ półwyspu, poinformowało Hromadskie Radio. W stronę granicy z Ukrainą przerzucane mają być m.in. wojskowe ciężarówki oraz bojowe wozy piechoty. Tymczasem Centrum Informacyjno-Analityczne przy ukraińskiej Radzie Bezpieczeństwa Narodowego i Obrony ogłosiło, że Rosjanie mogą przerzucać na Krym głowice jądrowe.  W okolicach rosyjskiego Rostowa nad Donem oraz na samym półwyspie zaobserwowano bowiem pociągi z oznaczeniami ostrzegającymi przez radiacją. Centrum dodaje, że mogą one transportować głowice dla znajdujących się na Krymie zestawów rakietowych. Głowice dla Iskanderów?Wcześniej wielokrotnie mówiono o broni jądrowej, którą Moskwa może rozmieścić na Krymie. Kijów w grudniu zeszłego roku informował, że na półwysep trafiły zestawy rakietowe Iskander, które przenoszą ładunki atomowe i mają zasięg maksymalnie 500 km. Rosyjscy oficjele przyznawali, że Kreml może umieścić na Krymie broń atomową. – Nie wiem nic o takich planach, ale co do zasady Rosja może to zrobić – powiedział szef wydziału kontroli zbrojeń w rosyjskim MSZ Michaił Uljanow w połowie marca tego roku.",,
„Umożliwił wytarcie z karty bezmyślnej linii Curzona”. 98. rocznica podpisania traktatu ryskiego,"„Obie układające się strony oświadczają, że stan wojny pomiędzy niemi ustaje” – głosi pierwszy artykuł traktatu ryskiego, podpisanego między Polską a Sowietami 98 lat temu, 18 marca 1921 r. o g. 20:30 w Domu Bractwa Czarnogłowych w stolicy Łotwy. „Czy pokój ten będzie trwałym?” – pytał Aleksander Henryk de Rosset, poseł i członek komisji spraw zagranicznych Sejmu Ustawodawczego.","Traktat ryski był jedną z najważniejszych umów międzynarodowych zawartych przez Polskę w okresie międzywojennym. Wytyczał wschodnią granicę Polski i ustalał wzajemne stosunki między naszym krajem a Sowietami. Stronami traktatu był Rząd Rzeczypospolitej Polskiej oraz „Rząd Rosyjskiej Socjalistycznej Federacyjnej Republiki Rad w swojem własnem imieniu i z upoważnienia Rządu Białoruskiej Socjalistycznej Republiki Rad” a także „Rząd Ukraińskiej Socjalistycznej Republiki Rad”.  W drugim artykule traktatu strony deklarowały uznanie niepodległości Ukrainy i Białorusi, a ustalona w nim granica miała być granicą między Polską a Rosją, Polską a Białorusią oraz Polską a Ukrainą. Zwolennicy granicy ryskiej wskazywali jednak, że mimo tej mniejszości odsetek Polaków w Polsce z granicą przesuniętą na wschód byłby niższy. Sytuacja byłaby inna, gdyby do II RP należała całość zamieszkałych przez Polaków obszarów Górnego Śląska, Warmii, Mazur i Powiśla. Oprócz granicy traktat ryski regulował szereg innych kwestii, takich jak poszanowanie praw mniejszości, zwrot dóbr kultury zagrabionych Polsce od 1 stycznia 1772 roku (zwrot ten w rzeczywistości, z małymi wyjątkami, nie doszedł do skutku) czy wypłatę przez Sowiety 30 mln rubli w złocie tytułem „aktywnego udziału ziem Rzeczypospolitej Polskiej w życiu gospodarczem byłego Imperjum Rosyjskiego” (również ten punkt nie został zrealizowany).  Poseł na Sejm i członek Komisji do Spraw Zagranicznych Aleksander de Rosset, autor przedmowy do publikacji „Traktat pokoju między Polską a Rosją i Ukrainą” oceniał postanowienia następująco:   „Pokój ten nie zawiera żadnych omówień, wymagających udziału bądź Ligi Narodów, bądź rozmaitych rad ambasadorów i t. p. instytucji, które, łącznie z rozmaitymi plebiscytami, stały się utrapieniem naszem, w skutku pokoju wersalskiego”. „Przeciwnie pokój ryski, który jest pokojem naprawdę dobrowolnym, choć z naszej strony zwycięskim. – Nie zawiera żadnych obraźliwych instynktów, nie ubliża nikomu. – Nie robi wrażenia wymuszenia; jest istotnie układem obu stron, które miały zobopólny interes zawrzeć pokój” – zapewniał de Rosset  „Czy pokój ten będzie trwałym? Sądzę, że pytanie to jest niezależnem od redakcji traktatu; nie posiada on prowokacyjnych cech; granica polska nie krzywdzi, nie pozbawia kontrahenta czegoś niezbędnego; traktat jest i w szczegółach możliwy do wykonania, bez większego ze strony Rosji wysiłku. Nie w nim przeto leży ewentualne źródło nowej powodzi wojennej, lecz poza nim…” – przewidywał polityk.  „Społeczeństwo nasze nie powinno zapominać że „cud nad Wisłą” i traktat ryski umożliwiły nam przekreślić haniebny dokument, wymuszony w Spa; że umożliwiły wytarcie z karty bezmyślnej linii Curzona. Że zawarcie pokoju rozwiązało nam ręce w sprawie Śląska i Wileńszczyzny” – pisał.",,
Międzynarodowa grupa handlarzy tytoniu rozbita. Zatrzymania również w Polsce,"Policja w siedmiu krajach, w tym w Polsce aresztowała 18 osób różnych narodowości, powiązanych z międzynarodową zorganizowaną grupą przestępczą, zajmującą się praniem pieniędzy i nielegalnym handlem tytoniem. O akcji poinformował Europol.","Grupa zajmowała się nielegalnym handlem tytoniem na bardzo dużą skalę. „W dniu akcji, koordynowanej przez Eurojust (Europejska Jednostka Współpracy Sądowej – przyp. red.), aresztowano 18 osób różnych narodowości, podejrzanych o pranie pieniędzy oraz nielegalny handel i przechowywanie około 670 tys. kg tytoniu” – wyjaśnił Europol.Polska była jednym z siedmiu krajów, w których przeprowadzono policyjną akcję. Aresztowania miały miejsce także we Włoszech, w Belgii, Wielkiej Brytanii i Holandii. Do operacji włączyły się także Rumunia i Cypr.Europol wyjaśnia, że przestępcy kupili rzekomo we Włoszech tytoń, który został następnie został przetworzony i sprzedany handlowcom, zaś ci sprzedawali go nielegalnym fabrykom papierosów. Aresztowane osoby kupowały, sprzedawały i zajmowały się naprawą maszyn do produkcji papierosów.W skoordynowanej akcji w Holandii, we Włoszech, w Wielkiej Brytanii, w Polsce i Belgii brało udział ponad 250 funkcjonariuszy policji, policji skarbowej i służb celnych.",,
Kolejne miasto przystępuje do programu Mieszkanie Plus. Powstanie ponad 120 lokali,Gmina Miasta Radomia przystąpiła do spółki MDR Radom i wniosła do niej aportem nieruchomość przy ul. Tytoniowej. Na tym terenie mają być wybudowane dwa bloki w ramach rządowego programu Mieszkanie Plus – poinformował prezydent Radomia Radosław Witkowski.,"MDR Radom to spółka celowa założona w marcu przez BGK Nieruchomości (obecnie PFR Nieruchomości). Zgodnie z decyzją Rady Miejskiej w Radomiu miasto przystąpiło do niej, wnosząc działkę o powierzchni ponad 8600 metrów kwadratowych.– Akt notarialny w tej sprawie został podpisany we wtorek. Zaproponowaliśmy cztery lokalizacje nieruchomości pod tę inwestycję. Bank Gospodarki Krajowej wybrał działkę położoną przy ul. Tytoniowej – poinformował na konferencji prasowej prezydent Radomia.Na tym terenie mają powstać dwa bloki z 124 mieszkaniami o powierzchni od 27 do 70 metrów kwadratowych. Szacunkowa wartość planowanej inwestycji wynosi 24,5 mln zł.Witkowski stwierdził, że wszystkie zadania, jakie zostały postawione przed gminą, są wykonane. Jak zaznaczył, pozostałe kwestie związane z realizacją programu Mieszkanie Plus są już po stronie PFR Nieruchomości.– Mam nadzieję, że spółka jak najszybciej przystąpi realizacji inwestycji, tak by wkrótce mieszkania mogły być oferowane młodym radomianom – stwierdził prezydent.Witkowski zapewnił, że aktualne pozostają także plany miasta dotyczące budowy mieszkań na wynajem w ramach miejskiego programu „Radom dla młodych”.– Rozpoczęcia tego procesu będę w przyszłym roku wymagał od naszej spółki RTBS Administrator – zaznaczył prezydent. Od stycznia 2019 r. wzorem zamożniejszych państw UE, niżej uposażonym najemcom będą przysługiwać również dopłaty do czynszów najmu, w tym również najmu z opcją dojścia do własności. Oprócz zmian w prawie, mających stworzyć ramy dla realizacji inwestycji, utworzono wehikuł inwestycyjny, nazwany Funduszem Sektora Mieszkań dla Rozwoju. Aktywami Funduszu zarządza PFR Nieruchomości. Fundusz na zasadach komercyjnych inwestuje w nowe projekty mieszkaniowe - zarówno w małych, jak i dużych miastach.Fundusz prowadzi analizy lokalizacji zgłoszonych przez samorządy, spółki Skarbu Państwa oraz podmioty prywatne, które mogą umożliwić budowę ponad 117 tys. mieszkań. Obecnie to 406 projektów o wartości 33 mld 693 mln zł.W ramach Mieszkania Plus jest realizowanych blisko 10 tys. mieszkań. Oddano już do użytku 480 mieszkań w Białej Podlaskiej, gminie Jarocin oraz Kępnie. W pierwszym kwartale przyszłego roku najemcy wprowadzą się do Mieszkania Plus w Gdyni, Wałbrzychu oraz Kępicach.",,
Rząd Wielkiej Brytanii przeciwny granicy pomiędzy Irlandią Płn. a Irlandią,"Brytyjski rząd przedstawi w środę swoje plany dotyczące relacji pomiędzy Irlandią Północną a Irlandią po wyjściu Wielkiej Brytanii z Unii Europejskiej, podkreślając swój sprzeciw wobec przywrócenia fizycznej granicy i kontroli celnej pomiędzy krajami.","W przesłanej europejskim mediom zapowiedzi dokumentu podkreślono, że rząd w Londynie wypowie się przeciwko „jakiejkolwiek fizycznej infrastrukturze granicznej”, która „byłaby powrotem do przeszłości i jest kompletnie nieakceptowalna dla Wielkiej Brytanii”.Jak zaznaczono, szczegółowe rozwiązania dotyczące przepływu dóbr pomiędzy Irlandią Północną a Irlandią, która jest członkiem Unii Europejskiej, zostaną przygotowane po tym, jak ustalona zostanie przyszła polityka celna, która będzie obowiązywała między Wielką Brytanią a Wspólnotą po Brexicie i wygaśnięciu okresów przejściowych. Jeżeli granica, to uproszczenie procedur W przypadku powstania konieczności przeprowadzania kontroli granicznej pomiędzy Irlandią Północną a Irlandią, brytyjski rząd planuje maksymalne uproszczenie procedur. A także wyłączenie z nich małych i średnich przedsiębiorstw, które odpowiadają za ponad 80 proc. handlu transgranicznego.Stanowisko rządu, które zostanie przedstawione w środę w południe, zakłada również zachowanie wspólnej strefy podróżowania (Common Travel Area, CTA) pomiędzy krajami, a także powiązanych z nią specjalnych praw obywateli Wielkiej Brytanii i Irlandii, np. związanych ze swobodą przemieszczania się po obu krajach i braku obowiązku uregulowania statusu imigracyjnego po Brexicie.W dokumencie znajdą się także zapewnienia dotyczące zabezpieczenia ustaleń wchodzących w skład porozumienia wielkopiątkowego z 1998 roku, które zakończyło trwający 30 lat krwawy konflikt między katolikami a protestantami w brytyjskim Ulsterze.Jak zaznaczono w przesłanym oświadczeniu, „obie strony (negocjacji) muszą wykazać się elastycznością i wyobraźnią, jeśli chodzi o kwestię granicy w Irlandii Północnej”. W trosce o handel Jednocześnie podkreślono, że celem utrzymania otwartej granicy jest także zabezpieczenie wartego miliardy funtów handlu pomiędzy Wielką Brytanią i Irlandią Północną a Irlandią.Środowy dokument dotyczący Irlandii Północnej jest drugim z dwunastu, których publikację w najbliższych tygodniach planuje brytyjski rząd w ramach trwających negocjacji o wyjściu kraju z Unii Europejskiej.Prezentując w najbliższych tygodniach szereg szczegółowych analiz, Downing Street chce odeprzeć krytykę, że jest nieprzygotowane do negocjacji i wywrzeć nacisk na unijnych przywódców, aby podczas szczytu UE w październiku uznali, że dokonano „wystarczającego postępu” w rozmowach dotyczących wyjścia ze Wspólnoty oraz zezwolili na formalne rozpoczęcie dyskusji dotyczących przyszłych relacji pomiędzy obiema stronami po Brexicie.Trzecia runda negocjacji w sprawie wyjścia Wielkiej Brytanii z Unii Europejskiej zaplanowana jest na koniec miesiąca.Wielka Brytania rozpoczęła proces wyjścia z Unii Europejskiej w marcu br. i powinna opuścić Wspólnotę do końca marca 2019 roku.",,
Demonstranci w Hongkongu zaatakowali redakcję agencji Xinhua,Protestujący w Hongkongu przeciwnicy władz zaatakowali miejscowy oddział chińskiej państwowej agencji prasowej Xinhua. Doszło do starć między demonstrantami i interweniującą policją. Zatrzymano kilkadziesiąt osób.,"Od wybuchu w czerwcu antyrządowych demonstracji w Hongkongu zatrzymano łącznie ok. trzy tysiące ludzi. Tym razem policja znowu użyła wobec uczestników gazu łzawiącego i armatek wodnych. Część demonstrantów rzucała w funkcjonariuszy koktajlami Mołotowa. To już 22. z rzędu weekend niepokojów w Hongkongu. Agencja Reutera ocenia, że 2 listopada doszło do najpoważniejszych od miesięcy aktów przemocy.  Antyrządowe akcje, w których wzięły udział tysiące demonstrantów, zorganizowano w wielu miejscach Hongkongu. Wielki tłum zebrał się między innymi w jednym z parków. By rozproszyć zgromadzonych, policja użyła gazu łzawiącego. Uczestnicy demonstracji podpalali uliczne barykady oraz wejście do stacji metra Central, zdemolowali też budki telefoniczne. Ataki na infrastrukturę metra to wyraz buntu wobec zawieszania kursów pociągów. Władze chcą w ten sposób utrudnić demonstrującym gromadzenie się. W budynku redakcji chińskiej agencji Xinhua wybito okna i zniszczono drzwi. Miejscowe media relacjonują, że w lobby agencji w dzielnicy Wan Chai wybuchł pożar. Nie wiadomo, czy w środku znajdowały się jakieś osoby. To pierwszy raz, kiedy protestujący zaatakowali budynek agencji prasowej. Bezpośrednią przyczyną utrzymujących się od miesięcy protestów był projekt nowelizacji prawa ekstradycyjnego, który został niedawno wycofany z lokalnego parlamentu przez rząd Hongkongu. Władze regionu nie przychyliły się jednak do żadnego z pozostałych postulatów zgłaszanych przez demonstrantów. Żądają oni między innymi demokratycznych wyborów władz regionu oraz niezależnego śledztwa w sprawie działań policji, którą oskarżają o brutalność. Trwające od czerwca protesty pogrążyły Hongkong w największym kryzysie politycznym od przyłączenia tego regionu do ChRL w 1997 roku. Uderzają również w regionalną gospodarkę, która, jak wynika z opublikowanych na koniec października oficjalnych szacunków, znalazła się w stanie technicznej recesji. Od lipca do września PKB Hongkongu skurczyło się o 3,2 proc. w porównaniu z drugim kwartałem roku, a szefowa rządu Hongkongu Carrie Lam i sekretarz ds. finansów w hongkońskim rządzie Paul Chan ocenili, że regionowi ciężko będzie uzyskać w tym roku jakikolwiek dodatni wzrost gospodarczy.",,
Niespodzianki nie było. Miedwiediew ponownie premierem Rosji,"Niższa izba parlamentu Rosji, Duma Państwowa, zatwierdziła Dmitrija Miedwiediewa na stanowisku premiera Rosji. Kandydaturę premiera przedstawił w Dumie prezydent Władimir Putin; zagłosowało za nią 374 deputowanych, przeciw było 56.","Przeciwko kandydaturze Miedwiediewa wypowiedzieli się deputowani Komunistycznej Partii Federacji Rosyjskiej (KPRF) i Sprawiedliwej Rosji. Sygnalizowali oni wcześniej, że nie poprą premiera, gdyż nie zgadzają się z polityką gospodarczą i społeczną dotychczasowego gabinetu Miedwiediewa. Kandydaturę premiera poparli deputowani rządzącej Jednej Rosji oraz Liberalno-Demokratycznej Partii Rosji (LDPR), dowodzonej przez Władimira Żyrinowskiego. Na czele rządu Rosji Miedwiediew stoi od 2012 roku, wcześniej przez cztery lata był prezydentem. Uważany jest za jednego z najbliższych współpracowników Władimira Putina. Po zaprzysiężeniu w poniedziałek na nową sześcioletnią kadencję prezydencką Putin zaproponował go ponownie na premiera. Prezydent podkreślał w Dumie we wtorek, że poprzedni rząd Miedwiediewa przez ostatnie półtora roku opracowywał działania w sferze rozwoju gospodarczo-społecznego Rosji. Główne tezy tego programu Putin przedstawił w swoim przemówieniu po zaprzysiężeniu, a następnie wydał dekret wyznaczający konkretne cele dla rządu do 2024 roku. Prezydent powiedział we wtorek deputowanym, że logiczne byłoby, by ekipa Miedwiediewa kontynuowała realizację tych planów.",,
Konflikt o Nord Stream 2. Niemiecki biznes w Rosji żąda sankcji na USA,"– Powinniśmy sankcjami odpowiedzieć na sankcje, które szkodzą Europie – powiedział szef niemiecko-rosyjskiej Izby Handlowej Matthias Schepp. Odniósł się w ten sposób do ustawy o budżecie Pentagonu, w projekcie której wpisano sankcje na firmy budujące gazociąg Nord Stream 2. Ustawę przyjęła Izba Reprezentantów USA.","Schepp potępił działania USA i wezwał rząd w Berlinie do kroków odwetowych. Jego zdaniem amerykańskie sankcje stanowią zagrożenie dla niezależności i bezpieczeństwa energetycznego Europy. – Nadszedł już czas, by Berlin i Bruksela zajęły wyraźne stanowisko i zdecydowanie odpowiedziały na działania USA – powiedział Schepp w rozmowie z niemiecką agencją dpa.Podkreślił, że Nord Stream 2 zwiększa bezpieczeństwo energetyczne w Europie i zapewnia dostawy gazy w korzystnych cenach, także w porównaniu do amerykańskiego skroplonego gazu ziemnego (LNG). – Wprowadzając sankcje USA chcą wspierać sprzedaż swojego LNG do Europy – ocenił.– Niemcy potrzebują energii w korzystnych cenach, by utrzymać konkurencyjność swojej gospodarki na świecie – przekonywał szef niemiecko-rosyjskiej Izby Handlowej w Moskwie. Zaprzeczył, że Nord Stream 2 w znacznym stopniu uzależni Niemcy od rosyjskiego gazu. Zaznaczył, że w wyniku planowanych sankcji USA ucierpią przede wszystkim europejskie firmy i niemieckie interesy energetyczne, a nie Rosja.Przyjęta przez Izbę Reprezentantów ustawa o budżecie Pentagonu przewiduje m.in. sankcje na firmy budujące, łączący Rosję i Niemcy przez Morze Bałtyckie, gazociąg Nord Stream 2. O wpisanie sankcji na inwestycję do ustawy zabiegał m.in. republikański senator Ted Cruz. Podkreślił, że w Kongresie i rządzie USA panuje ponadpartyjny konsensus, że „USA muszą zatrzymać rosyjski Nord Stream 2”.",,
"Imigranci także na polskiej granicy. Już prawie 3 tys. zatrzymanych, to głównie Ukraińcy",Rośnie liczba nielegalnych imigrantów starających się przedostać do Polski. W tym roku Straż Graniczna zatrzymała prawie 3 tys. osób. To o blisko tysiąc więcej niż w pierwszym półroczu 2014 r.,"Te liczby nie robią wrażenia w porównaniu z sytuacją na południu Europy. Tylko w lipcu do Grecji przybyło 50 tys. uchodźców, a do Włoch 20 tys. Przez pierwsze trzy miesiące tego roku do Europy przedostało się 340 tys. imigrantów. To prawie trzykrotnie więcej, niż przez cały zeszły rok.Większość imigrantów szturmujących wybrzeża Grecji i Włoch pochodzi z państw Afryki Północnej, Bliskiego Wschodu i Azji. Inaczej wygląda sytuacja w przypadku polskiej granicy.W tym roku wśród zatrzymanych największą grupę stanowili obywatele Ukrainy (1,8 tys.), Rosji narodowości czeczeńskiej (ponad 200), Białorusi (ponad 130) oraz Wietnamu (ponad 120). Zdecydowanie rzadziej przybysze pochodzący z Afryki czy Bliskiego Wschodu; najczęściej były to pojedyncze przypadki. – Jeśli chodzi o kierunki migracji, to w ostatnich latach są one stałe. Z punktu widzenia aktualnej sytuacji migracyjnej w Europie, jesteśmy krajem tranzytowym. Uchodźcy z Afryki Północnej nie są zainteresowani stałym pobytem w Polsce. Ich celem są bogatsze kraje Europy – podkreślił komendant główny Straży Granicznej gen. dyw. Dominik Tracz.„Liczby nie są niepokojące”Jak wynika z danych Urzędu do Spraw Cudzoziemców od początku roku już ponad 6 tys. cudzoziemców - głównie Ukraińców oraz Czeczenów – złożyło w Polsce wnioski o nadanie statusu uchodźcy. W całym zeszłym roku było 8,2 tys. osób.– Skala wniosków o przyznanie statusu uchodźcy jest monitorowana zarówno przez Straż Graniczną, jak i Urząd ds. Cudzoziemców, który je rozpatruje. Nie zauważamy znacznego wzrostu liczby składanych wniosków. Na dziś nie są to liczby niepokojące, a wnioskujący to głównie obywatele Ukrainy i obywatele Rosji narodowości czeczeńskiej – powiedział Tracz.W całym 2014 r. Straż Graniczna zatrzymała ok. 4,3 tys. cudzoziemców spoza UE, którzy przedostali się do Polski nielegalnie.                                                    Uchodźcy stojący w kolejce po pomoc na greckiej wyspie Kos (fot. PAP/EPA/ODYSSEUS)",,
Światowe media piszą o sukcesie PiS i powrocie lewicy,"Zagraniczne media komentują wyniki niedzielnych wyborów parlamentarnych w Polsce. Dziennikarze skupiają się na trzech wątkach – rekordowym poparciu dla PiS, bardzo wysokiej frekwencji i powrocie do gry lewicy, po czteroletniej przerwie.",,,
Radca prawny z Olsztyna przeprasza i „rezygnuje z obecności w mediach społecznościowych”,"Pragnę przeprosić wszystkich, których uraziłem swoim zachowaniem – napisał na Twitterze radca prawny z Olsztyna Piotr Laskowski. Takimi słowami odniósł się do swoich ostatnich postów, w których w ostry sposób namawiał do agresji wobec polityków. Wulgarne wypowiedzi skierowane były także m.in. do dziennikarzy Telewizji Polskiej.","Laskowski pracuje jako radca prawny w kancelarii Laskowski Kurowski Parzych Pożarski i Partnerzy z Olsztyna. W mediach społecznościowych publikował między innymi swoje zdjęcie z rzecznikiem Sądu Najwyższego sędzią Michałem Laskowskim. Internauci pytali, czy prawnicy są ze sobą spokrewnieni, nie zostało to jednak wyjaśnione.  Natomiast kilka dni po protestach sędziów w sprawie cofnięcia delegacji sędziego Juszczyszyna  Piotr Laskowski zamieścił wulgarne wpisy, w których obraźliwie wypowiadał się o Prawie i Sprawiedliwości, a także o wiceministrze sprawiedliwości Sebastianie Kalecie. Obrażał także dziennikarzy TVP. „To są szczujnie je**ne z ku**izji” – napisał.  Słów „J***ć pisiora i się nie bać!” użył podczas protestów w sprawie Juszczyszyna Władysław Frasyniuk, który zapewniał, że sędziowie walczą na pierwszym froncie o państwo prawa, które jest jedynym gwarantem naszej wolności.",,
"ETA przeprasza swe ofiary, biskupi wzywają do pojednania","Separatystyczna organizacja terrorystyczna ETA zapowiedziała, że 5 maja ostatecznie zakończy działalność. Teraz opublikowała w regionalnym baskijskim dzienniku „Gara” oświadczenie, w którym przeprasza swe ofiary i uznaje szkody, jakie wyrządziła. Osobne oświadczenie wydali katoliccy biskupi z Kraju Basków w Hiszpanii
i Francji. Przeprosili za „pomocnictwo, dwuznaczną postawę i zaniedbania Kościoła w obliczu terroryzmu ETA”.","Sześciu duchownych przypomniało, że „wielu ludzi Kościoła dało w czasie minionego półwiecza (działalności ETA – red.) dowody heroizmu”. W deklaracji podpisanej przez pięciu biskupów hiszpańskich (z Pampeluny-Tudeli, Bilbao, San Sebastian i Vitorii) orazjednego francuskiego (z Bajonny) wyrażono solidarność z ofiarami przemocy ze strony ETA.  Hierarchowie zwrócili się z prośbą o takie przeprowadzenie powrotu byłych terrorystów do społeczeństwa, aby ich ofiary nie czuły się upokorzone.  W walce o niepodległość Kraju Basków założona w 1959 roku ETA dopuszczała się zamachów, napadów i porwań. Z rąk jej bojowników śmierć poniosło ponad 800 osób: policjantów, żołnierzy i cywilów. W 2011 roku ETA ogłosiła trwałe zawieszenie broni i poddanie się kontroli międzynarodowych ekspertów.",,
Polscy politycy chwalą przemówienie Trumpa. Opozycyjni również,"Wizyta prezydenta Stanów Zjednoczonych w Polsce była sukcesem. Potwierdzają to nawet politycy opozycji. – Donald Trump powiedział najważniejsze rzeczy, które powinniśmy usłyszeć – powiedział TVP Info Rafał Trzaskowski z PO. Jego partyjny kolega, były szef MON Tomasz Siemoniak, chwali liczne nawiązania amerykańskiego przywódcy do polskiej historii.","Politycy Prawa i Sprawiedliwości świętują sukces dyplomatyczny rządu Beaty Szydło. – Polska nie jest na peryferiach. Staliśmy się jednym z najważniejszych graczy na świecie – powiedział TVP Info Patryk Jaki z PiS. Jaki uważa, że dzięki wizycie Donalda Trumpa w Polsce „wiele państw miało okazję usłyszeć, jaką piękną historię miał nasz kraj”. Zgadza się z nim były minister obrony narodowej Tomasz Siemoniak. – To ważne, że amerykański prezydent mówi o polskiej historii, m.in. o Powstaniu Warszawskim – przyznaje polityk PO.– Zachodnia Europa z zazdrością patrzyła na wydarzenia w Warszawie – uważa Rafał Bochenek. Rzecznik rządu przypomniał, że prezydent USA „postawił Polskę za wzór” jako państwo, które realizuje w stu procentach zobowiązania sojusznicze w ramach NATO . Według Rafała Trzaskowskiego z Platformy Obywatelskiej amerykański przywódca w swoim przemówieniu nie zwracał się tylko do polityków partii rządzącej, ale do wszystkich.",,
Imigranci w Niemczech napastowali seksualnie kobiety i atakowali policjantów,Podczas rozpoczętego w weekend festynu w Schorndorf pod Stuttgartem na południu Niemiec doszło do przypadków molestowania seksualnego kobiet przez uchodźców oraz do ataków na policjantów – podały media w poniedziałek. Władze wzmocniły środki bezpieczeństwa.,"– Agresja wobec policjantów była przerażająca – powiedział w poniedziałek rzecznik policji cytowany przez agencję dpa.Z policyjnego komunikatu wynika, że uczestniczki festynu, w tym 17-letnia dziewczyna, były seksualnie molestowane na miejskim rynku oraz przed dworcem kolejowym. Podejrzanymi są Irakijczyk oraz trzech imigrantów z Afganistanu starających się o azyl w Niemczech. W nocy z soboty na niedzielę w parku zamkowym zebrało się około tysiąca młodych mężczyzn, z których, jak pisze policja, „duża część była obcego pochodzenia”. Młodzież obrzuciła butelkami fasadę zamku, atakowała też innych uczestników.",,
Kandydaci na celowniku studentów UW,"O bezpieczeństwie Polski, także energetycznym oraz o tym, jaka powinna być polska armia dyskutowali podczas  debaty na Uniwersytecie Warszawskim kandydaci na prezydenta. Zgodzili się, że polska armia powinna być silna, a – jeśli chodzi o politykę zagraniczną – Bronisław Komorowski przyznał: „Nie psuć tego, co jest”. Na debatę nie przybyli Grzegorz Napieralski (SLD) oraz Jarosław Kaczyński (PiS), gdyż prowadzili kampanię poza Warszawą.","Bronisław Komorowski (PO) powiedział, że nie wolno „nadgorliwie” wysyłać żołnierzy na dwie wojny jednocześnie, a także „nadgorliwie schlebiać wielkim”. Podkreślał,że trzeba umieć powiedzieć „nie” nawet prezydentowi Stanów Zjednoczonych,jeśli coś nie jest zgodne z polskim interesem narodowym. Opowiedział się zawzmocnieniem integracji europejskiej i współdziałaniem z największymi krajamiUE.Komorowski zaznaczał, że armia przechodzi obecnie proces zmian. Zaznaczył, że żołnierze powinni dysponować nowocześniejszym sprzętem technicznym. Dodał, że NATO jest jednym z najważniejszych, ale nie jedynym fundamentem polskiego bezpieczeństwa.– Z całym szacunkiem dla marszałka Komorowskiego prezydent powinien starać sięnie tylko niczego nie zepsuć, ale też coś dobrego zrobić – powiedziałAndrzej Olechowski. Opowiedział się za skoncentrowaniem polskiej politykizagranicznej na poprawie relacji z Niemcami i rozpoczęciu otwartego,życzliwego dialogu z Rosją.– Siły zbrojne muszą być odbiurokratyzowane i wyposażone w sposób adekwatny do współczesnego pola walki – zaznaczył. Dodał, że śmierć dowódców sił zbrojnych – w katastrofie prezydenckiego samolotu pod Smoleńskiem – świadczy o złych procedurach wpolskiej armii.Waldemar Pawlak (PSL) uważa, że polskiej polityce zagranicznej potrzebny jestnowy impuls i że bywa ona albo nazbyt uległa, albo nastawiona na „walkę zewszystkimi”. Według Pawlaka, Polska powinna odgrywać rolę lidera w regionie,co wzmocni jej rolę w Europie i na świecie.Bezpieczeństwo Polski – w opinii Pawlaka – to nie tylko bezpieczeństwo militarne, ale także m.in. energetyczne. Mówił nie tylko o zapewnieniu dostaw gazu do Polski, ale też o wykorzystaniu energii odnawialnej. Dodał, że ważne jest też bezpieczeństwo egzystencjalne. – Jeśli ludzie będą mieli prace, to rozwiąże się wiele problemów – zaznaczył.Andrzej Lepper (Samoobrona) ocenił, że największym błędem polskiej politykizagranicznej było wysłanie wojska do Iraku i Afganistanu. Uznał, żeprzystąpiliśmy do UE na „złych, niekorzystnych warunkach”. Kandydat Samoobrony wskazał, że budżet polskiej armii jest za mały, a opieranie bezpieczeństwa tylko na obecności w NATO nie jest wystarczające. – Musimy mieć własną silną armię, aby zapewnić nam ochronę granic – powiedział Lepper.Janusz Korwin-Mikke (Wolność i Praworządność) zapowiedział, że będzie prowadził politykę „zimnego egoizmu państwowego”. Obiecywał, że „nie zrobi błędu LechaKaczyńskiego, który jednocześnie drażnił Niemcy i Rosję”. Zapowiedział też,że zawetuje każdą próbę wprowadzenia w Polsce euro. Jedną z pierwszych inicjatyw ustawodawczych Korwin-Mikkego jako prezydenta byłaby ustawa o siłach zbrojnych. Dodał, że „armia jest po to, aby walczyć, a nie siedzieć w koszarach”. W ten sposób – jego zdaniem – żołnierze zdobywają doświadczenie. Kornel Morawiecki ocenił, że Polska „ma niepodległość zewnętrzną, ale niewewnętrzną”, a polskie elity kierują się często „interesem własnych koterii”. Polska armia – w ocenie Morawieckiego – powinna być zawodowa, ale musi być uzupełniona terytorialnym systemem obronnym. Do tej pory polską polityką zagraniczną rządzi frazes, Polska nie może tylkoprzytakiwać – powinna proponować wizję Europy solidarnej – przekonywał MarekJurek (Prawica Rzeczypospolitej). Według niego, podstawą bezpieczeństwa Polski jest własna zdolność do obrony. – Zdecydowanie będę bronił nakładów na obronę. Nie mogą być obniżane. Powinny być optymalizowane – podkreślił.Bogusław Ziętek (Polska Partia Pracy)opowiedział się za koncentrowaniem integracji europejskiej na budowie Europysocjalnej, m.in. w dziedzinie polityki zatrudnienia i w ramach służby zdrowia. Wszystkie dotychczasowej rządy Polski prowadziły złą „politykę wojenną” – ocenił Ziętek. Dodał, że nie życzy sobie, żeby w jego imieniu prowadzono „brudne wojny” w Iraku i  Afganistanie.",,
Elektroniczny różaniec ma zachęcić młodzież do modlitwy,"Powiązana z oficjalną papieską siecią społecznością Pope’s Worldwide Prayer Network organizacja Click to Pray chce wykorzystać nowe technologie, by zachęcić katolicką młodzież do modlitwy. Mają temu służyć specjalna aplikacja oraz... „e-różaniec”.","Elektroniczny różaniec opracowała tajwańska firma technologiczna GadgTek. Gadżet składa się z 10 czarnych paciorków z agatu i hematytu oraz metalowego krzyża z wbudowanym czujnikiem ruchu. Urządzenie wycenione na ok. 110 dolarów jest wodoodporne i aktywowane przez wykonanie znaku krzyża – podał serwis BBC.„E-różaniec” łączy się z aplikacją Click to Pray eRosary przeznaczoną na smartfony z systemem Android lub iOS. Program wspiera trzy różne formuły różańcowe i monitoruje postępy użytkownika w odmawianiu koronki, zawiera także audiowizualne wyjaśnienia dotyczące modlitwy.Media zwracają uwagę, że to kolejna próba środowisk katolickich, by zwiększyć zaangażowanie wiernych przy pomocy technologii. W zeszłym roku podobną funkcję miała pełnić bezpłatna (ale zawierająca reklamy i opcje zakupów w aplikacji) oparta na lokalizacji gra wzorowana na popularnym „Pokemon Go” pt. „Follow JC Go”.",,
„Słowa prezydenta RP z listu do prezydenta elekta  są wezwaniem do pogłębienia dialogu”,"– Polskie władze i polska dyplomacja były i są bardzo dobrze przygotowane do współpracy ze strategicznym partnerem, dla nas kluczowym, jeśli chodzi o bezpieczeństwo, jakim są Stany Zjednoczone – mówił w programie „Kwadrans polityczny” Paweł Soloch, szef Biura Bezpieczeństwa Narodowego.","– Były i są stale podtrzymywane kanały związane z kwestiami dla nas najistotniejszymi, a mianowicie postanowieniami szczytu NATO. Te postanowienia szczytu NATO są i będą realizowane nawet po objęciu stanowiska przez prezydenta elekta. Kontynuacja strategicznego dialogu z państwem amerykańskim będzie. Jesteśmy głęboko przekonani, że relacja z USA w sensie geopolitycznych interesów nie ulegnie radykalnej zmianie – powiedział Soloch.  Zwrócił uwagę, że słowa prezydenta RP z listu do prezydenta elekta  Donalda Trumpa są wezwaniem do pogłębienia dialogu. – Nowa administracja zwłaszcza w wewnętrznej sytuacji USA kiedy ta polaryzacja jest dosyć silna jest nowym wyzwaniem dla władz polskich podobnie jak dla innych partnerów USA. W kampanii padały słowa ciepłe wobec Polaków, odnosił się też pozytywnie do relacji z Rosją  – powiedział. Dodał, że polski rząd na pewno będzie przypominał USA o problemie wiz. – O tym decyduje ostatecznie kongres, myślę, że ta sprawa jest ważna, ale nie jest teraz najważniejsza – dodał. „Władze są przygotowane na przebieg wydarzeń”W programie poruszony został także wątek obchodów 11 listopada. – Mam nadzieję, że będzie bezpiecznie. Wiem o tym, że planowanych jest kilka demonstracji. To nie tyle kwestia odwołania się do służb porządkowych, które są przygotowane na taką możliwość, ale odwołania się do tego, że mimo podziałów święto to będzie obchodzone w sposób godny – mówił. Dodał, że przebieg ubiegłorocznych demonstracji pokazał, że możliwe są protesty i demonstracje, które odbywają się bez aktów przemocy. – Myślę, że władze są przygotowane na przebieg wydarzeń. Nie ma sensu rozpatrywać jutrzejszego święta pod kątem czy dojdzie do jakichś zdarzeń, czy nie – stwierdził. Krzysztof Grzybowski: Kwadrans Polityczny, witam państwem, naszym gościem jest Paweł Soloch, szef Biura Bezpieczeństwa Narodowego, dzień dobryPaweł Soloch: Dzień dobryK.G.: Czy pana zdaniem jutro na ulicach Warszawy będzie bezpiecznie?P.S.: Mam nadzieje, że będzie bezpiecznie, wiem że planowanych jest kilka demonstracji, tutaj nie tyle jest kwestia odwołania się do działań służb porządkowych, ale raczej odwołanie się do tego, ze mimo podziałów wśród Polaków to święto będzie obchodzone w sposób godny.K.G.: A boi się pan, że emocje mogą nie pozwolić, żeby było spokojnie?P.S.: Mam nadzieję, że nie, zresztą przebieg dotychczasowych demonstracji, w ciągu ostatniego roku, po zmianie władzy pokazuje to, że są możliwe protesty i demonstracje, które odbywają się bez przemocy i aktów łamania prawa.K.G.: zastanawiam się na ile spokojny przebieg demonstracji to będzie zasługa ministra Błaszczaka i jego słów, przypomnijmy że minister Błaszczak ostrzegał przed prowokacjami ze strony uczestników marszu KOD, a potem stwierdził, że ma nadzieję, że dzięki jego wypowiedziom organizatorzy wycofali się z prowokacji...P.S.: Przede wszystkim dzięki działaniom jakie zostały podjęte, bo sprawność MSW była widoczna podczas ŚDM i szczytu NATO, istotniejsze są działania a nie słowa, a do tej pory działania były skuteczne.K.G.: Czy to nie jest bardzo wygodne, przypisywać sobie zasługi jeszcze przed wydarzeniem?P.S.: Władze są przygotowane na przebieg wydarzeń, nie ma sensu rozpatrywać jutrzejszego świata pod kątem tego, czy do jakichś wydarzeń dojdzie, czy nie.K.G.: Czy polskie władza i dyplomacja są dobrze przygotowane na wybór Donalda Trumpa na prezydenta?P.S.: Myślę, że były i są przygotowane na współpracę ze strategicznym partnerem, kluczowym jeśli chodzi o bezpieczeństwo, jakim są USA.K.G.: A wczorajsze słowa ministra Waszczykowskiego, mówiące o tym, że z tego co wie, w sztabie Trumpa są ludzie związani z Polonią i będzie natychmiast te kontakty uruchomiać wszystkie kanały, pytanie czy nie trzeba było tego robić dawno temu?P.S.: Nie chciałbym się odnosić do tych słów, wiem, że działania nie tylko uruchamiające czy podtrzymujące pewne kanały kontaktów z przedstawicielami obozów obu kandydatów były, ale co z naszego punktu widzenia jest bardzo istotne, stale są podtrzymywane kanały związane z kwestiami dot. implementacji postanowień szczytu NATO. Które to postanowienia są realizowane i będą dalej, nawet po objęciu stanowiska przez prezydenta elekta. Z punktu widzenia geopolitycznych interesów sytuacja nie ulegnie radykalnej zmianie.K.G.: „Jesteśmy szczególnie zadowoleni, że podczas tegorocznego szczytu NATO w Warszawie Stany Zjednoczone zdecydowały się na to, by zwiększyć swoją obecność wojskową w Polsce, a tym samym wzmocnić wschodnią flankę Sojuszu. Mamy szczerą nadzieję, że Pańskie przywództwo otworzy nowe możliwości dla naszej współpracy otwartej na wspólnym zobowiązaniu” to słowa z listu prezydenta Andrzeja Dudy, pytanie czy te słowa nie są przejawem pewnych obaw i dyskretnym przypomnieniem?P.S.: Mówiąc o kontynuacji mówię o tych działaniach, które Amerykanie już podjęli, czyli rozmieszczaniu batalionów, słowa rezydenta są kolejnym krokiem do pogłębienia dialogu. K.G.: Donald Trump powiedział wczoraj, że USA będzie dążyła do pogłębienia współpracy ze wszystkimi krajami, mam pan w pamięci różne wypowiedzi D. Trumpa, mówiące np. o sympatii do prezydenta Putina, albo o tym, że w przypadku konfliktu Amerykanie będą sprawdzać czy należy sojusznikowi pomóc czy nie, to nie czuje pan pewnych obaw?P.S.: Nie. Oczywiście nowa administracja, zwłaszcza w takiej sytuacji kiedy polaryzacja w USA jest dosyć silna, jest oczywiście wyzwaniem dla władz Polski, jak i innych partnerów USA. Podczas kampanii padały również słowa ciepłe pod adresem Polaków, również w kontekście NATO i relacji polsko- amerykańskich. K.G.: Było też o wizach, polski rząd będzie prezydentowi Trumpowi o tym przypominać?P.S.: Na pewno tak, tylko musimy pamiętać o całym kontekście interesów polsko- amerykańskich, czy to jest temat numer jeden to się okaże.K.G.: Kandydat D. Trump mówił o tym, że zajmie się tym tematem w ciągu pierwszych tygodni urzędowania.P.S.: Pamiętajmy jednak, że o sprawie wiz decyduje ostatecznie Kongres, jeżeli będzie to leżało w interesie Polski, to władze będą wywierały nacisk na tę kwestię.K.G.: Czy zgadza się pan ze stwierdzenie, że jeśli Polska nie wybierze Europy, to w kontekście amerykańskich wyborów czeka nad nowa Jałta, jak powiedział jeden z niemieckich polityków?P.S.: Nie zgadzam się z postawieniem sprawy albo USA albo Europa, wczoraj spotkałem się z przedstawicielami ministra obrony Niemiec, którzy przedstawiali białą księgę dot. bezpieczeństwa z perspektywy niemieckiej, i oni również mówili o tym, że nie ma wyboru między USA a Europa, jest wybór relacji transatlantyckich, Europy ze Stanami Zjednoczonymi, my mamy taką samą perspektywę.K.G.: Wczoraj prezydent Putin do polskiego ambasadora powiedział: „wiemy, że stanu stosunków polsko- rosyjskich nie można nazwać zadowalającym, ale uważamy, że odbudowa dialogu jest możliwa i z naszej strony jesteśmy gotowi zrobić wszystko, aby osiągnąć ten cel” Jak to traktować?P.S.: Jeżeli za tymi słowami będą szłyby czyny, to należałoby się cieszyć, na razie to tylko słowa, oczywiście nie należy ich odrzucać. Ale czekamy na decyzję, jest kwestia agresji na Ukrainę, czy wywierania wzmożonej presji militarnej w rejonie bałtyckim, jeżeli za taka deklaracja pójdą czyny należy się z tego cieszyć.K.G.: Ale po tym c pan wymienił raczej trudno uwierzyć w to, ze te relacje faktycznie mogą ulec polepszeniu. P.S.: Wiele zależy od relacji Rosja -UE a przede wszystkim Rosja-USA, ale intencje Rosji w krótkim wymiarze czasowym będziemy mgli ocenić na początku przyszłego roku.K.G.: Nie ma ryzyka, że Polska pozostanie jedynym ambasadorem sprawy ukraińskiej? P.S.: Odwołam się do wypowiedzi niemieckich, gdzie w jawnym dokumencie Niemcy piszą, że największym destabilizatorem w Europie jest właśnie Rosja. Są różne propozycje rozwiązania konfliktu rosyjsko- ukraińskiego, ale nie jest tak, że Ukrainą interesuje się tylko Polska. K.G.: Bardzo dziękuję za rozmowę.P.S.: Dziękuję",,
Katedra w Kolonii ewakuowana. Policja: to nie terroryści,"Policja ewakuowała słynną katedrę w Kolonii. Wszystko za sprawą dziwnie zachowującego się mężczyzny, który kilkukrotnie wychodził i wchodził do kościoła. Został aresztowany przez policję; nie ma żadnych oznak wskazujących, że mężczyzna planował zamach terrorystyczny.","Mężczyzna podjechał na Domplatte (gdzie znajduje się katedra – przyp.red.) furgonetką i kilka razy podszedł do kościoła, poinformował miejscowy rzecznik policji. O 8:15 ochrona katedry zawiadomiła policję. Mężczyzna został aresztowany, a policja stanęła na straży wejścia do katedry. Według dowodu tożsamości mężczyzna jest młody, pochodzi ze wschodu, z rejonu Aachen. Furgonetka była pusta, jednak nie wiadomo jeszcze, czy wniósł coś do katedry. Zdaniem policji nie było żadnych oznak ataku terrorystycznego. Niemniej jednak katedra została przeszukana ze względów bezpieczeństwa przy użyciu psów do wykrywania materiałów wybuchowych.",,
Chorwacja zamyka przejścia graniczne z Serbią. Ruch na drogach do granicy wstrzymany,"Chorwacka policja wstrzymała do odwołania ruch pojazdów na drogach prowadzących do siedmiu z ośmiu przejść granicznych z Serbią – poinformowały władze w Zagrzebiu. Zakaz ruchu obejmuje przejście graniczne Tovarnik, gdzie jednak - jak donosi agencja Reutera - imigranci przedzierają się za granicę przez okoliczne pola.","Od piątku rano zamknięte jest siedem z ośmiu przejść granicznych. Otwarte jest tylko to w miejscowości Bajakovo, na głównej drodze łączącej Belgrad z Zagrzebiem. Wcześniej chorwacki minister spraw wewnętrznych Ranko Ostojić zapowiedział, że Chorwacja zamknie całkowicie granicę z Serbią, jeśli napływ migrantów ponownie wyniesie 8 tys. osób dziennie. Dodał, ze Chorwacja nie ma już możliwości przyjmowania nowych migrantów. Po zamknięciu przez Węgry granicy z Serbią, od środy rano do Chorwacji przedostało się ok. 11 tys. migrantów. Wojsko w gotowości Prezydent Chorwacji Kolinda Grabar-Kitarović nakazała w czwartek wojsku, by było gotowe, jeśli zajdzie taka konieczność, do ochrony granic państwowych przed nielegalnymi imigrantami. Drogę przez Chorwację migranci wybierają z powodu zamknięcia granicy serbsko-węgierskiej i wprowadzenia na Węgrzech zaostrzonych przepisów dotyczących nielegalnego przekraczania granicy. W przeciwieństwie do sąsiednich Węgier i Słowenii, Chorwacja nie należy jeszcze do strefy Schengen.",,
Francja: socjaliści z szansą na absolutną większość,"Partia Socjalistyczna i jej sojusznicy mają duże szanse wygrać w niedzielę II turę wyborów parlamentarnych we Francji i zdobyć bezwzględną większość. Dzięki temu nowy prezydent, wywodzący się z socjalistów François Hollande będzie mógł bez problemów wprowadzić reformy.","Według ostatnich sondaży, socjaliści i ich drobni sojusznicy mogą pokusić się o końcowe zwycięstwo bez oglądania się na rezultaty osiągnięte przez radykalny Front Lewicy, czy Zielonych; ci ostatni weszli do rządu stworzonego po objęciu prezydentury przez Hollande'a.Partia Socjalistyczna i skupione wokół niej ugrupowania wygrały pierwszą turę wyborów 10 czerwca zdobywając 46,77 proc. głosów. Prawica skupiona wokół rządzącej do niedawnaUnii na rzecz Ruchu Ludowego (UMP) byłego prezydenta Nicolasa Sarkozy'ego – 34,07 proc., a skrajnie prawicowy Front Narodowy (FN) Marine Le Pen – 13,6 proc. W sumie jednak udało się wybrać w pierwszej turze tylko 36 deputowanych.Z ankiety ośrodka Opinion Way-Fiducial, przeprowadzonej 13-14 czerwca dla dziennika kół gospodarczych „Les Echos”, wynika, że w drugiej turze PS, Partia Lewicy Radykalnej (PRG) oraz Ruch Republikański i Obywatelski (MRC) uzyskają w sumie od 295 do 330 mandatów w liczącym 577 miejsc Zgromadzeniu Narodowym. Do absolutnej większości potrzeba 289 mandatów.Europejska Ekologia-Zieloni (EELV) może liczyć na 12-18 miejsc, a Front Lewicy (Francuska Partia Komunistyczna i ugrupowania skrajne) pod wodzą Jean-Luca Melenchona na 8-12 miejsc.Na prawicy, UMP i jej sojusznicy zdobędą 200-230 mandatów, a centryści (Nowe Centrum, Partia Radykalna, Sojusz Centrowy) – 15-22 miejsca, przy czym Ruch Demokratyczny (MoDem) Francois Bayrou maksymalnie dwa mandaty.Front Narodowy i inni kandydaci skrajnej prawicy mogą liczyć na cztery miejsca w parlamencie. Jeśli prognozy okażą się trafne partia Le Pen wejdzie do parlamentu po raz pierwszy od 15 lat. Największy sukces ugrupowanie odniosło w 1986 roku, kiedy wprowadziło do Zgromadzenia Narodowego 35 deputowanych. Pozostałe partie ubiegające się obecnie o miejsca w parlamencie zdobędą maksymalnie trzy mandaty. Zanosi się więc we Francji na kolejne zwycięstwo socjalistów po przejęciu kontroli nad Senatem w 2011 roku i wygranej Hollande'a w wyborach prezydenckich z 6 maja bieżącego roku.Hollande bardzo liczy na możliwość dysponowania większością niezbędną do przeprowadzenia zapowiadanych reform. Prócz wprowadzenia bodźców mających ożywić gospodarkę Hollande obiecał zredukować deficyt budżetowy z 5,7 proc. do 3 proc. PKB w 2013 roku. Realizacja takiego celu wymaga surowych cięć wydatków, którym sprzeciwia się Front Lewicy, więc zdobycie większości parlamentarnej bez udziału radykałów byłoby prezydentowi bardzo na rękę.Socjaliści zdają sobie sprawę, że Francję czeka okres wyrzeczeń, realizacji planu dyscypliny budżetowej i oszczędności. Państwo zmaga się z rekordowym długiem publicznym sięgającym blisko 90 proc. PKB, bezrobocie dochodzi do 10 proc. Kolejnym wyzwaniem jest pobudzenie wzrostu, który – według prognoz rządowych – nie przekroczy w tym roku 0,5 proc. PKB.Wyzwanie gospodarcze, przed którym stoi zarówno nowy prezydent, jak i nowy parlament ma także wymiar europejski: Francja jest obok Niemiec motorem napędowym strefy euro, a analitycy finansowi obawiają się, że to właśnie ona – po Grecji, Włoszech i Hiszpanii – wpadnie w kryzys zadłużenia. W styczniu Francja straciła najwyższy rating, potrójne A agencji Standard&Poor's, co wywołało wielki niepokój w kręgach finansowych i rządzących w Paryżu.W opinii wielu specjalistów, nowe władze Francji będą miały niewielką możliwość manewru w kwestiach ekonomicznych z powodu presji rynków finansowych i ciężkiego brzemienia francuskiego długu.Dziennik „Financial Times” pisze, że podczas drugiej tury wyborów parlamentarnych niezamierzonej pomocy może udzielić socjalistom Front Narodowy (FN), gdyż wielu dotychczasowych wyborców UMP może zagłosować na kandydatów Frontu Narodowego. Szefowa tego ugrupowania Marine Le Pen twierdzi, że tylko jej partia stanowi realną alternatywę dla socjalistów.Z sondażu ośrodka BVA przeprowadzonego dla piątkowego „Le Parisien” i „Aujourd'hui” wynika, że prawie co drugi Francuz (46 proc.) uważa, że przed drugą turą wyborów UMP zajęła stanowisko „zbyt bliskie” do FN; 68 proc. sympatyków UMP jest zdania, że ich partia nie jest „ani zbyt blisko, ani nie dość blisko” FN.Zgodnie z ordynacją wyborczą w głosowaniu z 10 czerwca mandaty zdobyli kandydaci, którzy uzyskali w swoich okręgach ponad 50 proc. głosów. Jeśli nikt nie uzyskał takiego wyniku, w najbliższą niedzielę odbędzie się tam druga tura i wystartują w niej kandydaci z co najmniej 12,5 proc. głosów z pierwszego głosowania.Liczba deputowanych w Zgromadzeniu Narodowym odpowiada liczbie okręgów wyborczych. We Francji metropolitalnej jest ich 539, w departamentach i terytoriach zamorskich – 27. Jeden okręg obejmuje średnio 100 tysięcy mieszkańców. Oprócz tego po raz pierwszy Francuzi przebywający za granicą będą mogli wybierać swoich deputowanych - 11 posłów reprezentujących 1,1 mln wyborców żyjących na emigracji. Do głosowania uprawnionych jest ok. 46 mln Francuzów spośród 65 mln obywateli kraju.",,
Filipińscy pokutnicy dali się przybić do krzyży,"Na północy Filipin, jak co roku w Wielki Piątek, kilku pokutników dało się przybić do drewnianych krzyży. Krwawy rytuał odbywa się w tym miejscu bez zgody Kościoła katolickiego. Zdaniem ukrzyżowanych, jest świadectwem wiary, aktem pokuty i sposobem na wybłaganie łaski u Boga.","Do krzyży dało się przybić czterech mężczyzn i kobieta. Niektórzy mieli na głowach koronę cierniową. Pokutnikom w drodze na wzgórze w miejscowości San Pedro Cutud, gdzie zostali ukrzyżowani, towarzyszyli mieszkańcy w ubiorach rzymskich żołnierzy. Przed przybiciem do krzyży kilkudziesięciu bosych pokutników wzięło udział w chłoście. Ten krwawy obrzęd jest w podobny sposób obchodzony w wielu miejscowościach na północy kraju. Wielkopiątkowe ukrzyżowania pierwotnie były rytuałem katolickim, jednak na przestrzeni lat zamieniły się w spektakl, który przyciąga tysiące turystów.",,
Separatyści proklamowali Małorosję. „Chore fantazje rosyjskich marionetek”,"Prorosyjscy separatyści ze wschodniej Ukrainy oświadczyli, że proklamują nowe państwo – Małorosję. W ich zamyśle ma obejmować nie tylko tereny przez nich kontrolowane, ale także resztę Ukrainy. Do deklaracji odniósł się prezydent Ukrainy Petro Poroszenko, który zapowiedział, że tereny zajęte przez separatystów wrócą pod zwierzchnictwo Ukrainy. Berlin wezwał Moskwę do ich potępienia.","„My, przedstawiciele dawnych regionów Ukrainy, informujemy o powołaniu nowego państwa, które jest następcą prawnym Ukrainy. Uzgodniliśmy, że nowe państwo będzie się nazywało Małorosja, gdyż nazwa Ukraina sama się zdyskredytowała” – napisano w akcie założycielskim. Przywódca separatystycznej tzw. Donieckiej Republiki Ludowej Aleksandr Zacharczenko zapowiedział, że separatyści z Doniecka i Ługańska, a także przedstawiciele innych ukraińskich regionów, z wyłączeniem Krymu, utworzą nowe federacyjne państwo Będzie ono mieć na celu położenie kresu wojnie domowej i uniknięcie nowych ofiar. Według aktu założycielskiego stolicą nowego państwa miałby być Donieck, a Kijów ma zachować status centrum historyczno-kulturalnego.Zacharczenko zapowiedział, że jest opracowywana konstytucja nowego państwa, która zostanie poddana pod referendum. Oznajmił też, że niezbędne będzie wprowadzenie stanu wyjątkowego na trzy lata. „Nie byliśmy nawet świadomi zamiaru” Od deklaracji o utworzeniu nowego państwa zdystansowały się władze tzw. Ługańskiej Republiki Ludowej. Przewodniczący jej rady narodowej Władimir Diegtiarenko zdementował informacje o udziale przedstawicieli Ługańska w jego tworzeniu. – Nie byliśmy nawet świadomi zamiaru przeprowadzenia tego przedsięwzięcia – oznajmił.Wspierani przez Moskwę separatyści, którzy od kwietnia 2014 r. kontrolują części regionu ługańskiego i donieckiego, początkowo chcieli proklamować państwo o nazwie Noworosja na dużych obszarach położonych na południu i wschodzie Ukrainy. Kilkakrotnie ogłaszali w tym celu przyłączenie się do Rosji, na wzór Krymu, anektowanego przez Rosję w lutym 2014 r. Dotychczas jednak Kreml odmawiał uznania tej decyzji. „Chore fantazje rosyjskich marionetek” Do deklaracji odniósł się prezydent Ukrainy Petro Poroszenko.  Zapewnił, że regiony obwodów donieckiego i ługańskiego, będące pod kontrolą separatystów, jak i Krym, zaanektowany w 2014 roku przez Rosję, będą zwrócone pod zwierzchnictwo Ukrainy.Przedstawiciel Ukrainy w trójstronnej grupie kontaktowej ds. Donbasu, były premier Jewhen Marczuk stwierdził, że wtorkowe oświadczenie przywódcy separatystycznej tzw. Donieckiej Republiki Ludowej Aleksandra Zacharczenki o utworzeniu „Małorosji” może sparaliżować negocjacje ws. uregulowania konfliktu na wschodzie Ukrainy.Z kolei generał Wiktor Mużenko, szef sztabu generalnego ukraińskich sił zbrojnych, napisał we wtorek na Facebooku:  chore fantazje rosyjskich marionetek zawsze znikają jak złudzenie. Niemcy: to całkowicie nieakceptowanleProklamowanie przez prorosyjskich separatystów nowego państwa skrytykował niemiecki rząd. Wezwał też Rosję do zdystansowania się od tej inicjatywy, sprzecznej z porozumieniem mińskim dotyczącym wschodniej Ukrainy. Cytowany przez agencję dpa rzecznik niemieckiego rządu nazwał decyzję separatystów „całkowicie nieakceptowalną”.",,
„Wybór Millera poniekąd naturalny”,"To, że wygrał Leszek Miller jest poniekąd naturalne, ale nie jest czymś
oryginalnym. Jest to na pewno kandydatura defensywna. W takim sensie, że
chyba trudno sobie wyobrazić, żeby Leszek Miller był osobą, która jakoś
szczególnie pchnie, poprowadzi SLD w jakimś dobrym kierunku.","Jest to kandydatura, która wyróżnia się na tle słabości konkurentów, a nie na tle przywódców pozostałychugrupowań, czy modelowych kandydatów. To jest przywództwo, które raczej wskazuje na to, że Sojusz będzie broniłswojej tożsamości, bronił swojego dorobku, bronił swojej historii, a nierozwijał się, czy też łączył się np. z Ruchem Palikota. Być może jest tak, żerzeczywiście przywództwo Millera, jako lidera będzie tak silne - a wskazujena to jego poparcie w głosowaniu - że będzie on w stanie przeprowadzić jakieśmanewry, typu jak pewne układy z Ruchem Palikota. Ale prawdę powiedziawszynie jest to naturalne.Wydaje mi się, że bardziej jednak można się spodziewać tego, że Leszek Millerbędzie prowadził SLD raczej na przeczekanie. Poczeka, jak Ruch Palikota sięwypali, rozsypie. Podobnie, jak było w przypadku PSL i Samoobrony, kiedy toPSL pod przywództwem Waldemara Pawlaka przetrwało Samoobronę, której już niema. W tym przypadku może to być podobna sytuacja. Miller poczeka, jak sięRuch Palikota zapętli, a Sojusz przeżyje i odzyska wcześniejszą pozycję.Myślę, że decydując o wyborze Millera, wzięto pod uwagę, że był on m.in.premierem i wprowadził Polskę do UE - to są fakty, na które można siępowołać.Dr Jarosław Flis – socjolog, wykładowca akademicki, publicysta. Zawodowo związany z Uniwersytetem Jagiellońskim, jest adiunktem w Instytucie Dziennikarstwa i Komunikacji Społecznej.",,
Wypłaty 500 plus na pierwsze dziecko możliwe już w lipcu,"Pierwsze wypłaty świadczenia 500 plus na pierwsze dziecko – bez kryterium dochodowego – powinny nastąpić jeszcze w lipcu – powiedziała minister rodziny, pracy i polityki społecznej Bożena Borys-Szopa.","Wnioski o to świadczenie drogą elektroniczną będą przyjmowane od 1 lipca, papierową – od 1 sierpnia. W poniedziałek we wszystkich regionach resort rodziny rozpoczął akcję informacyjną na temat rozszerzonego programu „Rodzina 500 plus”.  – Chcemy obalić mit, jakoby chcielibyśmy wypłaty dokonać w październiku. Nie, rządowi premiera Mateusza Morawieckiego bardzo zależy na tym, żeby wypłaty były w miarę możliwości jak najszybciej. Jestem przekonana, że nasze samorządy będą się starały – powiedziała w Katowicach minister, deklarując, iż zamierza odwiedzić gminę, której samorząd jako pierwszy wypłaci świadczenie.  – Jestem przekonana co do tego, że będą (w lipcu) pierwsze wypłaty, ponieważ wiem, że samorządy są gotowe – tak było 3,5 roku temu, tak było co roku, więc jestem przekonana, że pierwsze wypłaty będą. Pieniądze 1 lipca będą na koncie samorządów na pewno – zapewniła Bożena Borys-Szopa.",,
Egipski dyplomata wezwany do MSZ po nalocie policji na turecką redakcję w Kairze,Do MSZ Turcji wezwano w środę charge d'affaires (szefa misji dyplomatycznej trzeciej klasy – red.) Egiptu w związku z policyjnym nalotem na redakcję tureckiej państwowej agencji prasowej Anadolu w Kairze. Informację tę przekazała sama Anadolu.,"Wcześniej turecka agencja podała, że egipskie siły bezpieczeństwa przeprowadziły nalot na jej redakcję w Kairze we wtorek i zatrzymały czterech jej pracowników.   MSZ Turcji potępiło te działania i wezwało do natychmiastowego uwolnienia pracowników agencji. Anadolu nie wie, gdzie znajdują się jej pracownicy. Wśród nich jest obywatel Turcji.  W związku z tą sprawą portal tvp.info podjął kilka prób kontaktu z Ambasadą Republiki Turcji w Warszawie. Jak dotąd nie udało nam się jednak porozmawiać z żadnym przedstawicielem placówki. – Najazd na biuro agencji Anadolu w Kairze przeprowadzony zeszłej nocy przez egipskie siły bezpieczeństwa, a także przetrzymywanie niektórych pracowników bez żadnego uzasadnienia jest aktem prześladowania i zastraszania prasy tureckiej, który stanowczo potępiamy – powiedział szef tureckiej dyplomacji Mevlut Cavusoglu.",,
Europejskie media: Władimir Putin przemilcza współpracę Rosjan z III Rzeszą,"Podczas obchodów 75. rocznicy wyzwolenia Auschwitz w Jerozolimie prezydent Rosji Władimir Putin  manipulował faktami historycznymi, m.in. przemilczając współpracę Rosji z III Rzeszą na początku drugiej wojny światowej – oceniają media w Portugalii i Hiszpanii.","Dziennik „El Mundo” przypomniał o 22 września 1939 r., kiedy wojska ZSRR i Niemiec zorganizowały w Brześciu nad Bugiem, w okupowanej Polsce, wspólną defiladę. Hiszpańska gazeta wskazała, że to bardzo niewygodny fakt historyczny dla Putina, oskarżającego w ostatnim czasie władze II RP o rzekomą współpracę z III Rzeszą.   Zaznaczono, że data 22 września 1939 r. została skutecznie wymazana z historii, a mówienie o tym wydarzeniu w Rosji traktowane jest niemal na równi z rozpowszechnianiem kłamstwa.    „Ten dzień nie występuje w kalendarzach narodowej mitologii, na której bazował dawny ZSRR oraz dzisiejsza Rosja Władimira Putina. (...) Ta data została praktycznie wymazana przez tamtejszych historyków” – podkreślił „El Mundo”, przypominając, że pierwsze działania służące ukrywaniu faktu współpracy Rosjan z nazistami rozpoczął przywódca ZSRR Józef Stalin.   „22 września 1939 r. Sowieci i Niemcy wznosili toasty z powodu inwazji na Polskę, otwierając wówczas wrota II wojny światowej” – napisał hiszpański dziennik.",,
„Nasz dialog się nie zakończył”. Rosja „gotowa do rozmowy” na temat zestrzelonego samolotu,Rosja jest gotowa podjąć rozmowy z Holandią na temat zestrzelenia w 2014 r. samolotu pasażerskiego linii Malaysia Airlines (lot MH17) – powiedział wiceminister spraw zagranicznych Rosji Aleksandr Gruszko.,"– Nasz dialog się nie zakończył, w tym (dialog) na szczeblu politycznym (…) jesteśmy gotowi na rozmowy – powiedział wiceminister, cytowany przez agencję Interfax. Gruszko wypowiedział się nazajutrz po komunikacie holenderskiego MSZ o tym, że rząd Holandii „jest coraz bardziej przekonany”, że rosyjskie władze chętnie spotkałyby się wkrótce na prywatnych rozmowach na temat tego, kto był odpowiedzialny za zestrzelenie samolotu – podaje Agencja Reutera. Boeing 777-200ER linii Malaysia Airlines, lecący 17 lipca 2014 roku z Amsterdamu do Kuala Lumpur, został zestrzelony nad wschodnią Ukrainą, na obszarze kontrolowanym przez prorosyjskich separatystów. Zginęło wówczas 298 osób, wszyscy pasażerowie i cała załoga; większość ofiar to obywatele Holandii.",,
Popularne herbatniki wycofane z obrotu. GIS ostrzega,"GIS poinformował na swojej stronie o wykryciu  dwutlenku siarki (substancji alergizującej)  w produkcie „Ekstra chrupiące Bonitki z dodatkiem czekolady. Herbatniki maślano-kakaowe z dodatkiem czekolady”, którego etykieta nie zawiera informacji o obecności tej substancji. Firma Jeronimo Martins Polska S.A. poinformowała, że dobrowolnie wycofała z rynku produkt.","W produkcie zbadanym przez Państwową Inspekcję Sanitarną stwierdzono zawartość dwutlenku siarki powyżej 10 mg/kg, co wymaga stosownej informacji na opakowaniu dotyczącej obecności składnika alergennego. Na etykiecie produktu jej nie umieszczono  – czytamy na stronie GIS. Osoby z alergią bądź nietolerancją na dwutlenek siarki i siarczyny nie powinny spożywać wskazanej w komunikacie partii produktu. Chodzi o produkt z numerem partii: L 147. Data minimalnej trwałości: 23.07.2020. Obecnie prowadzone jest postępowanie wyjaśniające organów Państwowej Inspekcji Sanitarnej we współpracy z dystrybutorem w Polsce. Organy Inspekcji nadzorują wycofanie produktu z obrotu w Polsce. Firma Jeronimo Martins Polska S.A. poinformowała w dniu 18.10.2019 r., że dobrowolnie wycofała z rynku produkt.  Informacja dla klientów została zamieszczona na stronie internetowej www.biedronka.pl oraz w sklepach sieci Biedronka. Klienci, którzy zakupili produkt „Ekstra chrupiące Bonitki z dodatkiem czekolady. Herbatniki maślano-kakaowe z dodatkiem czekolady” o numerze partii: L 147 mogą dokonać zwrotu w dowolnym sklepie Biedronka bez okazywania paragonu.",,
"„Putinowska Rosja liczy na pożytecznych idiotów w Polsce, którzy będą tworzyć V kolumnę”","– Rosja Putina liczy na pożytecznych idiotów w Polsce, którzy będą tworzyć V kolumnę. Pożyteczni idioci zaślepieni są nienawiścią do polskiego rządu, opozycja staje się instrumentem, raz w rękach Niemiec, raz Rosji, raz Unii Europejskiej, i tak gra ta fujarka, jak na Kremlu im zagra – stwierdził w programie „Woronicza 17” Ryszard Czarnecki, europoseł PiS. – Ostatnie ćwiczenia Zapad skończyły się potencjalnym atakiem nuklearnym na Warszawę. To nie są żarty – dodał Paweł Bejda, poseł PSL.","Manewry Zapad-2017 oficjalnie rozpoczęły się w czwartek i potrwają do 20 września na Białorusi i w Rosji. Aktywna faza ćwiczeń będzie się odbywać od niedzieli do wtorku. Według oficjalnych informacji ma w nich wziąć udział 12 700 żołnierzy i 700 jednostek sprzętu z obu krajów. Według informacji amerykańskich służb wywiadowczych ma to być ponad 100 tys. żołnierzy.W opinii Jerzego Jachnika, posła Kukiz'15 „ćwiczenia Zapad 2017 to prężenie muskułów”. – Zasięg tych manewrów jest bardzo duży. One obejmują kraje nadbałtyckie aż do Morza Czarnego. Równocześnie w tym czasie było 500 alarmów terrorystycznych na terenie różnych miejscowości w Rosji. Rosja w 2008 roku i w 2014 roku zaatakowała Gruzję i Ukrainę – zauważył.Zdaniem Ryszarda Czarneckiego, europosła PiS „to są największe manewry od kilkudziesięciu lat”. – Minister obrony narodowej Niemiec ujawniła, że w tych manewrach bierze udział ok. 100 tys. żołnierzy. Rosja zawsze uciekała w kierunku imperializmu i militaryzmu – dodał.Rada Bezpieczeństwa NarodowegoPaweł Rabiej z Nowoczesnej poinformował w trakcie programu, że jego partia postuluje zwołanie Rady Bezpieczeństwa Narodowego. – Za granicami Polski odbywają się poważne manewry, które stwarzają sytuację napięcia i zagrożenia. Nie wiadomo, co z tych manewrów wyjdzie, mogą się wydarzyć różne incydenty, dlatego zwołanie RBN jest ważne – skonkludował.",,
„Przyjmę każdą decyzję ze zrozumieniem”,"– Dzisiaj słyszę o „sprawie Kalisza”, ale to malutki wycinek większej całości, to sprawa przyszłości lewicy. To sprawa dotycząca tego, czy lewica będzie w Polsce nowoczesna, progresywna, odpowiadająca potrzebom ludzi, czy lewica będzie partią 10-15 proc. proszącą się o bycie przystawką w koalicji – mówił w TVP Info Ryszard Kalisz, zawieszony poseł SLD, którego losy dzisiaj rozstrzygnie Krajowy Sąd Partyjny.","Ryszard Kalisz w marcu został zawieszony na trzy miesiące w prawach członka partii przez zarząd Sojuszu Lewicy Demokratycznej. Decyzja zarządu partii powodowana była zaangażowania się Kalisza w projekt Europa Plus Janusza Palikota i Aleksandra Kwaśniewskiego. Gość TVP Info przekonywał, że jest spokojny, ma dystans do tego, co wokół niego się dzieje i każdą decyzję sądu partyjnego przyjmie „ze zrozumieniem”. Pytany o to, dlaczego w czasie „zarządu” partii nie był w stanie odpowiedzieć na pytanie, czy będzie kandydował do Parlamentu Europejskiego z list Europy Plus, czy Sojuszu Lewicy Demokratycznej, Kalisz mówił: – Słowo „nie potrafił”, „nie chciał” jest zupełnie bezpodstawne. Ja po prostu powiedziałem, że moim celem jest wspólna lista całej lewicy, bo jeśli będą 2 lub 3, to nikt z lewicy do PE nie wejdzie. Na tego rodzaju pytania nie odpowiadam, bo ci, którzy je zadają, chcą zgnieść moje poglądy. Dla dobra SLD musi być wspólna lista całej lewicy.Po chwili Ryszard Kalisz dodał: – Czy działanie na rzecz tego, żeby lewica miała 25 proc. w wyborach do Parlamentu Europejskiego, to działanie na niekorzyść?. Gość TVP Info przyznał także, że jego zdaniem Leszek Miller zmieni zdanie na temat możliwości stworzenia wspólnych, lewicowych list wyborczych do Parlamentu Europejskiego. – Myślę, że Leszkowi Millerowi na jesieni ukażą się anioły i zmieni zdanie, podejmie decyzję o wspólnej liście.  Ryszard Kalisz podkreślał, że „trzeba głębokiej analizy sytuacji, SLD musi być partią, która daje możliwości rozwoju”. – Dla dobra SLD powinna być wspólna lista lewicy.",,
Unijni prawnicy krytykują prezesa TSUE. „Sędzia powinien być powściągliwy w słowach”,"– To godne pożałowania, że prezes Trybunału Sprawiedliwości Unii Europejskiej robi komentarz polityczny do sprawy, która jest w toku – powiedział dziennikarce RMF FM jeden z unijnych prawników, komentując słowa Koena Lenaertsa. Inny z prawników oznajmił, że „sędzia powinien być bardzo powściągliwy w słowach”.","Prezes TSUE Koen Lenaerts stwierdził w ostatnich dniach, że kraj, który nie jest gotowy do podporządkowywania się orzeczeniom Trybunału, „wpisuje się w proces podobny do brexitowego”. Według Deutsche Welle była to „odpowiedź na sygnały o tym, że Polska zwleka z podporządkowaniem się decyzji Trybunału o zawieszeniu czystki emerytalnej w Sądzie Najwyższym”. Część prawników pracująca w europejskich instytucjach jest zszokowana politycznym komentarzem prezesa TSUE.W rozmowie z dziennikarką RMF FM jeden z nich stwierdził, że porównanie do brexitu skutków niedostosowania się do unijnego prawa jest komentarzem politycznym do sprawy, która jeszcze toczy się przed Trybunałem.Podkreślił, że „w państwie prawa sędziowie powstrzymują się od komentarzy politycznych”. – Sędzia mówi tylko poprzez swoje wyroki. W państwie prawa sędzia nie grozi konsekwencjami procedury, która jest w toku – dodał.",,
Terlecki: propozycje pana prezydenta nie do końca mi się podobają,"– Propozycje przedstawione przez pana prezydenta, nie do końca mi się w tej chwili podobają. Mam jednak nadzieję, że wszystko będzie po naszej myśli, to jest po myśli PiS i pana prezydenta – mówił szef klubu PiS Ryszard Terlecki, komentując w „Gościu Wiadomości”, propozycje prezydenta Andrzeja Dudy projektów ustaw o Sądzie Najwyższym i Krajowej Radzie Sądownictwa.","Prezydent przedstawił projekty ustaw o Krajowej Radzie Sądownictwa i Sądzie Najwyższym. Poinformował, że z propozycjami zmian w wyborze KRS wiążą się zmiany w konstytucji. Miałyby one pozwolić prezydentowi na wybór członków KRS w sytuacji, gdyby wybrać ich nie zdołał Sejm. – Ponieważ nie ma zgody na zmianę konstytucji, proponuję, by w wypadku, gdy nie uda się w Sejmie wybrać członków Krajowej Rady Sądownictwa większością 3/5 głosów, w kolejnym etapie każdy poseł mógł głosować tylko na jednego kandydata – oświadczył prezydent Andrzej Duda po konsultacjach z przedstawicielami klubów parlamentarnych. Wcześniej prezydent poinformował o przygotowaniu projektów – dotyczących KRS i Sądu Najwyższego. – Projekt ustawy o Sądzie Najwyższym wprowadza m.in. skargę nadzwyczajną, czyli możliwość wniesienia skargi na prawomocne orzeczenie każdego sądu, jeśli ktoś czuje się nim skrzywdzony – poinformował Andrzej Duda. Większość także w SN i KRS?Wicemarszałek Sejmu i szef klubu PiS przekonywał, że jeśli chodzi projekty ustaw dotyczące KRS i SN to jemu się „najbardziej podobały te złożone w lipcu w sejmie”. Stwierdził nawet, że prezydenckie veto w tych dwóch sprawach „opóźnia reformę sądownictwa”. Ryszard Terlecki zadeklarował, że propozycje przedstawione przez pana prezydenta nie do końca mu się podobają. Dlaczego? – Większość powinna mieć naturalny wpływ na to, co z parlamentu będzie wychodzić. I powinna mieć wpływ na kształt tej reformy i KRS. Pomysł, aby znacznie ograniczyć wpływ tej większości na przyszły kształt KRS, jest dyskusyjny – mówił.",,
„Przewodniczącym PO będzie Tusk”,"– Dla milionów Polaków rzeczy ważne nie dotyczą sytuacji wewnętrznej w Platformie Obywatelskiej. Miliony Polaków są coraz bardziej zaniepokojone rosnącym bezrobociem i problemami z dostaniem się do lekarza. List pana Gowina jest, jak rozumiem, adresowany do członków PO, którzy z pewnością z przyjemnością by taką debatę obejrzeli – tak apel Jarosława Gowina do Donalda Tuska w sprawie debaty przed wyborami przewodniczącego w PO komentował w TVP Info lider SLD, Leszek Miller.","„Jeśli poważnie podchodzisz do własnej propozycji, by przewodniczącego naszej partii wybierali wszyscy członkowie, to nie powinieneś bać się debaty ze mną” – napisał Jarosław Gowin w liście do Donalda Tuska. Zdaniem przewodniczącego SLD „milionów Polaków” nie interesują kwestie wyboru nowego szefa PO, a list byłego ministra sprawiedliwości do szefa rządu adresowany jest tak naprawdę do członków partii.  – W kwestii premiera Tuska i ministra Gowina, ja nie mam wątpliwości kto zostanie szefem PO, niezależnie od tego, czy debata się odbędzie, czy nie. Szefem Platformy Obywatelskiej będzie Donald Tusk – powiedział w TVP Info Leszek Miller. Na temat potencjalnych koalicji w przyszłym parlamencie szef Sojuszu nie chciał się na razie wypowiadać. Pytany, czy współpraca koalicyjna między SLD a PO w ogóle wchodzi w grę, odpowiedział: – Jest możliwa, gdyby wyborcy sobie tego życzyli. Polityk po chwili jednak dodał, że „jest przekonany, że kadencja Sejmu dotrwa do końca”. – Nie będzie żadnych wcześniejszych wyborów i obecnie rządzący, PO i PSL, będą rządzili do końca kadencji. Szanse na budowanie powyborczej koalicji z PiS szef SLD ocenił w następujący sposób: – Koalicja ma sens wtedy, gdy jest spojona wspólnotą programową. Musielibyśmy sobie zadać pytanie, z jakim ugrupowaniem moglibyśmy stworzyć minimum programowe będące fundamentem przyszłego rządu. PiS to ugrupowanie, które buduje alternatywną Polskę. Określają się jako partia antysystemowa, budująca Polskę opresyjną i represyjną, my się pod tym nigdy nie podpiszemy.Komentując w TVP Info sondaże poparcia politycznego przewodniczący Sojuszu Lewicy Demokratycznej przyznał: – Powoli wspinamy się w górę. Przypomnę, że w wyborach mieliśmy 8 procent, a dzisiaj według różnych badań mamy 13 – 15–procentowe poparcie. Interesuje mnie to, żeby SLD zaskarbił sobie poparcie jak największej grupy Polaków. Żebyśmy po wyborach dobierali sobie koalicjanta, a nie byli dobierani.",,
Ambasadorowie państw UE za dyrektywą dotyczącą Nord Stream 2,"Ambasadorowie krajów członkowskich przy Unii Europejskiej poparli w Brukseli projekt nowelizacji dyrektywy gazowej dotyczącej Nord Stream 2. Regulacje zakładają, że wszystkie gazociągi docierające do UE, w tym rosyjsko-niemiecki projekt, będą podlegały unijnemu prawu. Dyrektywę poparło 27 krajów, jedynie Bułgaria wstrzymała się od głosu.","Projekt nowelizacji będzie musiał uzyskać jeszcze oficjalne poparcie ministrów ds. energii krajów Wspólnoty, co nastąpi najprawdopodobniej w marcu w Brukseli. Będzie go musiał zaakceptować również Parlament Europejski w głosowaniu na sesji plenarnej. Te dwie zgody będą oznaczały, że projekt stanie się unijnym prawem.Prace nad projektem nowelizacji dyrektywy w Radzie UE (która skupia kraje członkowskie) toczyły się od miesięcy bez żadnych postępów. Propozycje były blokowane przez kraje niechętne dyrektywie, w tym Niemcy, które są zaangażowane w budowę Nord Stream 2. Przełom i kompromis udało się osiągnąć na początku lutego.Trzeci pakietProjekt nowelizacji przewiduje, że podmorskie części gazociągów na terytorium Wspólnoty będą podlegały przepisom restrykcyjnego unijnego trzeciego pakietu energetycznego. W przypadku odcinka Nord Stream 2, który będzie przebiegał poza wodami terytorialnymi Niemiec, warunki prawne jego funkcjonowania będą musiały zostać wynegocjowane między Niemcami i Rosją. Część dyplomatów, w tym polscy, podkreślają jednak, że wynik tych negocjacji będzie musiał opierać się na unijnym prawie, nad czym czuwać będzie Komisja Europejska.Unijni dyplomaci szacują, że dyrektywa może wejść w życie w połowie 2019 r. – Komisja Europejska i państwa członkowskie uzyskują nowy instrument prawny, który wpłynie na funkcjonowanie rynku energetycznego w Europie w perspektywie najbliższych lat. KE i kraje UE będą mogły podjąć działania demonopolizujące obecną pozycję Gazpromu jako producenta, przekaźnika i sprzedawcy gazu – powiedział po decyzji ambasadorów polski dyplomata.Jak dodał, dzięki nowelizacji dyrektywy kraje Unii uzyskują narzędzia prawne, które będą miały wpływ na „zmianę biznesowego modelu Nord Stream 2, inwestycji, której Polska sprzeciwia się”. – Dzięki dyrektywie gazowej koszt budowy Nord Stream 2 zwiększy się, termin realizacji wydłuży, zwrot inwestycji będzie wątpliwy. W taki sposób realnie możemy zablokować realizację tego szkodliwego projektu. Oczywiście będzie to proces rozłożony w czasie i wymagający konsekwencji Komisji Europejskiej – wskazał dyplomata.",,
Czarnecki: To ciąg dalszy zemsty za Timmermansa,"– Słyszymy teraz, że lewica ma zgłosić własnego kandydata na szefa komisji, co byłoby wręcz kradzieżą stanowiska. Argumentowanie jednego z europosłów, którzy głosowali przeciw pani premier, że stanowisko będzie dalej dla EKR-u, ale dla polityka, który przestrzega wartości demokratycznych, jest skandaliczne; to oszczerstwo – powiedział portalowi tvp.info europoseł PiS Ryszard Czarnecki. Polityk odniósł się do niewybrania Beaty Szydło po raz drugi na stanowisko szefowej komisji zatrudnienia i spraw społecznych Parlamencie Europejskim.","Zdaniem Czarneckiego doszło do złamania zasad demokracji przez polityków, którzy „mają jej pełne usta”. – To stanowisko według parytetów należało się frakcji Europejskich Konserwatystów i Reformatorów (EKR), która zadecydowała, że dwa stanowiska przewodniczących przypadną delegacjom belgijskiej i polskiej. My uznaliśmy, że miejsce zarezerwowane dla delegacji polskiej powinno przypaść pani premier, która była twarzą polityki społecznej w Polsce – powiedział Czarnecki. Europoseł dodał, że w ramach EKR panowała pełna solidarność z Polakami. Jak powiedział, „socjaliści próbowali wyłowić z grupy Niemca – tak, żeby zaproponować mu kandydowanie, jednak delegacje narodowe okazały solidarność z Polakami”.– Słyszymy teraz, że lewica ma zgłosić własnego kandydata na przewodniczącego komisji, co byłoby wręcz kradzieżą stanowiska – powiedział. – Ewidentnie był to ciąg dalszy zemsty za Timmermansa – stwierdził Czarnecki. – Będziemy dalej prowadzić politykę niezależną. Ja rozumiem, że są tacy, którzy oczekują, że będziemy prowadzić politykę tak, by oni byli zadowoleni i wtedy dawaliby nam stanowiska. My prowadzimy politykę obrony polskich interesów. A jeśli komuś się to nie będzie podobało, to będziemy ponosić za to pewną cenę – podsumował europoseł. Była premier, europosłanka Beata Szydło po raz drugi nie została wybrana w Strasburgu na stanowisko przewodniczącej komisji zatrudnienia i spraw społecznych Parlamencie Europejskim. Za jej kandydaturą opowiedziało się 19 europosłów, przeciw było 34 parlamentarzystów. Od głosu wstrzymało się dwóch europosłów. W głosowaniu w zeszłą środę za kandydaturą Beaty Szydło – kandydatką grupy Europejskich Konserwatystów i Reformatorów – było 21 posłów, przeciw wystąpiło 27, a dwóch wstrzymało się od głosu. Szydło była jedyną kandydatką. Na wniosek socjalistów głosowanie było tajne. Według nieoficjalnych informacji przeciw kandydaturze Szydło głosowali wtedy przedstawiciele frakcji socjalistów, liberałów, Zieloni oraz lewicowa grupa GUE.",,
Grabież na wielką skalę. Na kierowców spadł deszcz banknotów [WIDEO],"Pechowy konwój zgubił po południu 9 lipca na międzystanowej drodze  pod Atlantą w stanie Georgia około 175 tysięcy dolarów. Przejeżdżających wtedy tą trasą kierowców można  podzielić na dwie grupy. Jedni zatrzymywali wozy na poboczu i wyskakiwali pośpiesznie, żeby chwytać krążące na wietrze banknoty, inni – zwalniając – nagrywali te scenki komórkami. Kiedy uzbrojeni funkcjonariusze z furgonetki wrócili na miejsce, zdołali zebrać zaledwie kilkaset dolarów. Policja szybko rozesłała komunikaty z informacją, że dysponuje nagraniami szabru i osoby, które nie zwrócą pieniędzy, odpowiedzą za kradzież. Jeszcze tego samego wieczora oddano kilka tysięcy dolarów.", ,,
Micheil Saakaszwili ponownie zatrzymany na Ukrainie,Były prezydent Gruzji i przywódca opozycyjnej ukraińskiej partii Ruch Nowych Sił Micheil Saakaszwili został zatrzymany i przewieziony do zarządu Służby Bezpieczeństwa Ukrainy w Kijowie. Przed budynkiem gromadzą się jego zwolennicy.,"Fakt zatrzymania Saakaszwilego potwierdził agencji Interfax-Ukraina rzecznik prasowy Ruchu Nowych Sił.Prokurator generalny Ukrainy Jurij Łucenko poinformował na Facebooku, że Saakaszwili został zatrzymany pod zarzutem „podjęcia próby zamachu stanu wspieranego przez Rosję”.„Saakaszwili został umieszczony w prowizorycznym ośrodku zatrzymań. Mamy zamiar go przesłuchać i ewentualnie wystąpić do organów wymiaru sprawiedliwości o wypuszczenie go za kaucją” – napisał Łucenko. Ukraińskie władze podejrzewają, że prowadzone przez Saakaszwilego manifestacje antyrządowe są finansowane przez otoczenie obalonego w 2014 roku prezydenta Ukrainy Wiktora Janukowycza. Były prezydent Gruzji twierdzi, że zarzuty te są sfabrykowane.Saakaszwili, polityk o dużej charyzmie i niespożytej energii, stał na czele Rewolucji Róż w 2003 r. w Gruzji, która obaliła poprzedni rząd tego kraju. Przez dekadę był prezydentem Gruzji, ale później jego polityczna gwiazda przygasła i udał się na Ukrainę.W 2015 roku Saakaszwili otrzymał od prezydenta Poroszenki obywatelstwo ukraińskie i został mianowany gubernatorem obwodu odeskiego na południu kraju. W 2016 roku polityk oskarżył Poroszenkę o popieranie klanów korupcyjnych i ustąpił ze stanowiska.Gdy w lipcu bieżącego roku Poroszenko pozbawił go obywatelstwa, Saakaszwili założył partię Ruch Nowych Sił, wraz z którą domaga się ustąpienia prezydenta Ukrainy. Wcześniej Saakaszwili został pozbawiony obywatelstwa Gruzji, która żąda jego ekstradycji pod zarzutem nadużycia władzy w okresie gdy sprawował urząd prezydenta tego kraju.Kilkutysięczny marsz w KijowieByły prezydent Gruzji, którego w lipcu prezydent Petro Poroszenko pozbawił ukraińskiego obywatelstwa, założył partię Ruch Nowych Sił i wraz z nią domaga się nowych wyborów parlamentarnych i ustąpienia urzędującego prezydenta.W niedzielę Saakaszwili zorganizował w Kijowie marsz na rzecz impeachmentu Poroszenki, w którym uczestniczyło kilka tysięcy osób. Zatrzymany i uwolniony przez zwolennikówTo kolejne zatrzymanie Saakaszwilego w tym tygodniu. We wtorek  Saakaszwili został wyprowadzony z domu, w którym mieszka w Kijowie i wsadzony do policyjnego samochodu. Przeciwko temu protestowali zgromadzeni tam zwolennicy byłego prezydenta.  Doszło do starć z policją. Zwolennicy Micheila Saakaszwilego blokowali własnymi ciałami samochód, którym policja starała się przewieźć go na komisariat. Zatarasowali też ulicę pojazdami. Furgonetka, w której znajdował się Saakaszwili, otoczona była przez dziesiątki funkcjonariuszy sił specjalnych. W końcu Micheil Saakaszwili został uwolniony z rąk policji przez swoich zwolenników.",,
Polska od dziś członkiem Rady Bezpieczeństwa ONZ,"Polska staje się dzisiaj członkiem Rady Bezpieczeństwa ONZ. Niestałe członkostwo potrwa dwa lata, do końca 2019 roku. W ten sposób Warszawa będzie uczestniczyć w rozmowach i decyzjach w najważniejszych sprawach dotyczących bezpieczeństwa na świecie.","Rada Bezpieczeństwa to jeden z najważniejszych organów działających przy Organizacji Narodów Zjednoczonych. Zajmuje się utrzymaniem pokoju, czyli w praktyce większością problemów współczesnego świata. Chodzi zarówno o konflikty zbrojne, politykę międzynarodową, jak również niektóre katastrofy naturalne. Rada ma pięciu stałych członków. Są to Chiny, Francja, Rosja, Stany Zjednoczone i Wielka Brytania. Ma też dziesięciu niestałych członków, wybieranych na dwuletnią kadencję. Oprócz Polski, od dziś członkami niestałymi Rady są m.in. Kuwejt, Peru i Wybrzeże Kości Słoniowej. Rada może nakładać sankcje na państwa członkowskie. W ostatnich latach doświadczyły tego m.in. Syria czy Korea Północna.",,
„Ofiara górników z kopalni Wujek była wielką latarnią wolności”,"Dla mnie, w latach osiemdziesiątych, ofiara górników z kopalni Wujek była wielką latarnią wolności – powiedział premier Mateusz Morawiecki w Katowicach. – Składam hołd działaczom „Solidarności”, którzy kroczyli ich drogą i wywalczyli dla nas wolność, niepodległość i prawdę – dodał. Odczytano również list od prezydenta Andrzeja Dudy.","Szef rządu mówił, że lata stanu wojennego były czasem „naznaczonym wielkimi cierpieniami wielu rodzin”. – Górnicy z kopalni Wujek i inni, którzy stawili opór w latach stanu wojennego, »wyrywali zęby krat« tamtym oprawcom, tamtemu zniewalającemu reżimowi komunistycznemu – zaznaczył.Morawiecki podkreślił też swoją wdzięczność dla „Solidarności”. – Chciałem złożyć hołd wszystkim wielkim działaczom, bohaterom »Solidarności« tamtych lat, którzy kroczyli drogą górników z kopani »Wujek« i wywalczyli dla was wolność, niepodległość i prawdę – powiedział.Premier wspomniał o krzyżu, który upamiętnia ofiary pacyfikacji. – Tutaj ten krzyż stoi w miejscu innego krzyża, który wówczas po tamtych wydarzeniach stanął i został usunięty przez władzę komunistyczną, jako symbol pamięci i prawdy. Bo o prawdę o pamięć trzeba dbać, trzeba dbać, bo cały czas są różnego rodzaju siły, które próbują zmieniać historię Polski i ją fałszować – oświadczył. Szacunek dla uczestnikówPodczas uroczystości sekretarz stanu w Kancelarii Prezydenta RP Andrzej Dera odczytał list od prezydenta. Andrzej Duda wyraził w nim szacunek uczestnikom tamtych wydarzeń, a w szczególności górnikom, którzy brali w nich udział i rodzinom dziewięciu ofiar. „Chcę dzisiaj z serca podziękować za to, że - wbrew szykanom, zastraszaniu, prześladowaniom, później zaś niestety także obojętności i zapomnieniu - trwali i wciąż trwają Państwo razem, jako śląska, górnicza wspólnota, wierna najwyższym wartościom patriotycznym i chrześcijańskim” - napisał prezydent. „Solidarność, która spaja Państwa wspólnotę, pozwoliła naszemu narodowi wybić się na niepodległość. Tak było, kiedy upadało imperium zła i odzyskiwaliśmy własne suwerenne państwo. Tak było również przed wiekiem, kiedy Rzeczpospolita odrodziła się po 123 latach zaborów” - stwierdził Andrzej Duda.",,
Premiera „Walkirii” Wagnera w La Scali w cieniu protestów,"We Włoszech jedno z najważniejszych co roku wydarzeń kulturalnych – otwarcie sezonu w mediolańskiej La Scali. Rozpoczęła go premiera nowej realizacji „Walkirii” Wagnera. 
Towarzyszyły jej protesty artystów przeciw cięciom wydatków na kulturę. 10 włoskich policjantów zostało rannych w starciach z
demonstrantami.","Przedstawienie w reżyserii Guy'a Cassiersa ma gwiazdorską obsadę – śpiewają między innymi Waltraud Meier i Nina Stemme, dyryguje Daniel Barenboim.  Starcia demonstrantów z policją przed mediolańskim teatrem La Scala poprzedziły wtorkową galę z okazji inauguracji nowego sezonu. Przed najsłynniejszym teatrem operowym świata zgromadziła się grupa manifestantów, którzy obrzucili policjantów świecami dymnymi.   Na godzinę przed rozpoczęciem uroczystego wieczoru z udziałem prezydenta Włoch Giorgio Napolitano na plac przed teatrem przybyło około stu demonstrantów, a za nimi duże siły policji. Odepchnęły one napierających uczestników wiecu, wśród których byli studenci i imigranci. Protesty robotników, zwolenników lewicy i ekstremistów od lat towarzyszą odbywającej się zawsze 7 grudnia, w uroczystość patrona Mediolanu świętego Ambrożego, inauguracji sezonu w La Scali. Tym razem zapowiedziano, że przebiegać będą pod hasłem sprzeciwu wobec cięć w nakładach na kulturę.",,
„To będzie gorący sierpień”. PO apeluje do prezydenta o weto wobec ustawy o SN,"Wierzymy, że prezydent Andrzej Duda weźmie pod uwagę gest suwerena, dziesiątek tysięcy Polaków, którzy proszą go o zawetowanie trzech ustaw dotyczących sądownictwa – powiedział w piątek lider PO Grzegorz Schetyna.  –  My nie mamy wakacji,  nie rozjeżdżamy się. To będzie gorący sierpień – dodał.","W czwartek w Warszawie przed Sejmem oraz przed Pałacem Prezydenckim odbyły się manifestacje przeciwników zmian w wymiarze sprawiedliwości. Demonstracje zorganizowano także w innych miastach. Uczestnicy protestów m.in. domagali się, by prezydent Andrzej Duda zawetował ustawę o Sądzie Najwyższym, i zmiany w ustawach o KRS oraz o sądach powszechnych. „Prezydent Duda ma szansę”  – Wierzymy, że prezydent Duda weźmie pod uwagę te społeczne konsultacje, ten gest suwerena, dziesiątek tysięcy Polaków w całej Polsce, którzy bardzo wyraźnie prosili go wczoraj o zawetowanie tych trzech ustaw – powiedział na konferencji prasowej w Sejmie Schetyna.   W jego ocenie prezydent Duda „ma wielką szansą, żeby pokazać, że chce być prezydentem też tej części Polski, która na niego nie głosowała”.  – Jeżeli chce być prezydentem wszystkich Polaków, a wierzę, że chce, to powinien wziąć pod uwagę to, co widział wczoraj – podkreślił lider Platformy.  „To będzie długi bój”     Nawiązując do debaty nad ustawą o Sądzie Najwyższym, która w piątek odbywa się w Senacie, Schetyna podkreślił: „rzecz jeszcze się nie skończyła”. – Walczą nasze koleżanki, nasi koledzy w Senacie. To będzie długi bój i jesteśmy, wspieramy ich, jesteśmy z nimi tutaj i pod wrażeniem ich zaangażowania – dodał polityk. Zaznaczył, że pod Senatem zbierają się ludzie, żeby wesprzeć senatorów PO. – To jest potrzebne, bo ważne jest, żeby móc słyszeć wyrazy poparcia te, które my słyszeliśmy wczoraj na ulicach Warszawy. Dzisiaj one przydają się naszym platformianym senatorom, bo rzecz idzie o ważne sprawy – mówił poseł PO. – My nie mamy wakacji – odparł Schetyna zapytany o plany na najbliższe tygodnie. – To będzie gorący czas. Nie rozjeżdżamy się. Jeszcze przygotujemy taki plan pracy obecności tutaj, też aktywności. Uważamy, że to będzie gorący sierpień. Na pewno jesteśmy w Warszawie i całej Polsce – oświadczył polityk. Zapowiedź kolejnych demonstracji  Przewodniczący klubu PO Sławomir Neumann zaapelował do mieszkańców Warszawy i najbliższych okolic, żeby przyszli pod Senat i wpierali senatorów PO. – Senatorowie PiS usłyszą to przez okno, ten głos suwerena spod Senatu, dlatego zapraszamy pod Senat – nawoływał.Zapowiedział, że w sobotę w wielu miejscach Polski będą kolejne demonstracje. – Na które także zapraszamy, pod sądy rejonowe, okręgowe. Przychodźcie tam i pokazujcie wasz brak zgody na niszczenie polskiego sądownictwa – podkreślił Neumann. Poinformował, że posłowie i senatorowie PO będą uczestniczyć w manifestacjach w całej Polsce. – Będziemy razem te protesty organizować. Będziemy wspierać tych wszystkich, którzy razem z nami będą walczyć o niezawisłe, niezależne sądownictwo – mówił Neumann. – Do czasu kiedy długopis pana prezydenta Dudy nie podpisze weta, musimy ten nacisk i ten opór pokazywać – dodał.",,
Nie będzie trybunału w sprawie zestrzelenia boeinga nad Ukrainą. Rosja skorzystała z prawa weta,"Rosja odrzuciła propozycję powołania międzynarodowego trybunału, który miał zbadać okoliczności zestrzelenia samolotu pasażerskiego nad wschodnią Ukrainą w lipcu zeszłego roku. Przedstawiciel Moskwy skorzystał z prawa weta w czasie środowego głosowania w Radzie Bezpieczeństwa ONZ.","Postawa Rosji nie jest zaskoczeniem – już wcześniej Kreml zapowiadał taki krok. Jedenastu spośród 15 członków Rady zagłosowało za powołaniem trybunału. Trzy się wstrzymały – tak postąpili przedstawiciele Chin, Angoli i Wenezueli. Projekt rezolucji o powołaniu trybunału zgłosiła Malezja – to do linii lotniczych z tego kraju należał zestrzelony samolot. W dokumencie znalazło się stwierdzenie, że katastrofa lotu MH17 powinna zostać uznana za zagrożenie dla światowego bezpieczeństwa i dokładnie zbadana, a winni ukarani. Malezję wsparły Holandia i Australia, których obywatele stanowią znaczną część ofiar katastrofy, oraz Ukraina, która oskarża prorosyjskich separatystów o zestrzelenie maszyny. Bez zagrożeniaPrzeciwko powołaniu trybunału wypowiedział się m.in. Władimir Putin, mówiąc, że jest to przedwczesne i bezcelowe. Z kolei ambasador Rosji przy ONZ Witalij Czurkin dodał, że katastrofy lotniczej nie należy traktować, jako zagrożenia dla światowego bezpieczeństwa.Boeing malezyjskich linii lotniczych został zestrzelony 17 lipca ubiegłego roku nad wschodnią Ukrainą. Zginęła cała załoga i wszyscy pasażerowie, w sumie 298 osób.",,
Prof. Legutko: poparcie rezolucji PE ws. Polski to opowiedzenie się za sankcjami,"Wszyscy, którzy poparli rezolucję wzywającą polski rząd do przestrzegania postanowień dotyczących praworządności, tak naprawdę opowiedzieli się za sankcjami przeciw Polsce – powiedział PAP europoseł PiS prof. Ryszard Legutko. – Powiem więcej – ci, którzy się wstrzymali, także się opowiedzieli za tym – dodał.","Europarlament w środę wezwał polski rząd do przestrzegania postanowień dotyczących praworządności i praw podstawowych zapisanych w traktatach. Zainicjował też własną procedurę zmierzającą do uruchomienia art. 7 traktatu wobec Polski. Za przyjęciem dokumentu głosowało 438 eurodeputowanych, 152 było przeciw, 71 wstrzymało się od głosu.Przeciwko rezolucji głosowali europosłowie PiS; PO podzieliła się w tej sprawie, a eurodeputowani PSL nie wzięli udziału w głosowaniu. Za rezolucją opowiedziało się sześciu europosłów PO, którzy głosowali „za”, to: Michał Boni, Danuta Huebner, Danuta Jazłowiecka, Barbara Kudrycka, Julia Pitera i Różna Thun.Ukarać Polskę– To jest rezolucja, która ma na celu ukaranie Polski. Punktem finalnym tego procesu mają być sankcje przeciw Polsce – powiedział PAP eurodeputowany PiS prof. Ryszard Legutko.Jego zdaniem eurodeputowani popierający rezolucję „tak naprawdę opowiedzieli się za sankcjami przeciw Polsce”. I dodał „powiem więcej - ci, którzy się wstrzymali także się opowiedzieli za tym”.Legutko mówił, że „system głosowania w PE jest taki, że obowiązuje zwykła większość, w związku z tym ten, kto się wstrzymuje, tak naprawdę głosuje 'za'”.W ocenie europosła „to zachowanie, mówiąc delikatne, jest niestosowne, mówiąc mniej delikatnie – jest zupełnie skandaliczne”.Podczas debaty europosłowie nawiązali także do Marszu Niepodległości w Warszawie, padały słowa o „narastającym faszystowskim podejściu”, programie PiS, „który przypomina program Putina”; przypomniano też o samopodpaleniu Piotra Szczęsnego przed Pałacem Kultury i Nauki. Eurosceptycy zachęcali Polskę, by ze względu na traktowanie jej w UE poszła w ślady Wielkiej Brytanii i zdecydowała się na opuszczenie Unii. Działania Komisji Europejskiej, która nie chce dialogu z Polską, tylko stawia ultimatum są bezprawne – oświadczył w czasie debaty szef delegacji PiS Ryszard Legutko. Po tym wystąpieniu europosłowie tego ugrupowania opuścili salę plenarną. Nie było debatyLegutko tłumaczył „Moje wyjście z sali było podyktowane powodami bardzo prostymi – ja dostałem na całą swoją wypowiedź, na całą dwugodzinną debatę, sześć i pół minuty. Ja te sześć i pół minuty wykorzystałem w swojej pierwszej wypowiedzi”.I podkreślił „Gdybym został na sali, to mógłbym tam siedzieć przez ten pozostały czas, czyli ponad półtorej godziny nie mając prawa głosu i byłbym przedmiotem tego nieustannego grillowania, obelg, ataków”. Legutko stwierdził też, że „to jest jakaś psychodrama, a nie debata”. I podsumował „Debata jest wtedy, kiedy można odpowiedzieć, popolemizować, zareplikować – ja nie miałem tego prawa, to po co miałem tam siedzieć”.",,
Synod amazoński w Watykanie. Papież spotkał się z Indianami,"Ewangelia musi się inkulturować, aby „ludy przyjęły nauczanie Jezusa we własnej kulturze”. Papież Franciszek mówił o tym w czasie spotkania z grupą około 40 Indian amazońskich. Część z nich uczestniczy w Watykanie w synodzie amazońskim, a pozostali biorą udział w podobnych inicjatywach odbywających się w tych dniach w Rzymie.","Na początku spotkania dwoje przedstawicieli rdzennych ludów Amazonii podziękowało papieżowi za zwołanie synodu i poprosiło go o pomoc w zapewnieniu spokojnego i szczęśliwego życia ich ludom, w ochronie ziemi i wody, tak aby mogli z nich korzystać także ich potomkowie.Ojciec Święty zwracając się do grupy Indian zaznaczył, że Ewangelia jest ziarnem, które pada w ziemię i wzrasta zgodnie z cechami danej ziemi. Mówiąc o regionie amazońskim, wskazał na niebezpieczeństwo nowych form kolonizacji. Odwołując się do początków chrześcijaństwa, które zrodziło się w świecie żydowskim, rozwijało się w świecie grecko-łacińskim, a w końcu dotarło do innych ziem, w tym słowiańskich, wschodnich i amerykańskich, Franciszek podkreślił, że Ewangelia musi się inkulturować, aby „ludy przyjęły nauczanie Jezusa we własnej kulturze”.",,
Rodzina ratujących Żydów spotkała się z rodziną ratowanych,W Muzeum Polaków Ratujących Żydów podczas II wojny światowej im. Rodziny Ulmów w Markowej k. Łańcuta rodzina ratujących Żydów podczas niemieckiej okupacji spotkała się z rodziną ratowanych.,"– Przyjechała Cipora Reem-Beer, w czasie Holokaustu ukrywana przez nieżyjących już Marię i Stanisława Dudków z Odrzykonia k. Krosna. Towarzyszyli jej najbliżsi krewni oraz 80-osobowa grupa młodzieży szkolnej z Izraela. Wspólnie uhonorowali polska rodzinę, dzięki, której Reem-Beer przetrwała niemiecką okupację – powiedziała dyrektor muzeum dr Anna Stróż-Pawłowska.W trakcie spotkania przygotowanego przez rodzinę ratowanych przypomniano historię małżeństwa Dudków. Przekazano list gratulacyjny oraz zaprezentowano specjalnie stworzony z tej okazji poemat. Całość uświetnił utwór muzyczny przygotowany przez izraelską młodzież. – Spotkanie było wyjątkową lekcją historii opowiadanej z perspektywy własnego doświadczenia, w obecności potomków ratujących i ratowanych – zauważyła dr Stróż-Pawłowska.Do Markowej Reem-Beer przyjechała z dwiema córkami i dwoma synami oraz wnukami. Rodzinę Dudków reprezentowały trzy osoby. Po spotkaniu rodzina Reem-Beer pojechała na grób małżeństwa Dudków na cmentarzu w Odrzykoniu.Cipora Reem-Beer straciła w Holokauście całą swoją rodzinę. Matka Beila i siostra Mariem ukrywały się w we własnym domu i wskutek donosu zostały zabite przez Niemców. Zginęło też pozostałe rodzeństwo dziewczynki i jej ojciec Chemie Weinstein-Beer.Jesienią 1940 roku babcia Cipory – Suesman Katz skontaktowała się ze Stanisławem i Marią Dudkami z Odrzykonia, prosząc, by ukryli półtoraroczną wówczas dziewczynkę. Dudkowie przygarnęli ją, ukrywali jej prawdziwą tożsamość. – Najpierw zgłosili w urzędzie gminy jako znalezioną sierotę, a następnie ochrzcili, nadając imię Cecylia. Pogłoski o żydowskim pochodzeniu dziecka sprawiły, że gestapo w Krośnie poddało je nawet specjalnemu „badaniu medycznemu”. Dziewczynka pod opieką polskiej rodziny doczekała końca niemieckiej okupacji – przypomniała dyrektor muzeum.Po wojnie, dzięki działaniom organizacji żydowskich, udało się ustalić jej rzeczywiste pochodzenie. Wobec braku krewnych Cecylia trafiła do sierocińca w Krośnie. Po tułaczce po europejskich domach dziecka w 1948 roku znalazła się w Izraelu jako Cipora Beer. W 1960 roku wyszła za mąż.Po latach jej rodzina rozpoczęła poszukiwania Polaków, którzy uratowali Ciporę Reem-Beer. Postarano się też o ich uhonorowanie; w 2009 roku Maria i Stanisław Dudkowie zostali uznani za Sprawiedliwych wśród Narodów Świata.Muzeum Polaków Ratujących Żydów podczas II wojny światowej im. Rodziny Ulmów w Markowej k. Łańcuta na Podkarpaciu upamiętnia Polaków, którzy podczas niemieckiej okupacji, ryzykując życie, próbowali uratować lub uratowali Żydów. Ma upowszechniać wiedzę o Polakach, którzy – mimo grożącej kary śmierci – pomagali ludności żydowskiej skazanej przez III Rzeszę na zagładę.",,
Teolog: Nanoszenie zmian na wizerunku Matki Bożej Częstochowskiej to profanacja,"Nanoszenie zmian na wizerunku Matki Bożej Częstochowskiej, który ma określony charakter w polskiej religijności i historii, to profanacja – wyjaśnił teolog prof. Grzegorz Łęcicki z Uniwersytetu Kard. Stefana Wyszyńskiego, odnosząc się do profanacji obrazu Matki Bożej, do której doszło w nocy z 6 na 7 maja w Warszawie.","Papierowe plakaty z wizerunkiem Matki Bożej Częstochowskiej z tęczowymi aureolami pojawiły się na murach sanktuarium św. Faustyny i klasztoru Zgromadzenia Sióstr Matki Bożej Miłosierdzia. Wcześniej podobne plakaty i nalepki ktoś rozlepił w nocy z 26 na 27 kwietnia wokół płockiego kościoła św. Dominika. Nalepki trafiły m.in. na kosze na śmieci i na przenośne toalety. Jak powiedział prof. Łęcicki, użycie wizerunku Matki Bożej w taki sposób to profanacja. – Już samo miejsce, gdzie te plakaty się znalazły, czyli śmietniki czy przenośne toalety, było niegodne. Poza tym nanoszenie zmian na wizerunku, który ma określony charakter w polskiej religijności i historii, jest niemalże znakiem identyfikacyjnym, nie tylko dla ludzi wierzących, to jest profanacja. Wizerunek zostaje pozbawiony prawdy, przez te zmiany w aureoli staje się kłamliwy – ocenił. Dodał, że sprawę dodatkowo komplikuje to, że w tym konkretnym przypadku na wizerunku Matki Bożej Częstochowskiej umieszczona została tęcza, która kojarzy się z „określonym środowiskiem i ideologią”. – Kodeks karny zabrania profanowania przedmiotów i miejsc kultu, które są otoczone czcią. Można dyskutować na temat wysokości kary, natomiast jest to ewidentne naruszenie porządku prawnego – zastrzegł. Zdaniem prof. Łęcickiego organizatorzy protestu, który pod hasłem „Tęcza nie obraża” ma się odbyć prof. w Warszawie, „nie rozumieją, o co chodzi”. – Nie chodzi o to, czy tęcza sama w sobie jest obraźliwa, czy nie. Problemem jest umieszczenie tego znaku na obrazie, który ma konkretny kształt, kolor i formę – ocenił. W opinii prof. Łęcickiego „są rzeczy nienaruszalne w życiu narodu i do nich należy ikona Matki Bożej Częstochowskiej”. – Trzeba mieć wyczucie, że pewnych rzeczy się nie robi, ponieważ jest to mylenie wolności z samowolą. To znamienne, że pewne środowiska tego nie rozumieją – powiedział. Dodał, że naczelnym hasłem takich i podobnych działań jest tzw. wolność sztuki i wolność wypowiedzi. – W mojej opinii artysta nie jest kimś stojącym ponad normami moralnymi i ponad porządkiem prawnym, który obowiązuje w danym społeczeństwie czy w danym państwie.  Artysta nie może w imię swojej fantazji robić wszystkiego, co mu się podoba. Ponadto sztuka zawsze była związana z klasyczną triadą wartości: prawdą, pięknem i dobrem. Jeżeli żaden z tych elementów nie występuje w sztuce, to należy zadać sobie pytanie, czy to w ogóle jeszcze jest sztuka – zaznaczył.",,
Prezydent podpisał nowelę obniżającą akcyzę na energię elektryczną,Prezydent Andrzej Duda podpisał nowelę m.in. obniżającą akcyzę na energię elektryczną – poinformował rzecznik prezydenta Błażej Spychalski.,"Nowelę m.in. obniżającą akcyzę na energię elektryczną, opłatę przejściową oraz ustalającą ceny energii na poziomie z 30 czerwca 2018 r. Sejm uchwalił w piątek, a Senat poparł ją bez poprawek w nocy z piątku na sobotę.– Pan prezydent wielokrotnie podkreślał, że każda ustawa, która jest ustawą prospołeczną, która służy Polakom, będzie przez niego podpisana. I tak też jest w tej sytuacji. Pan prezydent podpisał ustawę, o której tutaj rozmawiamy.(...) Jak rozumiem, będzie ona w poniedziałek ogłoszona w Dzienniku Ustaw. I wchodzi od 1 stycznia 2019 w życie. My się cieszymy, że tym ważnym problemem rząd się zajął – powiedział Spychalski w Polsat News.Jak dodał, nowelizacja została podpisana w sobotę wieczorem. Zgodnie z nowelizacją zmniejszona zostaje akcyza na energię elektryczną z 20 do 5 zł za MWh, obniżona zostaje też o 95 proc. opłata przejściowa, płacona co miesiąc przez odbiorców energii elektrycznej w rachunkach. Opłaty przesyłowe i dystrybucyjne, płacone przez odbiorców zostają zamrożone na poziomie z 31 grudnia 2018 r.Z kolei ceny energii w 2019 r. zostają ustalone na poziomie taryf i cenników sprzedawców obowiązujących 30 czerwca 2018 r. Umowy na dostawy w 2019 r., o ile zakładają wzrost cen w stosunku do poprzedniej umowy danego podmiotu, do 1 kwietnia 2019 r. będą musiały być skorygowane do poziomu z połowy 2018 r. z mocą od 1 stycznia 2019 r.W pierwotnym projekcie nowelizacji rząd zakładał obniżkę akcyzy i opłaty przejściowej, w autopoprawce pojawiły się dalej idące rozwiązania.Sprzedawcy, którzy w 2019 r. kupią energię na rynku drożej, niż ustalona cena sprzedaży będą otrzymywać bezpośredni zwrot utraconego przychodu z tworzonego przez nowelizację Funduszu Wypłaty Różnicy Ceny. Sposób zwrotu określi minister energii w rozporządzeniu, używając średnioważonej ceny rynkowej energii.",,
"1,5 roku więzienia za znęcanie się nad psem","Karę 1,5 bezwzględnego pozbawienia wolności wymierzył toruński sąd 30-letniemu Bartoszowi D. za pobicie ze szczególnym okrucieństwem psa Fijo. Zwierzę ma uraz kręgosłupa i paraliż tylnych łap. Będzie już zawsze niepełnoprawne. Mężczyzna ma również 10-letni zakaz posiadania zwierząt.","Pod koniec stycznia zwierzę zostało brutalnie pobite przez właściciela. Uraz kręgosłupa, który doprowadził do paraliżu tylnych łap. Bartosz D. był poszukiwany listem gończym; po zatrzymaniu wyjaśnił, że ukrywał się po zdarzeniu za granicą. Przed sądem konsekwentnie nie przyznawał się do winy. Twierdził, że będąc pijanym przewrócił się na psa w swoim mieszkaniu. Sąd uznał jego tłumaczenia za całkowicie niewiarygodne. W sprawie bardzo istotne były również opinie biegłych. Wyrok jest nieprawomocny. Mężczyzna nie pojawił się na odczytaniu wyroku. Katarzyna Topczewska, pełnomocniczka Fundacji „Judyta”, która zaopiekowała się psem po pobiciu, powiedziała, że będzie rozważana w tej sprawie apelacja.",,
"„Poprzemy radykalną reformę sądownictwa, która pomoże ludziom”","– Poprzemy radykalne zmiany w wymiarze sprawiedliwości, które będą zmierzały do uproszczenia procedur, skrócenia długotrwałych postępowań i obniżania kosztów postępowania. I na tym się skoncentrujmy, a nie na wymianie sędziów, którzy mają 30-40 lat – zapowiedział Zbigniew Gryglas (Nowoczesna) w „Gościu Wiadomości”. – Społeczeństwo chce zmian, co widać w sondażach – mówił Łukasz Schreiber (PiS).","Gdyby wybory parlamentarne miały się odbyć w niedzielę wówczas Prawo i Sprawiedliwość mogłoby liczyć na 38 proc. poparcia – wynika z sondażu Ipsos Observer dla Telewizji Polskiej. Sondaż przeprowadzono w dniach 26-28 lipca. Wynika z niego, że do Sejmu dostałoby się pięć partii: PiS (38 proc.; wzrost o 3 pkt. proc. w stosunku do maja), PO (24 proc.; spadek o 3 pkt. proc.), Kukiz 15’ (11 proc.), Nowoczesna (10 proc.), SLD (5 proc.). Jednocześnie aż 81 proc. ankietowanych uważa, że polskie sądy wymagają reformy. Reforma nie jest konieczna zdaniem 14 proc., 5 proc. badanych nie ma wyrobionego zdania na ten temat. Aż 58 proc. respondentów jest niezadowolonych z funkcjonowania polskich sądów. Przeciwnego zdania jest 31 proc. badanych, 11 proc. nie ma zdania na ten temat. Reformy tak, ale dla ludzi, nie wymiany kadrZbigniew Gryglas (Nowoczesna) nie krył, że polski wymiar sprawiedliwości wymaga natychmiastowej reformy. – Poprzemy radykalne zmiany w wymiarze sprawiedliwości, które będą zmierzały do uproszczenia procedur, skrócenia długotrwałych postępowań i obniżania kosztów postępowania. I na tym się skoncentrujmy, a nie na wymianie sędziów, którzy mają 30-40 lat – zaznaczył, mówiąc, że opozycja pracuje już nad projektem ustaw o wymiarze sprawiedliwości, które mają być gotowe w ciągu dwóch, trzech miesięcy.Łukasz Schreiber (PiS) przekonywał, że choć jego partia nie ekscytuje się sondażami, to „każdy taki wynik cieszy”. Zwrócił uwagę, że PiS jest atakowane za ustawy o Sądzie Najwyższym i KRS, a tymczasem w 2015 r. PO przeforsowało ustawę „kadrową, na mocy, której wymieniono 4 sędziów SN”. – Cieszę się z zapowiedzi pana Gryglasa, choć mam wrażenie, że działania N. i PO zmierzają raczej do totalnej obstrukcji tych prac – podkreślił Schreiber.",,
Wałęsa pozywa za nazywanie go „Bolkiem”. Ujawniono listę kilkunastu nazwisk,"Były prezydent Polski Lech Wałęsa zamierza kierować wezwania przedsądowe wobec kilkunastu osób za nazwanie go Tajnym Współpracownikiem służb PRL „Bolkiem” – donosi gazeta.pl. Według informacji portalu polityk skierował już pozew przeciwko Sławomirowi Cenckiewiczowi, a wezwania przedsądowe skierować ma do Andrzeja Zybertowicza, Jana Pietrzaka, a także m.in. do szefa portalu tvp.info Samuela Pereiry.","Instytut Lecha Wałęsy poinformował, że były prezydent zamierza skierować ok. 20 pozwów cywilnych przeciw osobom, które przypisywały mu współpracę ze Służbą Bezpieczeństwa, do czego sam Wałęsa nigdy się nie przyznał.W każdym z wezwań były prezydent chce przeprosin oraz wpłacenia 10 tys. zł na fundację Wielkiej Orkiestry Świątecznej Pomocy. Jak donosi gazeta. pl, w imieniu Wałęsy występuje pro bono kancelaria prawna Świeca i Wspólnicy. Wobec historyka dr. Sławomira Cenckiewicza Wałęsa skierował pozew jeszcze w zeszłym roku. Z kolei wezwania przedsądowe były prezydent zdecydował się już wysłać do Jana Pietrzaka i doradcy prezydenta RP prof. Andrzeja Zybertowicza.Portal ujawnił także, wobec kogo Wałęsa zamierza skierować kolejne wezwania. I tak są to: Ryszard Majdzik, który określił Wałęsę mianem „donosiciela za pieniądze na swoich kolegów”, polityk Janusz Korwin-Mikke, który napisać miał o byłym prezydencie, że ten „ukradł dokumenty ze swojej teczki”. Wałęsa – jak czytamy na portalu – zamierza pozwać też m.in. posła PiS Dominika Tarczyńskiego, wiceministra sprawiedliwości Patryka Jakiego, wicemarszałka Senatu Adama Bielana oraz dziennikarzy: Wojciecha Cejrowskiego, Tomasza Sakiewicza i Samuela Pereirę.– Chcemy zwłaszcza młodym ludziom przedstawiać historię Solidarności taką, jaką była. Będziemy przeciwdziałać propagandzie obecnej w mediach publicznych. Zbieramy środki na to, aby odwiedzić jak najwięcej szkół i mówić uczniom o Solidarności – powiedział portalowi Adam Domiński z Instytutu Lecha Wałęsy. W lutym 2016 r., w wyniku przeszukania prokuratorów IPN w domu zmarłego byłego szefa komunistycznego MSW gen. Czesława Kiszczaka znaleziono teczki TW „Bolka”.",,
Liberałowie i lewica a 500 plus. Wciąż są głupi [OPINIA],"Pieniądze szerokim strumieniem mogą płynąć z budżetu państwa nie do aferzystów, ale do zwykłych ludzi – PiS udowodniło to społeczeństwu. I to jest największym dramatem elit III RP.","Obecny rząd w ramach „nowej piątki Morawieckiego” zaproponował od 1 lipca tego roku rozszerzenie 500 plus także na jedno dziecko – przy zniesieniu wszelkich kryteriów dochodowych. Opozycję niemal z miejsca dorwały ciężkie objawy rozdwojenia przekazu. Z jednej strony z tych samych środowisk rozległy się głosy, że „PiS posłuchał naszych pomysłów” i „że presja ma sens”. Tak jakby ktokolwiek wierzył, że oni tak serio i że cały projekt 500 plus nie stoi im od początku kością w gardle. Z drugiej strony podniósł się lament, skąd na to wezmą się pieniądze w budżecie. I oczywiście teksty w rodzaju: „PiS wręcza kopertę suwerenowi”. Plus wizje katastrofy finansów państwa – ulubiony argument liberałów po polsku za tym, żeby środki publiczne zatrzymać dla siebie i wielkiego biznesu. Zawsze uderzali w ten ton – niezależnie od sytuacji budżetowej. Dlatego dziś przestali być wiarygodni dla znacznej części społeczeństwa – bo z zasady chcieli odchudzać tylko cudze brzuchy, a paśli własne, swoich kumpli i ludzi, z którymi chcieli być w dobrych układach.Na marginesie: największym dramatem elit III RP jest właśnie fakt, że Prawo i Sprawiedliwość pokazało społeczeństwu, że pieniądze szerokim strumieniem mogą płynąć z budżetu państwa nie tylko do aferzystów, że środki budżetowe nie są zastrzeżone dla wtajemniczonej, zwykle wielkomiejskiej i warszawocentrycznej elitki. Że można za pomocą stosunkowo prostego mechanizmu znaczące kwoty przekazywać nie tylko „samym swoim” z różnych wpływowych grup interesów, nie tylko zaprzyjaźnionymi z ministrami lewicowo-liberalnymi, środowiskami obywatelsko-kulturalnymi itp. Największym dramatem postkomunistyczno-poopozycyjnych elit III RP jest właśnie to, że po trzech dekadach wychowywania społeczeństwa w duchu tępawej ideologii balcerowiczowskiej ktoś pokazał realną alternatywę. I to w sytuacji, gdy podział na biedniejszych i bogatszych stawał się w Polsce naprawdę dużym problemem społeczno-gospodarczym i groził kolejnymi potężnymi falami emigracji zarobkowej z kraju. Bo rozwój państwa to nie są jednak tylko abstrakcyjne wskaźniki, to realny dobrostan zwykłych ludzi. Inaczej relacja między ludźmi a ekonomią zaczyna przypominać bajkę Krasickiego o nosie dla tabakiery. Nie jest też tak, że PiS daje komuś „ochłapy”, jak z pogardą mówią liberałowie. Dla miłośników ośmiorniczek to niewiarygodne, ale 500, 1000, 1500 złotych miesięcznie w budżecie wielu polskich rodzin to naprawdę znacząca kwota. Umożliwia choćby uwolnienie się od straszliwej pętli chwilówek na początku roku szkolnego. Z kolei w przypadku sporej części lewicy niechęć wobec polityki społecznej à la 500 plus wynika z przyciężkiego doktrynerstwa. Dla nich samo 500 plus, na którym w największym stopniu korzysta przecież uboższa i uboga część społeczeństwa, jest zbyt „prorodzinne” i „pronatalistyczne”. Bez autoryzowanego nowolewicowego pakietu obyczajowego się zatem nie liczy, a wręcz – zdaniem niemałej części z nich – „utrwala patriarchat”. Ani lewica, ani liberałowie nie mogą sobie wymienić społeczeństwa na takie, które spełniałoby ich wymogi. I muszą męczyć się z Polską taką, jaka ona jest, uczonymi słowami próbując sobie wyjaśnić, czemu ich teorie nie godzą się z praktyką, i nieustannie zostają bohaterem, czy też bohaterką, politycznego trzeciego, czwartego i piątego planu. Nieco ironizuję, choć tylko trochę.Nie jest też tak, że o finansowaniu i efektywności polityki społecznej Prawa i Sprawiedliwości nie wolno mówić. Sam  byłem i jestem gorącym orędownikiem tego, żeby rządząca partia postawiła na nogi swoją politykę wobec opiekunów osób z niepełnosprawnościami. Bo wszyscy, którzy na własnej skórze poznali w Polsce problemy tej niewielkiej grupy społecznej, wiedzą, w jak fatalnym jest często stanie. I nie mówię o głośnych twarzach sejmowego sporu z wiosny ubiegłego roku, których obecne polityczne wybory nie przestają mnie zdumiewać. Choć uważam też, że PiS popchnął tych ludzi w stronę totalnej opozycji.  A co do finansów państwa. Po pierwsze: jeśli koniunktura, to warto wreszcie przepompować trochę pieniędzy do budżetów zwykłych rodzin. Wszelkie dostępne analizy, obejmujące mapę pięćsetplusowych wydatków z kolejnych lat, pokazują, że te środki nie zostały zmarnowane. Duża ich część i tak zasiliła lokalne rynki: w wielu małych sklepikach zniknęły albo znacznie się zmniejszyły „zeszyty na krechę”, a to oznacza także większą płynność finansową i większe szanse na poprawę bytu małego biznesu. Liberałowie chętnie napuszczają w tych sprawach ludzi na siebie: próbując robić z beneficjentów polityki społecznej leniwą tłuszczę. Ale 500 plus, właśnie dzięki swojej powszechności, pokazało, że albo grubo się mylą, albo z premedytacją kłamią. Moim zdaniem na ogół to drugie.  Wiem, że wiele osób, które sprzyjają 500 plus, nie ma ochoty uczestniczyć w rozmówkach internetowych z ultraliberalnym aktywem wszelkich opcji politycznych. Ten aktyw po weekendowej konwencji PiS krzyczał jak zwykle najgłośniej. Tak było kilka lat temu, gdy wszedł program 500 plus – zupełnie od czapy straszono nas wariantem greckim itp. Zobaczycie Państwo, tym razem też żadnej katastrofy gospodarczej nie będzie. Będzie za to spore zamieszanie w szeregach łączącej się na siłę w najdziwniejsze konstelacje totalnej opozycji.",,
"„Prezydent nie uległ protestom, decyzję podjął na podstawie przesłanek merytorycznych”","– Zawetowanie przez prezydenta Andrzeja Dudę ustaw o Sądzie Najwyższym i KRS-ie wywołało burzę na scenie politycznej. – Miał świadomość, że podejmował decyzję trudną. Nie wszystkim może się ona podobać i reakcje mogą być różne, ale kierował się przede wszystkim poczuciem odpowiedzialności – powiedział w programie „Kwadrans polityczny” rzecznik prezydenta Krzysztof Łapiński.","Minister zapewnił, że prezydent nie ugiął się pod presją protestów środowisk opozycyjnych. – Oczywiście dostrzegał te protesty, dostrzegał też, że one są coraz większe, częstsze i w różnych miastach, ale decyzje podejmował na podstawie przesłanek merytorycznych – wyjaśnił.Na antenie TVP1 Łapiński podkreślił, że przed podjęciem decyzji prezydent Duda przeprowadził szereg konsultacji „ze swoimi współpracownikami, doradcami, prawnikami, ale także osobami tak wybitnymi jak Zofia Romaszewska”. – Proszę nie postrzegać tego jako jakiejś uległości, choć niektórzy będą chcieli to w ten sposób interpretować. To wynika z poczucia odpowiedzialności – powtórzył.W zgodzie z konstytucją– Prezydent powiedział, że przygotuje te ustawy, które będą w zgodzie z konstytucją i które nie będą dawać takich uprawnień prokuratorowi generalnemu. Nie powiedział, że jest przeciwko zmianom. Prezydent jest za zmianami w wymiarze sprawiedliwości. Zadeklarował, że podpisze ustawę o sądach powszechnych, natomiast w tych dwóch ustawach przedstawi swoje projekty – podkreślił Łapiński.   Sekretarz stanu w kancelarii prezydenta nie chciał wskazać, kiedy projekty prezydenckie zostaną zgłoszone, ani jakie będą zawierać wytyczne. – Zostaną one przygotowane tak, żeby nie budzić takich emocji społecznych, nie na zasadzie, że coś jest robione w ostatniej chwili, „na chybcika”, przez dwa dni – zastrzegł. Konsultacje z różnymi środowiskami – Prezydent chce przeprowadzić tę reformę w sposób rozważny, mądry i spokojny. Oczywiście jest tak, że na końcu nie wszyscy będą z niej zadowoleni. Prezydent nie będzie pisał ustaw po jakieś środowiska, może być tak, że na końcu będą też głosy sprzeciwu, ale to nie zmienia faktu, że te projekty przygotuje i zgłosi jako prezydenckie – zaznaczył.    Minister Łapiński zapowiedział, że projekt zostanie skonsultowany z różnymi środowiskami. – Będziemy otwarci na współpracę tych środowisk, które chcą reformy, które chcą wnosić merytoryczny wkład w reformę – wyjaśnił.    – Prezydent szedł do wyborów z postulatem reformy wymiaru sprawiedliwości i zostanie on spełniony – podkreślił.",,
Szef węgierskiego MSZ o relacjach z Polską: Jesteśmy najbliższymi sojusznikami,"Jesteśmy najbliższymi sojusznikami; wiemy, że niezależnie, co się stanie, możemy liczyć na pomoc Polski, a polski rząd wie, że bezwarunkowo może liczyć na nasze poparcie –  mówił o relacjach z Polską minister spraw zagranicznych Węgier Peter Szijjarto w wywiadzie dla „Rzeczpospolitej”.",,,
Wybór Timmermansa był o krok. „Powstrzymał go tylko upór Morawieckiego”,"Chociaż Mateusz Morawiecki nie miał najmocniejszych kart – zbudowana przez niego koalicja składała się w większości z państw słabszych niż unijne potęgi – to Frans Timmermans nie znalazł się w puli nazwisk rekomendowanych przez Radę Europejską na żadne stanowisko – skomentował Michał Karnowski z wPolityce.pl. – Przy silnej presji francusko-niemieckiej wybór Timmermansa był o krok, powstrzymał go tylko upór Morawieckiego – skomentowało anonimowe źródło cytowane przez portal.","Kandydatura Holendra powracała kilkukrotnie, w dodatku na różne stanowiska, a lewica chciała za wszelką cenę przepchnąć swojego kandydata. To nie do zaakceptowania, „by tak wspaniały kandydat jak Timmermans został odrzucony za obronę europejskich wartości i traktatów” – grzmiał premier Hiszpanii Pedro Sanchez. Kraje koalicji zmontowanej przez Morawieckiego wokół Polski i Węgier były narażone na presję, naciski, szantaże i przekupstwa – stwierdził Karnowski. Morawiecki umiał przywrócić jedność tej grupy za każdym razem, kiedy ta się chwiała – dodał.Publicysta zwrócił uwagę, że na takich szczytach – jak rzadko kiedy – liczą się osobiste zdolności przywódcy. – W kluczowych momentach szef rządu zostaje sam na sam z resztą premierów i prezydentów. Z wygłuszonym telefonem. Może wtedy liczyć tylko na siebie. Naprawdę dał radę – cytuje wypowiedź świadka brukselskich wydarzeń portal.Niedopuszczenie, by wygrał kandydat budujący karierę na atakowaniu Polski, Węgier i Rumunii czy tworzący podziały w Europie było najważniejszym celem delegacji i innych państw koalicji „zdroworozsądkowej – ocenił Karnowski.",,
Prezydent Duda podpisał ustawę o Pracowniczych Planach Kapitałowych,"Prezydent Andrzej Duda podpisał w poniedziałek ustawę o Pracowniczych Planach Kapitałowych, zakładającą utworzenie powszechnego, dobrowolnego i prywatnego systemu oszczędzania, współtworzonego przez pracowników, pracodawców i państwo.","Prezydent powiedział po podpisaniu ustawy, że sądzi, iż to ważny moment. – To jest ustawa, która – mam nadzieję - przyniesie dwa zasadnicze skutki. Po pierwsze poprawi sytuację przyszłych polskich emerytów, tzn. tych, którzy dzisiaj jeszcze cały czas pracują, tych, którzy dziś są jeszcze, można powiedzieć, w kwiecie wieku i w związku z tym gromadzą dzisiaj pieniądze na swoje emerytury – powiedział Andrzej Duda podczas poniedziałkowej uroczystości na GPW w Warszawie.Dodał, że zmiana poprawi też sytuację „tych, którzy funkcjonują na rynku gospodarczym w Polsce”.– Bowiem eksperci nie mają specjalnych wątpliwości, że potrzebne nam jest zgromadzenie kapitału w naszym kraju, w naszej gospodarce – powiedział. Zaznaczył, że pojawia się jednak pytanie, jak to zrobić, jak zgromadzić kapitał, który będzie mógł wspomagać rozwój gospodarczy, który będzie mógł stanowić bazę dla dalszego rozwoju Polski.– Najlepszą metodą jest powszechne oszczędzanie – podkreślił. „Nie ma żadnych wątpliwości, że PPK są korzystne dla pracowników” – Nie ma żądnych wątpliwości, że system Pracowniczych Planów Kapitałowych jest korzystny dla pracowników – podkreślił prezydent Andrzej Duda. Dodał, że PPK pozwolą zbudować bazę pod bezpieczny system emerytalny w Polsce.– Czy to jest korzystne dla pracowników? Nie ma żadnych wątpliwości, że to jest korzystne dla pracowników, jeżeli weźmiemy cały zespół czynników, które występują w tym projekcie, w tym projekcie oszczędzania – podkreślił Andrzej Duda.Prezydent dodał, że jedną z głównych zalet PPK jest to, że jest to system dobrowolny. Można z niego zrezygnować, ale i także w każdej chwili wrócić – tłumaczył. – Jednocześnie mamy tę specyficzną składową, że (obywatel – PAP) nie odkłada na swoją emeryturę sam, ale jest wspierany przez pracodawcę i państwo. Jest to na pewno sposób lepszy (na oszczędzanie na emeryturę – PAP) niż samodzielne odkładanie pieniędzy w banku – wskazał prezydent.Andrzej Duda ocenił, że PPK pozwoli też zbudować potencjał kapitałowy naszego kraju, tworzyć oszczędności będące bazą do wzrostu PKB i inwestycji.– Mam nadzieję, że ten system PPK budujący tę przyszłą bazę z jednej strony kapitałową, a drugiej emerytalną dla przyszłych pokoleń, będzie w Polsce funkcjonował dobrze, będzie w Polsce funkcjonował lepiej niż to, z czym mieliśmy do tej pory (do czynienia - PAP). Że to będzie ten pomysł, który pozwoli nam na zbudowanie dobrej przyszłej bazy pod bezpieczny stan emerytalny Polaków – powiedział prezydent. Czerwińska: Mamy systemowy mechanizm dodatkowego gromadzenia oszczędności na emeryturę Podpisanie przez prezydenta ustawy o Pracowniczych Planach Kapitałowych oznacza, że mamy w Polsce pierwszy, w pełni prywatny, w pełni dobrowolny, długoterminowy, systemowy mechanizm dodatkowego gromadzenia oszczędności na emeryturę - powiedziała minister finansów Teresa Czerwińska.– Celem tego systemu jest budowa silnej polskiej gospodarki. Gospodarka, żeby się rozwijać, potrzebuje kapitału. Budując system długoterminowych oszczędności, zmieniając ich skalę i strukturę, budujemy możliwości pozyskania kapitału na wiele inwestycji, które w polskiej gospodarce będą przyczyniały się do rozwoju długoterminowego – powiedziała minister Czerwińska.Jej zdaniem Pracownicze Plany Kapitałowe to rozwiązanie systemowe, długoterminowe, dobrowolne i – jak dodała – miejmy nadzieję, że będzie powszechne.Teresa Czerwińska zwróciła uwagę, że jest to system solidarny, partycypują w nim trzy strony: pracownik i pracodawca, którzy wpłacają składki, oraz państwo, które płaci składkę powitalną i dodatkową, w każdym roku oszczędzania. To przejaw odpowiedzialności państwa za dobrobyt obywateli – podkreśliła Teresa Czerwińska. Borys: PPK to jedna z największych reform gospodarczych po roku 1989  – Pracownicze Plany Kapitałowe to z pewnością jedna z największych reform gospodarczych po 1989 roku w Polsce – powiedział prezes Polskiego Funduszu Rozwoju Paweł Borys. Dodał, że reforma ta dotyczy systemu emerytalnego i bezpieczeństwa finansowego Polaków. – Pracownicze Plany Kapitałowe to z pewnością jedna z największych reform gospodarczych po 89' roku w Polsce. Jestem przekonany, że jest to reforma, która dotyczy jednego z najważniejszych obszarów na przyszłość, bo dotyczy systemu emerytalnego, bezpieczeństwa finansowego Polaków w sytuacji, kiedy społeczeństwo się starzeje i trzeba przeciwdziałać tym negatywnym trendom, budując większy bufor oszczędności emerytalnych Polaków, którzy – niestety, jak wiemy – tę skłonność do oszczędzania jak dotąd mają dosyć niską – powiedział Borys podczas uroczystości podpisania przez prezydenta ustawy o PPK. W ocenie szefa PFR, jest bardzo dobry moment na wdrożenie tej reformy. – Mamy silny wzrost gospodarczy. Polacy mają coraz wyższe dochody, tworzą nadwyżki finansowe w swoim budżecie domowym, rynek pracy stał się rynkiem pracownika – wskazywał. Podkreślił jednocześnie, że PPK „oczywiście nie rozwiążą wszystkich problemów dotyczących tych wyzwań, ale mogą być bardzo silnym fundamentem budowy silniejszego systemu emerytalnego w Polsce i budowy tego bezpieczeństwa finansowego Polaków”. Borys przekazał, że partnerzy społeczni pozytywnie zaopiniowali ustawę o PPK, co – jego zdaniem – „daje szansę, że będzie to system stabilny w długim terminie i do którego Polacy będą mieli zaufanie”. Wysokość składki Pracownicze Programy Kapitałowe mają dotyczyć ok. 11,5 mln pracowników i mają zapewnić dodatkowe oszczędności dla przyszłych emerytów, po ukończeniu przez nich 60. roku życia.Ustawa zakłada utworzenie prywatnego, dobrowolnego systemu gromadzenia oszczędności emerytalnych. W program ma być zaangażowane państwo, pracodawcy i pracownicy. Dotyczy osób, które są zatrudnione na podstawie umowy o pracę. Wpłata podstawowa finansowana przez uczestnika PPK może wynosić od 2 do 4 proc. wynagrodzenia. Z kolei pracodawca dopłacałby składkę od 1,5 proc. do 4 proc. wynagrodzenia. W efekcie maksymalna wpłata na PPK w przypadku jednego pracownika mogłaby wynosić 8 proc.Wpłata podstawowa finansowana przez uczestnika PPK będzie mogła wynosić mniej niż 2 proc. wynagrodzenia, ale nie mniej niż 0,5 proc. wynagrodzenia, jeżeli wynagrodzenie uczestnika PPK osiągane z różnych źródeł w danym miesiącu nie przekracza kwoty odpowiadającej 1,2-krotności minimalnego wynagrodzenia.Poza tym obowiązywałaby coroczna dopłata z budżetu w wysokości 240 zł, a ponadto państwo dawałoby dodatkową „opłatę powitalną” w wysokości 200 zł.",,
„Okrągły stół” w sprawie oświaty w piątek po świętach,"– Obrady „okrągłego stołu” w sprawie oświaty rozpoczną się w piątek 26 kwietnia na Stadionie Narodowym – poinformował premier Mateusz Morawiecki i zaapelował do opozycji. – Pan Schetyna, pan Broniarz bardzo blisko ze sobą pracują, więc apeluję do opozycji o to, żeby zaapelowała do pana Broniarza, żeby zawiesić, przerwać ten protest, bo on nie służy poprawie jakości naszego szkolnictwa – powiedział szef rządu.","Obrady „okrągłego stołu” w sprawie oświaty rozpoczną się w piątek 26 kwietnia na Stadionie Narodowym – zapowiedział premier Mateusz Morawiecki i wezwał opozycję i związki zawodowe do udziału w dyskusji na temat jakości edukacji. Dodał, że do obrad „okrągłego stołu” zaproszone są wszystkie środowiska zainteresowane przyszłością polskiej oświaty.  – Pan Schetyna, pan Broniarz bardzo blisko ze sobą pracują przy tym, więc apeluję do opozycji o to, żeby zaapelowała do pana Broniarza, bo mają dobre, bliskie kontakty w kontekście tego upolitycznienia, żeby zawiesić, przerwać ten protest, bo on nie służy poprawie jakości naszego szkolnictwa – mówił szef rządu. Premier zaproponował „okrągły stół” edukacyjny w czterech obszarach: uczniowie, nauczyciele, jakość edukacji i nowoczesna szkoła, czyli odpowiadająca wymogom drugiej, a za chwilę trzeciej dekady XXI wieku.   – Chciałbym, żeby w wyniku okrągłego stołu wszyscy byli wygrani, żeby to było takie win-win, wygrany-wygrany. Żeby nie było tak, że strona rządowa, nauczyciele, związkowcy czy ktoś inny w jakiś sposób triumfuje. Nam chodzi o jakość polskiej edukacji na lata do przodu – podkreślił szef rządu.  Premier stwierdził również, że okrągły stół będzie „możliwością dogadania się” oraz „kompleksowego przebudowania systemu edukacyjnego”. – Myślę, że okrągły stół będzie taką płaszczyzną, kiedy będziemy mogli wypracować najlepsze rozwiązania dla polskiej szkoły, dla polskiej rodziny, dla polskiej gospodarki, a więc najlepsze rozwiązania dla polskiego społeczeństwa – podkreślił Morawiecki.  – Nie mieszajmy polityki do oświaty; usiądźmy do stołu i rozmawiajmy – apelowała wicepremier Beata Szydło. – Myślę, że dla nas wszystkich - przede wszystkim dla dorosłych - to jest w tej chwili wielki sprawdzian, wielki test z tego, czy potrafimy się porozumieć, czy potrafimy odłożyć polityczny spór na bok. Nie mieszajmy polityki do oświaty. Usiądźmy do stołu i rozmawiajmy – apelowała wicepremier.",,
Fala kulminacyjna na Odrze. Podtopienia nadal możliwe,"Sytuacja pogodowa w Polsce stabilizuje się, jednak stany alarmowe najwyższego, trzeciego stopnia, nadal obowiązują dla czterech województw. Trudna sytuacja jest również na Odrze. Poziom rzeki przekroczył poziom ostrzegawczy. Służby przygotowują się na falę kulminacyjną, która w niedzielę może przejść przez region.","Osiem województw nadal zagrożonych podtopieniami. Najgorsza sytuacja jest w Łódzkiem, Opolskiem, na Śląsku i Dolnym Śląsku. Tam stopień zagrożenia jest najwyższy. Drugi stopień zagrożenia hydrologicznego został wydany dla województw: mazowieckiego, świętokrzyskiego, małopolskiego i podkarpackiego. Na Śląsku sytuacja się stabilizuje  Stan pogotowia przeciwpowodziowego w woj. śląskim odwołany. Decyzja zapadła po analizie danych potwierdzających, że sytuacja na rzekach ustabilizowała się, a stany wód mają tendencję spadkową.    Stan alarmowy w siedmiu miejscach Jak poinformował PAP dyżurny Wojewódzkiego Centrum Zarządzania Kryzysowego, w sobotę wieczorem stan alarmowy przekroczony był jeszcze w siedmiu punktach pomiarowych: na Odrze w Chałupkach, Krzyżanowicach i Raciborzu-Miedoni, na Wiśle w Bieruniu Nowym, na Brynicy w miejscowości o tej samej nazwie oraz w Kozłowej Górze, a także na Pszczynce w Mizerowie Borkach. We wszystkich tych miejscach stany wód były stabilne lub obniżały się.Korzystne prognozyPrognozy meteorologiczne i hydrologiczne dla regionu są korzystne - ustały ciągłe opady deszczu, przeszła też fala kulminacyjna na Odrze i Wiśle. Już wcześniej, w związku ze spadkiem poziomu wód, odwołano alarm przeciwpowodziowy w gminach Milówka i Siewierz.W sobotę nadal obowiązywało pogotowie przeciwpowodziowe ogłoszone przez władze samorządowe w pięciu gminach powiatu częstochowskiego, w gminie Krzyżanowice, w powiatach cieszyńskim i bieruńsko-lędzińskim oraz w gminach Ujsoły, Radziechowy-Wieprz i Sośnicowice. Pogotowie przeciwpowodziowe wprowadzone decyzją wojewody w całym regionie obowiązywało od rana w piątek do sobotniego wieczoru.Stan pogotowia przeciwpowodziowego ogłaszany jest, gdy poziom wody wzrasta do ustalonego na danym wodowskazie poziomu ostrzegawczego i nadal rośnie. Pogotowie wiąże się przede wszystkim ze sprawdzeniem gotowości do działania służb i instytucji odpowiedzialnych za ochronę ludzi i przeciwdziałanie skutkom powodzi.W związku z intensywnymi opadami deszczu od czwartku straż pożarna interweniowała w woj. śląskim kilkaset razy, najczęściej w powiecie częstochowskim. Główne działania to wypompowywanie wody z zalanych posesji i podtopionych piwnic oraz udrażnianie przepustów; umacniano też wały przeciwpowodziowe. W całym woj. śląskim w działania zaangażowano ponad 3 tys. strażaków z jednostek zawodowych i ochotniczych.W sobotę rano poziom wód przekraczał stan alarmowy lub ostrzegawczy w niektórych punktach pomiarowych na Odrze, Wiśle, Pszczynce, Brynicy, Przemszy, Rudzie, Olzie, Psinie, Kłodnicy, Małej Panwi, Białej Wisełce, Iłownicy, Gostyni, Mitrędze, Sole i Koszarawie. W wielu miejscach doszło do podtopień - głównie pól i łąk, ale także posesji i lokalnych dróg.",,
Ciężarówka z grafiką #GermanDeathCamps wyjedzie na drogi USA,"Polonia z Chicago przygotowała ciężarówkę z grafiką „German Death Camps"", która wkrótce wyjedzie na drogi USA. Kampania ma na celu edukację historyczną w Stanach Zjednoczonych oraz jest odpowiedzią na kampanię zniesławiającą Polskę.","„Przez kilkadziesiąt lat funkcjonowała precyzyjna i skoordynowana operacja, której celem było metodyczne niwelowanie i relatywizowanie ciążącej na Niemcach odpowiedzialności za zbrodnie podczas II wojny światowej. Jednocześnie akcja dezinformacyjna służyła temu, aby obarczać winą za zbrodnie i Holokaust inne narody, a zwłaszcza Polskę, której terytorium okupowane przez Niemców było głównym obszarem eksterminacji Polaków, Żydów i ofiar wielu innych narodowości w niemieckich obozach śmierci” – czytamy na stronie germandeathcamps.us. „Nasza inicjatywa ma na celu propagowanie prawdy historycznej wśród społeczności Stanów Zjednoczonych. Jest to zarazem jeden z wielu projektów broniących dobrego imienia Polski i Polaków, który przyczyni się do utrwalania w świadomości odbiorców fundamentalnej prawdy, opartej na faktach, iż to Polacy byli ofiarą, a katem Niemcy” – głosi komunikat.",,
Stoltenberg: NATO nie będzie broniło Izraela w razie irańskiego ataku,"„NATO nie przybędzie na ratunek Izraelowi, gdyby został zaatakowany przez Iran, ponieważ państwo żydowskie nie jest członkiem Sojuszu Północnoatlantyckiego” – powiedział sekretarz generalny NATO Jens Stoltenberg w opublikowanym w sobotę wywiadzie dla „Spiegla”.","„Izrael jest naszym partnerem, ale nie jest członkiem Sojuszu. Gwarancja bezpieczeństwa nie dotyczy Izraela” – przypomniał Stoltenberg w rozmowie z niemieckim tygodnikiem.   „NATO nie uczestniczyło i nie uczestniczy w bliskowschodnim procesie pokojowym, podobnie jak w zbrojnych konfliktach w tym regionie. Nie jest to nasze zadanie” – dodał.  Słowa te padły w okresie narastających napięć między Iranem i Izraelem. Izraelski premier Benjamin Netanjahu ostatnio ponownie skrytykował porozumienie zawarte w 2015 roku przez sześć światowych mocarstw (Chiny, Francja, Rosja, USA, Wielka Brytania i Niemcy) z Iranem w sprawie programu atomowego tego kraju, zaś prezydent USA Donald Trump na początku maja ogłosił, że jego kraj wycofuje się z tego układu.    Izrael i Iran uczestniczyły też w starciach zbrojnych na terytorium Syrii, gdzie Teheran wspiera siły syryjskiego reżimu Baszara el-Asada.",,
„Kwaśniewski nie ma głosu w SLD”,– Pan Kwaśniewski nie ma żadnego głosu w strukturach SLD – stwierdził na łamach „Polska The Times” Leszek Miller. Przewodniczący SLD dokonał również porównania postaci Jarosława Kaczyńskiego i Zbigniewa Ziobry oraz ocenił szanse na przetrwanie koalicji rządowej.,"– Pan Kwaśniewski nie ma żadnego głosu w strukturach SLD, bo nie jest członkiem Sojuszu i nie uczestniczy w jego głosowaniach – stwierdził Leszek Miller w najnowszej rozmowie z dziennikiem „Polska The Times”. – Wyrażanie opinii byłego prezydenta nie bardzo przekłada się na wyniki głosowań. Aleksander Kwaśniewski popierał Ryszarda Kalisza w wyborze na szefa klubu. I co z tego? – pytał retorycznie szef partii. Stwierdzenie jest o tyle zaskakujące, że wcześniej Sojusz deklarował, że będzie korzystał z opinii Kwaśniewskiego. Leszek Miller podkreślił także, iż SLD ma jasny plan w związku z ustawą refundacyjną i ministrem zdrowia. – Złożyliśmy do laski marszałkowskiej projekt nowelizacji ustawy refundacyjnej. Oczekujemy od ministra Arłukowicza dwóch rzeczy: albo poprze ten projekt, albo zastąpi go własnym. Jeśli tego nie zrobi, to gdy w Sejmie stanie wniosek o wotum nieufności, będziemy głosowali za jego odwołaniem – tłumaczył. Szef SLD jest także pewny co do przyszłości koalicji rządzącej. – Jestemprzekonany, że koalicja PO-PSL przetrwa pełne cztery lata. Ludowcy niezdecydują się na wypchnięcie z koalicji. Oni już raz zostali wypchnięci iwiedzą, co to znaczy, jak bardzo jest to dolegliwe. Oczywiście muszą stroszyć piórka, marszczyć brwi. Ale to tylko pozory –podkreśla. Polityk skomentował także rozłam w PIS. – Jeżeli mam wybierać między Ziobrą a Kaczyńskim, to już wolę Kaczyńskiego. Bo dostrzegam w nim idee, programy, pasję. A u Ziobry widzę tylko cynizm i chęć odegrania się za wszelką cenę – ocenił i jednocześnie dodał: – Gdyby Ziobro chciał spróbować swoich sił na serio, a nie tylko na niby, to powinien zrezygnować z mandatu w europarlamencie. I wtedy całkowicie zaangażować się w budowanie siły swej partii.",,
Krzysztof Globisz z nagrodą Prezesa Rady Ministrów,"Prof. Krzysztof Globisz i dr hab. Maciej Rak znaleźli się wśród laureatów nagród Prezesa Rady Ministrów. Wyróżnienia są przyznawane za rozprawy doktorskie i habilitacyjne oraz działalność naukową, naukowo-techniczną lub artystyczną w dziedzinie nauk humanistycznych i sztuki. Nagrody przyznano za 2016 r.","W kategorii „osiągnięcie naukowe lub artystyczne, w tym wybitny dorobek naukowy lub artystyczny” nagrodę Prezesa Rady Ministrów Beaty Szydło otrzymał wybitny aktor teatralny, filmowy i telewizyjny prof. dr hab. Krzysztof Globisz. W uzasadnieniu napisano: „za wybitny dorobek artystyczny i pedagogiczny, za doskonałą rolę nauczyciela i przewodnika adeptów sztuki aktorskiej i reżyserii przez 35 lat pracy pedagogicznej w Państwowej Wyższej Szkole Teatralnej w Krakowie oraz za pomoc młodym ludziom w odszukiwaniu własnej drogi twórczej i pokazanie, jak osobiste ograniczenia mogą stać się wzmocnieniem przekazu artystycznego”.  Autorem wniosku o nagrodę była macierzysta uczelnia aktora – Państwowa Wyższa Szkoła Teatralna im. Ludwika Solskiego w Krakowie. 44 nagrody Wśród 25 wyróżnionych autorów rozpraw doktorskich znalazło się troje humanistów: dr Damian Włodzimierz Makuch z Wydziału Polonistyki Uniwersytetu Warszawskiego za pracę „Wokół pojęcia fantazji. Młodzi pozytywiści wobec polskiego idealizmu »południa XIX wieku«”; dr Marek Polański z Wydziału Instrumentalnego Akademii Muzycznej w Krakowie – nagrodzony za pracę „Od kompozytora do wykonawcy.  Ewolucja formy kaprysu skrzypcowego w okresie postklasycznym na przykładzie kaprysów Joachima Kaczkowskiego i Fryderyka Augusta Duranowskiego jako ważnych ogniw w procesie rozwoju tego gatunku”; dr Agata Sowińska z Wydziału Filologicznego Uniwersytetu Śląskiego w Katowicach – uhonorowana za rozprawę „Hermetica średniowiecza i renesansu. Studium z historii myśli europejskiej”. Ogółem przyznano 44 nagrody.",,
Ukraina zamyka połączenia lotnicze z Rosją. To reakcja na działania Moskwy,"Od 25 października na ukraińskich lotniskach nie będą mogły lądować samoloty z Rosji, wstrzymane zostaną także wszystkie loty do tego państwa. Decyzja będzie dotyczyć wszystkich rosyjskich przewoźników lotniczych – oświadczyło w poniedziałek ministerstwo infrastruktury w Kijowie.","Resort wyjaśnił, że jest to reakcja na brak odpowiedzi na prośbę Ukrainy do Federalnej Agencji Transportu Lotniczego Rosji (Rosawiacji) o wyjaśnienie przyczyn ograniczenia lotów do tego kraju dla ukraińskich linii lotniczych. Wcześniej Ukraińcy zapowiadali wprowadzenie zakazu lotów dla rosyjskich linii, ale miał on dotyczyć tylko przewoźników Aerofłot i Transaero, których samoloty miały transportować broń lub żołnierzy. W odpowiedzi Moskwa ogłosiła zakaz lotów dla ukraińskich linii lotniczych.",,
Sąd Najwyższy wysłał kolejne pytania do Trybunału Sprawiedliwości UE,Sąd Najwyższy wystosował do Trybunału Sprawiedliwości UE trzy kolejne pytania prejudycjalne w sprawie m.in. niezależności sędziów SN – poinformował zespół prasowy tego sądu. Sąd Najwyższy wniósł też o zastosowanie trybu przyspieszonego.,"Pytania zostały skierowane przy okazji rozpoznawania sprawy z powództwa sędziów tego sądu: Andrzeja Siuchnińskiego i Krzysztofa Cesarza o ustalenie istnienia stosunku służbowego sędziego SN w stanie czynnym. „W dniu dzisiejszym (19.09) po rozpoznaniu na posiedzeniu w Izbie Pracy i Ubezpieczeń Społecznych wniosków o udzielenie zabezpieczenia w sprawach z powództwa sędziów SN Andrzeja Siuchnińskiego i Krzysztofa Cesarza przeciwko Sądowi Najwyższemu o ustalenie istnienia stosunku służbowego sędziego Sądu Najwyższego w stanie czynnym, Sąd Najwyższy postanowił skierować do Trybunału Sprawiedliwości UE kolejne pytania prejudycjalne” – przekazał PAP Krzysztof Michałowski z zespołu prasowego SN. Sąd Najwyższy pyta TSUE, czy w przypadku wniesienia do Sądu Najwyższego pozwu, w którym zarzuca się naruszenie zakazu dyskryminacji ze względu na wiek wobec sędziego tego sądu, SN ma obowiązek odmówić zastosowania przepisów krajowych, które zastrzegają właściwość w sprawie dla komórki organizacyjnej tego sądu, która nie działa ze względu na niepowołanie orzekających w niej sędziów. W drugim pytaniu Sąd Najwyższy pyta TSUE, czy w rozumieniu prawa unijnego, utworzona od podstaw Izba Dyscyplinarna SN jest sądem niezależnym i niezawisłym, jeśli sędziowie tej Izby zostali wybrani przez Krajową Radę Sądownictwa, która nie daje rękojmi niezależności od władzy ustawodawczej i wykonawczej? „W przypadku powołania sędziów do orzekania w komórce organizacyjnej właściwej w świetle prawa krajowego do rozpoznania wniesionego środka prawnego, czy art. 267 TFUE akapit 3 w związku z art. 19 ust. 1 i art. 2 TUE oraz art. 47 Karty Praw Podstawowych, należy interpretować w ten sposób, że utworzona od podstaw izba sądu ostatniej instancji Państwa Członkowskiego – właściwa do rozpoznania sprawy sędziego sądu krajowego w pierwszej i drugiej instancji – w której mają orzekać wyłącznie sędziowie wybrani przez organ krajowy, mający stać na straży niezależności sądów (Krajowa Rada Sądownictwa), który z uwagi na ustrojowy model jego ukształtowania oraz sposób działania nie daje rękojmi niezależności od władzy ustawodawczej i wykonawczej, jest sądem niezależnym i niezawisłym w rozumieniu prawa Unii Europejskiej?” – brzmi pytanie. W trzecim pytaniu SN pyta, czy w przypadku negatywnej odpowiedzi na drugie pytanie, prawo unijne należy interpretować tak, że niewłaściwa izba SN, do której wniesiono środek zaskarżenia w sprawie unijnej, powinna pominąć przepisy krajowej ustawy wyłączające jej właściwość w tej sprawie. „W przypadku odpowiedzi negatywnej na drugie pytanie, czy art. 267 akapit 3 TFUE w związku z art. 19 ust. 1 i art. 2 TUE oraz art. 47 Karty Praw Podstawowych należy interpretować w ten sposób, że niewłaściwa izba sądu ostatniej instancji Państwa Członkowskiego spełniająca wymogi prawa Unii Europejskiej dla sądu, do której wniesiono środek zaskarżenia w sprawie unijnej, powinna pominąć przepisy krajowej ustawy wyłączające jej właściwość w tej sprawie?” – brzmi treść pytania. Sąd Najwyższy wniósł również o zastosowanie przez Trybunał przyspieszonego trybu rozpatrywania. Na początku sierpnia Sąd Najwyższy wystosował pięć pytań prejudycjalnych do TSUE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. Pytania zostały zadane na tle rozpoznawanej przez SN sprawy, która „dotyczyła obowiązku opłacania składek ubezpieczeń społecznych w sytuacji, kiedy Polak ma firmę w Czechach albo na Słowacji”. W powiększonym składzie orzekającym w tej sprawie znalazł się jeden sędzia, który przekroczył już 65. rok życia. TSUE rozpoczął rozpatrywanie wniosku Sądu Najwyższego w końcu sierpnia. W zeszły wtorek Sąd Najwyższy wystosował do Trybunału Sprawiedliwości UE dwa kolejne pytania prejudycjalne ws. niezależności władzy sądowniczej.",,
BZ WBK zmieni szyld. Przejmie nazwę hiszpańskiego właściciela,"Bank Zachodni WBK wkrótce będzie funkcjonował jako Santander Bank Polska, przyjmując nazwę swojego hiszpańskiego właściciela. „Puls Biznesu” informuje, że rebranding ma być ekspresowy i bardzo głośny.","Operacja zmiany nazwy rozpocznie się już we wrześniu. W pierwszy piątek miesiąca w mediach mają pojawić się na ten temat spoty reklamowe, które będą emitowane do końca roku. Na sobotę i niedzielę (8 i 9 września) zaplanowano zmiany systemowe oraz ekspresową migrację 380 tys. klientów Deutsche Banku Polska, przejętego w grudniu przez hiszpańskiego Santandera.Michał Gajewski, prezes (jeszcze) BZ WBK przekonuje, że „zmiany przeprowadzone w rekordowym tempie to precedens w Polsce”. Koszt operacji, który może sięgnąć nawet 70 mln zł w jego ocenie nie odbiega od średniej rynkowej. Jak deklaruje, kwota w całości zostanie uwzględniona w tegorocznym bilansie.Zdaniem analityka inwestycja ta nie przyniesie wymiernych korzyści trzeciemu bankowi w Polsce. – Nie widzę potrzeby zmiany nazwy – uważa Marcin Materna, dyrektor departamentu analiz Millennium. W jego ocenie „BZ WBK jest głęboko zakorzeniony w świadomości Polaków, a Santander nie ma u nas silnej pozycji”. – Jeśli już taki zabieg był konieczny, uważam, że lepiej byłoby pójść z duchem czasu i postawić na bardziej oryginalny i świeży Brand – zaznacza.",,
Wyborcza porażka Merkel w kolejnym landzie,"Według pierwszych, sondażowych wyników, Chrześcijańscy Demokraci (CDU) kanclerz Angeli Merkel ponieśli porażkę w niedzielnych wyborach do parlamentu lokalnego w Meklemburgii-Pomorzu Przednim uzyskując 24 proc. głosów. Zwyciężyła Socjaldemokratyczna Partia Niemiec (SPD) zdobywając 36,5 proc. głosów i pozostanie przy władzy w tym regionie.","Do parlamentu graniczącego z Polską landu może ponownie wejść skrajnie prawicowa Narodowodemokratyczna Partia Niemiec (NPD), która według wstępnych szacunków uzyskała 5,5 proc. W wyborach przed 5 laty NPD zdobyła 7,3 proc. głosów. Podczas kampanii wyborczej partia ta wykorzystywała populistyczne antypolskie hasła, strasząc m.in. „atomową śmiercią z Polski” i żądając zamknięcia granic dla „kryminalistów zza granicy”.Wybory w Meklemburgii-Pomorzu Przednim to kolejny w tym roku policzek dla rządzącej Niemcami chadecko-liberalnej koalicji. Na CDU głosowało 24,3 proc. wyborców, o 4,5 pkt proc. mniej niż przed pięciu laty. Strata jest tym bardziej bolesna, że w regionie tym znajduje się okręg wyborczy niemieckiej kanclerz Angeli Merkel, która aktywnie uczestniczyła w kampanii. Z kolei liberalna FDP zdobyła zaledwie 3 proc. głosów (minus 6,6 pkt proc.) i nie wejdzie do landtagu.W tym roku CDU i FDP odnotowały straty w wyborach w sześciu regionach Niemiec. Chadecy stracili władzę w Hamburgu oraz Badenii-Wirtembergii. Podobny los grozi CDU także w Meklemburgii-Pomorzu Przednim, gdzie dotychczas chadecja była partnerem koalicyjnym SPD. Premier landu Erwin Sellering nie zdecydował przed wyborami, czy zechce kontynuować współpracę z CDU, czy też utworzy nową koalicję z postkomunistyczną Lewicą, która w wyborach zdobyła 18-procentowe poparcie.Do landtagu Meklemburgii po raz pierwszy wejdą Zieloni, którzy uzyskali 8,5 proc. głosów.Meklemburgia-Pomorze Przednie należy do najuboższych landów Niemiec z prawie 12-procentowym bezrobociem i najniższym poziomem wynagrodzeń w Niemczech. Po zjednoczeniu Niemiec liczba ludności tego regionu skurczyła się o ok. 400 tysięcy osób, do 1,6 mln. Mocno podupadł tam przemysł stoczniowy, stanowiący w czasach NRD ważną gałąź gospodarki regionu.",,
"Zarzuty dla kierowcy bmw, który zabił człowieka na pasach",Spowodowanie wypadku drogowego ze skutkiem śmiertelnym oraz narażenie pieszych - kobiety i jej dziecka - znajdujących się na przejściu na bezpośrednie niebezpieczeństwo utraty życia albo ciężkiego uszczerbku na zdrowiu – to zarzuty jakie usłyszał 31-letni Krystian O. Kierując bmw 20 października 2019 r. spowodował on wypadek na ul. Sokratesa na warszawskich Bielanach.,"– Jak ustalono, przekroczył on dopuszczalną prędkość na obszarze zabudowanym i nie zachował szczególnej ostrożności, zbliżając się do oznakowanego przejścia dla pieszych i wjeżdżając na nie – wyjaśnił rzecznik prasowy Prokuratury Okręgowej w Warszawie Łukasz Łapczyński. – Ze znaczną prędkością potrącił pokrzywdzonego, który w wyniku odniesionych obrażeń poniósł śmierć na miejscu. Ponadto swoim zachowaniem naraził na bezpośrednie niebezpieczeństwo utraty życia albo ciężkiego uszczerbku na zdrowiu kobietę i dziecko – dodał Łapczyński. Rzecznik przekazał także, że podejrzany przyznał się do zarzucanego mu czynu i odpowiadał na pytania obrońcy. – Wyjaśnił, że niewiele pamięta, dodał, że oślepiło go słońce – powiedział Łapczyński.  Prokurator skierował do sądu wniosek o zastosowanie wobec podejrzanego tymczasowego aresztowania na trzy miesiące. Prokuratura zaapelowała o zgłaszanie się świadków zdarzenia, w szczególności kierowcy srebrnego samochodu, który zatrzymał się przed przejściem dla pieszych.",,
"Zmarła Izabella Galicka, historyk sztuki. „Była przyjaciółką m.in. Olszewskiego i Popiełuszki”","Zmarła dr Izabella Galicka, wybitny historyk sztuki, która odkryła jedyny w Polsce obraz El Greca. Zaledwie kilkanaście dni temu została odznaczona przez MDKiN Złotym Medalem Zasłużony Kulturze Gloria Artis. – Była jedną z najwspanialszych osób, jakie znałem – mówi w rozmowie z portalem tvp.info jej przyjaciel, korespondent TVP Cezary Gmyz, który podał informację o śmierci Galickiej.","– Była jedną z najwspanialszych osób, jakie znałem. Świetny historyk sztuki, osoba, która odkryła jedyny znajdujący się w Polsce obraz El Greca i wiele innych dzieł, ale przede wszystkim dobry człowiek. Skupiała wokół siebie innych ludzi, jej mieszkanie na Żoliborzu było dla wielu prawdziwą przystanią – mówił Gmyz, który widział się z nią po raz ostatni tydzień temu. – Była zaprzyjaźniona z Janem Olszewskim, Antonim Macierewiczem. Była wreszcie przyjaciółką ks. Jerzego Popiełuszki, jego parafianką. Zawsze działała w opozycji. Była córką Karola Mikulskiego, wybitnego psychiatry, który popełnił samobójstwo nie chcąc wydawać swoich pacjentów na śmierć, co zostało opisane w „Szpitalu przemienienia”. Iza potrafiła dzielić z innymi swoją radość. Przy swoich wielkich osiągnięciach naukowych była osobą skromną – dodał.„Całe swoje życie zawodowe i wiele osobistego poświęciła trosce o polską sztukę. (...) Wielka Dama i Wielka Patriotka” – napisał o zmarłej na Twitterze prezydent Andrzej Duda.",,
"SLD gotowy do współpracy z rządem, ale...","Sojusz lewicy Demokratycznej jest gotowy na współpracę z rządem pod warunkiem, że będzie ona oparta na równych zasadach - powiedział nowy szef SLD Leszek Miller.","Gość Programu Pierwszego Polskiego Radia mówił, że SLD poprze rząd, jeśli będzie on dążył do ściślejszej integracji europejskiej, do reform na wsi. Miller zastrzegł jednak, że Sojusz nie zgodzi się na żadne ustępstwa kosztem swego programu, żeby stworzyć koalicję rządzącą. Zapytany o relacje SLD z Ruchem Palikota, były premier zaznaczył, że punktem odniesienia dla Sojuszu nie jest żadna partia, tylko wyborcy.Leszek Miller dodał, że jako szef SLD będzie starał się łączyć, a nie dzielić ludzi związanych z SLD, gdyż tylko w ten sposób można zbudować silną partię. Zwrócił uwagę, że właśnie dlatego zaproponował do składu zarządu Wojciecha Olejniczaka i Grzegorza Napieralskiego. Miller nie zgadza się z byłym prezydentem Aleksandrem Kwaśniewskim, który twierdzi, że za cztery lata powinna powstać koalicja lewicowa, bo inaczej SLD zejdzie ze sceny politycznej. Przewodniczący dopuszcza powstanie koalicji, ale deklaruje, że Sojusz nie przyjmie żadnego dyktatu, żeby taką koalicję stworzyć. Będzie współpracował, ale tylko na partnerskich zasadach. Zapewnia, że wyścigu z Ruchem Palikota nie będzie. Jaruzelski ocalił Polaków Lider SLD skrytykował też polityków, którzy odrzucają przeprosiny generała Wojciecha Jaruzelskiego za wprowadzenie stanu wojennego – Generał kolejny raz przeprasza i kolejny raz słyszy, że jego przeprosiny nie mają znaczenia – zauważa. Jego zdaniem, wprowadzenie stanu wojennego zapobiegło ofiarom wśród Polaków. Polityk lewicy powołuje się na niedawno ogłoszony raport CIA dotyczący tamtych czasów, z którego wynika, że generał ocalił życie 200 tysiącom Polaków, bo tylu ich mogło zginąć w przypadku zewnętrznej interwencji.",,
wPolityce.pl: Rodzina i darczyńcy Kramka i Kozłowskiej z FOD mają rosyjskie paszporty,"Do rosyjskich paszportów najważniejszych darczyńców Fundacji Otwarty Dialog z lat 2012-2014 dotarli dziennikarze portalu Polityce.pl. Poinformowali, że z dokumentów wynika, że  wspierający niegdyś fundację biznesmeni mogą swobodnie podróżować po Rosji.","Wśród osób, które posiadają rosyjskie paszporty, znaleźli się m.in. brat Ludmiły Kozłowskiej, Peter, oraz jej matka Sidonia Kozłowska – donosi portal wPolityce.pl. Paszporty im przyznane rosyjska administracja wydała już po aneksji Krymu w lutym 2014 roku.  Jednym z darczyńców posiadających rosyjski paszport jest Jewgieniowicz Agarkow, który w 2013 i 2014 roku przekazał Fundacji Otwarty Dialog ponad 440 tys. zł; inny, Władimir Iwanowicz Browczenko, w 2013 r. zasilił fundację kwotą prawie 180 tys. zł. –  Przede wszystkim trzeba zwrócić uwagę na Petera Kozłowskiego, brata pani Ludmiły Kozłowskiej. To jest tak naprawdę największy sponsor, za jego pi.eniądze można powiedzieć ta fundacja przeżyła – powiedział na antenie TVP Info  autor Wojciech Biedroń, autor artykułu zamieszczonego przez portal wPolityce.pl.",,
Mazur: KRS zastosuje się do postanowienia TSUE; wstrzyma działania ws. sędziów SN,"Krajowa Rada Sądownictwa wstrzyma działania, nie wezwie na przesłuchania kolejnych kandydatów na sędziów Sądu Najwyższego i w ten sposób zastosuje się do postanowienia Trybunału Sprawiedliwości UE - zapowiedział przewodniczący KRS sędzia Leszek Mazur.","W końcu sierpnia prezydent Andrzej Duda ogłosił nabór na 11 sędziów SN. W związku z tym do KRS wpłynęło 25 kandydatur. W październiku Rada wyznaczyła zespoły, które mają ocenić kandydatów na sędziów Sądu Najwyższego. Z kolei 19 października Trybunał Sprawiedliwości UE – przychylając się do wniosku Komisji Europejskiej – podjął decyzję o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dotyczących przechodzenia w stan spoczynku sędziów SN, którzy ukończyli 65. rok życia. TSUE chce m.in. przywrócenia wysłanych na emeryturę sędziów. Wstrzymane ma również być mianowanie nowych sędziów na miejsca tych, którzy zostali wysłani na emeryturę.Sędzia Mazur przekazał, że KRS na posiedzeniu w przyszłym tygodniu pochyli się nad postanowieniem TSUE. – Nasza sytuacja, jeśli chodzi o jeden z tych organów państwa, do którego skierowane jest to postanowienie, jest o tyle komfortowa, że z naszej strony wystarczające jest zaniechanie działań. Jest tam oczekiwanie takie, żeby wstrzymać procedurę powoływania sędziów SN – mówił przewodniczący KRS. Zaznaczył, że kolejnym krokiem w obecnej procedurze powoływania sędziów Sądu Najwyższego jest podjęcie przez KRS uchwały o wezwaniu kandydatów na sędziów na spotkania z zespołami oceniającymi kandydatury. – I takiej uchwały pewnie nie podejmiemy. Nie będziemy nikogo wzywać, nie będziemy nic robić i w ten sposób zastosujemy się do postanowienia TSUE. Jak oczekuje się od nas żebyśmy wstrzymali działania, to je wstrzymujemy, czyli nic nie robimy – dodał.Przewodniczący KRS zapowiedział też, że Rada na najbliższym posiedzeniu przyjmie zapewne postanowienie TSUE do wiadomości, ale nie będzie podejmowała w tej sprawie żadnych formalnych uchwał. – Raczej to się może dokonać na zasadzie de facto, tzn. nie ma działań i stosujemy się, nie zajmując też stanowiska w formalny sposób, co zawsze daje później asumpt do krytyki – stwierdził Mazur.",,
Niemcy budują nową elektrownię węglową. Zacznie pracować już za kilka miesięcy,"Pomimo licznych ekologicznych deklaracji, Niemcy dalej stawiają na węgiel. Opalana węglem kamiennym elektrownia Datteln IV w Zagłębiu Ruhry, jedyna budowana obecnie w Niemczech siłownia tego rodzaju, zostanie częściowo przyłączona do sieci w pierwszym kwartale 2020 roku – poinformował jej inwestor, spółka energetyczna Uniper.","Utworzona przez niemiecki rząd komisja węglowa zaleciła, by nie rezygnować z uruchamiania „już zbudowanych, ale jeszcze niewprowadzonych do eksploatacji elektrowni” i by podejmować z ich właścicielami rozmowy na ten temat. Dyrektywa komisji odnosi się w praktyce tylko do Datteln IV. Z wiadomości, którą Uniper umieścił w witrynie jawności niemieckiej giełdy prądu elektrycznego EEX, wynika, że pierwsze przedsięwzięcia synchronizujące nową elektrownię z siecią przesyłową zaplanowano na styczeń. Jak oświadczył rzecznik koncernu, pełne uruchomienie obiektu spodziewane jest latem – o czym już wcześniej informował branżowy serwis Energate Messenger. Elektrownia Datteln IV ma mieć moc około 1100 megawatów. Jej budowa rozpoczęła się w 2007 roku i miała się zakończyć jeszcze w roku 2011, ale udaremniły to powodowane usterkami przestoje.",,
„To nagła eksplozja radykalizmu”,"– Można mieć pretensje do polityków ukraińskich o to, że nie postarali się przenieść konfliktu z ulicy do parlamentu. Gdyby tak zrobili, to mielibyśmy inny obraz Ukrainy – powiedział w TVP Info lider SLD Leszek Miller, komentując dramatyczną sytuację na Ukrainie.",,,
Wielka Brytania dopuszcza Huawei do budowy 5G. Ostra reakcja USA,"Rząd Wielkiej Brytanii poinformował, że zezwoli Huawei na udział w budowie sieci 5G. Rola chińskiego giganta telekomunikacyjnego ma być ograniczona, jednak decyzję Brytyjczyków skrytykowali Amerykanie. Ich zdaniem „nie ma bezpiecznej opcji na to, żeby niezaufani dostawcy kontrolowali jakąkolwiek część sieci 5G”.","Rząd Borisa Johnsona nie wymieniając z nazwy firmy Huawei zapewnił, że „dostawcy wysokiego ryzyka” zostaną wykluczeni z wrażliwej ze względów bezpieczeństwa części sieci, nazywanej rdzeniem, w której przetwarzane są dane.  W pozostałej części sieci, nazywanej peryferiami, która obejmuje maszty telekomunikacyjne i przekaźniki, udział takich dostawców będzie ograniczony do 35 proc. Będą oni wykluczeni z terenów ważnych z punktu widzenia bezpieczeństwa, takich jak okolice baz wojskowych czy elektrowni jądrowych. – To jest rozwiązanie dopasowane do brytyjskiej sytuacji i decyzja odpowiada wyzwaniom, wobec których stoimy – wyjaśniła po posiedzeniu Narodowej Rady Bezpieczeństwa Nicky Morgan, minister kultury, cyfryzacji, mediów i sportu. – Nie ma bezpiecznej opcji na to, żeby niezaufani dostawcy kontrolowali jakąkolwiek część sieci 5G – skomentował te doniesienia anonimowy urzędnik administracji amerykańskiej, którego cytuje agencja Reutera. Urzędnik dodał, że Biały Dom z niecierpliwością oczekuje współpracy z Wielką Brytanią nad sposobami, które doprowadzą do wykluczenia niezaufanych dostawców części z sieci 5G. Władze USA chciały, aby Johnson całkowicie wykluczył Huawei z budowy sieci 5G, gdyż jak przekonują, rząd Chin mógłby wykorzystywać sprzęt firmy do wykradania zachodnich tajemnic, zatem jego dopuszczenie naraża na szwank specjalne brytyjsko-amerykańskie stosunki w dziedzinie bezpieczeństwa.",,
"Marek Suski: Rozpacz i kryzys logiki w PO. Niektórzy dostrzegają, że to początek końca","– W Platformie Obywatelskiej jest teraz rozpacz, jest „kryzys logiki; widzą, że sami się niszczą. Przynajmniej część ludzi dostrzega, że to jest początek końca – uważa szef gabinetu premiera Marek Suski.","Suski w Poranku Rozgłośni Katolickich „Siódma 9” ocenił, że w Platformie obecny jest „kryzys logiki”. Jego zdaniem ma to związek z głosowaniem w Parlamencie Europejskim nad rezolucją wzywającą polski rząd do przestrzegania postanowień dotyczących praworządności, którą poparło sześcioro europosłów PO, oraz głosowaniem w Sejmie, gdzie odrzucono projekt Komitetu „Ratujmy Kobiety 2017”. W sprawie głosowań nad zmianami w prawie aborcyjnym w klubie PO zarządzono dyscyplinę. Za jej złamanie Joanna Fabisiak, Jacek Tomczak i Marek Biernacki zostali usunięci z Platformy.Suski podkreślił, że z partii wyrzucono tych, którzy „zgodnie ze swoim sumieniem nie zagłosowali za skierowaniem tej ustawy (projektu „Ratujmy Kobiety 2017”) do komisji”. Zwrócił uwagę, że europosłów, którzy głosowali za sankcjami dla Polski, nie ukarano, mimo że – jak dodał – „mówiono, że będą surowe kary”.W ocenie szefa gabinetu premiera „Platforma i Nowoczesna strzeliły sobie samobójczy gol” przy okazji projektu „Ratujmy Kobiety 2017”, a później „strzeliły sobie kolejny przy wyrzucaniu tej bardziej konserwatywnej części”.Jego zdaniem w samej Platformie jest teraz „rozpacz”. Politycy PO „sami widzą, że się niszczą” – zaznaczył Suski. – Przynajmniej część ludzi dostrzega to, że to jest początek końca – ocenił Suski. Przeciwko rezolucji głosowali europosłowie PiS; PO podzieliła się w tej sprawie, a eurodeputowani PSL nie wzięli udziału w głosowaniu. Za rezolucją opowiedziało się sześciu europosłów PO, którzy głosowali „za”, to: Michał Boni, Danuta Huebner, Danuta Jazłowiecka, Barbara Kudrycka, Julia Pitera i Różna Thun. Wiceprzewodniczący Platformy Tomasz Siemoniak zapowiedział wówczas, że zarząd PO rozważy wyciągnięcie konsekwencji wobec deputowanych, którzy poparli rezolucję, tak się jednak nie stało.Dwa tygodnie temu Sejm odrzucił obywatelski projekt Komitetu „Ratujmy Kobiety 2017”, który zakładał m.in. aborcję na życzenie kobiety do 12 tygodnia ciąży, a skierował do dalszych prac w komisji projekt, którego celem jest wykreślenie z obecnej ustawy o planowaniu rodziny przepisu, który pozwala na terminację ciąży z powodu ciężkiego i nieodwracalnego uszkodzenia płodu.Lewicowy projekt przepadł m.in. dlatego, że klub PO podzielił się podczas głosowania – większość posłów była za przekazaniem go do dalszych prac, troje posłów – Joanna Fabisiak, Jacek Tomczak i Marek Biernacki – głosowało przeciw, a 29 posłów w ogóle nie brało udziału w głosowaniu. Do tego, aby projekt Komitetu „Ratujmy Kobiety 2017” nie został odrzucony, zabrakło 9 głosów. W sprawie głosowań nad zmianami w prawie aborcyjnym w klubie PO zarządzono dyscyplinę.Za złamanie dyscypliny w klubie trzech posłów zostało usuniętych z Platformy. Przysługuje im jednak – zgodnie ze statutem PO – odwołanie od tej decyzji do sądu koleżeńskiego PO; wykluczeni politycy nie zamierzają jednak skorzystać z tego uprawnienia.",,
Były działacz Platformy z Tczewa ujawnia kulisy taśm Neumanna,W jakich okolicznościach powstały taśmy Sławomira Neumanna? O tym w ekskluzywnym wywiadzie w „Strefie Starcia” opowie były działacz Platformy Obywatelskiej z Tczewa. W programie zostaną także opublikowane nowe nagrania z udziałem Neumanna. Emisja już o 21:50 na antenie TVP Info.,"Po piątkowej publikacji taśm gdańska prokuratura postanowiła ponownie przyjrzeć się sprzedaży gruntów w Tczewie. Ich temat pojawił się właśnie na nagraniu ze spotkania lokalnych polityków Platformy, które zarejestrował były już działacz PO. Neumann przekonywał, że prokuratorskie zarzuty to wyborczy atut dla samorządowców ugrupowania. Ewentualne kłopoty miał mieć ówczesny kandydat na prezydenta Tczewa Mirosław Pobłocki, któremu poświęcono w czasie spotkania dużo uwagi.Na upublicznionych przez TVP Info taśmach Neumann mówił także m.in. o tym, że „rzyga już tym Tczewem” i są tam „same pojeby”. Stwierdził również, że „KOD jest niczym”, „to żadna siła, przybudówka”. Zapewniał, że mimo ciążących na politykach jego ugrupowania zarzutach prokuratorskich będzie ich bronił „k***a jak niepodległości” – dopóki będą w Platformie – a same oskarżenia działają mobilizująco dla elektoratu antypisu.",,
Donald Tusk odebrał nagrodę im. Marion Doenhoff,Donald Tusk odebrał w niedzielę w Hamburgu nagrodę im. Marion Doenhoff. Były szef Rady Europejskiej został uhonorowany za zaangażowanie w międzynarodowe porozumienie i pojednanie.,"Jury nagrody przyznawanej przez tygodnik „Die Zeit” oraz fundacje „Die Zeit” i Marion Doenhoff podkreśliło w uzasadnieniu wielkie zaangażowanie Donalda Tuska jako szefa Rady Europejskiej w proces integracji europejskiej i zbliżenia do siebie Wschodu i Zachodu Europy. Zwróciło także uwagę na znaczący wkład Tuska, jeszcze jako szefa polskiego rządu i posła, w budowę demokratycznej i wolnej Polski.W swym wystąpieniu Donald Tusk podziękował za wyróżnienie i zaapelował do Europejczyków, aby nie dali się podzielić. Pokreślił, że Europejczycy powinni dbać o relacje transatlantyckie, bez względu na to, kto akurat jest prezydentem USA. Tusk ostrzegł przed zagrożeniem dla europejskiej jedności ze strony Rosji. Przestrzegł także przed pozostawienie Ukrainy samej sobie. – Wspieranie Ukrainy leży w interesie samej Europy – podkreślił ustępujący przewodniczący i dodał, że bezpieczeństwo Europy jest ważniejsze niż krótkoterminowe interesy w Rosji.",,
Trump w ONZ chwali patriotyzm Polaków i grozi Korei Płn. „całkowitym zniszczeniem”,"Prezydent USA Donald Trump przedstawił we wtorek założenia swojej polityki „Ameryka przede wszystkim”, występując na forum Zgromadzenia Ogólnego ONZ. Mówił też m.in. o problemie zagrożenia ze strony Korei Płn., o Iranie i Wenezueli.","– Zawsze będę stawiał Amerykę na pierwszym miejscu, tak jak wy, przywódcy swoich państw, powinniście stawiać swoje kraje na pierwszym miejscu – powiedział, występując na forum Zgromadzenia Ogólnego ONZ, prezydent Stanów Zjednoczonych Donald Trump. Prezydent USA w swoim oświadczeniu wspomniał także o Polsce. – Patriotyzm poprowadził Polaków do walki o wolność – stwierdził. Trump wezwał także do „wielkiego ożywienia narodów, odrodzenia ich ducha, dumy, ludzi i patriotyzmu”. Oś złaPrezydent w swoim pierwszym wystąpieniu na forum Zgromadzenia Ogólnego ostrzegł, że „terroryzm i ekstremizm przybierają na sile i rozszerzają się na wszystkie zakątki tej planety”.W wystąpieniu Trumpa pobrzmiewały echa przemówienia George'a W. Busha z 2002 roku, w którym nazwał tzw. łajdackie państwa (rogue states) – kraje wspierające terroryzm – „osią zła”. O ile w przemówieniu George'a W. Busha „osią zła” były Iran, Irak i Korea Północna, obecnie według Trumpa szczególne zagrożenie dla świata stanowią Korea Płn., Iran i Wenezuela.Trump zarzucił Iranowi destabilizujące zachowanie. Władze Iranu nazwał morderczym reżimem. Mówił o Iranie jako o wyczerpanym ekonomicznie „łajdackim państwie”, którego głównym artykułem eksportowym jest przemoc.Prezydent oświadczył, że porozumienie społeczności międzynarodowej z Teheranem w sprawie irańskiego programu nuklearnego było jedną z najgorszych i najbardziej jednostronnych transakcji, do jakich kiedykolwiek przystąpiły Stany Zjednoczone. Uznał to porozumienie za żenujące dla Stanów Zjednoczonych i zapowiedział, że „wkrótce o tym usłyszycie”.",,
"Mosiński o Lewicy: Interesują się wyprowadzaniem piesków, a mamy faktyczne problemy","W rozmowie z portalem tvp.info politycy Lewicy proponują o 100 zł wyższą niż PiS płacę minimalną w przyszłym roku. Nie chcą jednocześnie obiecać, że w 2023 roku wyniesie ona 4 tys. zł, co zapowiedział prezes PiS Jarosław Kaczyński. Oburzenia nie kryje poseł Jan Mosiński z Prawa i Sprawiedliwości. – Lewica ma ostatnio złe chwile. Słynny wpis internetowy rzecznik prasowej SLD pokazuje, czym de facto interesują się jej politycy. Wyprowadzaniem piesków na spacer, obsikiwaniem nóg, a mamy z boku faktyczne problemy – powiedział portalowi tvp.info.","Zdaniem parlamentarzysty Lewica mogłaby odnieść sukces, gdyby skupiła się na problemach społecznych. – Nie tylko w stolicy, jeżeli chodzi o mieszkańców wyrzucanych z mieszkań przez czyścicieli kamienic. Mamy kwestię przyspieszenia gospodarczego, wprowadzenia państwa dobrobytu. Do tego powinna Lewica dołączyć. Wspierać nas w tym programie prospołecznym. Jak widać, Lewica kawiorowa, salonowa myśli o czym innym, mówi o czymś innym. Jakieś afery towarzyskie, jakieś inne kwestie na czas kampanii. Oby tak dalej. Myślę, że ponowią wynik wyborczy i zapewne nie wejdą do Sejmu – stwierdził w rozmowie z portalem tvp.info poseł Mosiński. – Każdy Kazimierz ma swoją Izabel – stwierdziła w „Dzienniku Gazecie Prawnej” Monika Jaruzelska, komentując powody swojej nieobecności na warszawskiej liście kandydatów SLD do parlamentu. Tym samym zasugerowała, że rzeczniczka partii Anna Maria Żukowska, która znalazła się na liście, ma romans z szefem partii Włodzimierzem Czarzastym. Żukowska zaatakowała Jaruzelską na Twitterze. – Rok temu na wspólnym kampanijnym spacerze z psami na Polu Mokotowskim z kandydatem na prezydenta Warszawy Andrzejem Rozenkiem pies pani Jaruzelskiej chciał zgwałcić moją (wysterylizowaną, więc to dziwne) sunię. Kiedy ją wzięłam na kolana, podszedł i mi nasikał do butów – napisała i chwilę później usunęła wypowiedź, którą utrwalili internauci. Portal tvp.info spytał Żukowską o propozycje prezesa PiS Jarosława Kaczyńskiego, dotyczące podwyższenia pracy minimalnej. – My jako Lewica popieramy podwyższanie płacy minimalnej. Cieszymy się, że Prawo i Sprawiedliwość dostrzegło taką konieczność. Z tego, co widziałam, to też Koalicja Obywatelska przyjęła taki postulat. My mamy to policzone i mamy całą strategię dojścia do wyższej płacy minimalnej. Nie chcemy tego jednak robić skokowo – powiedziała nam Żukowska. – Na przyszły rok Lewica ma lepsze propozycje niż Prawo i Sprawiedliwość, ponieważ chcemy płacy minimalnej 2700 zł, a nie 2600 zł, jak chce PiS. Gospodarka jest dziś w dobrej kondycji, firmy mają wysokie zyski. Teraz jest czas na to, żeby szybko podnosić płace – stwierdził w rozmowie z portalem Adrian Zandberg z Partii Razem.  Zapytaliśmy, jak Lewica podchodzi do propozycji PiS-u, czyli 4000 zł płacy minimalnej w 2023 roku. – Nie namówi mnie Pan na to, żebym powiedział, jaka będzie kondycja polskiej gospodarki czy dokładna, co do złotówki wysokość płacy minimalnej za cztery albo za siedem lat, w grudniu po południu. Kto mówi, że to wie już dzisiaj, ten po prostu okłamuje ludzi. Lewica chce, żeby płaca minimalna osiągnęła poziom 60 procent przeciętnej płacy. To rozwiązanie gwarantuje, że płace będą rosły szybko, wraz z gospodarką – mówił portalowi tvp.info Zandberg.  Takim stawianiem sprawy oburzony jest Ryszard Czarnecki z PiS-u. – Lewica powinna zastanowić się, dlaczego nie weszła do parlamentu cztery lata temu i dlaczego Polska jest jedynym krajem w Unii Europejskiej, gdzie lewicy nie ma w organie ustawodawczym. Właśnie dlatego, że za bardzo zaprzyjaźniła się z liberałami. Wyborcy lewicy uznali, że lewica to taki podnóżek dla liberałów. Taka formacja, która zawsze liberałów będzie popierać, jak przyjdzie co do czego. Teraz widać, że nic się nie zmieniło. Nawet w sprawach socjalnych lewica nie potrafi się zachować, jak powinna – mówił nam eurodeputowany PiS.",,
Animowane filmy o zwycięstwie sprzed stu lat. Powstanie Wielkopolskie z klocków Lego [WIDEO],Koniec grudnia upływa pod znakiem obchodów setnej rocznicy zwycięskiego Powstania Wielkopolskiego. W oryginalny sposób o niepodległościowym zrywie opowiadają twórcy projektu „Herosi Wolności”. Z myślą o dzieciach w wieku od 6 do 16 lat opublikowali oni animowane filmy z użyciem klocków Lego.,"26 grudnia 1918 r. do Poznania przybył Ignacy Jan Paderewski. Dzień wcześniej, w samo Boże Narodzenie, światowej sławy wirtuoz a jednocześnie skuteczny lobbysta na rzecz polskiej niepodległości przypłynął na pokładzie angielskiego statku do Gdańska.  Niemieckie dowództwo wojskowe wydało wówczas Paderewskiemu pisemny rozkaz udania się z Gdańska przez Aleksandrów wprost do Warszawy. Pianista zignorował to polecenie i wsiadł do pociągu do Poznania. Jeszcze w drodze pruski oficer nalegał, by Paderewski przesiadł się do pociągu do Aleksandrowa. Sprzeciwił się temu towarzyszący wirtuozowi Wojciech Korfanty, wówczas poseł do Sejmu Pruskiego i Reichstagu, oraz angielski pułkownik Rollins, który oświadczył, że ma rozkaz udania się z misją aliancką do Poznania i zamierza go wykonać.  Film poświęcony wizycie pianisty w stolicy Wielkopolski zaczyna się od przyjazdu Paderewskiego do miasta. Na dworcu witają go poznaniacy z pochodniami. Przyniesiono je dlatego, że Niemcy, wciąż utrudniający na każdym kroku polskie przedsięwzięcia, wyłączyli na dworcu światła. Po radosnym powitaniu mistrz udał się do hotelu Bazar nieopodal ówczesnego Placu Wilhelmowskiego (obecnie Plac Wolności), gdzie wygłosił dwa patriotyczne przemówienia. Była to iskra, która przyspieszyła wybuch planowanego na styczeń zrywu niepodległościowego.  Powstanie wybuchło nazajutrz, 27 grudnia, wieczorem. Jeszcze tego samego dnia polska Straż Ludowa przejęła prezydium policji, dworzec a także kilka magistratów w innych miastach. Nazajutrz w Poznaniu Polacy opanowali Cytadelę, arsenał, fort Grolmann i siedzibę miejscowego dowództwa Reichswehry. Do końca roku wyzwolono większość ośrodków lokalnych na prowincji.  Pod Poznaniem, na lotnisku Ławica, wciąż stacjonowali Niemcy dysponujący ponad 300 aeroplanami. Zdobycie lotniska jest jednym z epizodów przedstawionych w drugim filmie opublikowany w ramach projektu „Herosi Wolności”. Sam szturm na lotnisko, wczesnym rankiem 6 stycznia 1919r., trwał zaledwie 20 minut i zakończył się pełnym powodzeniem.",,
"„Prawa człowieka i Ukraina to ostatnie, o czym Putin chce pamiętać w czasie mundialu”","Podczas mundialu ostatnią rzeczą, o jakiej Władimir Putin chce, by mu przypominano, są prawa człowieka, Krym i Ukraina. To dobry powód, by poruszyć sprawę ukraińskiego reżysera Ołeha Sencowa, który prowadzi głodówkę w kolonii karnej w Rosji – pisał „New York Times”. Od 14 maja Sencow - mieszkaniec zaanektowanego Krymu - prowadzi protest głodowy, domagając się uwolnienia z rosyjskich więzień kilkudziesięciu swoich rodaków.","„Sprawa wzbudziła międzynarodowe protesty. Wybitni reżyserzy filmowi, rosyjscy i międzynarodowi wyrazili swoje poparcie dla Sencowa. Unia Europejska nazwała tę sprawę »naruszeniem prawa międzynarodowego i elementarnych standardów sprawiedliwości«”.  W czwartek Parlament Europejski przegłosował rezolucję wzywającą Rosję do uwolnienia Sencowa oraz innych więźniów politycznych; prezydent Francji Emmanuel Macron podniósł tę kwestię w rozmowie z Putinem” –  odnotowuje nowojorski dziennik. Jak zauważa „New York Times”, Departament Stanu USA również wstawił się za Sencowem, „chociaż w tym samym czasie prezydent USA Donald Trump upiera się, że to (były) prezydent Barack Obama  »przegrał« Krym i wzywa do umożliwienia Putinowi powrotu do grupy G7, z której został wyrzucony z powodu aneksji Krymu (...)”. „Kreml przeszedł do swojego zwyczajowego kontrataku. Złośliwie twierdził, że siniaki u Sencowa nie były powodem tortur, ale wynikiem jego »sadomasochizmu«. Media kremlowskie rzuciły cień na jego filmografię i oczywiście stwierdziły, że protesty Zachodu w sprawie jego uwięzienia są próbą podważenia piłkarskich mistrzostw świata w Rosji” –  ocenia „NYT”. „Reżim Putina jest odpowiedzialny za ataki na Ukrainę, za torturowanie i sfałszowany proces Sencowa oraz za wszelkie działania rzucające cień na mecze piłki nożnej” – pisze nowojorski dziennik.",,
Huragan zbliża się do Florydy. Ogłoszono stan wyjątkowy,"Gubernator Florydy Ron DeSantis ogłosił stan wyjątkowy przed zbliżającym się huraganem Dorian. Huragan zaatakował już amerykańskie Wyspy Dziewicze, wcześniej był burzą tropikalną.","„Ogłaszam dzisiaj stan wyjątkowy, by zapewnić pełne przygotowanie Florydy na atak huraganu Dorian” – głosi oświadczenie gubernatora. Wezwał on mieszkańców wschodniego wybrzeża Florydy do „pilnego śledzenia” ruchów huraganu zgromadzenia zapasów żywności, wody i leków na siedem dni.Ogłoszenie stanu wyjątkowego pozwala na pełną mobilizację stanowych służb publicznych oraz umożliwia ubieganie się – jeśli zajdzie taka potrzeba – o pomoc federalną.Według prognoz huragan Dorian, zaliczony obecnie do kategorii 1, ma osiągnąć wybrzeża Florydy a także Georgii i prawdopodobnie Karoliny Południowej, pod koniec weekendu lub na początku przyszłego tygodnia. Szybkość wiatru wynosi teraz ok. 130 km/godz., jednak ma wzrosnąć. Przed osiągnięciem wybrzeży USA Dorian może być już huraganem 3. kategorii, czyli bardzo niebezpiecznej.Wcześniej huragan, który przesuwa się w tempie około 22 km/godz. w kierunku północno-zachodnim, zaatakował amerykańskie Wyspy Dziewicze. Na drodze żywiołu znalazły się też brytyjskie Wyspy Dziewicze oraz należące do Portoryko wyspy Vieques i Culebra. Dorian najprawdopodobniej ominie jednak główną wyspę Portoryko zdewastowaną w 2017 r. przez huragan Maria.",,
Wiceprezes Huawei pozywa rząd kanadyjski,"Wiceprezes chińskiego koncernu telekomunikacyjnego Huawei Meng Wanzhou złożyła pozew cywilny przeciw funkcjonariuszom kanadyjskiej służby ochrony granic, policji i rządowi federalnemu, zarzucając im naruszenie jej konstytucyjnych praw – podała w niedzielę CBC.","Meng złożyła pozew w Sądzie Najwyższym prowincji Kolumbia Brytyjska w Vancouver w piątek, czyli tego samego dnia, w którym rząd Kanady wyraził zgodę na rozpoczęcie procedury ekstradycyjnej wobec niej - wyjaśnia publiczny nadawca, korporacja telewizyjna CBC.Wniosek o ekstradycję złożyły Stany Zjednoczone, które zarzucają wiceprezes Huawei działania naruszające system amerykańskich sankcji nałożonych na Iran. Meng, obecnie przebywająca w areszcie domowym, ma się stawić przed sądem w Vancouver 6 marca, kiedy ma zostać wyznaczona data rozprawy. Złożony przez Meng pozew dotyczy działań funkcjonariuszy służby ochrony granic (Canada Border Services Agency, CBSA), Kanadyjskiej Królewskiej Policji Konnej (RCMP) oraz Prokurator Generalnej Kanady w związku z aresztowaniem menedżerki, a prywatnie córki założyciela firmy Huawei, w dniu 1 grudnia ub.r. na lotnisku w Vancouver. Dyrektor finansowa Huawei twierdzi, że mimo nakazu aresztowania urzędnicy CBSA najpierw przetrzymywali ją na granicy pod pozorem rutynowej kontroli granicznej, próbując uzyskać od niej obciążające informacje i dowody. Dopiero po trzech godzinach policjant poinformował ją o powodzie zatrzymania. Meng twierdzi, że stanowiło to pogwałcenie konstytucyjnej Karty Praw i Swobód. Dodatkowo Meng oskarża funkcjonariuszy CBSA o bezprawne zarekwirowanie jej telefonów, iPada i laptopa oraz żądanie wydania haseł dostępu do urządzeń. 13-stronicowy dokument o odpowiedzialność za wymienione czyny oskarża rząd Kanady, ponieważ to on zatrudnia funkcjonariuszy CBSA i RCMP. W sobotę o wstrzymanie procesu ekstradycji zwróciły się do Kanady władze Chin. Sama Meng zaprzecza zarzutom stawianym jej przez prokuratorów amerykańskich, a wniosek o ekstradycję określa nadużyciem prawa procesowego. Jak podają media, do obrony zatrudniła co najmniej 13 prawników z sześciu różnych kancelarii. Aresztowanie Meng Wanzhou mocno pogorszyło relacje między Chinami a Kanadą. Po jej zatrzymaniu chińskie władze nakazały aresztowanie dwóch przebywających w Państwie Środka Kanadyjczyków, powołując się na względy bezpieczeństwa narodowego. Później chiński sąd skazał na karę śmierci Kanadyjczyka aresztowanego wcześniej za przemyt narkotyków. Pekin wykorzystał też okazję, by wytknąć Kanadzie podwójne standardy w związku ze skandalem wokół domniemanych prób ingerencji rządu w toczący się proces korupcyjny przeciwko wywodzącej się z prowincji Quebec firmie SNC-Lavalin. Tymczasem na niezawisłość sądów powoływał się premier Justin Trudeau, gdy odmawiał ingerencji w proces ekstradycji Meng.",,
Silny wiatr i marznące opady deszczu. IMGW ostrzega,"W sobotę w Małopolsce wystąpią marznące opady deszczu powodujące gołoledź, a w woj. opolskim i dolnośląskim będzie silnie wiało – ostrzega Instytut Meteorologii i Gospodarki Wodnej.","Instytut Meteorologii i Gospodarki Wodnej ostrzeżenia te wydał w sobotę rano.  Ostrzeżenia pierwszego stopnia przed silnym wiatrem obowiązują w trzech południowych powiatach województwa opolskiego (nyskim, prudnickim i krapkowickim), a także w niemal całym województwie dolnośląskim.  IMGW ostrzega również, że w czterech południowych powiatach województwa małopolskiego (nowosądeckim, nowotarskim, tatrzańskim i suskim) wystąpią opady marznącego deszczu, które będą powodowały gołoledź. Na drogach będzie ślisko.   Ostrzeżenie pierwszego stopnia oznacza, że przewiduje się warunki sprzyjające wystąpieniu niebezpiecznych zjawisk meteorologicznych. Mogą one powodować straty materialne oraz zagrożenie zdrowia i życia. Należy spodziewać się m.in. utrudnień w ruchu drogowym. IMGW zaleca w związku z tym ostrożność i śledzenie komunikatów o rozwoju sytuacji pogodowej.",,
Donald Trump w Iraku: Nie planuję wycofywać stąd sił USA,"Prezydent USA Donald Trump, który w środę przybył z niezapowiedzianą wizytą do stolicy Iraku Bagdadu, oświadczył, że „nie ma w planach” wycofania sił amerykańskich z tego kraju. Wizyta miała związek ze świętami Bożego Narodzenia. Wbrew planom, nie doszło do spotkania Trumpa z premierem Iraku.","Położona w prowincji Anbar baza Al-Asad, gdzie wylądował samolot z Trumpem na pokładzie, była jedną z najważniejszych baz piechoty morskiej USA po ataku na Irak w 2003 roku oraz odegrała ważną rolę we wspieranej przez Stany Zjednoczone walce z IS. USA pozostaną w Iraku, „właściwie moglibyśmy użyć tej bazy, gdybyśmy chcieli zrobić coś w Syrii” – powiedział Trump. Agencja Reutera w zeszłym tygodniu podała, że Pentagon rozważa wykorzystanie sił operacji specjalnych do przeprowadzanych z Iraku ataków na bojowników IS w Syrii. USA mają w Iraku ok. 5,2 tys. żołnierzy, do których należy przede wszystkim szkolenie irackich sił zbrojnych i doradzanie w walce z IS. W ubiegłym tygodniu Trump ogłosił wycofanie żołnierzy USA z Syrii. „Pokonaliśmy Państwo Islamskie w Syrii, był to jedyny powód, żeby wojska amerykańskie tam były podczas mojej prezydentury” – napisał prezydent USA na Twitterze. Cały kontyngent wojskowy ma opuścić kraj w okresie od 60 do 100 dni. Według niepotwierdzonych dotąd oficjalnie doniesień mediów, Donald Trump zamierza też o połowę zmniejszyć amerykański kontyngent w Afganistanie. USA i NATO formalnie zakończyły swoją misję bojową w tym kraju w 2014 roku, jednak na miejscu pozostały oddziały, które walczą z Państwem Islamskim i talibami oraz pomagają w tworzeniu afgańskiej armii. Od 2001 r. zginęło tam 2,4 tys. amerykańskich żołnierzy. Trump nie spotkał się z premierem IrakuSpotkanie prezydenta USA Donalda Trumpa z przywódcami Iraku nie odbyło się z powodu „rozbieżności” dotyczących spraw organizacyjnych - poinformowała w środę kancelaria irackiego premiera. Trump zaprosił premiera Iraku do złożenia wizyty w Waszyngtonie.Jak głosi opublikowany komunikat kancelarii irackiego premiera Adela Abd al-Mahdiego „rozbieżności dotyczące tego jak doprowadzić do spotkania spowodowały, że spotkanie zastąpiono rozmową telefoniczną”.Trump zaprosił al-Mahdiego do złożenia wizyty w Waszyngtonie, ale - jak podkreśla agencja Associated Press - w komunikacie nie wspomniano czy premier przyjął zaproszenie.Rzeczniczka Białego Domu Sarah Huckabee Sanders oświadczyła, że prezydent nie spotkał się z premierem Iraku z „powodów bezpieczeństwa” i krótkiego czasu trwania wizyty. Według niej al-Mahdi przyjął zaproszenie Trumpa.Amnerykański prezydent, który spotkał się w Iraku ze stacjonującymi tam żołnierzami USA z okazji świąt Bożego Narodzenia, opuścił Irak krótko po rozmowie z irackim premierem. Wizyta Trumpa w Iraku trwała około trzech godzin. Trump wylądował w Ramstein. Odwiedził żołnierzyPrezydent USA Donald Trump w drodze powrotnej z Iraku  wylądował w nocy  w bazie sił powietrznych Ramstein, w Niemczech, gdzie odwiedził amerykańskich żołnierzy. W Ramstein prezydencki samolot ma uzupełnić paliwo a Trump wraz z małżonką Melanią ma również spotkać się z żołnierzami.Po wyjściu z samolotu prezydent rozmawiał z witającymi go żołnierzami i pozował do zdjęć. Niektórzy z witających trzymali w górze czapki z napisem i zarazem hasłem wyborczym Trumpa „Uczyńmy Amerykę znów wielką”.",,
Rekordowy poziom w zadłużeniu Amerykanów na kartach kredytowych,Rośnie zadłużenie Amerykanów na kartach kredytowych. Według danych banku centralnego USA osiągnęło ono rekordowy poziom 870 mld dolarów.,"Poprzednie rekordy zadłużenia Amerykanów na kartach kredytowych padały przed kryzysem finansowym 2008 r. W wyniku kryzysu banki podniosły wymagania wobec klientów, co spowodowało spadek liczby kart kredytowych w USA o kilkadziesiąt milionów.  Ostatnie lata przyniosły odwrócenie tej tendencji. Obecnie w obiegu było już 480 mln kart, czyli o 100 mln więcej niż po kryzysie. Eksperci tłumaczą to zjawisko poprawą sytuacji gospodarczej i znacznym spadkiem bezrobocia. Wskazują jednak na niekorzystną tendencję coraz większego zadłużania się osób starszych.",,
W wyborach znów wygrałby Komorowski,"Gdyby wybory prezydenckie odbyły się w najbliższą niedzielę, zwyciężyłby w nich Bronisław Komorowski z dwukrotnie większym poparciem niż prezes PiS Jarosław Kaczyński. Trzeci byłby Janusz Palikot – wynika z sondażu TNS OBOP dla „Wiadomości”.",,,
Szef Komisji Europejskiej: potrzebujemy europejskiej armii,"„Posiadając własną armię, Unia Europejska mogłaby wiarygodnie reagować na
przypadki zagrożenia pokoju w krajach należących do UE lub w sąsiadujących z UE” – powiedział przewodniczący KE Jean–Claude Juncker w wywiadzie dla niemieckiego „Welt am Sonntag”.","Zaznaczył, że byłby to wyraźny sygnał pod adresem Rosji, że „traktujemy poważnie zamiar obrony europejskich wartości”. Stworzenie sił zbrojnych stworzonych przez wojska państw UE i niezależnych od np. NATO to pomysł powracający regularnie od kilkudziesięciu lat. Ostatecznie jednak współpraca w tym zakresie jest stosunkowo niewielka, a większość państw członkowskich opiera swoją obronność na własnych armiach oraz gwarancjach w ramach NATO. Dość anachronizmówApel Junckera poparł szef komisji spraw zagranicznych Bundestagu NorbertRoettgen. – Wspólna armia to wizja jak najbardziej na czasie – powiedziałposeł CDU. – Europejczycy przeznaczają ogromne sumy na wojsko, wielokrotniewięcej niż Rosja. Pomimo tego wojskowe zdolności w dziedzinie bezpieczeństwapozostaną niewystarczające, dopóki nadal będziemy posiadali małe narodowearmie, które w dodatku dublują swoje działania i sprzęt – powiedział politykCDU.Zdaniem Roettgena armia jako „atrybut państwa narodowego” przeżyła się. – Winteresie europejskiego bezpieczeństwa, naruszanego przez dążącą do hegemoniipolitykę Rosji, jest przezwyciężenie tego anachronizmu – zaznaczył szefkomisji.                                                teraz odtwarzaneTysiące chętnych na szkolenie wojskowe. WKU rozpoczęła rejestrację ochotników Polsko–niemiecka awangardaJak pisze „Welt am Sonntag”, w najbliższy poniedziałek były sekretarzgeneralny NATO Javier Solana przedstawi w Brukseli wyniki prac grupyekspertów w sprawie nowej strategii bezpieczeństwa. Projekt „More Union inEuropean Defence” zaleca stworzenie w ramach UE ""politycznych i wojskowychzdolności"" do prowadzenia przez UE operacji interwencyjnych poza granicamiEuropy. Eksperci proponują ponadto utworzenie w Brukseli wojskowej kwaterygłównej UE.Inspektor wojsk lądowych Bundeswehry, generał Bruno Kasdorf powiedział PAP wpiątek, że armia niemiecka po raz pierwszy w historii odda swój batalion (600żołnierzy) na stałe pod rozkazy brygady innego państwa - w tym przypadkuPolski. Polski batalion podporządkowany zostanie z kolei niemieckiejbrygadzie. Projekt ma zostać sfinalizowany do połowy 2016 roku. Kasdorfpowiedział przy tej okazji, że polsko-niemiecka współpraca może stać sięzalążkiem przyszłej armii europejskiej.",,
"„Stuhr powinien przeprosić Polaków, jego słowa są obraźliwe”","Politycy Prawa i Sprawiedliwości oburzeni słowami Jerzego Stuhra, które padły w programie redaktora naczelnego „Newsweeka” Tomasza Lisa. Aktor zasugerował, że wyborcy PiS-u to potomkowie chłopów folwarcznych. – Zdecydowana większość społeczeństwa pochodzi ze wsi. To jest obrażające dla Polaków. Pan Stuhr tylko daje dowód, że ta formacja, którą tak popiera, nie jest godna tego, żeby rządzić Polską, a pan Stuhr powinien za to przeprosić – powiedział portalowi tvp.info poseł PiS Kazimierz Smoliński.","Lis pytał w programie Stuhra, dlaczego wielu Polaków nadal głosuje na PiS. – Mam taką teorię, że to jest zemsta za wielowiekowe ciemiężenie – odpowiedział aktor. Jego słowa zaskoczyły nawet Tomasza Lisa, który stwierdził, że to „ustawianie zwolenników PiS na pozycjach potomków chłopów folwarcznych”. – Tak! – odpowiedział jednoznacznie Stuhr. Publicysta zwrócił uwagę aktorowi, że niemal wszyscy Polacy mają korzenie chłopskie. Wtedy aktor stwierdził, że wśród chłopów jedni chcą odwetu, a inni nie.  Czy Jerzy Stuhr uważa, że płynie w nim „błękitna krew”? – Pewnie tak. Nie chcę tam zaglądać w jego rodowód. Jeżeli płynie w nim „błękitna krew”, to nawet ci z „błękitną krwią” potrafili się odnosić z szacunkiem do tych, którzy dla nich pracowali – mówił nam poseł Smoliński z Prawa i Sprawiedliwości. – Taka jest struktura społeczna Polski i taka była od zawsze, że przeważająca ilość ludzi pracowała na roli. Naturalnie większość z nas ma korzenie pracujących na roli. Nie ma się o co obrażać – mówił natomiast poseł PO Robert Kropiwnicki. Zdaniem polityków Zjednoczonej Prawicy wypominanie tego akurat wyborcom PiS ma jednak pokazać ich jako ludzi gorszej kategorii. – Niestety widać wyraźnie, że część tzw. elit ma w pogardzie szerokie rzesze społeczeństwa polskiego i tej pogardy w stosunku do tych osób nie ukrywa i dlatego przegrywa wybory – stwierdził senator PiS Jan Maria Jackowski. Poseł PiS Zbigniew Gryglas przekonywał, że badanie elektoratów poszczególnych partii mogłoby się skończyć źle dla Platformy Obywatelskiej. – Nie chcę tutaj tworzyć jakiś teorii o pochodzeniu niektórych osób. Nie chcę mówić, że część elektoratu PO może się wywodzić z poprzedniego systemu, ale i takie teorie słyszałem – powiedział parlamentarzysta PiS.",,
„Zawiadomienie ws. Amber Gold czekało 900 dni. Do bólu będziemy wypalać patologie”,"– Do bólu, niczym gorącym żelazem, będziemy wypalać patologie. Taka jest dziś prokuratura dobrej zmiany, takie są służby specjalne. Nie będzie tak jak za waszych czasów, kiedy zawiadomienie do prokuratury ws. Amber Gold czekało 900 dni. 2,5 roku minęło, zanim uruchomiono śledztwo – grzmiał minister sprawiedliwości i prokurator generalny Zbigniew Ziobro przed debatą nad projektem noweli ustawy o Sądzie Najwyższym.","Komentując rządową reformę wymiaru sprawiedliwości, Zbigniew Ziobro stwierdził, że jest ona potrzebna, ponieważ „Polacy zasługują na uczciwe i szybko działające sądy”. – My znamy sądy w waszym wydaniu, te sądy, które były na telefon jak sędzia Milewski, (..)którzy byli gotowi wydawać wyroki na ludzi uczciwych, jak funkcjonariusze, CBA, którzy ujawniali wasze afery. Tych, którzy spoceni na tej zali sejmowej opowiadali, że byli na cmentarzu i stacji benzynowej – mówił Ziobro, ale wtedy niemal został zagłuszony przez okrzyki „KNF, KNF” – dochodzące z ław opozycji.– Prawda was boli. KNF. Będzie was boleć prawda i nasza konsekwencja w działaniach ws. KNF. Do bólu, niczym gorącym żelazem, będziemy wypalać patologie. Taka jest dziś prokuratura dobrej zmiany, takie są służby specjalne. Nie będzie tak, jak za waszych czasów, kiedy zawiadomienie do prokuratury ws. Amber Gold czekało 900 dni. 2,5 roku minęło, zanim uruchomiono śledztwo. A tu były trzy dni – grzmiał minister Ziobro.Gdy posłowie zaczęli krzyczeć „złodzieje”, minister odpowiedział.",,
"Poroszenko: Rosja potwierdziła, że okupuje Donbas","– Uznanie przez Moskwę paszportów wydawanych przez separatystów w Donbasie jest dowodem rosyjskiej okupacji tego regionu Ukrainy – ocenił prezydent Ukrainy Petro Poroszenko, komentując decyzję prezydenta Rosji Władimira Putina w tej sprawie.","– Decyzja Federacji Rosyjskiej o uznaniu paszportów tak zwanych Donieckiej Republiki Ludowej i Ługańskiej Republiki Ludowej jest kolejnym dowodem rosyjskiej okupacji i złamaniem prawa międzynarodowego – napisał Poroszenko na Facebooku.„Cynizm Moskwy”W ocenie prezydenta jest „bardzo symboliczne i cyniczne”, że Kreml podjął decyzję w tej sprawie podczas Konferencji Bezpieczeństwa w Monachium. Poinformował, że omówił temat uznania przez Rosję paszportów separatystów w rozmowie z wiceprezydentem Stanów Zjednoczonych Mike’iem Pence’em. W sobotę na stronie internetowej Kremla opublikowano dekret prezydenta Rosji Władimira Putina, którym uznano paszporty wydawane przez separatystów mieszkańcom zajętych przez nich terenów na wschodzie Ukrainy.",,
Sejm przyjął nowelizację ustawy ws. obniżania uposażeń. Opozycja: To kara za zadawanie niewygodnych pytań,"Obniżanie uposażenia lub diety parlamentarzysty za zachowanie nielicujące z pełnioną funkcją, i to nie tylko na sali posiedzeń, przewiduje przyjęta przez Sejm nowelizacja ustawy o wykonywaniu mandatu posła i senatora.","Nowelizacja autorstwa PiS wprowadza możliwość obniżenia uposażenia lub diety parlamentarzystów, których zachowanie „nie licuje z powagą pełnionych przez nich funkcji”. Także gdy zachowanie to będzie miało miejsce poza salami plenarnymi Sejmu i Senatu. Obniżenie uposażenia będzie możliwe również w przypadkach naruszania „w rażący sposób” spokoju lub porządku „na terenie będącym w zarządzie Kancelarii Sejmu”. Za nowelizacją głosowało 221 posłów, przeciwko było 196, jeden wstrzymał się od głosu.Piotr Zgorzelski (PSL) stwierdził podczas debaty poprzedzającej głosowanie, że zaproponowane przez PiS zmiany mają „poszerzyć władzę marszałka Sejmu nad posłami”. Zagroził także posłom Prawa i Sprawiedliwości, że po zmianie władzy „szybko sami staną się beneficjentami” tych przepisów.Według szefowej Nowoczesnej Katarzyny Lubnauer, możliwość obniżania uposażenia posłów ma być „karą za zadawanie przez nich niewygodnych pytań”. – Powagę Sejmu narusza najbardziej łamanie konstytucji, barykadowanie Sejmu przed Polakami i kneblowanie posłów” – oświadczyła Lubnauer. Zadeklarowała także, że opozycja nie da się „zastraszyć i musztrować”.",,
Rosja przekaże Kirgistanowi 30 mln dolarów bezzwrotnej pomocy,"Rosja na prośbę władz Kirgistanu przekaże temu krajowi bezzwrotną pomoc finansową w wysokości 30 mln dolarów, z przeznaczeniem na wsparcie budżetu – poinformował doradca prezydenta Rosji Władimira Putina ds. polityki zagranicznej Jurij Uszakow.","Przypomniał on, że w 2018 r. Rosja umorzyła w całości dług Kirgistanu wobec Moskwy w wysokości 240 mln dolarów. Uszakow wypowiadał się przed czwartkową wizytą Putina w Kirgistanie. Poprzedziła ją konferencja gospodarcza w Biszkeku, na której firmy rosyjskie i kirgiskie podpisały kontrakty na ponad 1,4 mld dolarów. W skład rosyjskiej delegacji towarzyszącej Putinowi podczas wizyty wejdą: minister spraw zagranicznych Siergiej Ławrow i szefowie resortów gospodarki, energetyki, transportu i oświaty, a także władze kilku rosyjskich koncernów, m.in. Gazpromu. Od 2005 r. ogółem Rosja umorzyła ponad 700 mln dolarów zadłużenia strony kirgiskiej.",,
Nowa ambasador USA: Polska jest liderem w NATO,"– Polska i Stany Zjednoczone są przyjaciółmi i sojusznikami od ponad 240 lat, a dziś jesteśmy najbliższymi przyjaciółmi i sojusznikami – powiedziała Georgette Mosbacher, desygnowana na stanowisko ambasadora Stanów Zjednoczonych w Polsce. Podkreśliła, że silna i bezpieczna Polska oznacza silniejszą Amerykę.","W filmie opublikowanym w czwartek w mediach społecznościowych Mosbacher powiedziała, że jest zaszczycona, że będzie pełnić funkcję ambasadora USA w Polsce. – Ten rok jest wyjątkowy. Przypada w nim setna rocznica odzyskania przez Polskę niepodległości i jestem szczęśliwa, że Stany Zjednoczone mogą obchodzić tę wspaniałą rocznicę razem z Polakami – powiedziała.– Polska i Stany Zjednoczone są przyjaciółmi i sojusznikami od ponad 240 lat, a dziś jesteśmy najbliższymi przyjaciółmi i sojusznikami. Silna i bezpieczna Polska oznacza silniejszą Amerykę – powiedziała. Oceniła, że „Polska jest liderem w NATO” i podkreśliła, że USA są zadowolone ze ścisłej współpracy w sprawach obronności.Wskazała także na wielkie znaczenie więzi ekonomicznych. – Nie mogę się doczekać współpracy z dynamicznym środowiskiem amerykańskich przedsiębiorców w Polsce w dziedzinie rozwoju handlu i inwestycji między naszymi krajami – powiedziała.Dodała, że także nie może doczekać się przyjazdu do Polski i „jeszcze lepszego poznania jej wspaniałych mieszkańców, kultury i historii”. – Za wolność Naszą i Waszą. Sto lat razem – zakończyła.",,
Trump: katastrofa ukraińskiego boeinga mogła być pomyłką,"Prezydent USA Donald Trump powiedział w czwartek, że „ma złe przeczucie i podejrzenia” dotyczące katastrofy ukraińskiego boeinga, który rozbił się w pobliżu Teheranu. – Ktoś mógł popełnić błąd – dodał. Eksperci w USA oceniają, że samolot mógł zostać strącony.","Associated Press podaje, że według dwóch przedstawicieli amerykańskiej administracji boeing mógł zostać zestrzelony przez irański rakietowy pocisk przeciwlotniczy.  „Newsweek”, który powołuje się na przedstawicieli Pentagonu oraz wywiadu USA i Iraku, pisze, że samolot został strącony przez irański rakietowy system obrony przeciwlotniczej. Według rozmówców gazety ukraińską maszynę mogła strącić rakieta ziemia-powietrze Tor-M1 rosyjskiej produkcji.  Przedstawiciel Pentagonu powiedział, że zdaniem jego resortu boeing został zaatakowany przypadkiem. Pentagon odmówił oficjalnego komentarza w tej sprawie.  Reuters podaje natomiast, powołując się na źródło bliskie służbom wywiadowczym, że USA badają, czy samolot mógł został zestrzelony przypadkowo lub z rozmysłem. Samolot Boeing 737-800 należący do linii lotniczych Ukraine International Airlines rozbił się w środę rano wkrótce po starcie z międzynarodowego lotniska Tehran-Imam Khomeini. Maszyna miała wylądować w Kijowie o godzinie 8 czasu lokalnego (godz. 7 w Polsce). W katastrofie zginęło 176 osób.  W czwartek irańscy śledczy opublikowali wstępny raport, zgodnie z którym ukraiński samolot palił się bezpośrednio przed katastrofą, a jego załoga próbowała zawrócić maszynę na lotnisko.  Naoczni świadkowie, w tym załoga innego samolotu będącego wówczas w powietrzu, opisywali, że przed katastrofą widzieli samolot w płomieniach – stwierdza raport. Gdy samolot uderzył w ziemię, doszło do olbrzymiej eksplozji, która nastąpiła prawdopodobnie dlatego, że samolot miał pełne baki paliwa.  Raport potwierdził również, że odnaleziono obie czarne skrzynki, które zawierają dane i rejestrację łączności z kokpitu samolotu. Zastrzeżono, że skrzynki są uszkodzone, a niektóre fragmenty zapisów zostały utracone. Stwierdzono również, że śledczy wstępnie wykluczyli zakłócenia laserowe czy elektromagnetyczne jako przyczyny katastrofy.",,
„Prowincjonalia” po raz osiemnasty,Pokazem filmu „Lincz” Krzysztofa Łukaszewicza rozpoczął się we Wrześni XVIII Ogólnopolski Festiwal Sztuki Filmowej „Prowincjonalia 2011”. Goście przeglądu zobaczą w sumie prawie 60 obrazów polskich i zagranicznych.,"„Prowincjonalia” to przegląd filmowy promujący wartościowe obrazy fabularne, telewizyjne i dokumentalne o tematyce wiejskiej i małomiasteczkowej. Festiwal stawia na kino oryginalne i artystyczne, w którym dominuje świat prostych, uniwersalnych wartości. Cykl „Prowincje świata”, którego tematem przewodnim jest w tym roku „Ekologia duszy”, to propozycja organizatorów w pierwszym dniu festiwalu. – Filmy na ten temat opowiadają historie bohaterów rzuconych w wir dramatycznych zdarzeń, którzy mimo tego zachowują godność życia – opowiada Rafał Górecki, organizator festiwalu. W ramach cyklu „Ekologia Duszy” pokazane zostaną obrazy z Polski, USA, Finlandii, Meksyku. Drugiego dnia festiwalu dominować będą filmy dokumentalne, a trzeciego dniaswoje dokonania zaprezentują studenci łódzkiej „filmówki”, UniwersytetuŚląskiego w Katowicach, Mistrzowskiej Szkoły Reżyserii Filmowej AndrzejaWajdy oraz twórcy niezależni. W ramach retrospektywy przypomniane zostaną filmy wyreżyserowane przezJanusza Majewskiego – tegorocznego laureata nagrody honorowej „Prowincjonaliów”. W części konkursowej uczestniczą wyłącznie polskie filmy z ostatnichkilkunastu miesięcy. Nagrodami, które na zakończenie „Prowincjonaliów” zostaną przyznane łącznie w jedenastu kategoriach, m.in. za najlepszy film, kreację aktorską, muzykę, zdjęcia itd., są tradycyjnie drewniane statuetki Jańcia Wodnika, duchowego patrona tego festiwalu, wiejskiego filozofa iuzdrowiciela, bohatera filmu Jana Jakuba Kolskiego. Laureatów wybierze publiczność, swoje nagrody przyznają też organizatorzy i dziennikarze. Po większości projekcji zaplanowano spotkania z twórcamifilmów. „Prowincjonaliom” towarzyszą koncerty, wystawy fotograficzne ihappeningi.",,
Ławrow: Rosja jest gotowa skierować stosunki z USA na stabilne tory,"Szef rosyjskiej dyplomacji Siergiej Ławrow powiedział włoskiemu dziennikowi „Corriere della Sera”, że Moskwa umacnia swoją obecność wojskową przy wschodniej flance NATO, bo jest do tego „zmuszona” przez „prowokacyjne” działania Sojuszu w pobliżu jej granic. Wywiad z rosyjskim ministrem spraw zagranicznych gazeta publikuje w czwartek, w dniu przyjazdu Siergieja Ławrowa z oficjalną wizytą do Włoch.","Siergiej Ławrow weźmie dziś udział w Rzymie w konferencji dialogu śródziemnomorskiego Med 2016, na której spodziewany jest również amerykański sekretarz stanu John Kerry.Minister spraw zagranicznych Federacji Rosyjskiej ufa, że nowa administracja Stanów Zjednoczonych nie zechce powtarzać błędów popełnionych przez poprzednią, która świadomie – jego zdaniem – niszczyła relacje rosyjsko-amerykańskie. Przypomina, że w czasie pierwszej rozmowy telefonicznej 14 listopada prezydent Putin i prezydent elekt USA potwierdzili gotowość do współpracy na rzecz odblokowania sytuacji kryzysowej, w jakiej znalazły się dziś stosunki ich krajów. „NATO świadomie kontynuuje podnoszenie poziomu napięcia” Zapytany o przyczyny wzmacniania rosyjskiej obecności wojskowej przy wschodniej granicy NATO, Ławrow odpowiada, że jesteśmy świadkami największego wzrostu potencjału militarnego od końca zimnej wojny, wzmacniania obecności i infrastruktury Sojuszu na jego wschodniej flance w celu wywierania presji polityczno-militarnej na Rosję. – Przy rosyjskich granicach odbywają się manewry państw bloku, które często mają jawnie prowokacyjny charakter. Pod pretekstem nierealnego „zagrożenia ze wschodu” w państwach Europy środkowej i wschodniej rozmieszczany jest ciężki sprzęt i amerykańskie wojska oraz pojawiają się nowe elementy struktury dowództwa Sojuszu – oświadczył szef rosyjskiej dyplomacji. Podkreślił, że wszystkie te operacje zostały zaaprobowane w lipcu na szczycie NATO w Warszawie, który – jak ocenił – „w istocie zatwierdził długoterminową politykę dalszego wzmacniania komponentu militarnego bloku”. – Odnosi się nieodparte wrażenie, że USA i NATO świadomie kontynuują podnoszenie poziomu napięcia. Te środki wpisują się w wieloletnią politykę destrukcji prowadzoną przez Pakt Północnoatlantycki, który dąży do dominacji polityczno-militarnej w sprawach europejskich i światowych oraz do powstrzymywania Rosji – stwierdził Siergiej Ławrow.",,
Niektórym astronautom krew płynie w przeciwnym kierunku,Lot kosmiczny w warunkach mikrograwitacji może u niektórych astronautów lokalnie doprowadzić do ruchu krwi w kierunku przeciwnym do prawidłowego – informuje pismo „JAMA Network Open”.,"U dwojga astronautów (kobiety i mężczyzny) przebywających na pokładzie Międzynarodowej Stacji Kosmicznej (ISS) zmiany w obiegu krwi spowodowały powstanie małych zakrzepów krwi, które mogły być śmiertelne. Na szczęście jednak zjawisko to nie miało groźnych następstw. Odwrócenie przepływu nastąpiło w lewej żyle szyjnej wewnętrznej. To jedna z dwóch żył, które w warunkach normalnej grawitacji usuwają krew z głowy, gdy leżymy. W pozycji stojącej żyły szyjne wewnętrzne najczęściej zapadają się, aby ograniczyć odpływ krwi z głowy. Krew żylna płynie wtedy innymi żyłami, stawiającymi większy opór. W warunkach ziemskich wsteczny przepływ w lewej żyle szyjnej wewnętrznej obserwowano niekiedy u osób, których żyła została zablokowana – na przykład przez guz rosnący w klatce piersiowej. Ponieważ wiadomo, że mikrograwitacja może zmieniać przepływ krwi u ludzi, Karina Marshall–Goebel z KBR, firmy inżynieryjnej, zaopatrzeniowej i budowlanej z siedzibą w Teksasie oraz jej koledzy zastanawiali się, czy wpłynie na także na żyłę szyjna wewnętrzną. U dwojga astronautów wykryto wsteczny przepływ krwi – być może dlatego, że w warunkach mikrograwitacji narządy w klatce piersiowej przemieściły się i ucisnęły lewą żyłę szyjną wewnętrzną. Najprawdopodobniej lokalizacja tego naczynia krwionośnego usposabia je do łatwego blokowania. W przypadku kolejnych pięciu członków załogo stacji doszło do zastoju w tej samej żyle, a u jednej osoby wykryto zakrzep blokujący to naczynie. Ponieważ zakrzepy mogą być groźne dla życia (na przykład blokować naczynia płucne), osobie tej podano leki przeciwzakrzepowe. Zespół badaczy poprosił grupę ekspertów o przejrzenie wszystkich poprzednich badań. Specjaliści znaleźli mały zakrzep w żyle astronauty, który wrócił już na Ziemię. Na pokładzie ISS z powodzeniem przetestowano znane już z wcześniejszych misji rozwiązanie – podciśnieniową komorę obejmującą dolną połowę ciała, dzięki której można przemieścić krew do nóg. Godzinna sesja z użyciem tej komory poprawiła przepływ krwi u 10 z 17 testowanych osób, jednak pogorszyła u dwóch. Jak zwraca uwagę Marshall–Goebel, astronautki być może powinny ponownie rozważyć przyjmowanie pigułek antykoncepcyjnych (w celu stłumienia miesiączki podczas pobytu na stacji kosmicznej), ponieważ środki te zwiększają ryzyko zakrzepów.",,
Prezydent wręczył akt powołania w skład RPP Cezaremu Kochalskiemu,"– Najlepsza osoba – w moim przekonaniu – jaką mogłem wybrać, zasiądzie w imieniu prezydenta Rzeczypospolitej, jako jego przedstawiciel, w Radzie Polityki Pieniężnej – powiedział w piątek prezydent Andrzej Duda podczas uroczystego wręczenia Cezaremu Kochalskiemu aktu powołania w skład RPP.","– Szanowny panie profesorze, bardzo serdecznie gratuluję i bardzo się cieszę, że mogłem powierzyć panu profesorowi to niezwykle ważne zadanie. Cieszę się dlatego, że najlepsza osoba – w moim przekonaniu – jaką mogłem wybrać, zasiądzie w imieniu prezydenta Rzeczypospolitej, jako jego przedstawiciel w Radzie Polityki Pieniężnej, organie który ma dla funkcjonowania państwa, dla gospodarki państwa a przede wszystkim dla systemu finansowego państwa, fundamentalne – wręcz można powiedzieć – znaczenie – powiedział Duda.  Prezydent Andrzej Duda powołał Cezarego Kochalskiego w skład Rady Polityki Pieniężnej w piątek, z dniem 21 grudnia. Kochalski zajął miejsce Jerzego Osiatyńskiego, którego kadencja w Radzie upłynęła 20 grudnia.  Równocześnie z powołaniem do RPP, prezydent odwołał Kochalskiego z funkcji przedstawiciela Prezydenta RP w Komisji Nadzoru Finansowego oraz ze stanowiska Doradcy Prezydenta RP. Przedstawicielem prezydenta w KNF Kochalski był od grudnia 2018 r.   Cezary Kochalski to doktor habilitowany nauk ekonomicznych, profesor nadzwyczajny Uniwersytetu Ekonomicznego w Poznaniu.   W 1991 r. ukończył studia magisterskie w Akademii Ekonomicznej w Poznaniu w zakresie ekonomiki i organizacji produkcji oraz studia podyplomowe w zakresie rachunkowości i finansów na Uniwersytecie w Stirling w Wielkiej Brytanii. Stopień naukowy doktora nauk ekonomicznych uzyskał w 1999 r., natomiast doktora habilitowanego nauk ekonomicznych w 2007 roku. Od 2009 roku zajmuje stanowisko profesora nadzwyczajnego.   Zgodnie z ustawą o NBP w skład Rady, oprócz przewodniczącego - Prezesa NBP, wchodzi dziewięciu członków powoływanych w równej liczbie przez Prezydenta RP, Sejm i Senat, spośród specjalistów z zakresu finansów. Kadencja członka Rady wynosi 6 lat. Funkcję można pełnić tylko jedną kadencję. Rada Polityki Pieniężnej Rada Polityki Pieniężnej (RPP) to organ decyzyjny Narodowego Banku Polskiego. Zadaniem RPP jest coroczne ustalanie założeń i realizacja polityki pieniężnej państwa. Rada ustala wysokość podstawowych stóp procentowych, określa zasady operacji otwartego rynku oraz ustala zasady i tryb naliczania i utrzymywania rezerwy obowiązkowej. Zatwierdza plan finansowy banku centralnego oraz sprawozdanie z działalności NBP.",,
Ponad 127 tys. Romów w gettach. Sytuacja jest napięta,"Według opublikowanego w sobotę raportu o mniejszości romskiej w Czechach w 2018 r. w 830 obszarach wykluczenia, czyli na ubogich osiedlach, ulicach czy domach, tworzących romskie getta, żyło ponad 127 tys. osób.","Raport, który omówiła agencja CTK, ma być przedstawiony na posiedzeniu rządu w poniedziałek. Dane zestawiono na podstawie szacunków przekazanych przez koordynatorów ds. Romów i romskich doradców na różnych szczeblach. Precyzyjne dane nie istnieją - podkreślono w dokumencie.Raport dowodzi, że w Czechach zwiększa się zarówno liczba obszarów dotkniętych wykluczeniem, jak i liczba mieszkających tam osób. W 2015 r. istniało 606 romskich gett ze 115 tys. mieszkańców, a w 2006 r. ok. 300 takich obszarów zamieszkanych przez 80 tys. osób. W zasadzie nie zmienia się przestrzenne rozmieszczenie obszarów biedy i innego społecznego wykluczenia. Najwięcej jest ich w rejonie Ujścia nad Łabą oraz w rejonie Karlowych Warów. Analitycy sporządzający wcześniejsze raporty za obszar dotknięty wyłączeniem uznawali miejsca zamieszkane przez co najmniej 20 osób mających życiowe problemy; są to m.in. ludzie skazani na zasiłki, bez pracy, zadłużeni, bez wykształcenia, mający kłopoty z prawem. Autorzy obecnego raportu zastrzegli, że przy jego sporządzaniu nie mogli korzystać z takich analiz, ponieważ one nie istnieją i nie wiadomo, czy zostaną zamówione np. przez ministerstwo pracy i spraw społecznych, w którego gestii znajdują się obszary dotknięte wykluczeniem. Raport przypomina, że według szacunków w Czechach żyje 240 300 Romów. Mniej więcej połowa z nich spełnia kryteria społecznego wyłączenia. Zwracają też uwagę, że współżycie większości społeczeństwa z tą mniejszościową grupą etniczną „nie jest idealne ani bezproblemowe”. „W codziennym życiu po obu stronach pojawiają się przesada, nieporozumienia i brak zaufania. Zdarzają się zachowania dyskryminujące i nienawistne wypowiedzi. Takie wystąpienia charakteryzują nie tylko stosunek większości do Romów, ale także Romów do większości” – cytuje raport agencja CTK. Przypomina, że sytuację panującą w romskich gettach rząd premiera Andreja Babisza chciał poprawić dzięki 15 inicjatywom związanym z walką z biedą, ale z tych propozycji nic nie zostało. Zwracała na to uwagę jedna z komisji parlamentarnych we wrześniu br. Krytykowano brak postępów w tej sprawie. Minister pracy Jana Malaczova powtarza, że jej resort nie jest w stanie sam pracować nad poprawą sytuacji. Jej zdaniem w pracach muszą uczestniczyć także inne ministerstwa i rządowe instytucje. Według niej sytuację w niektórych romskich gettach można określić jako bombę zegarową, a w niektórych regionach wygląda ona tak, jak „na chwilę przed wybuchem rozruchów społecznych”.",,
„Tusk nie będzie miał większych szans na przedłużenie swojej misji”,"– Donald Tusk będzie miał raczej małe szanse, by pozostać na stanowisku szefa Unii Europejskiej, w wyniku decyzji przywódców innych krajów Unii – mówił sekretarz stanu w Ministerstwie Spraw Zagranicznych Jan Dziedziczak  w programie „Gość poranka” TVP Info. – Donald Tusk, jak zresztą pan Juncker czy pan Schulz, są postrzegani jako osoby, które nie udźwignęły ciężaru zarządzania Unią Europejską – wyjaśnił.","– Wszystko wskazuje na to, z naszych rozmów w Brukseli, z rozmów naszych dyplomatów, informatorów wynika,  że Donald Tusk nie będzie miał większych szans na przedłużenie swojej misji i to nie z powodu ingerencji polskiego rządu czy polityków Prawa i Sprawiedliwości, tylko pewnej kompromitacji polityki europejskiej – mówił Dziedziczak w TVP Info. W ocenie „Gościa poranka” to właśnie szef RE jako jeden z kluczowych polityków odpowiada za obecny stan polityki europejskiej.  – Wyjście Wielkiej Brytanii z Unii Europejskiej, różne wahania wielu innych narodów europejskich nad tą decyzją są przykładem nieudanej polityki europejskiej osób, które są odpowiedzialne za zarządzanie Unią. Donald Tusk jest jedną z czołowych osób odpowoedzaialnych za ten stan – mówił. Marne szanseWiceminister skomentował też słowa Donalda Tuska, który w wywiadzie dla tygodnika „Polityka” stwierdził, że „jedyną stolicą w Europie, która na jakiś czas podnosi okrzyk »wyrzucić Tuska« jest Warszawa”. – Jest zupełnie inaczej. Rozumiem,  że Donald Tusk będzie próbował budować legendę, że to jakiś spisek, ingerencja PiS-u. Z naszych informacji wynika, że jest zupełnie inaczej – wyjaśniał. Dziedziczak dodał, że rząd Beaty Szydło nie podjął jeszcze decyzji, czy opowie się za przedłużeniem Donaldowi Tuskowi misji czy nie. Nie chciał też zdradzić, kiedy zostanie ona podjęta. – Nie ma sensu, żeby Polska odkrywała karty już teraz. To by było nieopłacalne – stwierdził. ",,
Unia Europejska daje miliony euro na polskie bazarki,"Aż 3,4 mln euro będą mogły otrzymać w ramach Programu Rozwoju Obszarów Wiejskich 2014-2020 podlaskie samorządy na budowę targowisk. 12,5 mln euro to natomiast limit kwot na inwestycje wodno-ściekowe.","Wnioski konkursowe na budowę targowisk będzie można składać od maja, zaś na inwestycje związane z gospodarką wodną – od stycznia. Samorządy powinny sprawnie działać w tym zakresie, ponieważ pieniądze w tym programie w regionie się kończą.Marszałek województwa podlaskiego Jerzy Leszczyński podkreśla, że Program Rozwoju Obszarów Wiejskich, dla województwa podlaskiego ma znaczenie szczególne, bo większość obszarów regionu to tereny wiejskie, a rolnictwo jest ważną dziedziną podlaskiej gospodarki.Leszczyński poinformował, że większość środków w PROW w regionie – 75 proc. – już jest zakontraktowana. Na lata 2014-2020, w części PROW, za którą odpowiada samorząd województwa, Podlaskie ma 83 mln euro. Od początku samorząd województwa podkreślał, że tych pieniędzy jest za mało.",,
Egzekucja fizyka jądrowego w Iranie. Zarzucano mu szpiegostwo na rzecz USA,Irański fizyk jądrowy został stracony w więzieniu – podaje BBC. O egzekucji poinformowała jego rodzina. Shahram Amiri był przetrzymywany w odosobnieniu od 2010 r. Uważano go za szpiega.,"Matka Amiriego powiedziała, że przywieziono jej ciało syna. Na jego szyi był ślad po sznurze, co świadczy, że został powieszony.    Amiri został uwięziony w 2010 r., gdy wrócił z USA. Utrzymywał,  że został porwany przez CIA.     Urodzony w 1977 r. Amiri zniknął w 2009 r. podczas pielgrzymki w Mekce.  Po roku w sieci pojawiły się nagrania z nim w roli głównej, z których płynęły sprzeczne informacje. Z jednego wynikało, że Amerykanie go uprowadzili, z drugiego – że jest w USA z własnej, nieprzymuszonej woli.  Amiri  pracował przy irańskim programie atomowym, współpracował z instytucjami rządowymi. Gdy zniknął, pojawiła się obawa, że zdradzi ściśle chronione tajemnice.  W 2010 r. Irańczyk pojawił się w ambasadzie Pakistanu w Waszyngtonie i powiedział, że chce wrócić do kraju.  Po powrocie został jako szpieg wtrącony do więzienia, choć mówił, że Amerykanie przetrzymywali go siłą i torturami usiłowali zmusić do współpracy.",,
"Kłopotek do koalicji z lewicą nie pójdzie. „Albo PO idzie z PSL, albo PSL idzie samo”","Jeżeli byłaby decyzja – w co nie wierzę – o tym, że idziemy w szerokiej koalicji z lewicą, to mnie w takiej drużynie już nie będzie. Mówię to jednoznacznie i stanowczo – powiedział w PR 24 Eugeniusz Kłopotek. W ocenie posła Polskiego Stronnictwa Ludowego dla jego partii są tylko dwa warianty koalicji na wybory parlamentarne: albo PO idzie z PSL, albo PSL idzie do wyborów samo.","– Jestem przekonany, że nawet idąc samodzielnie, jesteśmy w stanie przekroczyć próg 5 proc. – powiedział poseł.– Trzeba wrócić na naszą ścieżkę, na naszą ścieżkę, którą kroczyliśmy od lat.(...)Zbłądziliśmy, gdy wstąpiliśmy do Koalicji Europejskiej – stwierdził Kłopotek. – My jesteśmy opozycją racjonalną – podkreślił.Przewodniczący PSL Władysław Kosiniak-Kamysz w TOK FM ocenił, że „nie da się wygrać wyborów bez wspólnych wartości”. – Nie da się połączyć wartości na jednej liście, na której są partie od Wiosny Biedronia do PSL. Taka lista nie jest w stanie przyciągnąć wyborców – stwierdził.Przypomniał, że decyzję o formule startu w jesiennych wyborach parlamentarnych PSL podejmie 6 lipca na posiedzeniu Rady Naczelnej partii. Większa koalicja, większa przegrana?– Cała Koalicja Europejska, wszystkie partie nie zwyciężyły w wyborach europejskich – PiS nas wyprzedziło o ponad osiem punktów procentowych. Jeżeli ktoś uważa, że więcej tego samego da inny efekt niż w wyborach europejskich, to ja się fundamentalnie z tym nie zgadzam – podkreślił. Pytany, co zrobi PSL, jeśli Platforma dojdzie do porozumienia z Wiosną i SLD, Kosiniak-Kamysz podkreślił, że te dwie partie powinny wystartować razem w bloku lewicowym. BDopytywany, czy w razie powstania takiej szerokiej koalicji PSL wystartuje samodzielnie, potwierdził. Podkreślił jednak, że PSL nie będzie samo. – Nie zawsze (koalicjantami – red.) muszą być partie polityczne, mogą być to pojedyncze bardzo znaczące nazwiska, które czasami znaczą więcej niż partia polityczna, mogą być to środowiska partyjne i oczywiście nasz tradycyjny partner – Unia Europejskich Demokratów, z którą tworzymy klub parlamentarny – mówił. – Dzisiaj rozmawiamy też o Inicjatywie Polskiej Barbary Nowackiej – dodał lider ludowców.Do tych słów odniósł się lider PO Grzegorz Schetyna. Oświadczył, że nie wyobraża sobie, by PSL mogło iść samodzielnie do wyborów – przeciwko innym partiom opozycyjnym.#wieszwiecej Polub nas",,
B. szef wywiadu Niemiec: Merkel sprowadziła powszechne zagrożenie. 300 tys. niezidentyfikowanych imigrantów,"August Hanning, były szef niemieckiego wywiadu oświadczył, że kanclerz Angela Merkel zezwalając na niekontrolowaną imigrację naraziła na szwank bezpieczeństwo RFN i innych krajów Unii Europejskiej.","– Mamy kryminalistów, osoby podejrzane o terroryzm i osoby używające wielu tożsamości. Ci, którzy doprowadzili do zamachów w Berlinie mieli po dwanaście tożsamości. Choć dziś sytuacja się poprawiła, wciąż nie możemy być pewni tożsamości 300 tys. przebywających w Niemczech osób. To powszechne zagrożenie – ocenił Hanning podczas krótkiej wizyty w Wielkiej Brytanii.  Były szef BND w latach 1998 – 2005 i wiceminister spraw wewnętrznych RFN przez cztery kolejne lata skrytykował także fakt, że sama Merkel składa w tej sprawie sprzeczne deklaracje. Raz mówi, że nie popełniła błędu, innym razem, że nigdy więcej do czegoś takiego nie można dopuścić.  Podkreślił, że otwarcie drzwi dla niekontrolowanej imigracji zaowocowało wzrostem poparcia dla nacjonalistycznej Alternatywy dla Niemiec, która w innym przypadku nie zdobyłaby aż tylu zwolenników. Z kolei samej Merkel utrudniło budowanie „dobrych relacji osobistych z zagranicznymi przywódcami”.  Izraelski portal jpost.com, który pisze o wizycie Hanninga w Wielkiej Brytanii, zwraca uwagę na fakt, że rząd Merkel odrzuca postulaty zgłaszane przez stutysięczną społeczność żydowską w Niemczech i przez administrację amerykańską w sprawie delegalizacji Hezbollahu.",,
Wrak tupolewa po latach. „Sieci” opublikowały fotografie,"Tygodnik „Sieci” opublikował fotografie wraku tupolewa, który 10 kwietnia 2010 roku rozbił się w Smoleńsku. To pierwsze od kilku lat zdjęcia tego, co zostało po rządowym samolocie – podaje tygodnik.","Jak informuje tygodnik, na fotografiach widać obydwa pomieszczenia, w których we wrześniu 2018 r. i w maju bieżącego roku pracowali polscy prokuratorzy. „Ustawiona na drewnianej konstrukcji aluminiowa wiata, do której dołożono z czasem także boczne ścianki (niektóre z brezentu), to miejsce, gdzie składowane są największe elementy tupolewa – roztrzaskane skrzydła, koła, rozprute burty i szczątki silników. Duży, ciemnozielony hangar jest solidną konstrukcją, ale w jego wnętrzu widać tylko nieposegregowane sterty złomu. Tutaj plątanina kabli, tam coś, co przypomina szczątki poszycia. No i wreszcie drzwi. Ułożone w równym rzędzie, niektóre tylko ubłocone, ale są i mocno zdefragmentowane; to zapewne ten element, który miał „wystrzelić” z kadłuba jeszcze podczas lotu i z impetem wbił się w ziemię. Sterta czarnych worków to zapakowane fotele. W kartonowych pudłach znajdują się m.in. rejestratory z TU–154M” – czytamy. W artykule opisano  także środki ostrożności stosowane przez Rosjan. „Najpierw kontrola osobista (szczegółowa i krępująca) oraz przebieralnia. Należy nałożyć ochraniacze na buty, rękawice oraz szczelne, białe kombinezony z kapturem. Koniecznie zapinane na suwak pod samą szyję, czego skrupulatnie pilnowano. (...) Potem jeszcze: rentgen, detektor metalu, dwa rodzaje spektometru (na obecność materiałów wybuchowych) i dwa detektory jonowe” – czytamy. Tygodnik podaje, że dokumentacja fotograficzna, bardzo obszerna, zawierająca nawet kilka tysięcy zdjęć została wykonana już podczas pierwszych wizyt. „Za każdym razem wygląda to tak samo: polski śledczy wskazuje element, rosyjski fotograf wykonuje zdjęcie” – informuje gazeta. Dodaje, że tylko niektóre części wraku można podnieść, ale to także robią Rosjanie. Wstępny plan kierownictwa zespołu śledczego nr 1 w Prokuraturze Krajowej zakładał, że każdy element zostanie opatrzony indywidualnym kodem paskowym. „Rosjanie stanowczo odmówili, co dziwi tym bardziej, że sami w dość charakterystyczny sposób oznaczyli niektóre odłamki. Zwracają uwagę koślawe napisy żółtą farbą” – czytamy. Na każdym kroku polskim prokuratorom towarzyszyła spora gromada przedstawicieli Komitetu Śledczego Federacji Rosyjskiej. Przypomniano również, że Moskwa każdorazowo odpowiada, że nie odda wraku do czasu, aż zakończy własne śledztwo. „Jednak żadne realne śledztwo w tej sprawie w Rosji się nie toczy. A więc to jawna kpina. Podobnie jest w wielu bardziej szczegółowych wątkach” – czytamy. Wskazano, że Polska nadal nie otrzymała m.in. dokumentów dotyczących lotniska Smoleńsk–Siewiernyj, zdjęć i materiałów wideo z wyznaczania sektorów na miejscu katastrofy oraz protokołów oględzin elementów samolotu (m.in. agregatów i lewego skrzydła) z lat 2011–12. „Jak długo jeszcze będzie trwała ta groteskowa gra Rosjan z polską prokuraturą? Nieoficjalnie dowiadujemy się, że śledczy mają już dość udawania, iż da się współpracować z Rosjanami. Wszystko, co można było w Smoleńsku zrobić, już zrobiono"" – czytamy w tygodniku. Jak wskazano, prokuratura nie ma narzędzi do wpłynięcia na decyzje Moskwy. Potrzebne jest zaangażowanie władz państwowych, uruchomienie kontaktów i nacisków międzynarodowych. Tygodnik przypomina o przyjętej przed rokiem przez Radę Europy rezolucji wzywającej Rosję do oddania polskiej własności. Jak podaje tygodnik, kilka miesięcy temu w Warszawie był emisariusz Rady Europy, który został wyznaczony do mediacji między Polską a Rosją. „Chodzi o byłego przywódcę jednego z państw unijnych” – czytamy. „Prowadzimy wiele zabiegów, o których na pewno nie chcielibyśmy dziś jeszcze głośno mówić. Sprawa jest zbyt delikatna, by ją nagłaśniać. Mogę tylko potwierdzić, że Rada Europy jest tą organizacją, w której intensywnie działamy” – powiedział tygodnikowi urzędnik MSZ. „Kogo obciąża to, że wrak TU 154M znajduje się, gdzie się znajduje, i jest w stanie, w jakim jest? Przecież ani obecne władze, ani Prokuratura Krajowa prowadząca śledztwo od 2016 r. nie są temu winne, lecz polski rząd, który ani w kwietniu 2010 r., ani w kolejnych miesiącach nie domagał się zwrotu samolotu. Wtedy obowiązywała narracja, że trwa wspólne śledztwo (de facto nigdy takowe nie zaistniało) i gabinet Donalda Tuska – z ministrem obrony Bogdanem Klichem, spraw zagranicznych Radosławem Sikorskim, zdrowia Ewą Kopacz – oraz prezydent Bronisław Komorowski za wszelką cenę nie chcieli drażnić Rosjan i kierować wobec nich jakichkolwiek żądań”– czytamy w tygodniku.",,
Milion euro za stłoczenie imigrantów na łodzi. Włosi aresztują przemytników,"Włoskie władze aresztowały dwie osoby, które przetrwały niedzielną katastrofę kutra u włoskich wybrzeży. Zginęło w niej ponad 800 osób, a zatrzymani mężczyźni są podejrzani o zorganizowanie transportu dla nielegalnych migrantów, którzy płynęli statkiem. Oprócz tych zatrzymań udało się rozbić gang przemytników, który zarabiał gigantyczne sumy na przerzucaniu ludzi do Europy.","Włoska policja przesłuchała 27 osób, które przeżyły katastrofę. Na podstawie ich zeznań udało się ustalić, że wśród ocalonych znajdują się dwie osoby, które prawdopodobnie zajmowały się przerzutem imigrantów z Afryki Północnej do Europy. Zatrzymani to tunezyjski kapitan statku i jego pochodzący z Syrii zastępca. Obaj usłyszeli zarzuty wielokrotnego zabójstwa. Włoska prokuratura zarzuca podejrzanym również spowodowanie zatonięcia jednostki morskiej i ułatwianie nielegalnej imigracji.Kuter rybacki z ponad 800 imigrantami na pokładzie zatonął w nocy z soboty na niedzielę. Tragiczny bilansW sobotę z pokładu kutra rybackiego pełnego imigrantów wystosowano wezwanie o pomoc, które odebrał sztab akcji ratunkowych włoskiej Straży Przybrzeżnej. Jednostka miała kłopoty z nawigacją. Natychmiast na pomoc wysłano portugalski statek handlowy, który znajdował się najbliżej miejsca tragedii. Przypuszcza się, że właśnie na widok nadchodzącej pomocy imigranci stłoczeni na dryfującym statku rybackim zebrali się przy jednej burcie i to mogło spowodować jego przewrócenie. Dotychczas znaleziono 24 ciała. Większość pasażerów statku stanowili uchodźcy z różnych państw Afryki i Azji.Szacuje się, że od początku tego roku podczas przeprawy w Cieśninie Sycylijskiej zginęło nawet 1600 uciekinierów. W tym czasie na włoskie wybrzeża dotarło ponad 26 tysięcy imigrantów. Krwawy biznesWłochy intensywnie walczą z szajkami zajmującymi się przerzutem ludzi do Europy. Jak poinformował we wtorek Rzym, udało się rozbić jeden z takich gangów. Miejscowe media informują, że szajka działała wręcz jak makabryczne „biuro podróży”. Zajmowała się wysyłaniem imigrantów w niebezpieczny rejs przez morze oraz ich przerzutem na północ Europy. Aresztowania przeprowadzono w Palermo na Sycylii. Udało się zatrzymać 24 członków gangu. Z ustaleń prokuratury, o których informuje prasa, wynika, że każdy przemytnik zarabiał nawet po 80 tysięcy euro za wysłanie przez Cieśninę Sycylijską łodzi z 200 imigrantami. Zarobek za stłoczenie kilkuset ludzi na pokładzie to około miliona euro.                                                teraz odtwarzaneTusk zwołuje nadzwyczajny unijny szczyt Międzynarodowa grupaMedia podkreślają, że cały system działania przestępczego gangu pokazuje dobitnie, że obecny, wciąż nasilający się exodus jest przynoszącym gigantyczne zyski biznesem, którego ofiarami padają zdesperowani uchodźcy wydający oszczędności życia za miejsce na starej, zagrożonej zatonięciem łodzi. Średnia cena za wejście na pokład to 3600 dolarów. Śledztwo pozwoliło ustalić, że międzynarodowa szajka, w której byli między innymi Etiopczycy i Erytrejczycy, miała swoje bazy nie tylko na Sycylii, dokąd przybijają kutry i pontony, ale także w Mediolanie, Rzymie, Bari. Utrzymywała zaś stałe kontakty ze swymi pomocnikami i pośrednikami w Erytrei, Sudanie, Somalii i Libii. Media przytaczają zapisy podsłuchanych rozmów telefonicznych przemytników. Jeden z nich przyznał się, że w ciągu roku przewiózł do Włoch około 8 tysięcy nielegalnych imigrantów. Inni organizowali dla nich noclegi na Sycylii, a następnie nielegalny przerzut przez granice, przede wszystkim do Niemiec, Holandii, Szwecji i Norwegii. Pobierane od nich opłaty za ten etap podróży zależały od środka transportu.",,
"Sondaż: PiS zdecydowanym liderem, Konfederacja przekracza próg wyborczy","45 proc. respondentów oddałoby swój głos na Prawo i Sprawiedliwość, gdyby wybory miały odbyć się w najbliższą niedzielę  – wynika z sondażu Instytutu Badań Pollster na zlecenie „Super Expressu”.","„Super Express” wskazuje, że wynik PiS pozostaje bez zmian w porównaniu z poprzednim badaniem przeprowadzonym w dniach 12 i 13 września.  Na stałym poziomie pozostaje również poparcie dla Koalicji Obywatelskiej, na którą po raz kolejny zagłosowałoby 26 proc. ankietowanych.  Na trzecim miejscu znalazła się Lewica, na którą chęć głosowania zadeklarowało 14 proc. respondentów. Próg wyborczy przekraczają ponadto PSL-Koalicja Polska z wynikiem 7 proc. oraz Konfederacja (5 proc.). 3 proc. ankietowanych odpowiedziało, że wybrałoby inny komitet.  Sondaż Instytutu Badań Pollster dla „Super Expressu” został przeprowadzony w dniach 24-25 września 2019 roku na próbie 1101 dorosłych Polaków.",,
"Kukiz: Proszę prezydenta, by zwołał spotkanie ws. służby zdrowia. Łapiński: Nie została wyczerpana możliwość kompromisu","Paweł Kukiz zwrócił się do prezydenta Andrzeja Dudy, by zaprosił przedstawicieli wszystkich opcji na spotkanie ws. służby zdrowia. – Prezydent uważa, że jeszcze w tym momencie nie została wyczerpana możliwość kompromisu, że jeszcze jest możliwy dialog i to na różnym poziomie, są różne instytucje i fora, gdzie można rozmawiać – stwierdził rzecznik prezydenta Krzysztof Łapiński. Podkreślił, że „najlepiej, jeśli dialog, rozmowa toczą się między lekarzami a rządem”.","Przewodniczący klubu Kukiz'15 zwrócił się w niedzielę do rzecznika prezydenta Krzysztofa Łapińskiego z prośbą o „zwołanie takiego specjalnego spotkania u pana prezydenta i szukanie konsensusu” w związku z trwającym protestem lekarzy rezydentów.– Mam prośbę, by pan prezydent poprosił do siebie przedstawicieli wszystkich opcji i żebyśmy przedyskutowali konieczność, sposoby, metody naprawy systemu zdrowotnego – powiedział Paweł Kukiz na antenie TVN24. Dodał, że „tu nie chodzi tylko o lekarzy rezydentów, ale chodzi przede wszystkim o cały system”.– Obawiam się, że nie wszystkie partie by przyszły – odparł Łapiński. Nawiązał też do odmówienia przez PO udziału w konsultacjach z prezydentem dotyczących jego propozycji ustaw o Sądzie Najwyższym i Krajowej Rady Sądownictwa. Możliwość kompromisu nie została wyczerpana– Prezydent uważa, że jeszcze w tym momencie nie została wyczerpana możliwość kompromisu, że jeszcze jest możliwy dialog i to na różnym poziomie, są różne instytucje i fora, gdzie można rozmawiać. Tylko najlepiej, jeśli dialog, rozmowa toczą się między lekarzami a rządem, by lekarze rezydenci zachowali się roztropnie i nie dali się wciągnąć w wojnę polityczną, bo oni najbardziej na tym stracą – stwierdził rzecznik prezydenta Krzysztof Łapiński. Dodał, że ważne jest, by lekarze rezydenci nie dali się wciągnąć w „wojnę polityczną”.– Ten protest być może spełni swój cel i zostanie osiągnięty kompromis tylko w tym momencie, jeśli będzie rozmowa między rządem a lekarzami, (...), a już widzę w internecie różnego rodzaju celebrytów, aktorów, artystów, którzy popierają ten protest, ale to są te same osoby, które zawsze atakowały PiS – powiedział.Pytany, ile czasu prezydent daje na osiągnięcie porozumienia, Łapiński odwołał się do rządowej propozycji, by rozwiązania zostały wypracowane do 15 grudnia.",,
Czego nie pokazano w reportażu TVN „Spowiedź agenta Tomka”,"Tomasz Kaczmarek, były agent CBA znany szerzej jako „agent Tomek”, opisał w programie „Superwizjer” szczegóły akcji specsłużb w sprawie  willi Aleksandra i Jolanty Kwaśniewskich. W reportażu TVN nie wspomniano jednak o wielu kluczowych wątkach tej historii. Jak wskazuje dziennikarz tygodnika „Sieci” Marek Pyza, cały materiał został przygotowany w taki sposób, aby przedstawić w niekorzystnym świetle byłych przełożonych Kaczmarskiego: Macieja Wąsika i Mariusza Kamińskiego.","Tomasz Kaczmarek był jedną z osób zaangażowanych w operację dotyczącą zakupu wili w Kazimierzu Dolnym, której właścicielami mogli być Kwaśniewscy. Agent, występujący pod przykrywką jako biznesmen Tomasz Małecki, miał udawać zainteresowanego zakupem nieruchomości.  CBA zamierzało udowodnić, że Kwaśniewscy kupili dom na podstawioną osobę  – byłego prezesa Budimexu Marka M. Były prezydent i jego żona nie mogli się przyznać, że są właścicielami, gdyż musieliby wykazać, skąd mieli pieniądze na zawarcie transakcji. Wszystko zaczęło się w 2007 r., gdy tygodnik „Wprost” ujawnił nagrania rozmów Józefa Oleksego i szefa firmy Bartimpex Aleksandra Gudzowatego. Obaj panowie rozmawiali wtedy m.in. o majątku Aleksandra Kwaśniewskiego, w tym posiadłości w Kazimierzu Dolnym. CBA zaczęło badać sprawę. W reportażu TVN Kaczmarek twierdzi jednak, że jego zeznania i notatki służbowe dotyczące tej sprawy były efektem nacisków  ze strony Mariusza Kamińskiego i Macieja Wąsika, którzy zamierzali wytworzyć wrażenie, że willa w sposób nielegalny stała się własnością Kwaśniewskich. „Po raz pierwszy Kaczmarek opowiedział też o tym, jak dokładnie wyglądało rozpracowywanie byłej pary prezydenckiej” – brzmiała zapowiedź materiału wyemitowanego przez stację TVN. Jak pisze Marek Pyza na łamach portalu wpolityce.pl, w materiale TVN pominięto wiele kluczowych dla tej sprawy wątków. Wbrew zapowiedzi stacji, Kaczmarek wypowiadał się już wcześniej na ten temat w mediach.  Jest to o tyle istotne, że wówczas nie miał on wątpliwości, że Marek M. był tzw. słupem. W 2013 r. w rozmowie z „Faktem” Kaczmarek powiedział, że nominalną właścicielką nieruchomości była Maria J., która sprzedała ją następnie Jolancie Kwaśniewskiej.  Gdy Maria J. otrzymała kwotę w wysokości 830 tys. dol. sprawą zainteresował się Urząd Kontroli Skarbowej w Lublinie. Kobieta nie była bowiem w stanie wskazać skąd taka kwota znalazła się w jej posiadaniu. Wtedy do akcji wkroczył Marek M. Udawał, że jest obecnym właścicielem nieruchomości, który kupił ją od Marii J. CBA podejrzewało, że Marek M. jest słupem, który ma za zadanie zataić fakt, że faktycznymi właścicielami nieruchomości są Kwaśniewscy.   Kaczmarek otrzymał zadanie:  miał za pośrednictwem syna właścicielki, Jana J. przeprowadzić zakup kontrolowany willi. Zachodziło bowiem podejrzenie, że w związku z szumem medialnym właściciele będą zamierzali szybko sprzedać nieruchomość.  W walizce z pieniędzmi przygotowanymi przez Kaczmarka miał znajdować się nadajnik GPS, z pomocą którego służby zamierzały ustalić, do kogo ostatecznie trafi  wpłacona kwota. Ostatecznie operacja poniosła fiasko, ponieważ Jan J. przełożył pieniądze do bagażnika samochodu. Kwota transakcji miała opiewać na 3,1 mln zł.  Jak mówił kilka lat temu Kaczmarek, Maria J. zaproponowała podzielić tę kwotę na dwie mniejsze. Na konto notarialne miało trafić 1,6 mln zł. Reszta, w celu uniknięcia opłat skarbowych, miała zostać wypłacona pod stołem. Kaczmarek przez kilka lat utrzymywał, że dysponuje nagraniami rozmów. Twierdził także, że bywał w willi, w której widział rzeczy należące do Kwaśniewskich oraz że syn Marii J. potwierdzał, że nieruchomość należy do byłej pary prezydenckiej. Mówił o tym  w mediach. Kilka lat temu wspominał m.in., że Jolanta Kwaśniewska przeprowadziła rozmowę telefoniczną z Marią J. dotyczącą  transakcji. – Zarejestrowane są rozmowy, w których Jolanta Kwaśniewska instruuje Marię J., co ma zrobić z odebraną kwotą 1,5 mln zł – że ma ją wymienić na walutę obcą. Rozmowy te są w pewien sposób zakamuflowane, ale jasno z nich wynika, że są to instrukcje dotyczące tego, co Maria J. ma zrobić z pieniędzmi odebranymi ode mnie – mówił  Kaczmarek w rozmowie z „Faktem”.  Jak dodawał, Kwaśniewska wspominała o butach „w rozmiarze europejskim lub amerykańskim”, co miało oznaczać wymianę pieniędzy na euro lub dolary. W reportażu TVN Kaczmarek stwierdza jednak, że praktycznie nie robił żadnych nagrań, lecz jedynie sporządzał notatki, w których wiele informacji było zmyślonych.  Wypowiadający się w materiale Jan J. mówi natomiast, że nigdy nie powiedział Kaczmarkowi, iż posiadłość należy do Kwaśniewskich, mimo że ten wielokrotnie prosił go o taką deklarację. Zdaniem Marka Pyzy zmiana zeznań Kaczmarka jest tym mniej wiarygodna, iż ciążą na nim poważne zarzuty,  m.in. prania brudnych pieniędzy (2 mln zł), udziału w zorganizowanej grupie przestępczej, przywłaszczenia z innymi osobami mienia (10 mln zł), czy oszustwa w związku z przyznaniem nienależnej dotacji (32 mln zł). W reportażu TVN Kaczmarek odpiera wszystkie zarzuty, twierdząc, że są wyssane z palca. Jak twierdzi,  jest to polityczna zemsta przeprowadzona z inicjatywy Macieja Wąsika.  W opinii Pyzy sami dziennikarze TVN mogą mieć wątpliwości, czy Kaczmarek mówi teraz prawdę. Jak przypomina, stacja w 2018 r. wyemitowała reportaż dotyczący nieprawidłowości, do których miało dochodzić w prowadzonym przez niego wraz z żoną stowarzyszeniu „Helper”. „Wydźwięk reportażu »Drugie życie agenta Tomka« był jasny – w jego stowarzyszeniu dochodziło do ogromnych nieprawidłowości, wypływały z niego potężne pieniądze. Autorzy byli dociekliwi. Z ich pytań i całego reportażu wynika, że wiedzieli, iż najprawdopodobniej mają do czynienia z oszustem” – pisze dziennikarz tygodnia „Sieci”. Sprawa willi w Kazimierzu Dolnym została umorzona w 2010 r. Śledztwo wznowiono w 2016 r.",,
Kraje UE odrzuciły ultimatum Iranu ws. porozumienia nuklearnego,"Szefowa dyplomacji UE i ministrowie spraw zagranicznych Francji, Niemiec i Wielkiej Brytanii odrzucili ultimatum władz w Teheranie dotyczącego porozumienia nuklearnego. Prezydent Iranu zagroził wznowieniem produkcji wysoko wzbogaconego uranu, jeżeli państwa europejskie nie wywiążą się z obietnic dotyczących ochrony irańskiej ropy i sektora bankowego przed amerykańskimi sankcjami.","Iran zdecydował o wycofaniu się z niektórych zobowiązań zawartych w umowie nuklearnej z 2015 r. Prezydent Hasan Rowhani zagroził wznowieniem produkcji wysoko wzbogaconego uranu, dając państwom pozostającym w umowie 60 dni na spełnienie obietnic. Unijni dyplomaci sugerowali wcześniej, że na razie nie będzie zmiany w polityce wobec Iranu, a ewentualne sankcje będą wprowadzane nie za zapowiedzi, ale za faktyczne łamanie przez Teheran zobowiązań wynikających z porozumienia nuklearnego. Poza Stanami Zjednoczonymi, które w maju 2018 r. zdecydowały o wycofaniu się z porozumienia, pozostali sygnatariusze, czyli Rosja, Wielka Brytania, Francja i Chiny oraz Niemcy, cały czas starają się utrzymać postanowienia umowy w mocy. Nie jest to jednak proste, gdyż zgoda Teheranu na kontrolę programu nuklearnego wynikała z chęci uwolnienia się od zachodnich sankcji, które dusiły irańską gospodarkę. Ich przywrócenie skutkowało np. wycofaniem się francuskiego Totala z Iranu, w przeciwnym razie firma miałaby kłopoty w USA. Prezydent USA Donald Trump wydał rozporządzenie wykonawcze nakładające nowe sankcje na eksport irańskich metali. Poinformował, że jest to ostrzeżenie dla krajów importujących metale z Iranu, a sankcje pozostaną w mocy, aż Teheran „zmieni swe zachowanie”. Biały Dom poinformował, że USA będą wywierały na Teheran „maksymalną presję”, aż zmuszą irański rząd do zrezygnowania z programu nuklearnego, z budowy pocisków balistycznych, działań destabilizujących region i wspierania ugrupowań terrorystycznych.",,
Marszałek Sejmu: Surowe konsekwencje wobec funkcjonariusza Straży Marszałkowskiej,"Niedopuszczalne i dyskredytujące zachowanie funkcjonariusza Straży Marszałkowskiej będzie skutkowało surowymi konsekwencjami; nie ma miejsca dla takich ludzi w służbie, do której parlamentarzyści powinni mieć zaufanie - podkreśliła Elżbieta Witek. Marszałek Sejmu skomentowała w ten sposób pogróżki, jakie otrzymała przewodnicząca Nowoczesnej Katarzyna Lubnauer. Okazało się, że ich autorem jest funkcjonariusz Straży Marszałkowskiej.","W niedzielę podczas emisji jednego z programów TVN24 na adres kontaktowy stacji został przesłany mail z pogróżkami wobec szefowej Nowoczesnej Katarzyny Lubnauer. W wiadomości, poza wulgarnymi wyzwiskami pod jej adresem, znalazła się groźba o treści: „trzeba cię zabić jak tego złodzieja Adamowicza” (Pawła Adamowicza, prezydenta Gdańska śmiertelnie ranionego w styczniu tego roku). Centrum Informacyjne Sejmu podało, że w policja zatrzymała funkcjonariusza Straży Marszałkowskiej w związku z zawiadomieniem dotyczącym kierowania gróźb karalnych pod adresem jednej z osób publicznych. „Nie ma miejsca dla takich ludzi w służbie, do której wszyscy parlamentarzyści powinni mieć zaufanie. Wyrażam swoje ubolewanie w związku z tą sytuacją” – napisała na Twitterze marszałek Sejmu. Funkcjonariusz miał 19-letni staż. „Do dotychczasowego przebiegu jego kilkunastoletniej służby nie było żadnych zastrzeżeń” – zaznaczono w komunikacie CIS.Jak też podano, Szef Kancelarii Sejmu „na wniosek Komendanta Straży Marszałkowskiej niezwłocznie zawiesił funkcjonariusza w czynnościach służbowych i zażądał podjęcia kroków zmierzających do natychmiastowego wydalenia go ze służby”. – Jest to sytuacja niezwykła, skandaliczna. Funkcjonariusz Straży Marszałkowskiej, który pracuje od 19 lat w Sejmie dopuścił się czynu karygodnego – powiedział na briefingu prasowym szef kancelarii premiera Michał Dworczyk. Pogratulował też policji szybkiego zatrzymania mężczyzny.Do zaistniałej sytuacji odniósł się też rzecznik Komendy Stołecznej Policji nadkom. Sylwester Marczak. Przekazał, że mężczyzna został zatrzymany „w trakcie pełnienia obowiązków”. – W tej sprawie jest pełna współpraca pomiędzy policją a strażą marszałkowską. W trakcie zatrzymania jego przełożeni zabezpieczyli broń i środki przymusu – powiedział nadkomisarz.Policjant dodał, że w okresie przedwyborczym funkcjonariusze otrzymują sporo zgłoszeń dotyczących gróźb wobec polityków. – Niestety okres przedwyborczy charakteryzuje się tym, że takich gróźb kierowanych pod kątem każdej strony sceny politycznej jest bardzo dużo – przyznał.",,
Boksowanie na remis. Wilder pozostał mistrzem świata WBC,"Amerykanin Deontay Wilder pozostał mistrzem świata federacji WBC w wadze ciężkiej po remisie z Brytyjczykiem Tysonem Furym na gali w Los Angeles. Sędziowie punktowali 115:111, 110:114 i 113:113. Obaj pięściarze na zawodowym ringu jeszcze nie przegrali.","Walka w hali Staples Center, z której na co dzień korzystają koszykarze Lakers i Clippers czy hokeiści Kings, zgromadziła 18-tysięczną publiczność.Po ciosach Wildera jego mierzący 206 cm i ważący 116,3 kg rywal był liczony w dziewiątej i dwunastej rundzie, ale Amerykanin nie potrafił zakończyć pojedynku przed czasem.Jak pokazały statystyki ciosów, Wilder był aktywniejszy, ale to uderzenia Brytyjczyka częściej doszły celu, były mocniejsze i to on wydawał się mieć przewagę do momentu nokdaunu w dziewiątym starciu. Fury szybko się jednak otrząsnął i znowu przejął inicjatywę, ale w 12. rundzie ponownie znalazł się na deskach. Tym razem miał większe problemy, ale dzięki olbrzymiemu hartowi ducha dotrwał do końcowego gongu.Wilder miał otrzymać za tę walkę 14 mln dolarów, a Fury - 10.33-letni Amerykanin, brązowy medalista olimpijski z Pekinu (2008), który w 2016 roku znokautował Artura Szpilkę, z 41 walk 39 wygrał przed czasem.",,
Hartwich może wejść na teren Sejmu. Zakaz został uchylony,"Nowo wybraną posłankę KO Iwonę Hartwich już nie obowiązuje zakaz wstępu na teren Sejmu – dowiedział się portal tvp.info w Centrum Informacyjnym Sejmu. W 2018 r. Hartwich została objęta zakazem, który miał obowiązywać aż do 27 maja 2020 r.","Sprawa miała związek z akcją okupacyjną w ramach protestu niepełnosprawnych w marcu i kwietniu 2018 r. Hartwich została objęta dwuletnim zakazem wstępu na teren kompleksu budynków parlamentu. Jednocześnie, w minioną niedzielę Hartwich została wybrana na posłankę z toruńskiej listy KO.O swojej sytuacji przypomniała dziś w TVN24.– Mało tego, oczywiście będę zabiegała o to, żeby osoby, które protestowały i które ten zakaz również mają, żeby ten zakaz został zniesiony – mówiła. Skontaktowaliśmy się w tej sprawie z Centrum Informacyjnym Sejmu. Na pytanie dotyczące sytuacji Hartwich odpowiedziano nam, że w momencie wyboru na posła zakaz wstępu na teren Sejmu zostaje uchylony.",,
„W polskim sądownictwie nie doszło do samooczyszczenia”,"– Obserwujemy cały czas, że w polskim sądownictwie nie doszło do samooczyszczenia – powiedział w programie „Minęła 8” wiceprezes Porozumienia Zbigniew Grylas. – Jeżeli są jacyś sędziowie, którym można coś zarzucić, to należy to punktowo rozwiązywać – skomentował poseł Nowoczesnej Paweł Pudłowski. Politycy komentowali oświadczenie rzecznika Sądu Najwyższego Michała Laskowskiego, który stwierdził, że „w roku 1990 w Sądzie Najwyższym nastąpiła weryfikacja ówczesnych sędziów”.","– Trzeba stwierdzić, że premier polskiego rządu prowadzi opartą na nieprawdzie kampanię przeciwko konstytucyjnemu organowi Rzeczypospolitej, jakim jest Sąd Najwyższy – oświadczył rzecznik SN Michał Laskowski.Była to reakcja na wypowiedź premiera Matusza Morawieckiego, który 10 stycznia podczas spotkania z zagranicznymi dziennikarzami tłumaczył, dlaczego Polska musi przeprowadzić głęboką reformę sądownictwa. Premier stwierdził również, że w PRL-u nie dokonano żadnej weryfikacji sędziów.  Według Laskowskiego „nieprawdą jest, że Sąd Najwyższy nietknięty przeszedł z ery totalitarnego komunizmu w nowoczesną demokrację. Przypomnieć należy, że w roku 1990 w Sądzie Najwyższym nastąpiła weryfikacja ówczesnych sędziów. Większość (80 proc.) weryfikacji tej nie przeszła”.– Obserwujemy cały czas, że w polskim sądownictwie nie doszło do samooczyszczenia. Najlepiej by było, gdyby środowisko sędziowskie samo się oczyściło. Ta weryfikacja nie przebiegła prawidłowo, nadal mamy ten problem i trzeba go do końca rozwiązać. W wielu obszarach funkcjonowania naszego państwa mamy jeszcze do czynienia z pozostałościami PRL-u – tak skomentował wypowiedź sędziego Michał Laskowskiego wiceprezes Porozumienia Zbigniew Gryglas. W podobnym tonie wypowiedział się poseł Nowoczesnej Paweł Pudłowski. – Jeżeli są jacyś sędziowie, którym można coś zarzucić, to należy to punktowo rozwiązywać – powiedział. – Jeżeli ktoś w tamtym systemie był sędzią i podejmował wyroki krzywdzące dla działaczy opozycyjnych, którzy próbowali dobrze przysłużyć się Polsce, to dla nich w wymiarze sprawiedliwości takiego miejsca nie ma – podsumował Mirosław Maliszewski z Polskiego Stronnictwa Ludowego. Dodał, że „Trzeba to dokładnie zweryfikować”.",,
SLD i Ruch Palikota: dość mowy nienawiści,"Liderzy: SLD – Leszek Miller i RP – Janusz Palikot wezwali w niedzielę, w 90. rocznicę zabójstwa prezydenta Gabriela Narutowicza, do powstrzymania mowy nienawiści. – Słowo potrafi tworzyć i koić, ale potrafi zabijać – mówił Miller. Palikot przedstawił „7 zasad przeciwko mowie nienawiści”.","Obaj liderzy wzięli udział w wiecu pod gmachem stołecznej Zachęty, gdzie 16 grudnia 1922 roku, z rąk malarza, skrajnego nacjonalisty Eligiusza Niewiadomskiego, zginął Narutowicz.   Miller podkreślił, że obecnie słyszymy nawrót do ideologii, której ofiarą stał się pierwszy prezydent II RP.  – Nienawiść jest zawsze wymierzona przeciwko człowiekowi, że słowo potrafi tworzyć i koić, ale potrafi zabijać. Mowa nienawiści, nawoływanie do zbrodni może kończyć się tak, jak skończyło się tu, w Zachęcie – mówił Miller.   Dodał, że śmierć Narutowicza jest przestrogą.  – Wszystko zależy od tego, jak zrozumiemy tę przestrogę, to przesłanie, które historia nam zostawiła, historia, która lubi niestety się powtarzać – zaznaczył lider SLD.   Palikot przedstawił „7 zasad przeciwko mowie nienawiści”.  – Po pierwsze – nie życz nikomu śmierci, nie mów o wypatroszeniu, jak ja powiedziałem, nie szukaj gałęzi, na której powiesisz przeciwnika, jak Adam Hofman. Nie mów: Jest pani na mojej krótkiej liście do wykończenia, jak Lech Kaczyński. Nie mów: Dorżniemy watahę, jak Radosław Sikorski. W żadnej formie: satyrycznej, literackiej, metaforycznej, kabaretowej, na serio, w wywiadzie, półżartem, nie życz nikomu śmierci – apelował lider Ruchu.    Uczestnicy wiecu przed gmachem Zachęty zapalili znicze.  Wiec zorganizował związany z lewicą burmistrz stołecznego Ursynowa Piotr Guział.   –  SLD i polska lewica zrobi wszystko, bo powstrzymać „marsz brunatnej prawicy”  – zapowiedział na niedzielnym posiedzeniu Rady Krajowej lider tej partii Leszek Miller. 90. rocznicy zamordowania Gabriela Narutowicza poświęcona była pierwsza, przedpołudniowa część Rady Krajowej SLD. Działacze Sojuszu minutą ciszy uczcili śmierć pierwszego prezydenta II RP; Rada Krajowa przyjęła też specjalną uchwałę w tej sprawie. Miller przypomniał, że śmierć pierwszego prezydenta II RP poprzedziła „niesłychana nagonka sił endeckich, nacjonalistycznych”.  – Ten fakt musi być dla nas przedmiotem nieustającej uwagi, dlatego że widzimy, że pewna część polskich sił politycznych chętnie posługuje się tą frazeologią i tymi tezami, które doprowadziły do tego tragicznego wydarzenia – ocenił.    Lewica zwiera szeregi   W maju 2013 roku odbędzie się Kongres LewicySpołecznej – zdecydowała dziś Rada Krajowa SLD. Jak poinformował  Miller, kongres nie ma być zaczątkiem tworzenia żadnego nowego ugrupowania politycznego, a przedsięwzięciem o charakterze programowym. –  Chcemy pokreślić tamróżnorodność polskiej lewicy i z drugiej strony – koniecznośćprzeciwstawienia się wspólnie rozmaitym zagrożeniom  – powiedział lider SLD.   Według wiceszefa Sojuszu Józefa Oleksego, kongres miałby jednak „pokazać lewicę jako alternatywę dla rządów liberalnej prawicy”.W kongresie miałyby uczestniczyć więc organizacje, które „czują się  lewicowymi lub rozumują lewicowo o Polsce”. Zaproszenie ma dostać też były prezydent Aleksander Kwaśniewski. Politycy Sojuszu nie widzą też przeszkód, by – jeśli będzie taka wola – w obradach uczestniczyli działacze Ruchu Palikota.",,
„Koalicja Europejska nie prezentuje żadnego programu oprócz ataków na przeciwników”,"Koalicja Europejska nie prezentuje żadnego programu oprócz personalnych ataków na swoich przeciwników – oceniła rzeczniczka PiS Beata Mazurek, komentując zapowiedź lidera PO Grzegorza Schetyny, która dotyczy wniosku o wotum nieufności wobec minister edukacji narodowej Anny Zalewskiej.","W trakcie sobotniej konwencji regionalnej Platformy Obywatelskiej we Wrocławiu Schetyna zwrócił uwagę, że „jedynką” PiS w tegorocznych wyborach do Parlamentu Europejskiego w okręgu dolnośląsko-opolskim jest szefowa MEN, która – jak mówił lider PO – „kończy zamykać 7,5 tysiąca gimnazjów w Polsce”.Ocenił też, że wystawienie Zalewskiej w wyborach do PE dowodzi, iż „akcja ewakuacja trwa na całego”. Szef Platformy mówił, że Platforma najpierw rozliczy „minister Zalewską ze zniszczenia polskiej szkoły”. – W przyszłym tygodniu PO zgłosi wobec niej w Sejmie wniosek o wotum nieufności – zapowiedział.– Pan Schetyna nas przyzwyczaił, że mówi tylko: PiS, PiS, PiS, a Koalicja Europejska nie prezentuje żadnego programu oprócz personalnych ataków na swoich przeciwników – przekonywała Mazurek. – Co do wniosku, to będziemy komentować jak się pojawi – zaznaczyła. Słowa przewodniczącego Platformy Obywatelskiej skomentowała również minister Zalewska. „Desperacki atak Grzegorza Schetyny podczas partyjnej konwencji PO we Wrocławiu, skierowany przeciwko mnie i zmianom wprowadzonym dzięki reformie edukacji, świadczy o słabości przewodzącego PO i jego zaplecza partyjnego” – napisała w oświadczeniu.Dodała, że wniosek o wotum nieufności wobec niej to „kolejny dowód na to, że Platforma Obywatelska nie ma żadnych konstruktywnych propozycji dla Polaków”. „Ma im do zaoferowania jedynie agresję i polityczny atak” – oceniła.Ucieczka przed prawdą „Grzegorzowi Schetynie brakuje przede wszystkim odwagi! Przypomnę, że skierowałam przeciwko niemu pozew do sądu o naruszenie dóbr osobistych (chodziło o słowa szefa PO dotyczące „okradania PCK i finansowania kampanii wyborczych PiS z pieniędzy PCK” – przyp. red.), zobowiązując go do przeprosin. 14 marca br. odbyła się pierwsza rozprawa, na której nie pojawił się ani Grzegorz Schetyna, ani jego pełnomocnik. To nic innego, jak tchórzostwo ze strony Grzegorza Schetyny i ucieczka przed prawdą!” – podkreśliła Zalewska.Minister edukacji odniosła się także do słów liderki Inicjatywy Polska Barbary Nowackiej, wypowiedzianych podczas sobotniej konwencji PO. – Po ponad trzech latach możemy Annie Zalewskiej powiedzieć: wara od naszych dzieci i wara od polskiej szkoły – powiedziała.- ""By szkoła nie uległa więcej takiej presji, naciskom i manipulacji jak dziś ulega program nauczania, powołamy komisję edukacji narodowej niezależną, silną, odpowiadającą przed parlamentem, która będzie tworzyć programy na lata (...) Zbudujemy dobrą szkołę – podkreśliła Nowacka.Według minister Zalewskiej liderka Inicjatywy Polska „dopuściła się powielania kłamstw i snucia kolejnych insynuacji”. „W związku z tym w poniedziałek kieruję przeciwko pani Nowackiej sprawę do sądu” – oświadczyła.",,
Setki tysięcy nielegalnych imigrantów. Włoska policja zdeterminowana,"W zeszłym roku we Włoszech zidentyfikowano 41 tys. nielegalnych imigrantów – oświadczył szef policji Franco Gabrielli. Wyjaśnił, że wydalono 18 tys. osób. Władze szacują, że na terytorium Włoch przebywa kilkaset tysięcy imigrantów bez prawa pobytu.","Według informacji przekazanych przez Gabriellego, przed parlamentarną komisją ds. przyjmowania migrantów 41 tys. osób otrzymało dekrety o wydaleniu z kraju, faktycznie jednak Włochy opuściła mniej niż połowa tej grupy.Szef policji przypomniał, że Unia Europejska rekomenduje „bardziej zdecydowane działania” w sprawie odsyłania nielegalnych migrantów. Zapewnił, że takie działania zakłada zaaprobowany niedawno przez włoski rząd dekret. Przedstawił również szacunki, według których we Włoszech przebywa kilkaset tysięcy nielegalnych imigrantów.Procedura identyfikacjiGabrielli mówił również o procedurze identyfikacji i rejestracji przypływających do Włoch migrantów. Wyjaśnił, że w zeszłym roku fotograficznej rejestracji dokonano w 97 proc. przypadków. – 1 lutego tego roku osiągnęliśmy 100 procent – dodał. Wyraził przy tym przekonanie, że należy „wyeliminować złudzenie” panujące wśród migrantów, że takiej rejestracji można uniknąć.",,
"Politycy PiS na przeróbce nazistowskiego plakatu. „Nie można tego bagatelizować”, „to był przypadek”","– Jeśli chodzi o posła Grzegorza Furgo, to był zupełny przypadek. On nie zdawał sobie sprawy, że to jest plagiat – mówiła w „Minęła 20” Kornelia Wróblewska z Nowoczesnej. Łukasz Schreiber z PiS powiedział, że patrzy na ten problem szerzej. – Niestety mówimy o całej formacji – wskazał polityk PiS. – Nie możemy tego bagatelizować – przekonywał Zbigniew Gryglas z Porozumienia.","Kornelia Wróblewska z Nowoczesnej przekonywała w TVP Info, że słowa Grzegorza Schetyny o „szarańczy” zostały źle zinterpretowane. – Było to odniesienie do plag egipskich i szarańczy, która tam zżerała plony – powiedziała i dodała, że słowa wyrwano z kontekstu. – To było odniesienie do misiewiczów i tego, co dzieje się w spółkach skarbu państwa i urzędach – przekonywała. – Jeśli chodzi o posła Grzegorza Furgo, to był zupełny przypadek. On nie zdawał sobie sprawy, że to jest plagiat, że jest jakieś nawiązanie do czasów hitlerowskich Niemiec – przekonywała Wróblewska.Łukasz Schreiber z PiS powiedział, że patrzy na ten problem szerzej. – Niestety mówimy o całej formacji – wskazał. I podkreślił, że tylko w tej kampanii wyborczej „Grzegorz Schetyna obrażał prezydenta RP, mówiąc, że jest niegodny szacunku, dokonał ataku na niezawisłość sędziowską, mówiąc, że zapamiętane będą nazwiska sędziów, którzy wydali niekorzystny wyrok. W tej samej kampanii groził posłom karą. Także dziennikarzom groził. Groził i obrażał nowych sędziów SN. To jest cały cykl wypowiedzi, które pokazują wielką agresję, nienawiść. To jest to, co dzisiaj proponuje Platforma” – mówił poseł PiS. ",,
Niemcy: Sąd odrzucił akt oskarżenia byłego esesmana,"Sąd Krajowy w Berlinie poinformował w piątek o odrzuceniu aktu oskarżenia byłego esesmana. Prokuratura zarzuciła mu, że jako strażnik w obozie koncentracyjnym Mauthausen ponosi współodpowiedzialność za mordowanie tam więźniów.","Według sądu prokuratura nie przedstawiła wystarczających dowodów, a skazanie 95-letniego obecnie Hansa Wernera H. byłoby w tej sytuacji nieprawdopodobne. Prokuratura twierdziła, że był on strażnikiem w Mauthausen od lata 1944 do wiosny 1945 roku i że musiał wiedzieć o popełnianych tam zbrodniach. Sąd wskazał, że obwiniony przyznał wprawdzie, iż należał do SS, ale też oświadczył, że nigdy nie pełnił służby w Mauthausen. Twierdzi, że przez krótki czas był strażnikiem w obozie zewnętrznym i należących do niego zakładach zbrojeniowych w Linzu. Sąd wskazał również, że obwiniony przedstawił dokumenty, z których wynika, iż należał do batalionu, który wykonywał misję bojową przynajmniej przez część okresu wskazanego przez prokuraturę. Prokuratura odwołała się już od decyzji Sądu Krajowego.",,
Więcej umów może zostać odfrankowionych,Sąd Najwyższy kolejny raz skłonił się ku przewalutowaniu na złote i zachowaniu stawki LIBOR. Teraz po raz pierwszy w przypadku kredytu denominowanego – informuje piątkowa „Rzeczpospolita”.,"Jak podaje „Rz”, sprawa dotyczy wyroku z końca października, gdy Sąd Najwyższy skierował ją do ponownego rozpatrzenia.  SN jako powód skierowania sprawy do ponownego rozpatrzenia podał konieczność uwzględnienia dotychczasowego orzecznictwa, w tym orzeczenia TSUE.  Stwierdził, że przy ponownym rozpoznaniu sąd drugiej instancji ma wziąć pod uwagę możliwość utrzymania w mocy zawartej umowy kredytu z wyeliminowaniem z niej klauzul waloryzacyjnych jako niedozwolonych postanowień.  „Może to wiązać się z uznaniem kredytu otrzymanego w złotym, a nie we franku, z jednoczesnym oprocentowaniem określonym w umowie, czyli stopą LIBOR (korzystną dla klienta, bo obecnie jest ujemna). To sugeruje, że SN dopuszcza możliwość konwersji kredytu walutowego na złote z zachowaniem LIBOR-u wbrew orzeczeniu TSUE z października, które zawierało stanowisko, że taka konstrukcja w polskim prawie może być niemożliwa” – czytamy w artykule.",,
"Sondaż: Samodzielne rządy PiS, cztery partie w Sejmie","Z 45-proc. poparciem PiS zdobyłoby 246 mandatów – wynika z sondażu Polska Press Grupy i Ośrodka Badawczego Dobra Opinia – czytamy w poniedziałek w „Polska The Times”. Dodano, że to oznaczałoby możliwość samodzielnych rządów ugrupowania Jarosława Kaczyńskiego.","„Mimo kilku ostatnich wpadek wizerunkowych Prawo i Sprawiedliwość wciąż utrzymuje znaczącą przewagę nad opozycją – wynika z najnowszego sondażu wyborczego Polska Press Grupy. Koalicja Obywatelska traci w stosunku do partii rządzącej aż 15 punktów procentowych. W Sejmie znalazłyby się cztery partie” – pisze „Polska The Times”.Ankietowani zostali zapytani w sondażu, na jaką partię oddaliby głos, gdyby wybory parlamentarne odbywały się dziś. 45 proc. Polaków zadeklarowało, że przy urnach wyborczych poprze obecnie rządząca partię. Tym samym PiS miałoby 246 swoich przedstawicieli w nowym parlamencie.Na drugim miejscu znalazłaby się Koalicja Obywatelska, którą wskazało 30 proc. pytanych. To – jak podaje gazeta – dałoby jej 155 mandatów. „Miejsce na podium zająłby także Sojusz Lewicy Demokratycznej (…) Wszystko wskazuje na to, że SLD – w ramach Lewicy – z wynikiem 11 proc. poparcia (45 mandatów) będzie trzecią siłą polityczną w parlamencie” – napisano.Czwartym ugrupowaniem, które - według sondażu - znalazłoby się w parlamencie, jest Polskie Stronnictwo Ludowe. „Po opuszczeniu szeregów Koalicji Europejskiej i nawiązaniu współpracy z posłami Kukiz'15 PSL może liczyć na 6 proc. głosów i wprowadzenie do Sejmu 13 swoich przedstawicieli” – podano. Poza Sejmem znalazłyby się Konfederacja Wolność i Niepodległość, którą wskazało 4 proc. badanych, Bezpartyjni i Samorządowcy z 2,5 proc. poparcia oraz Skuteczni Piotra Liroya-Marca, których wybrałoby 1 proc. ankietowanych.",,
"„Prezydent wykonał pracę polityczną ws. stałych baz USA, teraz rola MON i wojska”",W kwestii stałej obecności wojskowej USA w Polsce prezydent Andrzej Duda wykonał pracę polityczną na najwyższym szczeblu; teraz jest ogromna rola polskiego dowództwa wojskowego i MON – wskazał szef gabinetu prezydenta Krzysztof Szczerski.,"Sekretarz obrony USA James Mattis powiedział w poniedziałek, że Stany Zjednoczone nie podjęły jeszcze żadnych decyzji dotyczących stałej bazy wojsk amerykańskich w Polsce. Przyznał, że sprawa jest na wczesnym etapie rozpatrywania. – Obecnie oceniamy, jaka jest konkretnie propozycja Polski, jaki jest potencjał tego co nam proponują – dodał.Szczerski zaznaczył, że wypowiedź Mattisa potwierdza, że Pentagon pracuje nad koncepcjami stałej obecności sił amerykańskich w Polsce; „że ta rzecz jest rozważana, jest planowana, że jest częścią negocjacji polsko-amerykańskich”. – Pierwszym punktem czasowym, kiedy poznamy kolejny etap tych rozmów, będzie wiosna przyszłego roku, kiedy będzie raport Pentagonu dla Kongresu. To zmieni także charakter rozmów na oficjalny już w Kongresie – powiedział.Amerykański Kongres zobowiązał szefa resortu obrony do przedstawienia, nie później niż do 1 marca 2019 r., raportu oceniającego „wykonalność i zasadność stałego stacjonowania w Rzeczypospolitej Polskiej sił zbrojnych Stanów Zjednoczonych”.W ubiegłym tygodniu prezydent Duda rozmawiał w Białym Domu z prezydentem USA Donaldem Trumpem. Jednym z głównym tematów była sprawa rozlokowania w Polsce stałych amerykańskich baz wojskowych. Trump powiedział: „stałe bazy w Polsce to jest coś, o czym będziemy z pewnością rozmawiać; rozważamy coś takiego”. Przywódcy podpisali też wspólną deklarację, która m.in. mówi, że Polska i USA zobowiązują się do rozważenia wariantów wzmocnienia militarnej roli USA w Polsce.",,
Schetyna nie wyklucza współpracy z Biedroniem. Pomimo „złych doświadczeń”,"– Jako Platforma Obywatelska mamy złe doświadczenia z budowy koalicji samorządowej z Robertem Biedroniem w Słupsku. Jednak jeśli ze strony Biedronia będzie otwarcie, my też będziemy otwarci na współpracę – zapowiedział we wtorek szef PO Grzegorz Schetyna.","W poniedziałek Biedroń poinformował, że nie będzie startował w tegorocznych wyborach samorządowych i nie będzie ubiegał się o ponowny wybór na prezydenta Słupska. W mediach mówi się o tym, że polityk planuje ogłosić ogólnopolski projekt, z którym wystartuje w wyborach do Parlamentu Europejskiego.              Schetyna pytany w RMF FM o relacje z Robertem Biedroniem, odparł, że ostatni raz rozmawiał z nim „dobre parę miesięcy temu”. – Nie dzwonię, bo –  jak rozumiem –  tworzy własny projekt polityczny, wyprowadził się ze Słupska i chce tworzyć partię polityczną – powiedział szef PO.",,
"Rosja formuje nowe dywizje lotnicze, między innymi przy granicy z Polską","Rosyjska Marynarka Wojenna formuje dwie nowe dywizje lotnicze. Mają one stacjonować na Krymie i w tzw. enklawie królewieckiej. Chodzi między innymi o nadzór nad operacjami na obszarze mórz (Bałtyckiego i Czarnego) oraz na terenach przyległych. Ale eskadry samolotów wielozadaniowych i bombowców zdolnych przenosić taktyczne ładunki jądrowe mają stacjonować w Wystruci (ros. Czerniachowsk). Tylko 30 km od granicy z Polską, aż 120 km od wybrzeża.","Jak ocenia branżowy portal defence24.pl, zmiany podyktowane są między innymi chęcią wzmocnienia „kluczowych dla Moskwy obszarów”. „Nowe związki taktyczno-operacyjne mają usprawnić proces kierowania zgrupowaniami lotnictwa, a ich efektywność zwiększa wprowadzanie najnowszych rozwiązań w zakresie zautomatyzowanego systemu dowodzenia oraz systemów łączności i przekazywania danych” – czytamy w artykule.  Jak wynika z przedstawionych zestawień, w skład dywizji stacjonującej w enklawie królewieckiej wejdzie 4. Gwardyjski Samodzielny Pułk Lotnictwa Szturmowego Morskiego z bazą w Wystruci. Będzie on dysponował dwunastoma samolotami wielozadaniowymi Su-24M oraz taką samą liczbą bombowców Su-30SM, które mogą przenosić taktyczne ładunki jądrowe.  Takie same maszyny otrzyma 43. Pułk Szturmowego Lotnictwa Morskiego z Nowofiodorowki na Krymie.",,
"Znani, których już z nami nie ma. Oni odeszli w minionym roku","Kochani i cenieni przez miliony Polaków aktorzy jak nieodżałowany Jan Kobuszewski czy Zofia Czerwińska, wielcy polskiej i światowej polityki jak Jan Olszewski, Kornel Morawiecki czy George H.W. Bush. W mijających dwunastu miesiącach pożegnaliśmy wiele znanych osób – polityków, artystów, sportowców, naukowców. Warto ich przypominać i powspominać.","LISTOPAD 2018Stan Lee (1922-2018) – Król komiksu. Jako młodzieniec chciał stworzyć „wielką amerykańską powieść”. Gdy został scenarzystą komiksów, początkowo podpisywał się pod pseudonimem, żeby „oszczędzić swoje nazwisko” – Stanley Martin Lieber – dla „poważnej literatury”. Nieśmiertelną sławę zdobył jednak dzięki komiksom. Stworzył m.in. postaci Spider-Mana, Fantastyczną Czwórkę, Iron Mana, X-Menów. Jego przełomowość polegała m.in. na tym, że obarczył superbohaterów problemami zwykłych ludzi.Andrzej Gmitruk (1951-2018) – trener, menedżer i promotor bokserski. Wyszkolił wielu medalistów olimpijskich i amatorskich oraz zawodowych mistrzów świata. Wśród jego wychowanków byli m.in. Andrzej Gołota i Tomasz Adamek. Zmarł tragicznie. W rocznicę śmierci syna zapalił na tarasie swojego domu w Hipolitowie świecę, która wywołała pożar. Trener chciał ugasić płomienie, ale doznał zapaści.George H.W. Bush (1924-2018) – 41. prezydent USA w latach 1989-1993 z ramienia Partii Republikańskiej. Podczas jego prezydentury zawaliła się żelazna kurtyna. Wspierał przemiany demokratyczne w Europie Wschodniej, w tym w Polsce. „Ten znamienity amerykański mąż stanu, bohaterski weteran II wojny światowej, nieustraszony wojownik okresu zimnej wojny i honorowy obywatel mojego rodzinnego Krakowa, był zawsze wielkim przyjacielem Polski i Polaków” – napisał w depeszy kondolencyjnej prezydent Andrzej Duda. George H.W. Bush był również ojcem 43. prezydenta USA George’a W. Busha.Bernardo Bertolucci (1941-2018) – ceniony włoski reżyser i scenarzysta filmowy. Zdobył Oscary za reżyserię i scenariusz do filmu „Ostatni Cesarz”. Łącznie ten obraz otrzymał w 1988 roku 9 nagród akademii. Inne jego znany filmy to m.in. „Mały Budda” i „Konformista”. Lubił szokować, wywołał skandal śmiałymi scenami erotycznymi z udziałem Marlona Brando i Marii Schneider w „Ostatnim tangu w Paryżu”.Zmarli również m.in. Kateryna Handziuk (1985-2018) – ukraińska aktywistka walcząca z korupcją. 30 lipca 2018 roku w pobliżu swojego domu w Chersoniu została napadnięta i oblana kwasem siarkowym, zmarła po ponad trzech miesiącach cierpień. Lubomir Tomaszewski (1923-2018) – polsko-amerykański artysta malarz, rzeźbiarz i projektant porcelany. Walczył w powstaniu warszawskim przez wszystkie 63 dni zrywu.                                                    W listopadzie ubiegłego roku zmarli m.in. Andrzej Gmitruk i George H.W. Bush (fot. PAP/Getty Images) GRUDZIEŃ 2018Jolanta Szczypińska (1957-2018) – posłanka na Sejm RP w latach 2004-2018. Od lat 80. związana z NSZZ „Solidarność”, w czasach PRL była represjonowana za działalność opozycyjną. Słynęła ze skromności. – Ona była osobą, która była ofiarą brutalności komunizmu i niesprawiedliwości III RP. Ona zawsze była bardzo godna i nigdy o nic nie prosiła. Zdarzało się, że żyła ze zbierania grzybów – wspominał zmarłą prezes PiS Jarosław Kaczyński.Bp Tadeusz Pieronek (1934-2018) – sekretarz generalny Konferencji Episkopatu Polski w latach 1993-1998 i rektor Papieskiej Akademii Teologicznej w Krakowie w latach 1998-2004. Przygotowywał I pielgrzymkę Jana Pawła II do Polski, a potem czynnie uczestniczył w organizacji następnych. Brał również udział w procesie beatyfikacyjnym Jana Pawła II. Od 1990 roku, z ramienia Watykanu uczestniczył w rokowaniach z rządem w sprawie zawarcia konkordatu, ostatecznie ratyfikowanego w 1998 roku.Kazimierz Kutz (1929-2018) – reżyser filmowy, teatralny i telewizyjny, scenarzysta filmowy, publicysta, pisarz oraz polityk. Współpracownik opozycji demokratycznej w PRL. Głównym motywem jego twórczości jest tożsamość Ślązaków i bunt podejmowany przez górniczą wspólnotę. – Był wybitnym reżyserem, bezkompromisowym i niepokornym człowiekiem – powiedział wicepremier i minister kultury prof. Piotr Gliński. Amos Oz (1939-2018) – izraelski pisarz, eseista i publicysta tworzący w języku hebrajskim. Był uważany za jednego z najwybitniejszych pisarzy izraelskich. W 1967 roku, w czasie wojny sześciodniowej walczył na froncie synajskim, a następnie brał udział w walkach w czasie wojny Jom Kipur na Wzgórzach Golan. Uznanie na całym świecie zyskał dzięki wydanej w 1968 roku powieści „Mój Michał”, a wielki rozgłos przyniosły mu powieści „Czarna skrzynka” z roku 1987 oraz „Poznać kobietę” z roku 1989. Przez kilka lat wymieniany był jako jeden z głównych faworytów do literackiej Nagrody Nobla.Ludmiła Aleksiejewa (1927-2018) – rosyjska aktywistka polityczna i dysydentka, obrończyni praw człowieka. W czasach ZSRR współtworzyła Moskiewską Grupę Helsińską, została zmuszona do emigracji. Do Rosji wróciła w 1993 roku. Krytykowała również Władimira Putina, podczas jednej z antykremlowskich demonstracji została zatrzymana przez służby specjalne. Mówiła głośno o ludobójstwie dokonanym na Polakach. – Rosjanie ponoszą wobec Polaków straszną winę. Jednak najpodlejsze, co uczyniliśmy, to dokonanie razem z nazistami rozbioru Polski w 1939 roku. Agresja 1939 roku i Katyń – to straszny wstyd wobec Polaków. Wybaczcie, jeśli możecie – prosiła.Zmarli również m.in. Agnieszka Dymecka (1966-2018) – dziennikarka, przez wiele lat związana z TVP. Prof. dr hab. Bogdan Balcer (1936-2018) – historyk; pracownik Instytutu Archeologii i Etnologii Polskiej Akademii Nauk. Jerzy Wartak (1947-2018) – górnik, działacz opozycji antykomunistycznej w okresie PRL, jeden z przywódców strajku w Kopalni Węgla Kamiennego Wujek w 1981 roku. Lawrence Roberts (1924-2018) – amerykański informatyk, jeden z twórców wojskowej sieci komputerowej ARPANET, z której wykształcił się internet. Symcha Rotem (1925-2018) –  żydowski działacz ruchu oporu w czasie II wojny światowej, uczestnik powstania w getcie warszawskim, łącznik Żydowskiej Organizacji Bojowej po aryjskiej stronie Warszawy.                                                    W grudniu ubiegłego roku zmarli m.in. Jolanta Szczypińska i bp Tadeusz Pieronek (fot. PAP (2) STYCZEŃ 2019Paweł Adamowicz (1965-2019) – działacz opozycji demokratycznej w okresie PRL, w latach 1998–2019 prezydent Gdańska. Działał na rzecz pojednania polsko-niemieckiego oraz współpracy z mniejszością kaszubską. Zmarł w wyniku ran zadanych mu przez zamachowca podczas udziału w finale Wielkiej Orkiestry Świątecznej Pomocy. Po jego śmierci prezydent Andrzej Duda ogłosił dwudniową żałobę narodową.Mieczysław Tomaszewski (1921-2019) – muzykolog, teoretyk, estetyk muzyki. Uczestniczył w kampanii wrześniowej, po której był internowany i wywieziony do obozu; udało mu się zbiec. Był m.in. członkiem Polskiej Akademii Nauk. Był jednym z najwybitniejszych znawców twórczości Fryderyka Chopina. Został odznaczony Orderem Orła Białego.Emiliano Sala  (1990-2019) – argentyński piłkarz. W styczniu przeszedł z francuskiego FC Nantes to walijskiego Cardiff City za 15 milionów funtów. Zginął w katastrofie lotniczej nad kanałem La Manche, gdy leciał do nowego klubu. „Jestem przerażony. Lecę samolotem, który wygląda, jakby się miał za chwilę rozpaść” – napisał do bliskich przed startem.Ryszard Peryt (1947-2019) – reżyser, aktor, profesor sztuk teatralnych, twórca inscenizacji oper barokowych, klasycznych i dziewiętnastowiecznych oraz polskich prawykonań oper dwudziestowiecznych. Jako jedyny na świecie zrealizował wszystkie dzieła sceniczne autorstwa Wolfganga Amadeusza Mozarta. Został pochowany w Panteonie Wielkich Polaków Świątyni Opatrzności Bożej w Warszawie.Zmarli również m.in. Wiesław Zdort (1931-2019) – wybitny operator filmowy. Był autorem zdjęć m.in. do „Dekalogu I” Krzysztofa Kieślowskiego, „Soli ziemi czarnej” Kazimierza Kutza czy „Popiołu i diamentu” Andrzeja Wajdy. Leo John Dulacki (1918-2019) – amerykański generał polskiego pochodzenia, służący m.in. podczas II wojny światowej, wojny w Korei i wojny w Wietnamie.                                                    W styczniu zmarli m.in. Paweł Adamowicz i Emiliano Sala (fot. PAP) LUTY 2019Jan Olszewski (1930-2019) – prawnik i premier od końca 1991 do czerwca 1992 roku po przeprowadzonych pierwszych w pełni wolnych wyborach. W czasach PRL zaangażował się w pomoc prawną dla opozycjonistów. W latach 60. bronił w procesach politycznych m.in.: Jacka Kuronia, Karola Modzelewskiego, Melchiora Wańkowicza, Janusza Szpotańskiego, Wojciecha Ziembińskiego. W 1976 roku bronił w sądach robotników Radomia i Ursusa. Współpracował z Komitetem Obrony Robotników i Ruchem Obrony Praw Człowieka i Obywatela. W 1980 roku doradzał „ Solidarności” i Lechowi Wałęsie. Jako członek Komitetu Obywatelskiego przy Lechu Wałęsie uczestniczył w rozmowach Okrągłego Stołu. Był pełnomocnikiem rodziny ks. Jerzego Popiełuszki podczas procesu jego zabójców z SB. – Jan Olszewski świadczył swym życiem, że pełna niepodległość jest możliwa, że warto o nią walczyć; był i jest wspaniałym synem historii Rzeczypospolitej, ale jest też synem Europy – powiedział premier Mateusz Morawiecki podczas mszy żałobnej w warszawskiej archikatedrze. Jan Olszewski był Kawalerem Orderu Orła Białego.Karl Lagerfeld (1933-2019) – niemiecki projektant mody, jeden z najbardziej znanych w historii, artysta i fotografik.  Był m.in. dyrektorem kreatywnym domów mody Chanel i Fendi, miał również własną markę modową. Zaprojektował także m.in. etykietki napoju Coca-Cola. Zmarł na raka trzustki.Matti Nykanen (1963-2019) – jeden z najwybitniejszych skoczków narciarskich w historii. Fin zdobył m.in. cztery złote medale zimowych igrzysk olimpijskich i pięć złotych medali mistrzostw świata. Po zakończenie kariery sportowej zajął się muzyką, jako piosenkarz wydał trzy płyty. Przez wiele lat zmagał się z alkoholizmem. Choroba sprawiła, że wielokrotnie trafiał do więzienia za przemoc domową, m.in. próbował zamordować paskiem od szlafroka jedną ze swoich żon. Dorabiał jako kelner, śpiewak w barze karaoke i striptizer.Albert Finney (1936-2019) – brytyjski aktor, reżyser, scenarzysta i producent teatralny, filmowy i telewizyjny. Pięciokrotnie był nominowany do Oscara, ale nigdy nie udało mu się zdobyć nagrody, w odróżnieniu od Złotych Globów i nagród BAFTA, których miał kilka w kolekcji. Był wszechstronnym aktorem; wcielał się m.in. w role szekspirowskie i skomplikowane postaci w filmach wysokobudżetowych. Wystąpił m.in. w dwóch filmach o przygodach Jamesa Bonda. Odrzucił tytuł szlachecki zaproponowany mu przez królową Elżbietę II, oceniając, że przyjęcie go byłoby „snobizmem”.Zmarli również m.in. Zbigniew Szczepkowski (1952-2019) – ceniony kolarz i trener kolarski, wielokrotny mistrz Polski i olimpijczyk z Montrealu. Tadeusz Raczkiewicz (1949-2019) – polski rysownik i scenarzysta komiksowy.  Gordon Banks (1937-2019) – brytyjski bramkarz. Mistrz świata z 1966 roku. Lee Radziwill (1933-2019) – młodsza siostra Jacqueline Kennedy, żony prezydenta Stanów Zjednoczonych Johna F. Kennedy’ego. Ikona mody była żoną m.in. polskiego księcia Stanisława Albrechta Radziwiłła herbu Trąby. Ryszard Zieliński (1931-2019) – Sprawiedliwy wśród Narodów Świata. Tadeusz Kraśko (1940-2019) – dziennikarz telewizyjny, reżyser i scenarzysta filmów dokumentalnych, reportażysta, publicysta, dyplomata, pracował m.in. w Telewizji Polskiej. Shelley Lubben (1968-2019) – amerykańska aktorka filmów dla dorosłych i działaczka antypornograficzna.                                                    W lutym zmarli m.in. Karl Lagerfeld i Jan Olszewski (fot. PAP) MARZEC 2019Zofia Czerwińska (1933-2019) – uwielbiana przez pokolenia widzów aktorka. Łącznie zagrała około 150 ról i epizodów w produkcjach kinowych i telewizyjnych. Wykreowała niezapomniane role w takich popularnych serialach, jak „Czterdziestolatek”, „Alternatywy 4”, „Tygrysy Europy”. Wystąpiła m.in. w „Eroice” Andrzeja Munka, „Dwóch żebrach Adama” i „Mniejszym złu” Janusza Morgensterna, „Rejsie” Marka Piwowskiego, „Nie lubię poniedziałku” Tadeusza Chmielewskiego, „Poszukiwanym poszukiwanej” i „Misiu” Stanisława Barei, „Lalce” Ryszarda Bera, „Rajskiej jabłoni” Barbary Sass, „Och, Karol” Romana Załuskiego, „Strasznym śnie Dzidziusia Górkiewicza” Kazimierza Kutza, „Złocie dezerterów” Janusza Majewskiego, „Golemie” i „Ubu Królu” Piotra Szulkina, „Pianiście” Romana Polańskiego. Była działaczką społeczną i działaczką na rzecz praw zwierząt, angażowała się również w kampanie społeczne.Keith Flint (1969-2019) – brytyjski muzyk i tancerz, wokalista zespołu The Prodigy, wykonującego muzykę elektroniczną. W latach 90. Utwory „Firestarter”, „Breathe” czy „Smack my bitch up” podbijały listy przebojów. Słynął z ogromnej energii scenicznej. Był również właścicielem zespołu wyścigowego Team Traction Control, którego motocykle startowały w słynnym wyścigu na wyspie Man i mistrzostwach Wielkiej Brytanii. Popełnił samobójstwo w swoim domu w North End w hrabstwie Essex.Luke Perry (1966-2019) – amerykański aktor. Zasłynął przede wszystkim z roli Dylana McKaya w serialu „Beverly Hills 90210”, stając się idolem nastolatek na całym świecie. Zanim okrzyknięto go  gwiazdą, dorabiał w sklepie obuwniczym i fabryce klamek. Zmarł w wyniku rozległego udaru mózgu, nie doczekawszy premiery swojego ostatniego filmu „Pewnego razu... w Hollywood” w reżyserii Quentina Tarantino.Zmarli również m.in. Maria Iwaszkiewicz (1924-2019) – pisarka, felietonistka, dziennikarka, długoletnia redaktorka Spółdzielni Wydawniczej „Czytelnik”. Była córką jednego z najwybitniejszych polskich prozaików i poetów XX-stulecia Jarosława Iwaszkiewicza, a także opiekunką jego spuścizny. Jan Dydak (1968-2019) – bokser, brązowy medalista olimpijski z Seulu w wadze półśredniej. Jan Kobylański (1923-2019) – były więzień obozów koncentracyjnych Mauthausen-Gusen, Dachau, Gross-Rosen i Auschwitz-Birkenau; kontrowersyjny działacz polonijny.  Walerij Bykowski (1934-2019) – radziecki kosmonauta; dziewiąty człowiek w kosmosie, uczestnik trzech misji kosmicznych. Dick Dale (1937-2019) – amerykański gitarzysta; pionier surf-rocka; autor słynnego utworu „Misirlou”.                                                    W marcu zmarli m.in. Zofia Czerwińska i Keith Flint (fot. PAP/Getty) KWIECIEŃ 2019prof. Karol Modzelewski (1937-2019) – historyk mediewista, dysydent, więzień polityczny i jeden z liderów opozycji demokratycznej w okresie PRL. Od listopada 1980 do kwietnia 1981 roku był pierwszym rzecznikiem prasowym NSZZ „Solidarność”. Był autorem pomysłu przyjęcia przez związek jego nazwy „Solidarność”. Był członkiem Polskiej Akademii Nauk oraz wykładowcą m.in. Uniwersytetu Warszawskiego. Został odznaczony Orderem Orła Białego. Za wydaną w 2014 roku autobiografię „Zajeździmy kobyłę historii. Wyznania poobijanego jeźdźca” otrzymał Nagrodę Literacką „Nike”.Peter Mayhew (1944-2019) – jeden z największych aktorów w historii, jeżeli chodzi o wzrost, mierzył bowiem aż 221 cm. Zasłynął rolą Chewbakki, przedstawiciel rasy Wookieech i towarzysz Hana Solo w filmach z serii „Gwiezdne Wojny”. Z pochodzenia był Anglikiem, ale przyjął amerykańskie obywatelstwo.Tadeusz Pluciński (1926-2019) – ceniony aktor filmowy i teatralny. Najczęściej grywał role amantów. Popularność zawdzięczał drugoplanowym rolom w komediach, zarówno telewizyjnych, jak i kinowych. Najbardziej znane filmy z jego udziałem to: „Mąż swojej żony”, „Dzięcioł”, „Brunet wieczorową porą” oraz „Co mi zrobisz, jak mnie złapiesz”. Widzowie pamiętają go też z obrazów „Poszukiwany, poszukiwana”, „Kariera Nikodema Dyzmy” czy „Hydrozagadka”. Aktor występował w produkcjach dla młodzieży, jak „Podróż za jeden uśmiech”, „Stawiam na Tolka Banana” oraz w serialach – „Stawka większa niż życie”, „Czterdziestolatek”, „Alternatywy 4”. Z kolei w jednym z najpopularniejszych słuchowisk Polskiego Radia „Matysiakowie” Tadeusz Pluciński wcielał się w postać Stacha Matysiaka.Bibi Anderson (1935-2019) – słynąca z urody szwedzka aktorka filmowa i teatralna. Sławę przyniosły jej występy w filmach Ingmara Bergmana. Była uważana za muzę cenionego reżysera. W 1958 roku otrzymała Złotą Palmę w Cannes dla najlepszej aktorki za rolę w filmie „U progu życia” oraz Srebrnego Niedźwiedzia na festiwalu w Berlinie w 1963 roku dla najlepszej aktorki za film „Kochanka”. Wystąpiła również m.in. w „Siódmej pieczęci” czy „Tam, gdzie rosną poziomki”.Zmarli także m.in. Czesława Żak (1927-2019) – Sprawiedliwa Wśród Narodów Świata.  Zbigniew Dyka (1928-2019) – prawnik, poseł na Sejm I kadencji i minister sprawiedliwości w latach 1991-1993. Wielki książę Luksemburga Jan (1921-2019). Joachim Maj (1932-2019) – żużlowiec; wielokrotny indywidualny oraz drużynowy medalista mistrzostw Polski i świataJohn Havlicek (1940-2019) – amerykański koszykarz; ośmiokrotny mistrz ligi NBA z drużyną Boston Celtics. Borys Podsoblajew (1974-2019) – rosyjski muzyk blackmetalowy; zmarł w wyniku potrącenia przez samochód.                                                    W kwietniu zmarli m.in. Karol Modzelewski i Peter Mayhew (fot. PAP/Getty) MAJ 2019Izabela Skrybant-Dziewiątkowska (1938-2019) – piosenkarka, liderka zespołu Tercet Egzotyczny. Była królową i matką polskiej piosenki popularnej i latynoskiej. O występach zespołu rozpisywał się m.in. „New York Times”. Tercet Egzotyczny doczekał się nawet swojego muzeum w Lubiniu w Wielkopolsce. Była również aktorką, wystąpiła w „Rękopisie znalezionym w Saragossie” Wojciecha Hasa.Jan Guz (1956-2019) – działacz związkowy, w latach 2004–2019 przewodniczący Ogólnopolskiego Porozumienia Związków Zawodowych. W 2010 r. prezydent Lech Kaczyński powołał go na członka Narodowej Rady Rozwoju. W październiku 2015 r. z ramienia OPZZ został członkiem nowo powstałej Rady Dialogu Społecznego. Hołd zmarłemu złożyli m.in. prezydent Andrzej Duda i premier Mateusz Morawiecki. „Zawsze z zaangażowaniem reprezentował pracowników zrzeszonych w związku, będąc niejednokrotnie twardym partnerem do rozmów” – napisał szef rządu.Niki Lauda (1949-2019) – jeden z najlepszych kierowców w historii Formuły 1. Trzykrotnie został mistrzem świata – w latach 1975, 1977 i 1984. W 1976 roku zmierzał po drugi tytuł mistrzowski, ale uległ groźnemu wypadkowi na niemieckim torze Nürburgring. W ostatniej chwili z płonącego Ferrari wydobyli go inni kierowcy, był jednak bardzo poparzony i miał uszkodzone płuca. Wówczas wydawało się, że kariera sportowa Austriaka zakończy się nieszczęśliwie, tymczasem Lauda wrócił na tor już po sześciu tygodniach i do końca sezonu toczył zaciętą walkę o tytuł. Przegrał jednym punktem, ale i tak wzbudził podziw całego świata. Po zakończeniu kariery w 1985 roku zajmował się m.in. prowadzeniem własnych linii lotniczych.Zmarli również m.in. Radosław Szaybo (1933-2019) – jeden z najwybitniejszych plakacistów, ceniony fotograf oraz projektant okładek płyt i książek. Prof. dr hab. Maciej Jerzy Serwański (1946-2019) – historyk specjalizujący się w historii powszechnej nowożytnej oraz historii Polski XVI–XVIII wieku. Doris Day (1922-2019) – ceniona amerykańska aktorka i piosenkarka. W 1959 roku dostała nominację do Oscara za rolę Jane Morrow w filmie w reżyserii Michaela Gordona „Telefon towarzyski”. Angażowała się również w obronę praw zwierząt.                                                    W maju zmarli m.in. Niki Lauda i Izabela Skrybant-Dziewiątkowska (fot. Wiki 4.0/AngMoKio/mat.pras.) CZERWIEC 2019Jose Antonio Reyes (1983-2019) – reprezentant Hiszpanii w piłce nożnej. Grał między innym w Sevilli, Arsenalu Londyn, Realu Madryt i Atletico Madryt. Aż pięciokrotnie wygrał z różnymi drużynami Ligę Europy, miał też na koncie mistrzostwo Anglii i Hiszpanii. Zginął w wypadku samochodowym. Śledczy ustalili, że gdy jechał autostradą z prędkością 237 km/godz., w jego aucie pękła opona. W wypadku zginął także Jonathan Reyes, 23-letni kuzyn piłkarza, a jego drugi kuzyn, Juan Manuel Calderon, odniósł poważne obrażenia.Muhammad Mursi (1951-2019) – prezydent Egiptu od 30 czerwca 2012 do 3 lipca 2013, pierwszy demokratycznie wybrany i cywilny szef tego państwa. Wywodzący się z fundamentalistycznej organizacji Bractwo Islamskie polityk został obalony w wyniku zamachu stanu. Zmarł na zawał serca w budynku sądu. Według świadków, 68-letni polityk osunął się na podłogę podczas przesłuchania, które dotyczyło oskarżeń o domniemane nielegalne kontakty z palestyńskim Hamasem. Były prezydent odbywał karę 20 lat więzienia za podżeganie do zabójstwa manifestantów sprzeciwiających się jego rządom w 2012 r. i szpiegostwo na rzecz Kataru. Był też oskarżany m.in. o szpiegostwo na rzecz palestyńskiego Hamasu, Iranu i wspieranego przez ten kraj szyickiego libańskiego Hezbollahu. W 2015 roku został skazany na karę śmierci – podobnie jak inni członkowie zdelegalizowanego Bractwa Muzułmańskiego – choć rok później sąd kasacyjny unieważnił ten wyrok.Billy Drago (1945-2019) – amerykański aktor, jeden z najsłynniejszych „czarnych charakterów” w historii Hollywood. Wystąpił w ponad 100 filmach i serialach. Uznanie przyniosła mu m.in. rola w „Nietykalnych” Briana De Palmy. Był niezwykle wszechstronnym aktorem. W czasie 40-letniej kariery występował w filmach akcji, komediach i horrorach, w teledyskach. Pracował również jako model i kaskader i występował jako piosenkarz country.Judith Krantz (1928-2019) – autorka popularnych powieści romantycznych. Zajmowała się w pierwszym okresie swej kariery dziennikarstwem. Pisywała m.in. do magazynów dla kobiet „Cosmopolitan” i „Ladies Home Journal”. Dopiero w wieku 50 lat odkryła w sobie talent pisarski, który przyniósł jej sławę i pieniądze. Dołączyła w ten sposób do sfery, w której obracali się bohaterowie je powieści. Książki Krantz zostały przetłumaczone na 52 języki, a łączna sprzedaż wyniosła ponad 85 mln egzemplarzy.Zmarli również m.in. Andrzej Ryński (1958-2019) – polski prawnik, sędzia Sądu Najwyższego. Max Wright (1943-2019) – amerykański aktor, najbardziej znany z roli Williego Tannera w serialu „Alf”. Florijana Ismaili (1995-2019) – reprezentantka Szwajcarii w piłce nożnej, utonęła w jeziorze Como. Miguel Angel Falasca (1973-2019) – argentyńsko-hiszpański siatkarz i trener. Grał m.in. w Skrze Bełchatów, z którą zdobył trzy tytułu mistrza Polski, a czwarty dołożył jako trener.                                                    W czerwcu zmarli m.in. Billy Drago i Jose Antonio Reyes (fot. Tibrina Hobson/FilmMagic/GettyImages/Quality Sport Images/Getty Images) LIPIEC 2019Kazimiera Wolniewicz (1926-2019) – działaczka konspiracji podczas II wojny światowej oraz uczestniczka powstania antykomunistycznego. 1 września 1939 była świadkiem bombardowania Wielunia przez Luftwaffe we wczesnych godzinach rannych, co było pierwszą zbrodnią wojenną dokonaną przez Niemców w Polsce. W czasie okupacji działała w Armii Krajowej. Po wojnie pozostała w konspiracji jako łączniczka Stanisława Sojczyńskiego ps. Warszyc – dowódcy Konspiracyjnego Wojska Polskiego. W lipcu 1946 została aresztowana za działalność antykomunistyczną i uwięziona w areszcie śledczym w Łodzi.Wanda Warska (1932-2019) – ceniona wokalistka jazzowa i wykonawczyni poezji śpiewanej. Współtworzyła słynną „Piwnicę pod Baranami”. „Warska jest prawdziwą artystką. Proszę zwrócić uwagę, jak staroświecko brzmi dzisiaj ten zwrot – prawdziwy artysta. Dziś się tak nie mówi, mówi się: aktor, pianista, reżyser. Określamy w ten sposób profesję. Zawężamy i precyzujemy. Natomiast w słowie artysta, nie zawsze kryje się profesja. Było to określenie predyspozycji psychicznych. Określenie poważne, wręcz patetyczne, a czasami żartobliwe. Oznaczało tyle, co marzyciel, fantasta. Wanda Warska śpiewa, ale nie tylko śpiewa. Jest fascynującą osobowością, ma rzadką umiejętność wytwarzania własnej, niepowtarzalnej atmosfery. Ciepła, sympatyczna, jednocześnie trochę dziwaczka, taki kot, który chadza własnymi drogami” – pisała o artystce Agnieszka Osiecka.Lee Iacocca (1924-2019) – amerykański menedżer przemysłu samochodowego, wieloletni prezes Forda i Chryslera. Był kluczową postacią we współtworzeniu forda mustanga i chryslera minivana – modeli, które zmieniły światową motoryzację. Osiągnięcia biznesmena sprawiły, że Demokraci poważnie rozważali jego kandydaturę na prezydenta USA w 1988 roku.Al-Badżi Ka’id as-Sibsi (1926-2019) – prezydent Tunezji w latach 2014-2019. Jako młody prawnik występował jako adwokat członków Neo-Dustur, ugrupowania opowiadającego się za niepodległością Tunezji od Francji. Podczas arabskiej wiosny przez niecały rok pełnił funkcję premiera, opowiadał się za świeckością państwa i występował przeciwko islamistycznym organizacjom.Zmarli również m.in. Adam Czartoryski (1948-2019) – polski dziennikarz i polityk, dyrektor TVP Rzeszów w latach 2003-2006. Piotr Paszkowski (1950-2019) – były rzecznik prasowy MSZ. 10 kwietnia 2010 potwierdził fakt katastrofy polskiego Tu-154 w Smoleńsku i śmierć wszystkich osób przebywających na pokładzie maszyny. Rip Torn (1931-2019) – amerykański aktor, reżyser i producent filmowy i telewizyjny. Laureat nagrody Emmy i nominowany do Oscara.  Joao Gilberto (1931-2019) – brazylijski piosenkarz, gitarzysta i kompozytor, współtwórca bossa novy.                                                    W lipcu zmarła m.in. Wanda Warska (fot. TVP/Marek Wachowicz) SIERPIEŃ 2019Dawid Kostecki (1981-2019) – bokser, mistrz świata kilku federacji w wadze półciężkiej. Równolegle prowadził działalność przestępczą, został skazany m.in. za założenie i współkierowanie grupą przestępczą czerpiącą korzyści z nierządu, kierowanie zorganizowaną grupą przestępczą zajmującą się kradzieżami samochodów, odpowiadał też za domniemany handel narkotykami. Został znaleziony martwy w celi, oficjalnie popełnił samobójstwo przez powieszenie, ale jego śmierć wywołała liczne kontrowersje dotyczące możliwości zaistnienia zabójstwa, które prokuratura odrzuciła. Jan Kulma (1924-2019) – uczestnik powstania warszawskiego, a także reżyser teatralny i telewizyjny, muzyk, filozof i pisarz. W konspiracji był m.in. jednym z łączników przenoszących przesyłki do placówki Delegatury Rządu na Kraj w Ośrodku Szkolno-Wychowawczym dla Dzieci Niewidomych w Laskach, w której działali też Zofia Morawska i Antoni Marylski, a kapelanem był ksiądz Stefan Wyszyński, późniejszy kardynał. Po wojnie wyreżyserował m.in. ponad 20 sztuk teatralnych i oper, w tym dla Teatru Telewizji.Piotr Woźniak-Starak (1980-2019) – producent filmowy odpowiedzialny m.in. za film „Bogowie”, był również asystentem reżysera przy filmie „Katyń” Andrzeja Wajdy. Zmarł po wypadnięciu z motorówki na jeziorze Kisajno k. Giżycka na Mazurach. Jego zwłoki odnaleziono po pięciu dniach. Biegli uznali, że przyczyną zgonu były konsekwencje uszkodzenia mózgu, przypuszczalnie spowodowanego przez uderzenie łopat śruby motorówki. W chwili tragedii miał 1,7 promila alkoholu w organizmie.Ferdinand Piech (1937-2019) – austriacki inżynier, menedżer i przedsiębiorca. Był jedną z najważniejszych postaci w historii niemieckiego przemysłu motoryzacyjnego. W latach 1993–2002 pełnił funkcję prezesa zarządu Volkswagen AG i był współtwórcą potęgi niemieckiej marki. Pod kierownictwem Piecha Volkswagen przejął luksusowe marki: Lamborghini, Bentley i Bugatti, a także popularne – czeską Skodę i hiszpańskiego Seata. Brał między innymi udział w projektowaniu aut sportowych i supersamochodów, jak m.in. Porsche 911, Audi Quattro oraz Bugatti Veyron, które stały się kamieniami milowymi światowej motoryzacji.Zmarli również m.in. Dominik Płócienniczak (1985-2019) – piłkarz ręczny; rozegrał ponad 250 meczów w ekstraklasie; zginął w wypadku drogowym. Ludmiła Łączyńska (1923-2019) – aktorka radiowa, teatralna i telewizyjna. Znana z roli Wisi Matysiakowej w radiowym serialu „Matysiakowie”. Andrzej Rościszewski (1930-2019) – prawnik, adwokat, członek Trybunału Stanu. Dawda Kairaba Jawara (1924-2019) – w latach 1962–1970 pierwszy i jedyny premier Gambii, w latach 1970–1994 pierwszy prezydent Gambii. Został obalony wskutek puczu wojskowego. Peter Fonda (1940-2019) – ceniony amerykański aktor, dwukrotnie nominowany do Oscara. Felice Gimondi (1942-2019) – włoski kolarz, jeden z najwybitniejszych w historii. Jako jeden z siedmiu kolarzy w historii wygrał trzy wielkie wyścigi etapowe: Tour de France, Giro d’Italia oraz Vuelta a Espana. Jessi Combs (1980-2019) – amerykańska gwiazda telewizji i kierowca wyścigowy. Zginęła podczas próby bicia prędkości. Maria Krystyna (1947-2019) – księżniczka Niderlandów.                                                    W sierpniu zmarli m.in. Dawid Kostecki i Jan Kulma (fot. arch. PAP/Grzegorz Michałowski/Marcin Obara) WRZESIEŃ 2019Jan Kobuszewski (1934-2019) – wybitny aktor teatralny i filmowy oraz artysta kabaretowy. Występował m.in. w telewizji – zarówno w filmach, jak i serialach i spektaklach. Grał m.in. w „Rysiu”, „Czterdziestolatku”, „Graczykach”, „Klanie”, „Alternatywach 4”, czy „Zmiennikach”. Łącznie wystąpił w około dwóch tysiącach programów telewizyjnych. Nawet grając role epizodyczne tworzył wyraziste, zapadające w pamięć postacie. Był związany m.in. z Teatrem Narodowym i warszawskim Teatrem Kwadrat, a także wieloma kabaretami, m.in. „Dudek” i „Kabaretem Olgi Lipińskiej”. „Był nam niezwykle bliski nie tylko dzięki swojej sztuce, ale też dzięki temu, co prezentował sobą jako człowiek” – napisał prezydent. Andrzej Duda zwrócił też uwagę, że Kobuszewski był nazywany „polskim Chaplinem”.Kornel Morawiecki (1941-2019) – fizyk i działacz opozycji antykomunistycznej w czasach PRL. W latach 80. założył „Solidarność Walczącą”, która stała się najbardziej radykalną i bardzo mocno zakonspirowaną organizacją. Wydawała w podziemiu około 100 tytułów gazet i czasopism, realizowała audycje radiowe i organizowała demonstracje. Sam Morawiecki był wówczas jednym z najbardziej poszukiwanych przez SB działaczem podziemia. Był też działaczem, któremu udało się najdłużej ukrywać – aresztowano go dopiero w listopadzie 1987. Ponieważ w tamtym czasie władze PRL nie chciały mieć więźniów politycznych, podstępem zmuszono Morawieckiego do wyjazdu za granicę. Po kilku miesiącach potajemnie wrócił do kraju. Działacz krytykował rozmowy Okrągłego Stołu, wzywał też do bojkotu kontraktowych wyborów 4 czerwca 1989. W 2015 roku uzyskał mandat poselski i został marszałkiem seniorem. – Kornel Morawiecki chciał wolnej, niepodległej Polski, nie godził się na żadną inną; był pod tym względem niezłomny – mówił prezydent Andrzej Duda podczas mszy pogrzebowej ojca premiera Mateusza Morawieckiego.Robert Mugabe (1924-2019) – zimbabwejski działacz niepodległościowy,  premier Zimbabwe w latach 1980–1987 i prezydent w latach 1987–2017. Bohater walki niepodległościowej stał się z czasem dyktatorem, doprowadzając kraj do zapaści gospodarczej i społecznej. Reżim Mugabego był oskarżany przez rządy i organizacje międzynarodowe – również afrykańskie – o łamanie praw człowieka i ograniczanie wolności. W kraju na porządku dziennym były prześladowania białych farmerów czy korupcja. Został obalony w wyniku zamachu stanu.                                                    We wrześniu zmarli m.in. Kornel Morawiecki i Jan Kobuszewski (fot. TVP/arch.PAP/Leszek Szymański) Jacques Chirac (1932-2019) – premier Francji w latach 1974–1976 i 1986–1988 oraz prezydent w latach 1995-2007. W czasie prezydentury Chiraca Francja przystąpiła do wspólnej europejskiej waluty i zniosła obowiązkową służbę wojskową. Chirac skrócił kadencję prezydenta z siedmiu do pięciu lat. Był również przeciwny inwazji na Irak pod dowództwem USA, w 2003 roku. W związku z kłopotami zdrowotnymi Chirac przez kilka lat prawie nie pokazywał się publicznie.Zmarli również m.in. Hubert Czuma (1930-2019) – jezuita, działacz opozycji w okresie PRL. Pochodził z rodziny o tradycjach niepodległościowych, jego brat Andrzej był więźniem w czasach PRL i posłem III RP. Władysław Krupka – scenarzysta komiksowy, twórca serii komiksowej „Kapitan Żbik”, autor powieści kryminalnych, podpułkownik Milicji Obywatelskiej. Zajn al-Abidin ibn Ali (1936-2019) – prezydent Tunezji w latach 1987-2011. Stracił urząd podczas tzw. arabskiej wiosny i udał się na emigrację. Camilo Sesto (1946-2019) – popularny hiszpański piosenkarz, sprzedał ponad 175 mln płyt na całym świecie. Giennadij Manakow – radziecki i rosyjski kosmonauta. Łącznie spędził w kosmosie 309 dni, 21 godzin i 18 minut. Ric Ocasek (1944-2019  – amerykański muzyk i producent muzyczny pochodzenia czeskiego, znany głównie jako wokalista i gitarzysta nowofalowej formacji The Cars.                                                    Jacques Chirac zmarł we wrześniu (fot. REUTERS/Jack Guez/Pool) PAŹDZIERNIK 2019Jan Szyszko (1944-2019) – leśnik, nauczyciel akademicki i polityk. Był ministrem środowiska w latach 1997–1999 w rządzie Jerzego Buzka, w latach 2005–2007 w rządzie Kazimierza Marcinkiewicza i Jarosława Kaczyńskiego, w latach 2015–2018 w gabinetach Beaty Szydło i Mateusza Morawieckiego oraz posłem na Sejm V, VI, VII, VIII kadencji. – Prof. Jan Szyszko był niezwykle oddany sprawie Rzeczypospolitej i polskiego środowiska naturalnego; był zarazem racjonalny, cały czas bazujący na swojej ogromnej wiedzy i pogłębiający tę wiedzę – mówił prezydent Andrzej Duda podczas uroczystości pogrzebowych.Bohdan Butenko (1931-2019) – ceniony grafik, ilustrator, autor komiksów i książek, twórca scenografii dla Kabaretu Starszych Panów, projektant lalek i dekoracji do teatrów lalkowych. Był współpracownikiem wydawnictw dla dzieci i młodzieży: „Misia”, „Płomyczka”, „Płomyka”, „Świerszczyka” i „Świata Młodych”. Sam także był autorem książek i twórcą postaci Kwapiszona, Gapiszona, Gucia i Cezara. Przez blisko 20 lat współpracował z TVP.Karel Gott (1939-2019) – czeski piosenkarz. Uznawany jest za najbardziej znanego czeskiego, a wcześniej czechosłowackiego, piosenkarza w historii. Szacuje się, że sprzedał nawet 100 mln płyt na całym świecie. Był niezwykle wszechstronnym artystą, śpiewał między innymi piosenki pop, arie operowe i operetkowe, adaptacje klasycznych pieśni, narodowych i ludowych piosenek, aranżacje melodii z musicali i piosenki country, do tego malował i był aktorem.Władimir Bukowski (1942-2019) – rosyjski dysydent, pisarz i obrońca praw człowieka w ZSRR. Władze sowieckie wielokrotnie więziły go za organizowanie demonstracji w obronie dysydentów. Dzięki Bukowskiemu Zachód dowiedział się o sowieckiej praktyce zamykania dysydentów w szpitalach psychiatrycznych; on sam w tzw. psychuszkach spędził w sumie niemal 12 lat.Zmarli również m.in. Janusz Kondratiuk (1943-2019) – reżyser i scenarzysta. Wiesław Czapiewski (1960-2019) – lekkoatleta i trener lekkiejatletyki, szkolił m.in. Sebastiana Chmarę, Pawła Wojciechowskiego oraz swojego syna Szymona Czapiewskiego. Michał Ziółkowski – raper występujący pod pseudonimem „Zioło”. Aleksiej Leonow (1934-2019) – radziecki kosmonauta, pierwszy człowiek, który wyszedł w otwartą przestrzeń kosmiczną. Angel Perez Garcia – hiszpański były piłkarz m.in. Realu Madryt oraz trener, który prowadził m.in. Piasta Gliwice. Ginger Baker (1939-2019 – legendarny brytyjski perkusista, członek m.in. grupy Cream. Gustav Gerneth (1905-2019) – urodzony w z Szczecinie niemiecki superstulatek. Od 20 stycznia 2019 najstarszy człowiek na świecie.                                                    W październiku zmarli m.in. Jan Szyszko i Karel Gott (fot. PAP/Radek Pietruszka/REUTERS/Petr Josek)",,
Rządowe samoloty od lat sprawiały problemy,"Flota służąca najwyższym władzom w państwie jest bardzo wysłużona. Samolot Tupolew 154M, którym leciał prezydent Lech Kaczyński, służył od 20 lat. Od dłuższego czasu rządowe maszyny sprawiały problemy.",,,
"„Ciekawe, czy wg Wałęsy Schetyna też jest »zdrajcą«”","Ciekawe, czy według Wałęsy Schetyna też jest „zdrajcą”, skoro w latach 80. aktywnie działał w Solidarności Walczącej – stwierdził w niedzielę szef KPRM Michał Dworczyk. Widać liderowi KO to nie przeszkadza, skoro zareagował na przemówienie byłego prezydenta oklaskami – zauważył.","W niedzielę Lech Wałęsa powiedział na konwencji wyborczej KO, że wybaczył szefowi Solidarności Walczącej – zmarłemu w poniedziałek Kornelowi Morawieckiemu – bo „po chrześcijańsku należy to zrobić”. – A co oni z niego robią? – bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada proszę panów. Zdrajca. Taka jest prawda – powiedział Wałęsa.Przemówienie zostało nagrodzone oklaskami przez zgromadzonych na warszawskiej konwencji Koalicji. Brawo bił także przewodniczący PO. „Ciekawe, czy wg L. Wałęsy Grzegorz Schetyna też jest »zdrajcą«, skoro w latach 80. aktywnie działał w Solidarności Walczącej. Widać liderowi KO to nie przeszkadza, skoro zareagował na przemówienie byłego prezydenta oklaskami. Wstyd!” – napisał szef KPRM Michał Dworczyk na Twitterze.",,
Katastrofa w Alpach. Brytyjski kompozytor zginął wraz z rodziną,"Wielokrotnie nagradzany brytyjski kompozytor Jonathan Goldstein i jego żona, ceniona saksofonistka, Hannah Goldstein oraz  córka Saskia zginęli w katastrofie lotniczej. Ich samolot rozbił się w szwajcarskich Alpach.","Goldsteinowie podróżowali niewielki piperem pa-28 arrow z zachodniej Szwajcarii do Włoch. Maszyna rozbiła się po około 90 minutach lotu w okolicy przełęczy Simplon (2005 m n.p.m.) u podnóża szczytu Staldhorn w masywie Weissmies w Alpach Pennińskich, jeszcze przed przekroczeniem granicy.Policja potwierdziła śmierć trzech osób. Ratownicy wyciągnęli ciała pilota i pasażerów z wraku. „Wszyscy jesteśmy zdruzgotani informacją o śmierci Jonathana, Hannah i Saskii. Bardzo ich kochaliśmy. Byli tak szczęśliwi razem i będziemy za nimi strasznie tęsknić. Prosimy media o uszanowanie prywatności rodziny w tym niezwykle trudnym czasie” – przekazał rzecznik rodziny w oświadczeniu.50-letni Jonathan był cenionym kompozytorem, współtworzył m.in. ścieżkę dźwiękową do filmu „Przylądek Strachu” Martina Scorsese z 1991 r. Jego żona, występująca jako Hannah Marcinowicz, była saksofonistką, która koncertowała m.in. w Royal Albert Hall. Małżeństwem byli od trzech lat.",,
„Alarm!”: Renesans koszykówki w Polsce,"Wspaniałe mecze koszykarskiej reprezentacji Polski na mistrzostwach świata w Chinach są elementem szerszego zjawiska. Ta piękna dyscyplina przeżywa w naszym kraju renesans. – Gdzie są sukcesy reprezentacji, to jest sukces medialny i to bardzo dobrze wpływa na rozwój tej dyscypliny sportu – powiedział w programie „Alarm!” Mieczysław Łopatka, król strzelców mistrzostw świata w Urugwaju w 1967 roku. We wtorek jego następcy zmierzą się z Hiszpanią. Wygrana będzie przepustką do strefy medalowej turnieju w Chinach. – Jesteśmy głodni zwycięstw, mamy ambicje i chcemy udowodnić, że potrafimy grać w koszykówkę na światowym poziomie – podkreślił środkowy kadry Adam Hrycaniuk.",,,
Prezydent RFN chrzestnym u neonazistów,"Fala krytyki spłynęła na prezydenta Christiana Wulffa, po tym jak – zgodnie z tradycją – został honorowym ojcem chrzestnym kolejnego dziecka w wielodzietnej niemieckiej rodzinie. Według opozycyjnych socjaldemokratów problem tkwi w tym, że rodzice noworodka sympatyzują ze skrajną prawicą.","Rodzina z siedmiorgiem dzieci mieszka od niedawna w miejscowości Lalendorf w powiecie Güstrow w Meklemburgii-Pomorzu Przednim – podał dziennik „Süddeutsche Zeitung”. Zgodnie ze starą praktyką, najmłodszej latorośli w tak wielodzietnej rodzinie przysługuje wyjątkowy przywilej – prezydent Niemiec zostaje jej honorowym ojcem chrzestnym.Odpowiednie potwierdzenie powinien wręczyć osobiście burmistrz miejscowości. Jednak – jak informuje „Süddeutsche Zeitung” – pełniący ten urząd w Lalendorfie polityk lewicy Reinhard Knaack ani myślał schlebiać rodzicom dziecka, gdyż uchodzą oni za sympatyków skrajnie prawicowych środowisk.Burmistrz uzyskał poparcie lokalnych polityków, a posłowie SPD z parlamentu Meklemburgii-Pomorza Przedniego wezwali prezydenta, by cofnął swoją decyzję. Szef frakcji socjaldemokratycznej w landtagu Norbert Nieszery argumentował w liście do prezydenta, że rodzice dziecka działają w neonazistowskich stowarzyszeniach. – Najwyższym celem politycznym tych ludzi jest likwidacja demokratycznego państwa prawa – uważa Nieszery, którego cytuje gazeta. Jego zdaniem, uhonorowanie rodziny może zostać wykorzystane jako legitymacja dla ich działalności.Jednak Wulff zdecydował, że zostanie honorowym ojcem chrzestnym dziecka z Lalendorfu. Zawiadomienie o tym zostanie wysłanie rodzinie pocztą, a becikowe w wysokości  500 euro – przelane na konto bankowe. – Najważniejsze jest dziecko. Nie chodzi o rodziców – tłumaczono w urzędzie prezydenckim. – Wszyscy powinni troszczyć się o to, by dziecko wyrosło w atmosferze demokracji – uzasadnił prezydent swoją decyzję.",,
Napad na terenie warszawskiego kościoła. Zaatakowano m.in. księdza,"W czwartek na plebanii kościoła pw. św. Augustyna na warszawskim  Muranowie napastnik zaatakował ojca jednego z księży. Kiedy na pomoc poszkodowanemu ruszył inny duchowny, również został zaatakowany. Po reanimacji pokrzywdzony został przewieziony do szpitala, gdzie zmarł. Do szpitala trafił także agresor, który stracił przytomność po obezwładnieniu przez policję.","Rzecznik Komendy Stołecznej Policji kom. Sylwester Marczak poinformował PAP, że do plebanii kościoła pw. św. Augustyna wszedł agresor i zaatakował mężczyznę. Poszkodowanemu pomocy próbował udzielić ksiądz i również został zaatakowany.Policjanci zjawili się na miejscu po trzech minutach od wezwania i obezwładnili napastnika. – Kiedy był już obezwładniony, stracił przytomność i rozpoczęła się reanimacja. Agresor został zabrany do szpitala i tam znajduje się pod naszym nadzorem – przekazał rzecznik warszawskiej policji.Reanimacji wymagał także pokrzywdzony, który również został odwieziony do szpitala. Niestety nie udało się go uratować – poinformował na Twitterze warszawski radny Cezary Jurkiewicz, który znał ofiarę napaści. Rzecznik Archidiecezji Warszawskiej ks. Przemysław Śliwiński przekazał, że ofiarą był ojciec jednego z księży archidiecezji, który przyszedł do kościoła do spowiedzi.Na miejscu zdarzenia pracują stołeczni policjanci. O napaści zawiadomiono prokuraturę.O sprawie informował portal wPolityce.pl.",,
"Premier na Facebooku do mam: zawdzięczamy wam wszystko, co najlepsze","Beata Szydło złożyła życzenia wszystkim polskim mamom z okazji Dnia Matki. Szefowa rządu w specjalnym wideo udostępnionym na Facebooku dziękowała im za wysiłek, który wkładają w wychowanie swoich dzieci. – To mamom zawdzięczamy wszystko to, co mamy najlepsze – podkreśliła premier.","– Chcę podziękować wszystkim polskim mamom za to, że jesteście. Za wszystkie wasze uśmiechy, za wszystkie wasze łzy. Za przeczytane bajki, odrobione lekcje. Za to, że tak wspaniale wychowujecie swoje dzieci – zwróciła się do mam w dniu ich święta premier Beata Szydło. Jak dodała, sama jest dumną mamą dwóch synów. – To mamom zawdzięczamy wszystko to, co mamy najlepsze – zaznaczyła premier w filmie opublikowanym w portalu społecznościowym. Szefowa rządu podkreśliła, że warto pamiętać o tym szczególnym dniu, ona sama wręczy dziś swojej mamie bukiet róż. Dzień Matki jest obchodzony w ponad 90. krajach na świecie, jednak w różnych terminach. Na przykład w Norwegii przypada w lutym, w Irlandii i Wielkiej Brytanii – w czwartą niedzielę Wielkiego Postu, a w Indonezji – 22 grudnia. Najczęściej różne państwa obchodzą Dzień Matki w drugą niedzielę maja, jak: Austria, Australia, Czechy, Malta, Stany Zjednoczone, Hongkong, Indie, Szwajcaria i Włochy. W naszym kraju święto przypada 26 maja i liczy już ponad sto lat – po raz pierwszy było obchodzone w 1914 roku w Krakowie.",,
Deputowani „non gratae”. Rosja nie wpuściła delegacji Parlamentu Europejskiego,"Europosłowie osobami niepożądanymi w Rosji. Portal EUobserver poinformował, że władze w Moskwie nie zgodziły się na przyjazd delegacji Parlamentu Europejskiego ze względu na napięte relacje z Unią. Jeden z europosłów – Gabrielius Landsbergis potwierdził, że poinformowano go o odwołaniu wizyty.","Ambasador Rosji przy Unii Władimir Czyżow powiedział portalowi EUobserver, że trzeba poczekać na lepszy moment we wzajemnych relacjach. Moskwa ma za złe Parlamentowi Europejskiemu, że przyjął krytyczną wobec niej rezolucję. W dokumencie europosłowie zażądali utrzymania unijnych sankcji wobec Rosji za działania wojenne na Ukrainie. To utrudnianie dialogu – mówi rosyjski ambasador.  „To nie była prywatna wizyta”To samo zarzuca władzom na Kremlu litewski europoseł Gabrielius Landsbergis, który miał jechać do Moskwy, by przygotować raport na temat kontaktów Unia Europejska-Rosja. – To nie była prywatna wizyta. Miałem jechać na czele delegacji jako sprawozdawca Parlamentu Europejskiego. Odmawiając nam wjazdu Rosja sama sobie zamyka drzwi do Unii Europejskiej – powiedział Polskiemu Radiu litewski europoseł. To kolejny raz, kiedy Moskwa zakazuje wjazdu przedstawicielom Parlamentu Europejskiego. W ubiegłym roku do Rosji nie wjechała szefowa Zielonych - Rebecca Harms.",,
Cameron: będzie referendum w sprawie członkostwa w UE,"Premier David Cameron – szef Partii Konserwatywnej, która zwyciężyła w czwartkowych wyborach parlamentarnych w Wielkiej Brytanii – poinformował w piątek, że przeprowadzi referendum w sprawie członkostwa swojego kraju w Unii Europejskiej.","– Tak, przeprowadzimy referendum w sprawie naszej przyszłości w Europie – oświadczył Cameron w krótkim przemówieniu po spotkaniu z królową Elżbietą II, którego tematem był początek procesu formowania nowego rządu. Premier nie podał jednak planowanej daty głosowania.Cameron podkreślił, że najszybciej jak to możliwe przygotuje plan nadania większych uprawnień Szkocji, gdzie w czwartek zwyciężyła Szkocka Partia Narodowa (SNP). – Nasze plany dotyczące Szkocji obejmują stworzenie najsilniejszego zdecentralizowanego rządu na świecie z ważnymi uprawnieniami w sprawie podatków. Żadne porozumienie w sprawie konstytucji nie będzie pełne, jeśli nie będzie ono uczciwe także wobec Anglii – powiedział.Konserwatyści Camerona po wczorajszych wyborach uzyskała bezwzględną większość parlamentarną. Podczas kampanii obecny premier podkreślał, że chce renegocjować relacje z Unią Europejską. Zapowiadał, że jeśli wygra wybory, zorganizuje w roku 2017 referendum na temat ewentualnego wyjścia Wielkiej Brytanii ze Wspólnoty. Bruksela jest otwarta na rozmowy ws. przyszłości UEZwycięstwa w wyborach pogratulowała Davidowi Cameronowi Komisja Europejska. Bruksela zadeklarowała też gotowość do „konstruktywnej pracy” z nowym rządem w Londynie. Rzecznik Komisji Margaritis Schinas powiedział, że Bruksela jest otwarta na rozmowy w sprawie przyszłości brytyjskiego członkostwa i teraz czeka na pomysły Londynu w tej sprawie. Dodał, że Komisja jest gotowa rozmawiać o reformach „w duchu otwartości, przyjaznych i konstruktywnych relacji”, by znaleźć „sprawiedliwe porozumienie” z Wielką Brytanią. Przewodniczący KE Jean-Claude Juncker ma wysłać formalny list z gratulacjami do Davida Camerona gdy tylko pojawią się oficjalne, pełne wyniki wyborów. Wkrótce też przewodniczący Komisji ma się spotkać z szefem brytyjskiego rządu.Z kolei szef Rady Europejskiej Donald Tusk oświadczył, że liczy na pozostanie Wielkiej Brytanii w UE i deklaracje Londynu w tej sprawie. „Lepsza UE jest w interesie nie tylko Wielkiej Brytanii, ale też każdego kraju członkowskiego” – podkreślił Tusk, oferując swoją pomoc Londynowi.",,
„W teczce Wałęsy nie było nic dyskwalifikującego”,"– Byłem członkiem pierwszej komisji śledczej, która po Macierewiczu weryfikowała dokumenty obciążające polityków. Pierwszy raz to publicznie powiem – teczkę Wałęsy przeglądałem bardzo dokładnie. Teczkę, która wtedy była jeszcze teczką pełną. Nie znalazłem w niej niczego takiego, co mogłoby być dyskwalifikujące dla Lecha Wałęsy – powiedział w TVP Info Artur Balazs, działacz opozycji antykomunistycznej w PRL, poseł na Sejm kontraktowy.","W związku z obchodzonym dzisiaj „Świętem Wolności” związanym z rocznicą pierwszych po II wojnie światowej częściowo wolnych wyborów do Sejmu i całkowicie wolnych do Senatu, wraz z podsumowaniami 24 lat wolnej Polski, powrócił temat ludzi, którzy o demokrację walczyli i oskarżeń kierowanych pod adresem Lecha Wałęsy. Przypomnijmy – były legendarny lider „Solidarności” i prezydent RP wciąż przez niektórych jest oskarżany o współpracę ze Służbą Bezpieczeństwa. Na antenie TVP Info Artur Balazs, były działacz opozycji antykomunistycznej bronił Lecha Wałęsy. –  Byłem członkiem pierwszej komisji śledczej, która po Macierewiczu weryfikowała dokumenty obciążające polityków. Pierwszy raz to publicznie powiem – teczkę Wałęsy przeglądałem bardzo dokładnie. Teczkę, która wtedy była jeszcze teczką pełną. Nie znalazłem w niej niczego takiego, co mogłoby być dyskwalifikujące dla Lecha Wałęsy – przekonywał. Gość TVP Info dodał, że „Wałęsa podjął pewną grę, natomiast nigdy nie było najmniejszej wątpliwości, po której stronie Lech Wałęsa jest”. – Mówię to, jako człowiek, który widział te dokumenty. Taka jest prawda o Lechu Wałęsie.  „Elity polityczne nie mają poczucia służby państwu”Artur Balazs przyznał także w dniu „Święta Wolności”, że „osobiście dzisiaj świętuje”.  – Mam wielką satysfakcję, że brałem udział w tych przemianach i transformacji Polski w drodze do wolności – mówił. Przyznał jednak, że choć posłowie i senatorowie Obywatelskiego Klubu Parlamentarnego zostali dzisiaj zaproszeni do Pałacu Prezydenckiego, on sam zaproszenia nie dostał. – Ja takiego zaproszenia nie dostałem. Nie pasowałem do wystroju, bo należę do polityków, którzy szukają przyjaciół i po lewej, i po prawej stronie. Sympatyzuję z Jarosławem Kaczyńskim. Do dzisiejszej uroczystości nie pasowałem – mówił Balazs.Działacz opozycji antykomunistycznej w PRL podkreślał, że „ma prawo powiedzieć, że przyjaźnił się z Aleksandrem Kwaśniewskim”. – Jarosławowi Kaczyńskiemu wcale to nie przeszkadzało. Obecnie rządzących przyjaźń z Jarosławem Kaczyńskim uwiera. Analizując obecną sytuację w Polsce, stwierdził:  – Są rzeczy, które uwierają. Upadek klasy politycznej, to, że politycy są na ostatnim miejscu jeśli chodzi o zaufanie. Nie ma entuzjazmu, nie ma poczucia, takiego, jakie miał Tadeusz Mazowiecki, Bronisław Geremek – służby państwu. Warto pomyśleć, jak to przywrócić – powiedział w TVP Info Artur Balazs.",,
„Od Biskupstwa Polowego do Ordynariatu”. Wystawa w Łazienkach,"Wystawa podsumowująca 100 lat działalności Duszpasterstwa Wojskowego została otwarta w piątek w warszawskich Łazienkach. Ekspozycję „Od Biskupstwa Polowego do Ordynariatu”, ukazującą posługę duchowieństwa wśród żołnierzy Sił Zbrojnych Rzeczypospolitej Polskiej, przygotowała Centralna Biblioteka Wojskowa.","W liście do uczestników uroczystości marszałek Sejmu Marek Kuchciński podkreślił, że służba kapelanów „kształtowała morale i patriotyczne postawy w armii. Zarówno w czasach konfliktów, jak i pokoju księża wspierali obrońców Ojczyzny”. „Potęga wojska tkwi bowiem nie tylko w umiejętnościach bojowych, lecz także w silnym duchu” – napisał.  W lutym minęła setna rocznica utworzenia przez papieża Benedykta XV Biskupstwa Polowego w Polsce. Obecnie tę rolę pełni Ordynariat Polowy w Polsce. Posługę pełnią kapelani wojskowi i służb mundurowych. Działalność ordynariatu została zahamowana w czasach PRL, a w jego miejsce powołano wtedy fasadowy Generalny Dziekanat Wojska Polskiego.",,
"Kiedy zasypia, a kiedy się budzi u sędziego polityk. O złudzeniu „apolityczności”","Elżbieta Chojna-Duch, Stanisław Piotrowicz i Krystyna Pawłowicz zostali zgłoszeni jako kandydaci klubu Prawa i Sprawiedliwości na sędziów Trybunału Konstytucyjnego. Trudno się dziwić, że informacja ta zelektryzowała media. Główny zarzut dotyczy ostatniej dwójki: są politykami! Czy jednak o polityczności świadczy jedynie bycie posłem? Przecież formalnie „apolityczni” sędziowie Łączewski, Żurek albo Rzepliński są dużo bardziej od nich upolitycznieni. Jak cały wymiar sprawiedliwości w III RP.","Na sędziach opierał się system PRL. Procesowe wyroki i wysyłanie do więzień wrogów komunistycznego reżimu potrzebowało całej armii politycznych oficerów w togach. Tych sędziów transformacja ustrojowa nie dotknęła, a wręcz przeciwnie, cały ten system PRL-owskich sędziów, całe to środowisko wylądowało mięciutko w nowej rzeczywistości. Strumień pieniędzy popłynął mocniej, a czerwone piętno można było ukryć pod nowymi hasłami o Europie, demokracji i postępie. Twarze zostały te same, a blokowanie lustracji przez sędziowskie elity odbywało się w Polsce za kolejnych rządów, również w XXI wieku. Na początku lat 90. prof. Adam Strzembosz złożył zobowiązanie, że środowisko sędziowskie się oczyści samo. Dziś już wiemy, że skłamał, chcąc „kupić czas” swoim kolegom. Dlaczego to zrobił? To już pytanie do sumienia, tego deklarującego się jako praktykujący katolik sędziego. To, co obserwowaliśmy w ostatnich latach, ten zamach na jakąkolwiek próbę zmiany w sądownictwie, dokonywany pod flagą „My jesteśmy nadzwyczajna kasta, nas tykać nie wolno” to tylko skutek pozycji i siły, jaką z PRL do III RP przeniosło środowisko. Wcześniej ta siła była mało widoczna, bo nikt tej „kasty” tknąć nie chciał, a wewnątrz tej grupy każdy, kto nie podporządkowywał się wypracowanym przez dekady „standardom” – był gnojony, jako niebezpieczny element. Młodzi prawnicy, sędziowie od samego początku przyuczani są do „zawodu” nie tylko pod kątem merytorycznym, ale również w kwestii niepisanych norm, jakie przestrzegać trzeba, bo jak nie, to koniec kariery. Ile dziś słyszymy o „apolityczności” i „niezawisłości sędziowskiej” od najbardziej zagorzałych siepaczy politycznych, tyle że przebranych w drogie marynarki i piękne togi? Jaki jest warunek jej zachowania? Nas nie tykajcie. W mediach z poważnymi minami występują takie gwiazdy, jak Igor Tuleya, Bartłomiej Przymusiński, Krystian Markiewicz, Wojciech Łączewski i Waldemar Żurek, którzy zawsze mają pod ręką piękne okrągłe słowa, które mają błyskotliwą formą opakować mało atrakcyjną treść. Przecież elity tej „nadzwyczajnej kasty” nigdy nie powiedzą wprost, że chodzi o to, żeby „było jak było”, o zachowanie stołków, apanaży, wpływów i rozległych posiadłości. Taki przekaz nie byłby atrakcyjny dla odbiorcy, więc trzeba kombinować, jak tu łamać prawo (np. trójpodział władzy czy kontrolę suwerena wpisaną do polskiej konstytucji), jednocześnie przybierając szaty „obrońców praworządności”. Polityka w wymiarze sprawiedliwości to fakt Przez praktycznie cały okres III RP o wymiarze sprawiedliwości nie mówiło się wiele. Ofiary niesprawiedliwych wyroków, skorumpowanych sędziów (a przecież wśród sędziów jest wiele uczciwych ludzi, którzy cierpią na wizerunku, który kreują ci nieuczciwi), czy przewlekłych postępowań mogli się co najwyżej poskarżyć rodzinie i sąsiadom.  Potrzeba zmian jednak narastała i to ona m.in. była powodem zmiany, do jakiej doszło w Polsce jesienią 2015 r. Zmiana ta jednak była blokowana równie mocno, jak silne jest przywiązanie do władzy i pieniędzy bezpośrednich beneficjentów patologii w wymiarze sprawiedliwości. To wtedy powstał główny zarzut przeciwko jakimkolwiek reformom: Upolityczniają wymiar sprawiedliwości! Tak, jakby wcześniej był on wolny od polityki. Naprawdę zapomnieliśmy o wyrokach ws. ubeków, tajnych współpracowników, czy największych łapówkarzy III RP? Nie pamiętamy już, jak Trybunał Konstytucyjny „przyklepał” polityczną decyzją jej kierownictwa podwyższenie wieku emerytalnego i przejęcie pieniędzy z OFE? To wszystko działo się po cichu. Media owszem o tym mówiły, ale to była mniejszość, trzy stacje nadawały jeden przekaz, większość prywatnych była pod kontrolą jedynie słusznego politycznego środowiska, więc zagrożenie, że zwykły wyborca uzyska świadomość co do polityczności działania „nadzwyczajnej kasty” było niewielkie. Czy takim osobom, jak Krystyna Pawłowicz i Stanisław Piotrowicz brakuje prawniczego doświadczenia? Tego nikt nie twierdzi, nawet ich oponenci. Zarzut podstawowy jest taki: to byli posłowie. Zgoda, Pawłowicz i Piotrowicz to z pewnością politycy z krwi i kości. Czy jednak to musi negatywnie oddziaływać na ich obronę konstytucyjnych praw? Nie. Z pewnością ich polityczne korzenie wpłyną na sposób interpretacji ustawy zasadniczej, ale tak było od początku powstania tego organu. Spójrzmy uczciwie, czy „obiektywni sędziowie”, tacy jak wspomniani Przymusiński, Markiewicz, Łączewski, Żurek czy choćby słynny trybunalski duet Andrzej Rzepliński i Stanisław Biernat są mniej upolitycznieni? Bez żartów. Co z tego, że tamci występują otwarcie, a ci udają że politykami nie są i nigdy nie byli? Fakt jest taki, że wymiar sprawiedliwości nieoczyszczony po PRL, który w niezmienionej praktycznie formie przeszedł gładko do III RP – był i jest upolityczniony i nie stało się to w 2015 r. Co więcej, argument, że ktoś, kto był posłem danej partii będzie realizował jej wytyczne jest o tyle błędny, że z ostatnich nowych sędziów aż dwóch wybranych z nominacji PiS (Pszczółkowski i Wyrembak) postanowiło zapisać się do politycznego obozu oponentów. Jak widać, każdy poseł wchodząc do TK może się kiedyś „odwrócić”. Dodatkowo, jak spojrzeć na historię TK, to najostrzej zaangażowani politycznie sędziowie, mocno związani z opozycją – wcześniej nie byli posłami. Polityk obudził się w nich później.",,
Gwiazda wspinaczki zginęła po odpadnięciu od skały,"Nie żyje Brad Gobright, jeden z najsłynniejszych wspinaczy specjalizujących się w wejściach bez zabezpieczeń. Amerykanin odpadł od ściany podczas schodzenia w klifu w Meksyku.","31-letni Brad Gobright z hrabstwa wybrał się z przyjacielem Aidanem Jacobsonem w góry El Potrero Chico w stanie Nuevo Leon w północnym Meksyku. Wspinacze schodzili z Sendero Luminoso połączeni liną. Jacobson, który przeżył upadek z około 30 metrów, opowiadał, że nagle poczuł szarpnięcie.– Nagle poczułem pociągnięcie i zaczęliśmy spadać. W zasadzie to wszystko było rozmytą plamą. Obydwaj krzyczeliśmy. Wpadłem w jakieś rośliny i wszystko, co widziałem to kawałek jego niebieskiej koszuli – powiedział portalowi OutsideOnline.com 26-letni wspinacz, który doznał niegroźnych obrażeń.Gobright nie miał tyle szczęścia. Spadł około 300 metrów i zginął na miejscu. „Składamy najszczersze kondolencje rodzinie zmarłego. We współpracy z lokalnymi władzami ustalamy okoliczności wypadku i zapewniamy wsparcie konsularne” – napisał w oświadczeniu amerykański Departament Stanu.",,
Dlaczego warto pomagać? Para prezydencka promuje akcję charytatywną,"– Warto pomagać, bo człowiek jest naprawdę szczęśliwy, gdy może dać choćby odrobinę szczęścia innym. Nawet najdrobniejsze gesty wobec drugiego człowieka, jak dobre słowo, uśmiech, chwila rozmowy, zmieniają świat, który staje się lepszy – tak na pytanie „dlaczego warto pomagać?” odpowiedzieli prezydent Andrzej Duda i Agata Kornhauser-Duda. Wystąpili w spocie reklamującym akcję charytatywną „Pomagam z Radością”.","W filmie wypowiadają się również wolontariusze. Mówią, że dobro zawsze wraca i sprawia dużo radości, a pomaganie „to forma podziękowania za to, co dostaliśmy w życiu” i że dzięki niemu „stajemy się lepszymi i szczęśliwszymi ludźmi”. Akcję „Pomagam z Radością” organizuje Zgromadzenie Zakonne Małe Dzieło Boskiej Opatrzności - Orioniści Prowincja Polska. Zgromadzenie już od prawie stu lat służy potrzebującym w kilkunastu ośrodkach rozsianych po całej Polsce. Dzięki tej pomocy organizowanej przy wsparciu życzliwych osób udało się dotrzeć do  dziesiątków tysięcy najbardziej potrzebujących.  Księża, chcąc rozwijać działalność, zorganizowali akcję charytatywną „Pomagam z Radością”, której celem, jest wspieranie dobroczynności, poprzez przekazywanie darów na określone potrzeby konkretnych ośrodków i osób.",,
Jarosław Kaczyński: Musimy być wyspą wolności i sprawiedliwości,"– Musimy być wyspą wolności, nawet jeżeli wokół tej wolności nie będzie. Musimy być także wyspą sprawiedliwości, solidarności i rozwoju – powiedział prezes PiS Jarosław Kaczyński podczas niedzielnej konwencji w Tarnowie (Małopolska), wskazując na potrzebę obrony wartości. – Człowiek we Francji odpowiadał karnie za stwierdzenie, że ze związku dwóch mężczyzn nie może być dzieci. Tu nie ma co się śmiać. Są tacy, którzy proponują, żeby tak było w Polsce – podkreślał.","Kaczyński wskazał, że zadaniem, które stoi przed PiS jest obrona wartości: narodowych, odnoszących się do religii i rodziny. – To jest dziś wszystko przedmiot potężnego ataku. Ci, którzy chcą uczynić z naszego społeczeństwa takie bezradne grupy niemające żadnej tożsamości, grupy, którymi można dowolnie manipulować i korzystać z tego, muszą w Polsce przegrać. Oni gdzie indziej mogą sobie wygrywać, w Polsce muszą przegrać – oświadczył prezes PiS.              Zadeklarował, że „PiS i sojusznicy” są jedyną gwarancją, że siły te przegrają. – Jeśli wygrają nasi przeciwnicy, to nie będzie tak, jak było, jak pani reżyser powiedziała. Tylko będzie dużo gorzej, niż było. Z całą pewnością dużo gorzej, bo do tych wszystkich patologii, do kryzysu w każdej dziedzinie, do upadku finansów publicznych, do podporządkowywania naszych interesów interesom obcym, dojdzie jeszcze i ta wojna, tylko prowadzona co najmniej z cichym, a być może nawet z jawnym poparciem władz. Musimy się przed tym obronić – zapowiedział prezes PiS. – Musimy obronić Polaków przed wiarą w to, co im się wmawia: że jeśli chcecie być tak zamożni, żyć tak dobrze, jak żyje się w wielu krajach na zachodzie, to musicie być tacy sami, jak oni. Nie musimy być tacy sami. Oni przeżywają dzisiaj ciężką chorobę i żądanie od nas, żebyśmy się pozwolili tą chorobą zarazić, to jest żądanie zbyt daleko idące – podkreślił lider PiS.              Jak ocenił, obrony wymaga także jeszcze jedna wartość życia społecznego i politycznego, jaką jest wolność. – Człowiek we Francji odpowiadał karnie za to, że stwierdził, że ze związku dwóch mężczyzn nie może być dzieci. Tu nie ma co się śmiać. Są tacy, którzy proponują, żeby tak było w Polsce. To też musimy obronić, obronić polską wolność – dodał.              – Różnice między kobietą a mężczyzną, nawet jeżeli te drugorzędne cechy się jakoś mieszają, można rozpoznać już na poziomie komórki. Czyli krótko mówiąc, każdy się rodzi albo kobietą, albo mężczyzną. Każdy – mówił Kaczyński. – Żadnych dwóch mamuś, żadnych dwóch tatusiów – dodał.",,
Nikaragua: Podczas zamieszek spłonął dom z sześcioosobową rodziną,"Co najmniej osiem osób zginęło w sobotę w stolicy Nikaragui, Managui, gdzie doszło do kolejnych manifestacji antyrządowych – poinformowała policja. Od dwóch miesięcy w tym kraju trwają protesty przeciwko prezydentowi Danielowi Ortedze.","Sześć ofiar to członkowie jednej rodziny, której dom został podpalony przez zamaskowanych sprawców. Dwie pozostałe osoby zginęły w zamieszkach na ulicy.Protesty zostały w sobotę wznowione po tym, jak Ortega odrzucił apel zwierzchnika nikaraguańskiego Kościoła katolickiego, kardynała Leopoldo Brenesa, który wezwał go do przeprowadzenia przyspieszonych wyborów prezydenckich. „Podkreślamy naszą całkowitą wolę wysłuchania wszystkich propozycji, jednak odbywać się to musi w ramach postanowień konstytucyjnych” – oświadczył Ortega w odpowiedzi na apel.W piątek rząd Nikaragui i ugrupowania opozycyjne uzgodniły zawieszenie broni po tygodniach manifestacji, w których zginęło ponad 170 osób. Strony uzgodniły również porozumienie dotyczące usunięcia blokad drogowych grup opozycyjnych, co było kluczowym żądaniem rządu.",,
Siedmioro na jednego. „Konkurenci” Władimira Putina do fotela prezydenta Rosji,"Osiem osób będzie w Rosji ubiegało się o urząd prezydenta. Centralna Komisja Wyborcza zakończyła proces rejestracji. Siedmiu kandydatów reprezentuje partie polityczne i organizacje społeczne, a jedna osoba jest kandydatem niezależnym.","Nazwisko jedynego kandydata niezależnego, czyli Władimira Putina, znajdzie się na karcie do głosowania pod numerem 4. Sytuująca siebie jako przedstawiciela opozycji pozaparlamentarnej Ksenia Sobczak dostała numer 5. Oprócz nich na karcie do głosowania w porządku alfabetycznym znajdą się: Siergiej Baburin z Rosyjskiego Związku Ogólnonarodowego, Paweł Grudinin z Komunistycznej Partii Federacji Rosyjskiej, Władimir Żyrinowski z Liberalno-Demokratycznej Partii Rosji oraz Maksim Surajkin reprezentujący ugrupowanie „Komuniści Rosji”, rzecznik praw przedsiębiorców Borys Titow i Grigorij Jawliński z opozycyjnej partii „Jabłoko”.Wybory prezydenckie w Rosji odbędą się 18 marca. Według najnowszych sondaży prowadzonych przez różne pracownie, największe szanse na zwycięstwo ma Władimir Putin, na którego chce głosować od 65 do 72 proc. wyborców.",,
Niemcy chcą aktywnie integrować imigrantów. Według zasady „pomagać i wymagać”,"Ustawę o integracji imigrantów przyjął w środę niemiecki rząd. Ma ona ułatwić im naukę języka i znalezienie pracy.  Dla azylantów, którzy odmawiają udziału w kursach integracyjnych, w dokumencie przewidziano sankcje. MSW zapewnia, że nie powstaną etniczne getta.","Projekt ustawy integracyjnej został przyjęty po wielomiesięcznych dyskusjach podczas dwudniowego posiedzenia wyjazdowego rządu w pałacu Meseberg pod Berlinem na terenie kraju związkowego Brandenburgia.    „Kamień milowy” w niemieckiej polityce Kanclerz Angela Merkel określiła wypracowany przez koalicyjny rząd dokument mianem „kamienia milowego” w niemieckiej polityce wobec imigrantów. Jak zaznaczyła, pracując nad projektem, rząd kierował się zasadą „pomagać i wymagać”.   Państwo przedstawia cudzoziemcom szukającym schronienia w Niemczech bogatą ofertę umożliwiającą integrację i pracę, oczekując równocześnie od uchodźców, że skorzystają z tej oferty i dołożą starań, by zintegrować się w społeczeństwie niemieckim – zaznaczyła szefowa rządu podczas spotkania z dziennikarzami. Najpierw język, potem praca Zdaniem Nahles najlepszym sposobem na integrację jest praca, a kluczem do jej znalezienia jest znajomość języka. Projekt ustawy przewiduje tworzenie dotowanych z budżetu miejsc pracy w niepełnym wymiarze dla imigrantów, którzy dopiero czekają na rozpatrzenie wniosku o azyl.   Ograniczone mają zostać czasowo przepisy stanowiące, że przy obsadzaniu miejsc pracy pierwszeństwo mają obywatele Niemiec oraz obywatele Unii Europejskiej. Władze lokalne będą mogły jednak utrzymać w mocy restrykcje na terenach o dużym bezrobociu. Osoby biorące udział w kursach szkolenia zawodowego będą chronione przed deportacją nawet wtedy, gdy ich wniosek o azyl zostanie odrzucony.  Władze rozszerzą ofertę kursów integracyjnych i językowych dla imigrantów, by mógł w nich uczestniczyć każdy imigrant mający szanse na pozostanie w Niemczech. Program tych kursów został uzupełniony o informacje dotyczące demokratycznego systemu politycznego i praw kobiet. Osoby, które odmówią udziału w kursach lub przerwą je bez usprawiedliwienia, będą karane obniżeniem świadczeń. Nieograniczone prawo do przebywania w Niemczech, przyznawane obecnie automatycznie po trzech latach, otrzymają w przyszłości tylko ci uchodźcy, którzy opanują język niemiecki i będą mogli sami się utrzymać.     Rząd przyznał ponadto władzom lokalnym prawo do wyznaczania uchodźcom w ciągu pierwszych trzech lat miejsca, w którym mają zamieszkać. Obecnie większość z nich osiedla się w największych miastach Niemiec, co przyczynia się do zaostrzenia konfliktów społecznych wynikających m.in. z braku mieszkań czy miejsc w przedszkolach.  94 mld euro na projekt   W zeszłym roku do Niemiec przyjechało 1,1 mln imigrantów, głównie z Bliskiego Wschodu i Afryki. Od początku bieżącego roku niemiecką granicę z zamiarem ubiegania się o status azylanta bądź uchodźcy przekroczyło ponad 200 tys. osób. Projekt ustawy ostro krytykują organizacje broniące praw imigrantów oraz opozycja. Szefowa partii Zielonych Simona Peter oświadczyła, że nowe przepisy umacniają stereotyp „leniwego i brzydzącego się pracą uchodźcy”. Koalicja rządowa planuje uchwalenie ustawy przed przerwą wakacyjną Bundestagu. Z przecieków prasowych wynika, że budżet centralny zamierza do 2020 roku wydać na przyjęcie i integrację uchodźców niemal 94 mld euro. Równie wysokie koszty będą musiały ponieść kraje związkowe.",,
"Niżny Tagił. Miasto fabryk, czołgów i zbrodni","Myślisz o skokach narciarskich i wyobrażasz sobie piękne widoki, śnieżny krajobraz gór i rześkie powietrze.  Nie tym razem. Niżny Tagił to jedno z najgorszych na świecie miejsc do życia. Miasto trującego powietrza, ogromnej liczby fabryk i szokujących zbrodni. W sobotę i niedzielę to właśnie tam rywalizować będą Kamil Stoch i spółka w Pucharze Świata.","Niżny Tagił nazywany jest „miastem kolorowego nieba”. Brzmi zachęcająco, ale nie ma to nic wspólnego z wyjątkowymi zjawiskami atmosferycznymi. W mającym nieco ponad 300 tysięcy mieszkańców ośrodku znajduje się aż 606 zakładów przemysłowych. Nigdzie na świecie nie ma takiego zagęszczenia fabryk. Kolorowe niebo bierze się z wydobywających się z kominów zanieczyszczeń. Przeważnie są białe lub czarne, ale zdarzają się także krwisto-czerwone lub ciemnozielone. Tutaj nikt nie przejmuje się smogiem i pewnie także jeszcze nikt nie słyszał o pyłach zawieszonych i emitowanych do atmosfery metalach ciężkich. Fabryki produkują rocznie ponad 600 tysięcy ton odpadów i zanieczyszczeń, czyli blisko 1,6 tony na mieszkańca. Efekt? Choć zimy są tutaj niezwykle srogie i śnieżne, to z nieba rzadko pada biały śnieg. Zanieczyszczone opady zanim opadną na ziemię zmieniają kolor na żółty. Niżny Tagił, położony w samym środku Uralu, na granicy Europy i Azji, to ponoć tutaj obecny jest największy odsetek zachorowań na raka żołądka i płuc w Rosji. Ponoć, bo oficjalne statystyki próżno gdziekolwiek znaleźć. Choroby dotykają także dzieci. Trudno się dziwić skoro jedna gigantyczna fabryka przypada tutaj na nieco ponad sześciuset mieszkańców. Miasto fabryk i czołgówPierwsze z nich powstały na początku XVIII, gdy odkryto tutaj złoża żelaza i siarki. Na największe odkrycie trzeba było jednak poczekać ponad 100 lat. gdy swój zakład zbudował Jefim Czerepanow. To dzięki niemu w czwartej dekadzie XIX wieku Cesarstwo Rosyjskie zyskało pierwszą lokomotywę parową. Według portalu turystycznego Trip Advisor skromny pomnik wynalazku inżyniera to dziś największa atrakcja miasta. Drugie miejsce zajmuje gigantyczny monument ku czci klasy pracującej. Ale Niżny Tagił to przede wszystkim przemysł zbrojeniowy. To tutaj ewakuowano z Charkowa fabrykę czołgów T-34 podczas II wojny światowej. Raz w roku odbywa się tam międzynarodowa wystawa i targi sprzętu wojskowego. Wtedy też każdy chętny mieszkaniec może ulicami miasta przejechać się… czołgiem. Obok znajduje się też gigantyczna jednostka wojskowa, gdzie siedzibę mają wojska rakietowe. Według różnych plotek Rosjanie trzymają tam rakiety z głowicami nuklearnymi. Może być w tym tyle samo prawdy, co w legendzie, że nowojorska Statua Wolności pokryta jest miedzią właśnie z uralskiego miasta. Podobnie twierdzą Francuzi i Norwegowie, a jak jest naprawdę, nie wie nikt. Miasto więzień i tatuażuNiżny Tagił to też miasto… więzień. Choć populacja uralskiej miejscowości niewiele przekracza 350 tysięcy mieszkańców, zlokalizowanych jest tutaj aż… osiem zakładów karnych. Swoją siedzibę ma tutaj więzienie dla.. policjantów czy kobiet, ale większość z nich to kolonie karne, gdzie więźniowie za darmo pracują w przemyśle zbrojeniowych. W tym tkwi też sekret popularności rosyjskich czołgów. Dzięki współczesnej formie gułagów Rosjanie mogą wyprodukować uzbrojenie dużo taniej od konkurencji i sprzedać po dużo lepszej cenie niż Amerykanie. Przestępczość to także znak rozpoznawczy miasta położonej na środkowym Uralu. Według danych policyjnych w latach 90. XX wieku do mafii należał co drugi dorosły mężczyzna. – Nie ma osoby, której członek rodziny lub ktoś bliski, nie siedziałby w więzieniu za przynależność do grup przestępczych – pisze na swoim blogu Ask Ural Luba Suslyakowa. Dzięki temu Niżny Tagił stał się także symbolem… sztuki tatuażu więziennego, choć splendoru do zakładu karnego Kresty w Sankt Petersburgu jeszcze trochę mu brakuje. Nie mniej jednak wytatuowani więźniowie z Niżnego Tagiłu trafili do trzytomowego albumu Rosyjskiej Szutki Tatuażu Więziennego. Wydany jakiś czas temu album przez Siergiej Wasiliewa odbił się szerokim echem w Europie, a wystawę zdjęć autora można było oglądać m.in. w Londynie.  Miasto zbrodniNajbardziej szokująca wydarzyła się już w XXI wieku. W 2007 roku w oddalonej o 60 kilometrów od Niżnego Tagiłu lesie pies odkrył masowy grób, w którym jak się okazało pochowane były ciała piętnastu kobiet w wieku od 13 do 25 lat. Jak okazało się podczas śledztwa w latach 2002-5, Gang Sutenerów, jak nazwała ich miejscowa prasa, zapraszał młode dziewczyny na piknik pod miasto. – Kobiety wabił przystojny Mark Kustowski, na codzień pracownik fabryki. Był czarujący, szarmancki oferował wypad na grilla za miasto. Kiedy ofiara trafiła już do lasu, tam czekali pozostali członkowie gangu. Dziewczynom proponowano pracę w agencji towarzyskiej. Część z nich pod groźbą śmierci godziła się na to. Pozostałe były gwałcone i później mordowane – opowiadał w rozmowie z Komsomolskają Prawdą prokurator Nayil Rizwanow. Przywódca grupy Eduard Chudinow został skazany na karę dożywocia, a najbardziej szokujący w tym wszystkim był fakt, że jedną z jego ofiar była jego czternastoletnia córka.",,
UE  szykuje uderzenie w Rosję. Na „czarnej liście” dodatkowe 19 nazwisk,Kraje UE wstępnie uzgodniły dodanie 19 osób i dziewięciu podmiotów do listy objętych sankcjami wizowymi i finansowymi w związku z konfliktem na Ukrainie - podały w czwartek unijne źródła. Ostateczne decyzje podejmą w poniedziałek szefowie dyplomacji państw UE.,"Dyplomaci zastrzegają, że czwartkowe spotkanie ambasadorów w sprawie rozszerzenia czarnej listy nie zakończyło się formalnym porozumieniem.  Według nieoficjalnych informacji, na listę mają zostać wpisani przede wszystkim kolejni liderzy prorosyjskich separatystów, ale także pięciu rosyjskich polityków. Dotkną ich restrykcje w formie zakazu wjazdu do UE oraz zamrożenia aktywów. Podmioty, których aktywa mają zostać zamrożone, to w większości ugrupowania separatystów.   Grecja prosi o czas   Jak informują dyplomaci, nowa lista osób objętych sankcjami miała zostać uzgodniona już w środę, ale decyzję wstrzymywała ambasada Grecji, która poprosiła o więcej czasu na konsultacje z rządem w Atenach. Lewicowa Syriza, która przejęła pod koniec stycznia władzę w Grecji, była w przeszłości sceptyczna w sprawie unijnych sankcji wobec Rosji, a eurodeputowani tej partii głosowali w PE przeciwko ratyfikacji umowy stowarzyszeniowej UE-Ukraina. Unia odpowiada na eskalację konfliktu   29 stycznia ministrowie spraw zagranicznych państw UE na nadzwyczajnym spotkaniu w Brukseli zlecili przygotowanie w ciągu tygodnia nowego spisu osób do wpisania na czarną listę. Decyzja ta jest konsekwencją eskalacji konfliktu na wschodniej Ukrainie.  24 stycznia w ostrzale Mariupola zginęło 30 osób, 100 zostało rannych. Odpowiedzialnością za eskalację UE obarczyła Rosję, która – w ocenie Unii – nieprzerwanie wspiera separatystów na Ukrainie.  Ministrowie uzgodnili też, że przedłużają obowiązujące od marca 2014 roku sankcje wizowe i finansowe do września bieżącego roku. Sankcje te dotyczą już 132 osób oraz 28 firm i organizacji. Są to zarówno liderzy separatystów, jak i rosyjscy politycy, wojskowi oraz osoby związane z Kremlem.",,
Miliardy dolarów dla Afganistanu kończą w kieszeniach urzędników,"Powszechna korupcja niweczy wysiłek odbudowy Afganistanu – głosi głosi raport amerykańskiego specjalnego inspektora generalnego ds. odbudowy tego kraju (SIGAR). Autorzy konkludują, że walka z procederem powinna być od początku priorytetem misji USA w tym kraju.","„Powszechna w kraju korupcja napędza rozżalenie Afgańczyków wobec rządu i kanalizuje wsparcie materialne dla bojowników” – napisano w raporcie. SIGAR sugeruje, że to Stany Zjednoczone przyczyniły się do wzrostu korupcji, zbyt wolno orientując się w skali problemu, gdy wprowadzały dziesiątki miliardów dolarów do gospodarki Afganistanu.„Obecnie w Afganistanie korupcja pozostaje ogromnym wyzwaniem dla bezpieczeństwa, politycznej stabilności i rozwoju” – wskazują autorzy dokumentu zatytułowanego „Korupcja w czasie konfliktu: wnioski z doświadczeń Stanów Zjednoczonych w Afganistanie”.Zdaniem SIGAR rząd amerykański powinien był uznać działania antykorupcyjne za jeden z najważniejszych celów po obaleniu talibów w 2001 roku.",,
„GW” oskarża patriotyczną fundację o „doprowadzenie do przemocy”. Znów chodzi o LGBT,"„Informacja opublikowana w Gazecie Wyborczej pod tytułem »Maksymalny grant dla wrogów LGBT«, jest nieprawdziwa i stanowi pomówienie fundacji oraz osób z nią związanych” – informuje na swojej stronie internetowej Fundacja Polski Instytut Rzeczypospolitej Suwerennej. „Wyborcza”, powołując się na prezydenta Białegostoku, oskarża „ludzi z instytutu” o „doprowadzenie do przemocy”.","„Informacja opublikowana w artykule Gazety Wyborczej pod tytułem »Maksymalny grant dla wrogów LGBT«, który ukazał się w dniu 14.08.2019 r. o treści: »…prezes Przemysław Klimek to organizator blokady Marszu Równości w tym mieście. Prezydent Tadeusz Truskolaski wskazał ludzi z instytutu jako winnych doprowadzenia do przemocy.« jest nieprawdziwa i stanowi pomówienie fundacji oraz osób z nią związanych” – pisze Fundacja PIRS.  „Zacytowana, kłamliwa wypowiedź prezydenta Tadeusza Truskolaskiego skutkowała wezwaniem do usunięcia następstw naruszenia dóbr osobistych. Pan prezydent nie spełnił żądania w terminie, w związku z czym sprawa zostanie skierowana na drogę postępowania sądowego, gdzie domagać się będziemy stosownych przeprosin oraz zadośćuczynienia” – czytamy w oświadczeniu.   „W związku z rozpowszechnieniem nieprawdziwych informacji na temat fundacji i osób z nią związanych, media, które publikują te treści, zostaną wezwane do dokonania sprostowania informacji w artykułach prasowych. Działania godzące w dobre imię fundacji skutkować będą podejmowaniem kroków prawnych” – pisze Fundacja.",,
Młodzi są zafascynowani historią Powstania Warszawskiego,"Prezes Zarządu Głównego Światowego Związku Żołnierzy Armii Krajowej Leszek Żukowski wygłosił w czwartek emocjonalne wystąpienie na temat Powstania Warszawskiego. – Czy młodzież z tamtych lat była inna? I jeśli tak, to na czym polegała różnica? Była inna. Wychowywani w wolnej Polsce, po latach niewoli, którą pamiętali rodzice i nauczyciele, byliśmy uczeni w domach, w szkole i w harcerstwie, że najważniejsza jest ojczyzna – powiedział pod pomnikiem Państwa Podziemnego. Dodał, że dzisiaj niewielu młodych należy do harcerstwa. Wielu preferuje za to życie w sieci i hejt. W rozmowie z portalem tvp.info uczestnicy obchodów 75. rocznicy Powstania Warszawskiego zapewniają, że jest inaczej i będą do końca życia wdzięczni powstańcom.","Leszek Żukowski, ps. „Antek” to nie jedyny uczestnik Powstania Warszawskiego, który niepokoi się o młode pokolenie. – Spotkałem powstańca i on mi zadał takie pytanie. Właśnie tej natury, pokazując na ogródki kawiarniane i młodzież. „Czy oni byliby zdolni do tego samego co my?” Zastanowiliśmy się wspólnie – opowiadał portalowi tvp.info poseł PiS Zbigniew Gryglas.  – Odpowiedzieliśmy: tak. Tak, bo Polska jest niebywałym miejscem. Polska jest wyjątkowym zupełnie krajem, który inspiruje, pociąga i stawia takie wyzwania. Mam nadzieję, że ta młodzież nie będzie musiała  chwycić za broń i nie znajdzie się w takiej sytuacji jak nasi wielcy bohaterowie – powiedział poseł PiS. Podobnego zdania jest jego kolega z klubu parlamentarnego. – Dzisiaj młodzi są bardzo patriotyczni. Widać to nie tylko na ulicach Warszawy czy innych polskich miast, ale również w sieci. Tam jest bardzo dużo patriotyzmu i miłości do ojczyzny. Zmieniły się formy komunikacji. Dużą rolę odgrywają media społecznościowe. Wystarczy jednak wejść na te największe portale społecznościowe. Widać tam, że Polacy pamiętają o Powstaniu Warszawskim – stwierdził w rozmowie z portalem tvp.info poseł PiS Jarosław Krajewski.",,
"Brak wystarczających dowodów, aby oskarżyć Neymara o gwałt","Po zakończonym dochodzeniu brazylijska policja poinformowała, że nie posiada wystarczających dowodów, aby oskarżyć gwiazdę futbolu Neymara o zgwałcenie kobiety w Paryżu – ogłosiła prokuratura w Sao Paulo.","Do zdarzenia doszło w połowie maja w jednym z hoteli we francuskiej stolicy. Modelka Najila Trindade zeznała, że do pokoju zaprosił ją Neymar, a następnie zgwałcił. Piłkarz odrzucił oskarżenia, twierdząc, że padł ofiarą oszustki. W ostatnich tygodniach oboje byli przez wiele godzin przesłuchiwani. Jak poinformowały brazylijskie media, pierwsza faza postępowania policyjnego śledztwa została zakończona. Wyjaśniono, że na razie brak wystarczających dowodów, aby oskarżyć Neymara o gwałt czy napaść fizyczną. Prokurator ma teraz 15 dni na podjęcie decyzji. Może oskarżyć reprezentanta Brazylii, oddalić żądania kobiety lub postanowić o dalszym dochodzeniu. Ostatnie miesiące to pasmo niepowodzeń Neymara, m.in. z powodu kontuzji opuścił wiele meczów w Paris Saint-Germain, a kiedy wrócił do gry, wkrótce sezon się skończył. Później doznał kolejnego urazu i nie wystąpił w prestiżowym turnieju Copa America, który wygrali Brazylijczycy. Francuski klub chce sprzedać napastnika, jednak obecnie przeszkodą jest cena. PSG w 2017 r. zapłaciło za niego Barcelonie rekordowe 222 mln euro.",,
Tomasz Grodzki nowym marszałkiem Senatu,"Tomasz Grodzki został nowym marszałkiem Senatu. Kandydaturę złożoną przez senatorów opozycji poparło 51 senatorów. Jego kontrkandydat i dotychczasowy przewodniczący izby, Stanisław Karczewski z Prawa i Sprawiedliwości, otrzymał 48 głosów. Jeden z senatorów wstrzymał się od głosu.","Powołując się na przepis ustawy, który wymaga od senatorów jawnego głosowania w sprawach personalnych, marszałek senior Senatu X kadencji Barbara Borys-Damięcka zarządziła głosowanie imienne. Parlamentarzyści wrzucali karty z oddanymi głosami do przezroczystej urny.  Po głosowaniu ustępujący marszałek Stanisław Karczewski podszedł do Grodzkiego i pogratulował mu objęcia funkcji. Obejmując przewodnictwo obrad Tomasz Grodzki wygłosił krótkie przemówienie, we którym zapewnił, że „jeśli ktoś myśli, że będziemy tylko rolą hamulcowego dla Sejmu, to jest w błędzie”.  – Senat musi tylko i wyłącznie wrócić do swojej roli, czyli zamiast szybkiego prawa ustanawiać dobre prawo – tłumaczył nowy marszałek izby wyższej.",,
Pokażmy modlitewną pamięć w internecie. Rusza akcja #Zaduszki,W uroczystość Wszystkich Świętych i w Dzień Zaduszny na grobach naszych bliskich płoną znicze. To znak pamięci i modlitwy. Pokażmy modlitewną pamięć także w internecie i włączmy się w akcję #Zaduszki - zachęca rzecznik KEP ks. Paweł Rytel-Andrianik.,"„Idea akcji #Zaduszki świetnie przyjęła się wśród internautów. Przez ostatnie dwa lata zamieścili oni w internecie tysiące zdjęć, zapewnień o modlitwie i próśb o nią” – podkreślił w przekazanym komunikacie rzecznik episkopatu. Wyjaśnił jednocześnie, że akcja ma na celu przede wszystkim tworzenie wspólnoty modlitewnej. Dodał, że „mamy też szansę na pokazanie całemu światu, jak piękna jest Polska tradycja modlitwy za zmarłych, dekoracji grobów i odwiedzin na cmentarzach”. Ks. Rytel-Andrianik zachęcił internautów do włączenia się w akcję #Zaduszki. Wyjaśnił, że Zaduszki to „dzień wspomnienia wszystkich wiernych zmarłych. W czasie wizyt na cmentarzach zróbmy zdjęcie, np. smartfonem, i zamieśćmy je na Facebooku czy Twitterze z hasztagiem #Zaduszki. Będzie to jeden ze znaków naszej modlitewnej pamięci”. „Stwórzmy wspólnotę modlącą się w intencji zmarłych, dla których nasza modlitwa jest największym darem, którego oni tak bardzo potrzebują” – zachęcił wiernych rzecznik KEP.",,
PKW wylosowała numery list wyborczych,"Państwowa Komisja Wyborcza wylosowała listy komitetów. Z jedynką - PSL, Prawo i Sprawiedliwość to numer 2, lista numer 3 to Sojusz Lewicy Demokratycznej, kandydaci Konfederacji wystartują z listy numer 4, a piątka to Koalicja Obywatelska.","W losowaniu numerów list wyborczych wzięło udział łącznie dziewięć komitetów, które zarejestrowały listy kandydatów do Sejmu w więcej niż jednym okręgu wyborczym. Najpierw losowane były numery dla pięciu komitetów, które zarejestrowały swoje listy we wszystkich okręgach wyborczych. Z jedynką – PSL, Prawo i Sprawiedliwość to numer 2, lista numer 3 to Sojusz Lewicy Demokratycznej, kandydaci Konfederacji wystartują z listy numer 4, a piątka to Koalicja Obywatelska. PKW wylosowała też numery od 6 do 9 dla komitetów, które nie zarejestrowały list we wszystkich okręgach. Numer 6 przypadł Prawicy, 7 – Akcji Zawiedzionych Emerytów i Rencistów, 8 to Bezpartyjni Samorządowcy, a 9 – Skuteczni Piotra Liroya Marca. Pełnomocnik wyborczy KW PiS Krzysztof Sobolewski powiedział dziennikarzom po losowaniu, że nie przywiązuje do niego dużej wagi, ale numer 2 to „dobra wróżba na drugą kadencję”. Dziennikarze pytali też Sobolewskiego o kandydata PiS w wyborach do Sejmu z okręgu katowickiego Leszka Piechotę, który jeszcze przed piątkowym losowaniem w PKW zamieścił na swoim plakacie wyborczym numer listy i miejsce. Podany przez niego numer listy, czyli 2, zgadzał się z wynikiem losowanie w Komisji. – Jak widać ktoś ma zdolności i widzi w przyszłość. Chętnie porozmawiam z panem senatorem, kandydatem skąd wiedział o numerze listy, przyda się na przyszłość takie przewidywanie – zaznaczył Sobolewski. Julia Zimmermann (lewica) oceniła, że numer 3 jest idealny dla list KW Sojuszu Lewicy Demokratycznej. – Listy, która łączy trzy pokolenia lewicy, trzy główne partie i ma teraz numer 3, to dokładnie jest to, czego chcieliśmy – zadeklarowała. W wyborach do Sejmu Polska podzielona jest na 41 okręgów różnej wielkości. Najmniejszym okręgiem, gdzie wybiera się 7 posłów jest Częstochowa, zaś największym Warszawa – tu do zdobycia jest aż 20 mandatów. W tegorocznych wyborach do Sejmu w całym kraju będzie obowiązywała jednostronicowa karta do głosowania – na karcie będą umieszczone zarejestrowane w danym okręgu wyborczym listy kandydatów na posłów. Wybory parlamentarne odbędą się 13 października. Polacy wybiorą 460 posłów i 100 senatorów na czteroletnią kadencję. W losowaniu numerów list wyborczych wzięło udział łącznie dziewięć komitetów, które zarejestrowały listy kandydatów do Sejmu w więcej niż jednym okręgu wyborczym. Najpierw losowane były numery dla pięciu komitetów, które zarejestrowały swoje listy we wszystkich okręgach wyborczych. Z jedynką – PSL, Prawo i Sprawiedliwość to numer 2, lista numer 3 to Sojusz Lewicy Demokratycznej, kandydaci Konfederacji wystartują z listy numer 4, a piątka to Koalicja Obywatelska. PKW wylosowała też numery od 6 do 9 dla komitetów, które nie zarejestrowały list we wszystkich okręgach. Numer 6 przypadł Prawicy, 7 – Akcji Zawiedzionych Emerytów i Rencistów, 8 to Bezpartyjni Samorządowcy, a 9 – Skuteczni Piotra Liroya Marca.",,
Po rozmowach w Belwederze. Prezydent desygnuje Mateusza Morawieckiego na premiera,"W czwartek przed południem prezydent Andrzej Duda desygnuje Mateusza Morawieckiego na premiera i powierzy mu misję tworzenia rządu – poinformował PAP, po spotkaniu Andrzeja Dudy z premierem Morawieckim i prezesem PiS Jarosławem Kaczyńskim, szef gabinetu prezydenta Krzysztof Szczerski.","W środę po godz. 20 w Belwederze odbyło się spotkanie konsultacyjne prezydenta Andrzeja Dudy, prezesa PiS Jarosława Kaczyńskiego i premiera Mateusza Morawieckiego. Jego tematem były m.in. harmonogramu tworzenia nowego rządu i plany rządu na pierwsze miesiące pracy. Spotkanie zakończyło się po północy, po ponad czterech godzinach.„Było to bardzo dobre, robocze oraz merytoryczne spotkanie dotyczące planów politycznych na najbliższy czas, włącznie z powołaniem rządu oraz planów pracy większości sejmowej” – ocenił Szczerski to spotkanie.",,
"Palikot zyskuje, PiS traci","Gdyby wybory parlamentarne odbyły się na początku
marca, PO uzyskałaby 29 proc. głosów, a PiS 22 proc. – wynika z najnowszego
sondażu TNS OBOP. Na Ruch Palikota chciało głosować 12 proc. badanych, na SLD – 9 proc., a na PSL – 5 proc.","Poniżej 5 proc. progu wyborczego znalazły się: Solidarna Polska (2 proc.),Polska Jest Najważniejsza (1 proc.), Nowa Prawica (1 proc.). Niemal co piąta osoba (18 proc.) gotowa wziąć udział w wyborach nie wie, jakie ugrupowanie by poparła. W porównaniu z lutym praktycznie nie zmieniło się poparcie dla PlatformyObywatelskiej (wzrost o 1 punkt procentowy), jednocześnie spadł odsetek osób gotowych oddać głos na Prawo i Sprawiedliwość (o 4 punkty procentowe).Na Ruch Palikota zagłosowałoby w marcu o 2 punkty procentowe więcej badanych niż w poprzednim miesiącu; wyniki SLD i PSL nie zmieniły się. W marcu zdecydowaną gotowość do wzięcia udziału w wyborach do Sejmuzadeklarowało 32 proc. ankietowanych; 27 proc. raczej zdecydowałoby sięgłosować. 22 proc. badanych oświadczyło, że na pewno nie poszłoby na wybory; 13 proc. odpowiedziało, że „raczej nie”. 6 proc. badanych nie wie, czy wzięłoby udział w wyborach.Jak poinformował TNS OBOP, jeśli uwzględni się tylko wyborców, którzy wiedzą, na jaką partię by zagłosowali, PO uzyskałaby 36 proc. głosów, PiS – 27 proc. Ruch Palikota – 15 proc., SLD – 10 proc., a PSL – 6 proc.Sondaż TNS OBOP został zrealizowany w dniach 1-4 marca na reprezentatywnej,losowej 980-osobowej ogólnopolskiej próbie osób od 18. roku życia zapośrednictwem bezpośrednich wywiadów kwestionariuszowych.Prezentowane wyniki poparcia dla partii dotyczą 583 osób deklarujących„zdecydowanie” lub „raczej” zamiar uczestniczenia w wyborach. Maksymalny błąd statystyczny w tym przypadku wynosi +/- 4 proc.",,
"Sąd potwierdza wyrok ws. drukarza, który nie chciał drukować dla fundacji LGBT","Sąd apelacyjny w Łodzi utrzymał w mocy wyrok na pracownika prywatnej drukarni, który z powodu przekonań odmówił wydrukowania plakatów fundacji LGBT. W poprzedniej instancji mężczyzna został uznany za winnego wykroczenia; sąd odstąpił od wymierzenia mu kary.","Apelację od wydanego w marcu wyroku Sądu Rejonowego ws. drukarza, który z powodu przekonań odmówił wydrukowania plakatów fundacji LGBT, złożyli: pełnomocnik oskarżyciela posiłkowego, prokuratura i obrońca.„Wyrok sądu odwoławczego nie ma zabarwienia ideologicznego. Sąd nie wypowiada się ani za, ani przeciw orientacji grup LGBT albo pana obwinionego. Jest wyrazem tego, że zasada równości wobec prawa jest nadrzędna” – podkreślił w uzasadnieniu sędzia Grzegorz Gała.Łódzki drukarz Adam J. został obwiniony o to, że umyślnie i bez uzasadnionej przyczyny odmówił wykonania usługi jednej z fundacji LGBT – co jest wykroczeniem. Do sprawy włączyły się prokuratura i Rzecznik Praw Obywatelskich.",,
Życzenia od ambasady USA. Amerykanie zaśpiewali „Jingle Bells” po polsku [WIDEO],Żołnierze z  Orkiestry Sił Powietrznych Stanów Zjednoczonych znów śpiewają w języku polskim. Tym razem podjęli się wykonania popularnego nie tylko w USA utworu „Jingle Bells”.,"Polska wersja słynnej piosenki to świąteczna niespodzianka od Ambasady USA w Warszawie.  Na nagraniu, na którym możemy zobaczyć żołnierzy wykonujących utwór „Jingle Bells”, pojawiła się również ambasador  Georgette Mosbacher, która złożyła Polakom życzenia z okazji świąt Bożego Narodzenia. Warto przypomnieć, że żołnierze Singing Sergeants z Orkiestry Sił Powietrznych Stanów Zjednoczonych nie pierwszy raz mierzą się z językiem polskim. W październiku wykonali utwór   „Ściernisko” zespołu Golec uOrkiestra, co spotkało się z uznaniem samych braci Golec.",,
Prawybory dla jednej osoby,"We wtorek mija termin zgłaszania się chętnych w prawyborach prezydenckiego kandydata Platformy Obywatelskiej i Koalicji Obywatelskiej. Wygląda na to, że Donald Tusk przynajmniej w tej jednej sprawie pozostał trendsetterem swojego środowiska politycznego – poza Małgorzatą Kidawą-Błońską nie zgłosił się nikt.","Owszem, byli tacy, którzy to rozważali lub też byli przez kolegów rozważani, namawiani, po cichu lansowani przez media. Był Radosław Sikorski, który zaczął w pewnym momencie mówić coś o „ustawionych prawyborach”, w których niespecjalnie paliłby się brać udział.Można to zrozumieć – przy wyraźnym preferowaniu kontrkandydatki przez partyjne kierownictwo, dla byłego szefa MSZ byłaby to powtórka z niezbyt chyba przyjemnej rozrywki. Sikorski brał przecież udział w poprzedniej imprezie tego typu, w 2010 r., ustawionej w dwójnasób. Donald Tusk bardzo pilnował, by do prawyborów nie zgłosił się nikt poza wyznaczoną autorytatywnie dwójką, a przy tym wyraźnie dawał do zrozumienia, że jego poparciem cieszy się Bronisław Komorowski. Dla partyjnych dołów Sikorski pozostawał wciąż jeszcze ciałem trochę obcym, wystarczy przypomnieć, że raptem trzy lata wcześniej dopiero żegnał się z rządem Prawa i Sprawiedliwości, w portfolio mając współpracę z premierami Kaczyńskim i Olszewskim oraz nagrodę człowieka Roku „Gazety Polskiej”, Komorowski zaś był platformersem z krwi, kości i SKL-u, sprawa była więc z góry przesądzona. Przez chwilę wspominało się nawet o Bartoszu Arłukowiczu, to jednak kandydatura mocno polaryzująca, a przy tym kłopotliwa też dla potencjalnego koalicjanta – Lewicy, którą pomorski polityk w swoim czasie opuścił w zamian za stworzone specjalnie dla niego stanowisko w rządzie. Niewiele wcześniej ten sam Arłukowicz był, obok zapomnianego dziś radomskiego posła Marka Wikińskiego, najostrzejszym krytykiem Platformy w szeregach SLD, a oba te fakty z przeszłości dostarczyłyby na pewno wiele amunicji oponentom. Kilka dni temu na listę wskoczył jeszcze marszałek senatu, profesor Tomasz Grodzki, w którym dość gwałtownie i rozpaczliwie, choć nie bez podstaw, zobaczono nową nadzieję opozycji. Grodzki z dnia na dzień stał się symbolem możliwej wygranej, trzecią osobą w państwie i ucieleśnieniem marzeń o sukcesie mocno już wygłodniałych po latach porażek polityków i sympatyków Platformy. Ale i marszałek senatu, choć spotyka się z przyjęciem medialnym tak ciepłym, że aż parzy („marszałek sam ściele łóżko” – zachwyca się jeden z tabloidów, prezentując dokumentację tego ważnego faktu i marszałkowi zdecydowanie nie pomagając, przesadzić bowiem łatwo), do pałacu prezydenckiego się jednak nie wybiera. Tomasz Siemoniak w radiowej Trójce mówi, że nie brak w partii osób, które uważają się za lepszych kandydatów od Małgorzaty Kidawy-Błońskiej, wciąż jednak nie zadeklarowały się co do startu w prawyborach. Mają na to jeszcze kilkanaście godzin, niemniej czas nagli. Tymczasem jednak bezkonkurencyjna i oczywista kandydatka zaliczyła ostatnio najpoważniejszą wpadkę swojej kariery. Kiedy tylko okazało się, że lewica w sejmie zastanawia się, czy nie poprzeć PiS w sprawie 30-krotności, pani marszałek stwierdziła, że takim głosowaniem jej koledzy pokażą, że są nic nie warci. „Że są z PiS” – uzupełniła wypowiedź, dopytana przez dziennikarza, który wolał najwyraźniej upewnić się, czy dobrze usłyszał. W ten sposób najbardziej koncyliacyjna kandydatka nagle stała się osobą dzielącą ludzi dość bezceremonialnie i to nawet w obrębie swojego własnego, przynajmniej na czas drugiej tury, obozu politycznego. W efekcie Włodzimierz Czarzasty stwierdził, że temat wsparcia jej kandydatury jest już zakończony, a wcześniej o słowach Kidawy-Błońskiej dość mocno zdążyło wypowiedzieć się kilku innych polityków jego formacji. I choć w obliczu wyboru Duda – Kidawa-Błońska wyborcy lewicy prędzej przestaną się dąsać i zdecydują się na mniejsze (dla nich) zło niż pozostanie w domu, jest to jednak bardzo poważny zgrzyt we wzajemnych relacjach. Który zresztą przekłada się i na sposób, w jaki na Twitterze rozmawiają ze sobą partyjne doły. Przedstawicielom elektoratu KO zdarza się już nawet żałować, że lewica znalazła się w sejmie, lewicowcy zaś narzekają, że „Gazeta Wyborcza” w zwalczaniu ich poglądów może sobie podać rękę ze skrajna prawicą (tak, wszystkie takie rzeczy można było przeczytać w ciągu ostatnich dwóch dni).Prawybory miały być w zamyśle okazją do tego, by móc pokazać Platformę jako miejsce żywej debaty, w której nie brak osób mogących odmienić zdominowaną przez PiS scenę polityczną. Jednak na dzień przed ogłoszeniem kluczowych dla partii wiadomości wygląda na to, że tylko potwierdza się wszystko, co już wiemy, a co nie jest dla tej siły politycznej i oceny jej możliwości korzystne. Zamiast prawyborów czekają nas raczej kolejne dyskusje nad przywództwem, wzmacniane bardzo złymi dla Grzegorza Schetyny sondażami. Czy w ostatniej chwili czeka nas nagły zwrot akcji?",,
Arabia Saudyjska potwierdza: Chaszodżdżi został zabity w konsulacie w Stambule,"Ponad dwa tygodnie od zaginięcia krytycznego wobec władz w Rijadzie saudyjskiego dziennikarza Dżamala Chaszodżdżiego Arabia Saudyjska przyznała, że został on zabity w konsulacie w Stambule. Aresztowano 18 osób. Prezydent Donald Trump uznał, że tłumaczenia strony saudyjskiej są wiarygodne. Rzeczniczka Białego Domu poinformowała, że Waszyngton będzie„nalegał na sprawiedliwy i przejrzysty proces”.","Oficjalna saudyjska agencja prasowa Spa poinformowała w nocy z piątku na sobotę, że Chaszodżdżi zginął podczas kłótni, do jakiej doszło w konsulacie między nim a „wieloma osobami”.– Rozmowy między Dżamalem Chaszodżidżim i tymi, których spotkał w konsulacie królestwa w Stambule (...) doprowadziły do bójki, która zakończyła się jego śmierci - podała saudyjska agencja, cytując prokuraturę w Rijadzie.W związku z tym zabójstwem, jak informuje agencja Spa, aresztowano 18 osób, obywateli Arabii Saudyjskiej. „Śledztwo trwa” – podkreśliła agencja. Spa przekazała także, że „królestwo wyraża swój ogromny żal z powodu zabójstwa dziennikarza Dżamala Chaszodżdżiego”.Na razie nie ma informacji, co się stało z ciałem dziennikarza. Rozmowa Erdogan – SalmanWładze w Rijadzie poinformowały o zabójstwie dziennikarza w konsulacie w Stambule kilka godzin po rozmowie telefonicznej prezydenta Turcji Recepa Tayyipa Erdogana z saudyjskim monarchą Salmanem. Podczas tej rozmowy obaj przywódcy wymienili informacje dotyczące śledztwa ws. zaginięcia Chaszodżdżiego.Agencja Spa poinformowała, że Salman zarządził restrukturyzację kierownictwa saudyjskiej agencji wywiadowczej. Nadzór nad restrukturyzacją agencji ma sprawować następca tronu, de facto rządzący krajem, księże Muhammad ibn Salman. Na polecenie monarchy ze stanowiska zastępcy szefa wywiadu odwołany został Ahmed al-Asiri, który uważany jest za zaufanego człowieka następcy tronu.2 października publikujący m.in. w „Washington Post” Chaszodżdżi wszedł do konsulatu Arabii Saudyjskiej w Stambule, by załatwić formalności związane ze ślubem, po czym ślad po nim zaginął. Turcja dysponuje nagraniami, z których wynika, że krytyczny wobec rządów następcy saudyjskiego tronu dziennikarz został zamordowany w konsulacie, a jego ciało zostało stamtąd wywiezione.Do tej pory Arabia Saudyjska konsekwentnie odrzucała oskarżenia o zamordowanie Dżamala Chaszodżdżiego. Trump: tłumaczenia Arabii Saudyjskiej są wiarygodnePrezydent Donald Trump powiedział dziennikarzom, że wyjaśnienia strony saudyjskiej są wiarygodne. – Tak, za takie je uważam. To wciąż wczesny etap, nie zakończyliśmy jeszcze własnej kontroli, naszego śledztwa. Ale to pierwszy bardzo ważny krok i nastąpił on szybciej, niż ktokolwiek mógł przypuszczać.Donald Trump podkreślił, że nie chce publicznie podważać oficjalnego stanowiska władz w Rijdzie w sprawie śmierci dziennikarza. Przyznał jednak, że sprawa nie jest do końca wyjaśniona. – Mamy kilka pytań. Dlatego zamierzam porozmawiać z saudyjskim następcą tronu, księciem Mohammedem ibn Salmanem - powiedział prezydent.Podkreślił jednocześnie, że to, co się stało z Chaszodżdżim, jest nie do zaakceptowania.Trump zapowiedział, że będzie współpracował z Kongresem w sprawie reakcji USA na śmierć Chaszodżdżiego, ale - jak podkreślił - wolałby aby ewentualne sankcje wobec Rijadu nie obejmowały anulowania zamówień wojskowych, gdyż kosztowałoby to setki tysięcy amerykańskich miejsc pracy.Prezydent zwrócił uwagę na znaczenie dotychczasowej bliskiej współpracy USA i Arabii Saudyjskiej. – To nie jest łatwa sytuacja. Potrzebujemy ich jako przeciwwagi dla Iranu - podkreślił Trump.Waszyngton będzie nalegał na przejrzysty procesWaszyngton będzie nalegał na sprawiedliwy i przejrzysty proces w sprawie śmierci Dżamala Chaszodżdżiego – poinformowała rzeczniczka Białego Domu Sarah Sanders.„Jesteśmy zasmuceni potwierdzeniem śmierci pana Chaszodżdżiego i składamy nasze najszczersze kondolencje jego rodzinie, narzeczonej i przyjaciołom” – dodała rzecznik.",,
„Konflikt z Polską jest największym testem dla UE”,"Spór z Polską jest „największym testem” dla Unii Europejskiej, a Polska i Węgry stawiają Wspólnotę przed „bardziej fundamentalnymi pytaniami” niż Brexit - ocenia w poniedziałek znany komentator „Financial Times” ds. polityki zagranicznej Gideon Rachman.","„W Polsce zaczęła się druga wojna światowa i upadek komunizmu, teraz spór Warszawy z Brukselą może prowadzić do kolejnego przełomowego momentu w europejskiej historii politycznej” – pisze Rachman.„Bitwa dotycząca Polski przekształca się w przykładowy test siły populizmu – nie tylko w Europie, ale na świecie” – ocenia publicysta. Lecz zastrzega też: „ci, którzy mają nadzieję na to, że Unia Europejska wygra to decydujące starcie z populistycznym autorytaryzmem w Polsce, mogą być zawiedzeni (...). Połączenie polityki i strategicznych rozważań mogą doprowadzić do niechlujnego kompromisu”.Rachman przypomina, że mimo szeregu zastrzeżeń – dotyczących m. in. mediów publicznych - główną przyczyną sporu pomiędzy Warszawą a Brukselą jest reforma sądownictwa.„Komisja Europejska długo ociągała się z podejmowaniem kroków wobec Polski. Wie bowiem, że w wielu ważnych obszarach nadal pozostaje ona prawdziwą demokracją. Państwowa telewizja przypomina kiepski żart, ale nadal istnieją silne, niezależne media i pełne energii partie opozycyjne. Rząd zaczął jednak utrudniać życie niezależnym mediom i naciskać na »reformy« prawa wyborczego, które budzą obawy o uczciwość nadchodzących wyborów” – wylicza Rachman.Zdaniem komentatora unijne władze „uznały, że muszą w tym miejscu postawić granicę”. Jeśli bowiem UE nie zareaguje, „to zostanie oskarżona o ignorowanie zagrożenia dla demokracji i rządów prawa”. Z drugiej strony, jeżeli podejmie kroki przeciw Warszawie, to polski rząd będzie „utrzymywać, że zagraniczni biurokraci próbują podkopać niezależność Polski” – ostrzega Rachman.Przypomina, że „Węgry – które też osuwają się w kierunku autorytarnego populizmu – zagroziły, że zawetują każdy ruch przeciwko Polsce”. „Takie rozwiązanie sprawiłoby, że UE wyglądałaby na bezsilną, podzieloną i niezdolną do obrony swoich wartości” – ocenia.Zdaniem Rachmana polski rząd może oskarżyć unijnych przywódców o niesprawiedliwą krytykę, biorąc pod uwagę fakt, że „węgierski rząd Viktora Orbana poszedł jeszcze dalej, jeśli chodzi o podkopywanie niezależności mediów i sądów, ale uniknął bycia na cenzurowanym”.„Jednym powodem może być to, że UE zwyczajnie zaspała, kiedy (premier Viktor) Orban podejmował decyzje, ale bardziej przykre wytłumaczenie jest takie, że podjął on środki ostrożności, zachowując członkostwo Fideszu w Europejskiej Partii Ludowej (EPL), która jest głównym ugrupowaniem w Parlamencie Europejskim. W rezultacie ma wpływowych przyjaciół w Niemczech” – wyjaśnia publicysta. „Argument polskiego rządu, że jest na cenzurowanym ze względu na swój kulturowy konserwatyzm i krytykę UE może stworzyć wystarczającą zasłonę dymną, by przysłonić oczywiste zagrożenie dla praworządności w Polsce. W połączeniu z szerszymi naciskami geopolityczny” – ocenia Rachman.Pisze też, że „kompromis może być już przygotowywany”, i przypomina, że w Polsce w ramach rekonstrukcji rządu „usunięto niektórych ludzi, którzy byli uznawani w Brukseli za szalonych”, a wstępne rozmowy między obiema stronami o wyjściu z impasu odbyły się w dobrej atmosferze. Jak dodał, w Warszawie mówi się coraz głośniej o scenariuszu, w którym polski rząd zgodziłby się na drobne ustępstwa w nadziei, że to uspokoi obawy KE.",,
Rosyjskie czołgi zajęły centrum Kijowa. Nietypowa „wystawa” na Ukrainie [WIDEO],"Rosyjska broń, przechwycona przez Ukraińców, na wystawie w centrum Kijowa. – To są dowody przestępstw przeciwko ludzkości, dowody agresji Rosji na Ukrainę – mówił Ołeksandr Turczynow, sekretarz Rady Bezpieczeństwa Narodowego i Obrony Ukrainy, podczas otwarcia ekspozycji.","Wystawa miała miejsce na Placu Michajłowskim w Kijowie. Podczas jej otwarcia, Aleksander Turczynow podkreślił, że na placu znajduje się rosyjska broń i pojazdy opancerzone przejęte przez ukraińskich żołnierzy na wschodzie kraju. Turczynow o wspomaganie separatystów oskarżył Rosję. – Mamy do czynienia nie tylko z brutalnym i cynicznym, ale z bardzo zdradliwym i przewrotnym agresorem, który ciągle powtarza, że on nie walczy przeciwko Ukrainie – mówił Turczynow.Według sekretarza Rady Bezpieczeństwa Narodowego i Obrony Ukrainy jest jednak wyjątkowo wiele dowodów na udział Rosji w wojnie z Ukrainą. – To są straszliwe dowody zbrodni rosyjskich przywódców, a w szczególności, prezydenta Rosji Władimira Putina – mówił Turczynow. – Za te przestępstwa, będą oni odpowiadać przez sądami ludzkimi i bożymi. Takich dowodów możemy tutaj zgromadzić więcej i zawalić nimi całe centrum miasta – zakończył.",,
Kto zostanie prezydentem Ukrainy? Trwa cisza wyborcza,"Wykorzystanie stanowisk służbowych, próby kupowania głosów oraz niejasne finansowanie - to największe problemy ukraińskiej kampanii przed wyborami prezydenckimi. W sobotę w tym kraju obowiązuje cisza wyborcza, a w niedzielę Ukraińcy wybiorą prezydenta.","Wybory prezydenta Ukrainy, które odbędą się w niedzielę, są jednymi z najbardziej nieprzewidywalnych wyborów w historii tego kraju. Sondaże nie tylko nie wskazują ich zwycięzcy, lecz i nie dają odpowiedzi na pytanie, którzy kandydaci wejdą do drugiej tury.Walka o najwyższe stanowisko w państwie toczy się między trzema osobami: ubiegającym się o reelekcję prezydentem Petrem Poroszenką, byłą premier Julią Tymoszenko oraz największą zagadką tych wyborów, prowadzącym w sondażach komikiem telewizyjnym Wołodymyrem Zełenskim.Petro Poroszenko kontra Julia Tymoszenko53-letni Poroszenko, który w kampanii wyborczej prezentuje się jako jedyny kandydat, mogący obronić kraj przed Rosją i poprowadzić Ukrainę do członkostwa w UE i NATO, w badaniach opinii publicznej zmaga się z głoszącą prozachodnie hasła ale i szermującą obietnicami socjalnymi 58-letnią Tymoszenko. Ta dwójka doświadczonych polityków na zmianę zajmuje w sondażach drugie i trzecie miejsce. Wyniki do 10 kwietniaWybory prezydenckie będą monitorowane przez ponad 2 tys. obserwatorów, skierowanych na Ukrainę przez inne państwa, organizacje międzynarodowe i ukraińskie organizacje pozarządowe.Na ogłoszenie oficjalnych wyników pierwszej tury wyborów CKW ma czas do 10 kwietnia. Poprzednie, przedterminowe wybory prezydenckie, które rozpisano po obaleniu zbiegłego do Rosji prezydenta Wiktora Janukowycza, odbyły się w maju 2014 roku. W pierwszej turze zwyciężył wówczas Poroszenko, zdobywając 54,7 proc. głosów. Drugi wynik uzyskała Tymoszenko, na którą głosowało 12,81 proc. uczestników wyborów.",,
Sędzia Łączewski zrzekł się urzędu. Ziobro: podjął jedyną możliwą decyzję,"Znany z zaangażowania politycznego po stronie opozycji sędzia Wojciech Łączewski zrzekł się urzędu. Napisał, że ma to związek z „chyleniem się Polski ku upadkowi” z powodu prowadzenia przez rząd reformy sądownictwa. Zdaniem ministra Ziobry Łączewski  podjął jedyną możliwą decyzję wobec grożących mu zarzutów.","– Pan sędzia Łączewski wie, co zrobił, wie, że grozi mu odpowiedzialność karna i chce wykonać tego rodzaju gesty polityczne tuż przed wyborami, uciekając od odpowiedzialności, która nieuchronnie wiąże się z popełnionymi przez niego czynami – oświadczył Zbigniew Ziobro. Jak podała w piątek „Gazeta Wyborcza”, sędzia Łączewski w piśmie adresowanym do Zbigniewa Ziobry i prezesa Sądu Okręgowego w Warszawie poinformował o zrzeczeniu się stanowiska.   „Z ogromną troską obserwuję kolejno wprowadzane przez partię rządzącą zmiany w wymiarze sprawiedliwości. W ich efekcie Rzeczpospolita Polska jako demokratyczne państwo prawne chyli się ku upadkowi” - napisał Łączewski.  Sędzia ocenił, że Krajowa Rada Sądownictwa jest ciałem „karykaturalnym, które nie dba o niezawisłość sędziów i niezależność sądów”. Swoją rezygnację nazwał znakiem sprzeciwu wobec „niszczenia wymiaru sprawiedliwości w imię partyjnego interesu”. Dodał, że sędzia Łączewski zna ten materiał dowodowy. – Wie co robi, nie dziwię się mu w takiej sytuacji, wobec tak jednoznacznych miażdżących dowodów, które pokazują na jego niegodną, nielicującą z powagą urzędu sędziowskiego działanie, które wskazuje na przestępczy charakter – tłumaczył szef resortu sprawiedliwości. Zdaniem Prokuratury Regionalnej w Krakowie, wbrew złożonemu przez sędziego Łączewskiego zawiadomienia o przestępstwie nie doszło do włamania do prowadzonych przez niego pod fikcyjnymi nazwiskami kont na Twitterze. Jak wskazują również zgromadzone dowody, sędzia zeznał nieprawdę, że to rzekomy włamywacz namawiał w internetowej korespondencji osobę, którą wziął za redaktora naczelnego „Newsweeka” Tomasza Lisa, do prowadzenia antyrządowej kampanii, a także bez wiedzy sędziego zrobił i wysłał za pośrednictwem Twittera jego zdjęcie. Fotografia miała być dowodem, że właścicielem konta zarejestrowanego na fałszywe nazwisko „Krzysztof Stefaniak” jest właśnie sędzia Wojciech Łączewski. Zlecona przez prokuraturę ekspertyza z zakresu informatyki jednoznacznie wykazała, że nikt poza sędzią Wojciechem Łączewskim nie miał dostępu do jego urządzeń elektronicznych i kont na Twitterze. Zeznania świadków przeczą zaś wersji zdarzeń przedstawionych przez sędziego. W lutym 2016 r. sędzia Łączewski złożył w Prokuraturze Okręgowej w Warszawie ustne zawiadomienie, że nieznana mu osoba włamała się na jego konta prowadzone pod fikcyjnymi nazwiskami na Twitterze i w jego imieniu prowadziła korespondencję.",,
Umowa stowarzyszeniowa Unia-Ukraina. Rosja nie mówi „nie”,"Rosja nie blokuje już wejścia w życie umowy stowarzyszeniowej Unii Europejskiej z Ukrainą. Moskwa zaakceptowała fakt, że część handlowa tego porozumienia wejdzie w życie w styczniu przyszłego roku.","Taki jest wynik trójstronnych konsultacji z udziałem przedstawicieli Ukrainy, Rosji i Komisji Europejskiej w Brukseli. Do tej pory Moskwa stanowczo sprzeciwiała się wdrożeniu umowy. Argumentowała, że będzie ona ze szkodą dla jej gospodarki. Groziła też zablokowaniem importu z Ukrainy. Z tego powodu Unia Europejska już raz odroczyła wejście w życie porozumienia o wolnym handlu z Ukrainą. W ubiegłym roku zaczęła obowiązywać tylko część polityczna umowy. Teraz jednak podkreślała, że styczeń 2016 roku to termin niezmienny. O co chodzi w umowie UE-Ukraina? Gospodarczą część umowy, dotyczącą wolnego handlu, współpracy w dziedzinie gospodarki oraz wymiaru sprawiedliwości i spraw wewnętrznych, podpisano w czerwcu ubiegłego roku. Jednak wdrożenie części handlowej pod naciskiem Rosji wstrzymano.  Dokument wprowadza m.in. podstawowe zasady współpracy w obszarach takich jak: energia, transport, edukacja. Wymaga on od Ukrainy przeprowadzenia reform oraz przestrzegania zasad demokracji, praw człowieka oraz rządów prawa. Umowa ma pozwolić na zwiększenie mobilności pracowników, ustanowić harmonogram wprowadzenia ruchu bezwizowego oraz przybliżenia systemów prawnych, ustalając dla Ukrainy harmonogram przyjęcia części przepisów obowiązujących w UE i stopniowego wprowadzania ich w życie. Część układu dotycząca pogłębionej i kompleksowej umowy o wolnym handlu, kiedy już wejdzie w życie, ma doprowadzić do zintegrowania rynków UE i Ukrainy poprzez zniesienie ceł oraz zakaz innych restrykcji dotyczących handlu. Ponadto ma częściowo zintegrować rynek zamówień publicznych. Protesty na Ukrainie i aneksja Krymu Umowa stowarzyszeniowa UE-Ukraina miała zostać podpisana w listopadzie 2013 roku na szczycie Partnerstwa Wschodniego w Wilnie. Przygotowania związane z podpisaniem porozumienia wstrzymał jednak ówczesny rząd Ukrainy. Były prezydent Wiktor Janukowycz tłumaczył to obawą o pogorszenie relacji gospodarczych z Rosją. Decyzja wywołała protesty społeczne. Kryzys doprowadził do odsunięcia ekipy Janukowycza od władzy. Wywołało to ostrą reakcję Rosji, która zaanektowała należący do Ukrainy Półwysep Krymski.  Trudna jest także sytuacja na wschodzie Ukrainy, który to region częściowo kontrolowany jest przez prorosyjskich separatystów. 12 lutego w Mińsku zawarto porozumienie, zgodnie z którym na wschodniej Ukrainie od 15 lutego formalnie obowiązuje zawieszenie broni. Następnie z obu stron linii walk miało zostać wycofane ciężkie uzbrojenie i wytyczona strefa buforowa o szerokości od 50 do 70 km. Mimo to ciągle pojawiają się informacje o nowych ofiarach śmiertelnych i ruchach wojsk.",,
Większość list zarejestrowana,"Główne partie polityczne w kraju: PO, PiS, PSL, SLD i PJN
zarejestrowały już większość list kandydatów do Sejmu i Senatu,
którzy wystartują w październikowych wyborach parlamentarnych. Termin zgłaszania kandydatów minął o północy.","Komitet wyborczy, który zarejestrował listy kandydatów co najmniej w połowie okręgów wyborczych, uprawniony jest do zgłoszenia dalszych list bez poparcia zgłoszenia podpisami wyborców. Jak wynika z informacji zamieszczonych na stronach internetowych PKW o godz. 5. Komitet Wyborczy Platforma Obywatelska zarejestrował już listy w 38 okręgach i 84 kandydatów do Senatu. Komitet głównej siły opozycyjnej – Prawa i Sprawiedliwości z kolei zarejestrował 31 list kandydatów do Sejmu i 65 kandydatów, którzy ubiegać się będą o mandat senatora. SLD zarejestrował 32 list kandydatów na posłów i 53 listy kandydatów doSenatu. 34 listy i 54 kandydatów senackich zgłosił z kolei Komitet PSL.PJN zarejestrował do wtorkowego popołudnia 30 list kandydatów do Sejmu i 9 nasenatorów. Komitet Wyborczy Ruch Palikota zgłosił listy kandydatów w 30 okręgach oraz żadnego kandydata na senatora. Nie wiadomo, czy w całym kraju zarejestruje się Nowa Prawica Janusza Korwin-Mikkego, która według aktualnych danych złożyła podpisy w 19 okręgowych komisjach wyborczych. Partia informowała po północy, że podpisy złożono w co najmniej 23 komisjach. Podobnie jest z Prawicą Marka Jurka. Według danych PKW zarejestrowała się w 13 okręgach, jednak jej szef, były marszałek Sejmu informował, że udało się złożyć podpisy w 21 okręgach. W wyborach weźmie także udział Samoobrona, ale na razie może to zrobić tylko w 4 okręgach, oraz Mniejszość Niemiecka – w jednym. Swych list nie zarejestrowały jak dotąd m.in. komitety wyborcze: LigiPolskich Rodzin, Narodowego Odrodzenia Polski, a także Komitet WyborczyPolska Patriotyczna. Jeśli chodzi o Senat, swe kandydatury zarejestrowali już: były premierWłodzimierz Cimoszewicz (startuje w Białymstoku), były poseł PO Robert Węgrzyn (Opole), szef Państwowej Komisji Badania Wypadków Lotniczych Edmund Klich (Kalisz), reżyser i były poseł PO Kazimierz Kutz (Katowice), prezydent Rzeszowa Tadeusz Ferenc (Rzeszów) oraz były szef klubu PO Zbigniew Chlebowski (Wałbrzych). Swe kandydatury zarejestrowały ponadto: obecna posłanka SdPl IzabellaSierakowska (Lublin) i żona zmarłego w katastrofie smoleńskiej wiceszefa klubu PO Grzegorza Dolniaka – Barbara Dolniak (Sosnowiec). 13 kandydatów na senatorów zgłosił Komitet Wyborczy Wyborców UniaPrezydentów - Obywatele do Senatu.",,
Atak nożownika w Niemczech. Rzucił się na policjantów,"Niemiecka policja zastrzeliła mężczyznę, który chciał zaatakować nożem funkcjonariuszy. Napastnik był Turkiem. Do zdarzenia doszło w mieście Gelsenkirchen.","Jak opisują media, napastnik najpierw uderzył w radiowóz, później chciał zaatakować policjantów, którzy stali obok pojazdu.  Mężczyzna – który był Turkiem – trzymał w ręku za plecami nóż. Mimo że funkcjonariusze ostrzegali go, by wyrzucił nóż, ten próbował ich zaatakować. Został zastrzelony.  Kilka godzin wcześniej w mieście Metz we Francji doszło do podobnego zdarzenia. Policja zastrzeliła mężczyznę, który z nożem rzucił się na grupę funkcjonariuszy.",,
Gubernator z Kemerowa zrezygnował. Wcześniej przeprosił za pożar...Putina,"Długoletni gubernator rosyjskiego obwodu kemerowskiego Aman Tulejew podał się do dymisji. To efekt protestów po tragicznym pożarze, który tydzień temu wybuchł w centrum handlowym w Kemerowie na Syberii.","Tulejew ściągnął na siebie uwagę mediów, gdy po pożarze publicznie przeprosił prezydenta Władimira Putina. Nie znalazł jednak słów współczucia dla ludzi, którzy na centralnym placu Kemerowa żądali od władz informacji o śledztwie w sprawie tragedii. Gubernator mówił, że na placu protestują chuligani, a nie krewni ofiar i że na wydarzeniach w Kemerowie próbuje zbić kapitał opozycja.Według oficjalnych danych, w pożarze centrum handlowego „Zimowa Wiśnia” zginęły 64 osoby, w tym 41 dzieci. Mieszkańcy Kemerowa twierdzą, że liczba ofiar jest większa. Komitet Śledczy Federacji Rosyjskiej zatrzymał pięć osób, którym zarzucono zaniedbania obowiązków służbowych, co mogło doprowadzić do tragedii. Wśród podejrzanych są przedstawiciele kadry kierowniczej centrum handlowego oraz pracownicy ochrony. Aman Tulejew kierował obwodem kemerowskim o 1997 roku.",,
Kosiniak-Kamysz mówi o Trybunale Stanu dla prezydenta Dudy,"Trzeba sprawdzić, czy Andrzeja Dudy nie należy postawić przed Trybunałem Stanu – powiedział w wywiadzie dla „Rzeczpospolitej” lider PSL Władysław Kosiniak-Kamysz. Wskazał, że bez wyborców PSL, Lewicy i PO nie uda się wygrać wyborów prezydenckich.","– Jestem gotów na debatę z Małgorzata Kidawą–Błońską, Rafałem Trzaskowskim czy Radosławem Sikorskim – powiedział Kosiniak-Kamysz. Dodał, że „nie jest jeszcze za późno na prawybory, które mogłyby rozbudzić polityczne emocje wśród Polaków przed świętami”.Wskazał, że „nie jest istotne, kto ile mandatów zdobędzie, ale kto ma szanse wygrać z Andrzejem Dudą w drugiej turze”. Zaznaczył, że Kidawa-Błońska, Trzaskowski czy Sikorski „mogą wygrać wybory na przewodniczącego PO, ale nie wygrają wyborów prezydenckich, bo nigdy nie przekonają do siebie wyborców obecnego prezydenta”. Wskazał, że liderzy Platformy to wiedzą, ale „ważniejszy jest dla nich interes partyjny niż państwowy”.Lider PSL podkreślił, że jest wierny słowom Wincentego Witosa: „tam, gdzie zaczyna się interes państwa, kończy się interes partii”.Zapytany, czy rozmawiał już z Donaldem Tuskiem i czy szef Rady Europejskiej obiecał mu wsparcie, Kosiniak-Kamysz, powiedział: „Nie. Minęły już czasy, gdy ten czy inny polityk namaszczał kogoś na prezydenta. Prezydenturę można tylko wywalczyć, wypracować, przekonując do siebie i swojego planu Polaków”. Zaznaczył, że żadnej drogi na skróty nie ma, choć – jak przyznał – liczy na głos i poparcie Tuska w drugiej turze wyborów.",,
"„Środowisko akademickie samo powinno dbać, by eliminować współpracowników SB”","Temat dezubekizacji powraca, tym razem na uczelniach wyższych. Portal tvp.info dotarł do projektu ustawy dezubekizacyjnej przygotowanej przez resort nauki. Jeżeli zostanie przegłosowany, to funkcję dziekana na jednej z uczelni straci były polityk SLD Jerzy Jaskiernia. Goście programu „Woronicza 17” przyznali, że ustawa ta jest potrzebna.","Projekt przygotowany przez Ministerstwo Nauki i Szkolnictwa Wyższego ws. dezubekizacji w szkolnictwie wyższym zakłada, że osoby, które pracowały w organach bezpieczeństwa PRL lub z nimi współpracowały, nie będą mogły być rektorami, dziekanami czy kierownikami katedr na uczelniach.Jeżeli wejdzie w życie, prof. Jaskiernia nie będzie mógł pełnić funkcji dziekana Wydziału Prawa, Administracji i Zarządzania Uniwersytetu Jana Kochanowskiego w Kielcach. Były polityk SLD podpisał bowiem zobowiązanie do współpracy ze Służbą Bezpieczeństwa. W oświadczeniu lustracyjnym zataił ten fakt i kolejne sąd skazywały go za kłamstwo lustracyjne, ale Sąd Najwyższy je anulował.Złożony problem– Problem współpracy z SB na poziomie publicznym jest złożony, na poziomie instytucji sprawa jest naganna – oceniła w programie „Woronicza 17” Dr Barbara Fedyszak-Radziejowska, z Kancelarii Prezydenta RP.– Nie mam cienia wątpliwości, że środowisko akademickie samo z siebie powinno dbać o to, żeby w tych funkcjach kierowniczych przestrzegać tej reguły (o niepełnieniu funkcji przez byłych współpracowników SB – przyp. red.) – podkreśliła.",,
Maja Ostaszewska: PiS najprawdopodobniej zabierze nam dostęp do internetu,"Ludzie coraz bardziej zaczynają sobie uświadamiać, że jeżeli chcą mieć nawet wolny dostęp do internetu, do social mediów, to to jest też polityka. Kiedy PiS zacznie się rozpędzać, to najprawdopodobniej zabierze ten dostęp. Zabierze dostęp do wolności słowa – powiedziała w programie „Tomasz Lis” w Onecie aktorka Maja Ostaszewska. Jej słowa skomentował wicepremier Jacek Sasin. – To, co mówi pani Ostaszewska, to kompletne bzdury i insynuacje – mówi portalowi tvp.info.","Znana ze sprzeciwu wobec obecnego rządu aktorka w rozmowie z redaktorem naczelnym „Newsweeka” Tomaszem Lisem komentowała bieżące wydarzenia polityczne i apelowała: „Jeśli nie wybierzemy rzetelnych polityków, to będą nam psuli przyrodę, kraj, planetę”.Pytana o ocenę ostatnich czterech lat rządów powiedziała, że były „koszmarne”. – Nie spodziewałem się takiego walca, że to będzie na taką skalę. Z taką pogardą, też złamaniem obietnic. Poza tym, co jest związane z mediami, sądami, ale również te obietnice w sprawie ochrony praw zwierząt. Nic nie zostało z tych obietnic dotrzymane. Nawet taki prosty zabieg, żeby psy miały dłuższe łańcuchy – tłumaczyła.Aktorka stwierdziła też, że jeśli PiS „zacznie się rozpędzać”, to może wpłynąć na wolność słowa w Polsce. Jeśli się tak stanie – mówiła – to rząd „prawdopodobnie zabierze wolny dostęp do internetu”. – Zabierze dostęp do wolności słowa – tłumaczyła. Słowa aktorki skomentował w rozmowie z portalem tvp.info wicepremier Jacek Sasin. – Nie ma absolutnie takich planów, takie słowa to fejki, które stanowczo dementuję. Nie ma planów ograniczenia wolności słowa w żadnym wymiarze; wręcz przeciwnie– mówi. Polityk ocenił, że wolność słowa w Polsce jest coraz większa, a jako przykład podał pluralizm medialny.",,
„Dopiero rozwijamy sztandary”. Ziobro podsumowuje wyborczą porażkę,"– Osiągnęliśmy „niezły” wynik – Lider Solidarnej Polski Zbigniew Ziobro przekonywał, że wynik to dobry punkt wyjścia do wyborów samorządowych. – Dopiero rozwijamy sztandary – mówił.","Ziobro uczestniczył w sobotnim posiedzeniu Rady Głównej SP w Warszawie,poświęconym podsumowaniu wyniki wyborów do PE, w których partia uzyskała 3,98 proc. głosów, i wytyczeniu celów ugrupowania w wyborach samorządowych.  CZYTAJ WIĘCEJ: Oficjalne wyniki wyborów  Ziobro: musnęliśmy prób wyborczy  – My rozwijamy sztandary, ponad 4 proc. wynik pozostawił daleko w polu partie Aleksandra Kwaśniewskiego i Janusza Palikota oraz Polskę Razem Jarosława Gowina. To pokazuje, że jest dobry punkt wyjścia do wyborów samorządowych, prezydenckich i parlamentarnych. Przecież musnęliśmy już próg wyborczy, może być dużo lepiej – powiedział Ziobro. CZYTAJ WIĘCEJ: Ziobro, Kalisz, Gowin – oni nie pojadą do Europarlamentu Ziobro: nie wrócimy do PIS-u Ziobro zadeklarował, że choć jego partia jest „zwartą drużyną”, to chętniepodejmie współpracę z innymi ugrupowaniami centroprawicowymi. Zastrzegł, żepowrót polityków SP do PiS nie wchodzi w grę, bo zostali z niej wyrzuceni.– Powrót nie, współpraca jak najbardziej tak – podkreślił. Cymański: mam żal do kolegów z Polski Razem  Z kolei dotychczasowy europoseł SP Tadeusz Cymański przekonywał działaczyswojej partii, że „w przeciwieństwie do PiS, SP umie wyciągać wnioski zporażki”. Jak mówił, dotyczą one w dużej mierze kwestii współpracy z innymiugrupowaniami i sojuszy w kampaniach wyborczych. Cymański zaznaczył, że „makilka gorzkich słów do kolegów z Polski Razem”, którzy – mimo zaproszenia SP – nie chcieli z nią współpracować. CZYTAJ WIĘCEJ: Solidarna Polska traci kolejnego polityka",,
Szef Pentagonu: Decyzja w sprawie stałej bazy w Polsce jeszcze nie została podjęta,Stany Zjednoczone nie podjęły jeszcze żadnych decyzji dotyczących stałej bazy wojsk amerykańskich w Polsce – oświadczył sekretarz obrony USA James Mattis. Sprawa jest na wczesnym etapie rozpatrywania – zaznaczył.,"– Obecnie oceniamy, jaka jest konkretnie propozycja Polski, jaki jest potencjał tego, co nam proponują – powiedział Mattis. – Jesteśmy na etapie badań, nie podejmowaliśmy jeszcze żadnych decyzji – wyjaśnił, zapewniając, że propozycja Polski jest „wysoko oceniana”.Według tygodnika „Washington Examiner” Mattis powiedział, że wojsko USA obecnie bada jakiego rodzaju operacje mogłyby być wykonywane na oferowanym przez Polskę terenie. – Po sprawdzeniu terenu, który polskie władze chcą przeznaczyć pod budowę amerykańskiej bazy, będzie można ocenić, co faktycznie może być w tym miejscu powstać – tłumaczył.W ubiegłym tygodniu prezydent Andrzej Duda podczas spotkania w Białym Domu z prezydentem USA Donaldem Trumpem wyraził nadzieję na wspólne zbudowanie w Polsce bazy, która mogłaby się nazywać „Fort Trump”.Trump ocenił, że utworzenie stałej bazy wojsk amerykańskich w Polsce kosztowałoby ok. 2 mld dolarów. – Myślę, że to mogłoby być coś przydatnego dla zwiększenia poziomu bezpieczeństwa naszych krajów – powiedział.",,
Franciszek już w Kolumbii. Papieski samolot zmienił trasę przez huragan,"Papież Franciszek przybył w środę do Kolumbii, rozpoczynając pięciodniową wizytę, której celem jest wsparcie pokoju i pojednania narodowego po ponad pół wieku wojny domowej w tym kraju. Ojca Świętego powitał na lotnisku w Bogocie prezydent Juan Manuel Santos.","Tuż przed przylotem Franciszka prezydent zaapelował do swych rodaków, by „włączyli tryb »papież«” i skoncentrowali się na tej wizycie.Huragan po drodze Media informowały wcześniej, że trasa przelotu papieskiego samolotu została zmieniona z powodu huraganu Irma nad Atlantykiem.Program środy, po 12-godzinnej podróży, nie przewiduje żadnych oficjalnych punktów z udziałem Franciszka.W czasie wizyty papież odwiedzi cztery miasta: Bogotę, Villavicencio, Medellin i Cartagenę. Wygłosi 12 przemówień i pokona wiele kilometrów w papamobile. W planie tej 20. zagranicznej papieskiej pielgrzymki jest łącznie 11 lotów. Hasło podróży „Zróbmy pierwszy krok” odnosi się do procesu zaprowadzania pokoju po dekadach wojny domowej i podpisaniu porozumienia ze skrajnie lewicową partyzantką, Rewolucyjnymi Siłami Zbrojnymi Kolumbii (FARC).Różne hasła Każdy etap wizyty będzie miał jednocześnie osobne hasło, a zatem także przewodni temat papieskich przemówień.W Bogocie to słowa „Budowniczowie pokoju, promotorzy życia”. W stołecznym parku papież odprawi w czwartek mszę z udziałem około 700 tysięcy osób.Hasłem wizyty w piątek w Villavicencio będą słowa: „Pojednać się z Bogiem, z Kolumbijczykami i z naturą”. Papież odprawi tam mszę dla około pół miliona osób i weźmie udział w spotkaniu modlitewnym w intencji pojednania narodowego. Mają w nim uczestniczyć rodziny ofiar wojny domowej i byli lewaccy partyzanci oraz policjanci.Pobytowi w Medellin towarzyszyć będzie motto „Życie chrześcijańskie i bycie uczniem Jezusa”. Hasło wizyty w Cartagenie to „Godność osoby i prawa człowieka”.",,
"Niemcy. Kryzys migracyjny narasta, rozpad koalicyjny coraz bardziej możliwy","Horst Seefoher nie jest zadowolony z propozycji kanclerz Angeli Merkel w sprawie migrantów. Szef MSW Niemiec i lider CSU, która współtworzy koalicję rządzącą, nie widzi alternatywy dla zawracania ludzi z niemieckich granic – podały źródła w partii. Media piszą o eskalacji konfliktu i coraz bardziej prawdopodobnym zerwaniu koalicji.","Według agencji Reutera, która powołuje się na rozmówcę z kręgów CSU, w czasie obywającego się w niedzielę w Monachium spotkania szefostwa bawarskiej partii, Seehofer powiedział, że nie widzi innego rozwiązania kwestii migracji jak zawracanie migrantów z granic RFN. Według tego źródła minister spraw wewnętrznych rozmawiał w sobotę wieczorem z szefową rządu Niemiec, jednak dyskusja nie przyniosła rezultatu.  CSU domaga się zaostrzenia polityki azylowej – żąda zakazu wjazdu do Niemiec dla tych migrantów, którzy złożyli wniosek o azyl w innym kraju Unii lub nie posiadają dokumentów. CDU Angeli Merkel dopuszcza takie rozwiązanie tylko w porozumieniu z innymi państwami Wspólnoty. Kanclerz liczyła, że CSU będzie usatysfakcjonowana rezultatami ostatniego unijnego szczytu, na którym zdecydowano między innymi o utworzeniu centrów kontroli migrantów i dobrowolności relokacji.  Przed  szczytem unijnym Seehofer domagał się od kanclerz Merkel konkretnych europejskich rozwiązań. Groził, że jeśli ich nie będzie, to granice Niemiec dla migrantów zostaną zamknięte.",,
"Andrzej Duda: Polska w awangardzie państw, które w sprawie Ukrainy mówią głośno","– Polska jest w absolutnej awangardzie państw, które w sprawie Ukrainy mówią głośno na każdym forum międzynarodowym - powiedział w Nowym Jorku prezydent Andrzej Duda. Polska współpracuje też gospodarczo z Ukrainą i wspiera ją militarnie – dodał.","Duda został zapytany przez polskich dziennikarzy o słowa prezydenta USA Donalda Trumpa, który na poniedziałkowym spotkaniu z nim powiedział, że to niesprawiedliwe, że tylko USA pomagają Ukrainie, a Europa nie. Na sesji Zgromadzenia Ogólnego Narodów Zjednoczonych Trump oświadczył, że USA będą nadal wstrzymywać pomoc finansową dla Ukrainy, którą kazał zamrozić, ponieważ „inne kraje również powinny płacić”. – My wspieramy Ukrainę cały czas od 2014 r., jeżeli chodzi o integralność terytorialną, bezpieczeństwo. Na pewno jesteśmy w absolutnej awangardzie państw, które w sprawie ukraińskiej mówią głośno, wyraźnie na każdym forum międzynarodowym. Bronimy interesów Ukrainy w Radzie Bezpieczeństwa ONZ, twardo stajemy przy Ukrainie, cały czas żądamy powrotu pod kontrolę Ukrainy terytoriów okupowanych przez Rosję. To nasze stanowisko jest jednoznaczne – oświadczył Duda. – A więc to działanie z naszej strony jest. Przyjeżdżają do Polski na szkolenia żołnierze ukraińscy. Otwarliśmy naszą wojskową służbę zdrowia na potrzeby rannych żołnierzy ukraińskich, czy to w misjach pokojowych, czy w związku z działaniami wojennymi w Donbasie, w okręgu ługańskim. Staramy się wspierać Ukrainę – powiedział polski przywódca. Od strony czysto gospodarczej – kontynuował prezydent – jeżeli chodzi o bezpieczeństwo energetyczne Ukrainy, Polska w uzgodnieniu z Amerykanami prowadzi wielką inwestycję – gazociąg, który ma połączyć gazoport w Świnoujściu z granicą ukraińską. – Chcemy, żeby z polskiego gazoportu – a mam nadzieję w przyszłości także z szelfu norweskiego poprzez gazociąg do Danii i dalej Baltic Pipe na nasze zachodnie wybrzeże – żeby gaz, który będzie trafiał do Polski, mógł być transportowany na Ukrainę, tym gazociągiem, który jest w tej chwili w budowie – powiedział Duda. Polski prezydent przebywa z wizytą w USA; w poniedziałek spotkał się z prezydentem Donaldem Trumpem, a we wtorek m.in. zabierze głos w debacie generalnej na 74. sesji Zgromadzenia Ogólnego NZ w Nowym Jorku.",,
Sondaż: Wynik Zjednoczonej Prawicy wciąż rośnie,"Zjednoczona Prawica odniosłaby zdecydowane zwycięstwo w wyborach parlamentarnych, gdyby te odbyły się pod koniec lipca - wynika z najnowszego sondażu pracowni Social Changes, przeprowadzonego dla portalu wpolityce.pl. Poparcie dla niej wciąż rośnie bez względu na rodzaj badania.","Na Zjednoczoną Prawicę zagłosowałoby 46,7 proc. (wzrost o 0,3 proc. w porównaniu z badaniem sprzed tygodnia), na PO – 25,7 proc. (spadek o 0,6 proc.), na SLD – 6,2 proc. (spadek o 0,5 proc.), na PSL – 5,9 proc. (wzrost o 1,6 proc.)  na Wiosnę – 5,7 proc. (spadek o 0,5 proc.). Pod progiem znalazłyby się Kukiz’15 z wynikiem 3,2 proc. (wzrost o 0,2 proc.), Wolność – 2,2 proc. (spadek o 1,2 proc.), Razem – 1,3 proc. (spadek o 0,1 proc.), Nowoczesna – 1,2 proc. (bez zmian), Federacja dla Rzeczpospolitej – 0,9 proc. (wzrost o 0,2 proc.), Ruch Narodowy – 0,9 proc. (wzrost o 0,4 proc.). W badaniu uwzględniono również wariant, uwzględniający udział w wyborach kształtujących się obecnie koalicji wyborczych. I tu na czele plasuje się Zjednoczona Prawica z wynikiem 45,9 proc. (wzrost o 1,1 proc. w stosunku do poprzedniego badania. Dalej są Koalicja Obywatelska z wynikiem 29,9 proc. (spadek o 0,5 proc.), Lewica – 11 proc. (wzrost o 0,4 proc.), Koalicja PSL i Kukiz’15 – 9,2 proc. (spadek o 2,2 proc.). Pod progiem znalazłaby się Konfederacja, na którą chęć zagłosowania deklaruje 4 proc. wyborców (wzrost o 0,3 proc.). Badanie zostało zrealizowane metodą CAWI. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu – zrealizowanym w dniach 26-31 lipca 2019 roku wzięło udział 1012 osób.",,
"3,5 tys. protestujących i dwa tys. policjantów przed Sejmem. Było spokojnie","– 3,5 tys. osób uczestniczyło w kulminacyjnym momencie we wtorkowych protestach – poinformował w środę rzecznik Komendy Stołecznej Policji podkom. Sylwester Marczak. Zdaniem policji, protesty przebiegły spokojnie.","Przed Sejmem, a następnie przed Pałacem Prezydenckim odbyły się we wtorek w stolicy protesty przeciw reformie sądownictwa. Demonstrację zabezpieczało blisko 2 tys. policjantów.  – W ocenie policjantów, w momencie kulminacyjnym wtorkowych protestów w okolicach Sejmu było ok. 3,5 tys. osób. Protesty przebiegły spokojnie – powiedział rzecznik KSP podkom. Sylwester Marczak.    Jeden wniosek do sądu   Policjanci wylegitymowali 52 osoby, wystawili dwa mandaty i jeden wniosek do sądu o ukaranie w związku z próbą zablokowania jezdni na rondzie Sedlaczka nieopodal Sejmu – u zbiegu ulic Myśliwieckiej, Rozbrat i Łazienkowskiej. Kilka osób wtargnęło tam na jezdnię, próbując zablokować jadące samochody. W wyniku interwencji policji do blokady nie doszło.  W nocy z wtorku na środę w Sejmie odbyło się drugie czytanie poselskiego projektu ustawy o Sądzie Najwyższym. Pierwsze czytanie było we wtorek rano. W środę rano Sejm będzie głosował nad skierowaniem projektu do sejmowej komisji.",,
Mucha o frankowiczach: Piłka jest po stronie Sejmu,"Paweł Mucha, zastępca szefa Kancelarii Prezydenta, zdradził w TVP Info, że planowane jest spotkanie ws. nowych przepisów dotyczących frankowiczów. – Zaplanowane jest takie spotkanie w przyszłym tygodniu, gdzie wspólnie z przewodniczącym Tadeuszem Cymańskim i ministrem Jackiem Sasinem będziemy rozmawiać – powiedział prezydencki minister i dodał, że należy oczekiwać podjęcia prac w Sejmie.","Paweł Mucha, zastępca szefa Kancelarii Prezydenta, zwrócił uwagę, że prezydent Andrzej Duda zgodnie z oczekiwaniami skierował dwa projekty w tej sprawie do prac sejmowych. – Jeden w 2016 roku w okresie wakacyjnym, drugi w roku 2017, też w okresie wakacyjnym. W przypadku tego drugiego projektu, gdzie mówimy o zmianie ustawy o funduszu wsparcia kredytobiorców, tam jest zmiana szerzej rozumiana, bo mówimy tam o wsparciu dla kredytobiorców, którzy są w trudnej sytuacji materialnej, i to jest zarówno dla tych, którzy mają kredyty złotowe, jak i indeksowane czy denominowane do walut obcych. I jest też element, jeżeli chodzi o fundusze strukturyzacyjne, umożliwiający sprawny mechanizm odwalutowania tych kredytów, które są odnoszone czy to do franka szwajcarskiego, czy innej waluty – wyjaśnił prezydencki minister. – Chciałbym powiedzieć bardzo wyraźnie, że prezydent mówił o tym po wielokroć, że te prace będą sprawniej prowadzone i będą podjęte przez polski parlament, bo prezydent kieruje inicjatywę ustawodawczą, ale nie ma wpływu na to, jak prace są już prowadzone bezpośrednio w parlamencie – powiedział Mucha.",,
"Zieloni nie wiedzą, w którym będą klubie. „Rozważymy różne opcje”","Partia Zieloni nie podjęła jeszcze decyzji, czy jej posłowie będą we wspólnym klubie Koalicji Obywatelskiej – powiedziała współprzewodnicząca Zielonych Małgorzata Tracz. Nowoczesna i Inicjatywa Polska nie mają takich wątpliwości.","Koalicję Obywatelską, która uzyskała drugi wynik w wyborach parlamentarnych i ma 134 mandaty, tworzą: Platforma Obywatelska, Nowoczesna, Inicjatywa Polska i Zieloni.Nie jest jednak do końca przesądzone, czy posłowie wszystkich tych ugrupowań znajdą się we wspólnym klubie KO, który ma powstać w nowej, IX kadencji Sejmu.Zwłaszcza Zieloni, którzy wprowadzili trzech posłów (Małgorzata Tracz, Urszula Zielińska, Tomasz Aniśko) nie podjęli jeszcze decyzji, czy znajdą się we wspólnym klubie, czy utworzą własne koło parlamentarne. Decyzje w sprawie formy organizacyjnej, w jakiej Zieloni będą występować w Sejmie, ma podjąć Rada Krajowa partii, zaplanowana na 26 i 27 października. – Jesteśmy partią, gdzie dużo się dyskutuje. A to nie jest decyzja wyłącznie trojga posłów, tylko chcemy, żeby to była decyzja przedyskutowana przez Radę Krajową – powiedziała Tracz.Takich wątpliwości jak Zieloni nie mają przedstawiciele innych ugrupowań tworzących razem z PO Koalicję Obywatelską.– Taka była umowa koalicyjna, że wchodzimy do tego samego klubu – powiedziała szefowa Nowoczesnej Katarzyna Lubnauer. Przyznała zarazem, że to Platforma jest największą częścią klubu, więc „wydaje się naturalne, że powinna mieć swojego przewodniczącego”.We wspólnym klubie KO znajdą się też przedstawiciele Inicjatywy Polska. – Tak, planujemy być w klubie Koalicji Obywatelskiej – potwierdziła liderka Inicjatywy Polskiej Barbara Nowacka.Politycy PO nie wykluczają, że do pierwszego spotkania wszystkich posłów Koalicji Obywatelskiej dojdzie przy okazji zapowiedzianej na 24 października uroczystości wręczenia nowo wybranym parlamentarzystom zaświadczeń o wyborze.",,
W poniedziałek oddanie do użytku gazoportu w Świnoujściu. „W 100 proc. będziemy niezależni od dostawcy ze Wschodu”,W poniedziałek nastąpi oddanie do użytku gazoportu w Świnoujściu – poinformował w niedzielę podczas konwencji wyborczej PO w Krakowie minister skarbu Andrzej Czerwiński. – To inwestycja niezwykle ważna z punktu widzenia bezpieczeństwa energetycznego Polski – podkreślił.,"– W 100 proc. nasz kraj będzie niezależny od jednego dostawcy ze Wschodu. Nie dlatego, że tego skroplonego gazu będziemy mieć aż tak wiele, ale dlatego, że gazoport jest elementem szeroko zakrojonych inwestycji, w tym połączeń transgranicznych z Niemcami, Słowacją, Czechami i Ukrainą oraz wybudowania systemu magazynów gazu, w których możemy przechować prawie 3 mld m sześciennych (gazu – PAP) – mówił minister. Szef resortu skarbu powiedział w niedzielę, że „budowa zakończona jest w 100 procentach, wszystkie tzw. elementy krytyczne są wykonane i sprawdzone przez nadzorującego inżyniera katarskiego”. – Teraz prowadzony będzie rozruch, który potrwa około pięciu miesięcy – dodał. Pierwszy tankowiec z gazem – jak poinformował minister – ma przypłynąć do Świnoujścia na przełomie listopada i grudnia, kolejny w końcu lutego. Terminal do odbioru skroplonego gazu ziemnego (LNG) w Świnoujściu to jedna z największych polskich inwestycji energetycznych ostatnich lat, uznana przez rząd polski za strategiczną dla bezpieczeństwa energetycznego kraju. Inwestycja umożliwi odbiór gazu ziemnego drogą morską praktycznie z dowolnego kierunku na świecie. Początkowa zdolność regazyfikacyjna wyniesie 5 mld m sześć. i odpowiadać będzie ok. jednej trzeciej polskiego zapotrzebowania na gaz ziemny. Istnieje możliwość rozbudowy mocy terminalu – do 7,5 mld m sześć. rocznie. 8 kwietnia br. Polskie LNG i firma Tractebel Engineering zawarły umowę na opracowanie studium wykonalności na rozbudowę terminala. Świnoujski terminal będzie jedyną tej wielkości instalacją w Europie Północnej i Środkowo-Wschodniej i jedną z największych na całym kontynencie. W Europie działa 22 terminali LNG.",,
Prezydent Duda wspiera WOŚP. Przekazał narty z autografem,"Przygotowania do niedzielnego XXIV finału Wielkiej Orkiestry Świątecznej Pomocy idą pełną parą. Na aukcjach internetowych są już wystawione przedmioty, z których dochód trafi dla potrzebujących. Wśród nich są narty przekazane przez prezydenta Andrzeja Dudę wraz z autografem.","Na tych nartach Duda – jeszcze będąc kandydatem na prezydenta – zjeżdżał ze stoku w Rabce-Zdroju podczas III Memoriału imienia Marii Kaczyńskiej. Prezydent złożył na deskach swój autograf. Można je licytować pod tym ADRESEMW poprzednich latach na aukcjach WOŚP znalazły się również przedmioty przekazane przez Lecha Wałęsę, Aleksandra Kwaśniewskiego oraz Bronisława Komorowskiego.W najbliższą niedzielę odbędzie się XXIV finał WOŚP. Dochód zostanie przekazany na zakup urządzeń medycznych dla oddziałów pediatrycznych oraz dla zapewnienia godnej opieki medycznej seniorów. W ubiegłym roku Orkiestra Jerzego Owsiaka zebrała ponad 53 miliony zł. Łącznie od 1993 roku zebrano ponad 580 mln zł.",,
Podpisano memorandum ws. współpracy portów Szczecin–Świnoujście i Rotterdam,W Rotterdamie podpisano memorandum o porozumieniu w sprawie współpracy między portem Szczecin–Świnoujście i portem w Rotterdamie. W uroczystości uczestniczył prezydent Andrzej Duda.,"Memorandum podpisali prezes zarządu portu Szczecin–Świnoujście Krzysztof Urbaś i prezes portu w Rotterdamie Allard Castelein; oprócz polskiego prezydenta w uroczystości uczestniczyła wiceminister gospodarki morskiej i żeglugi śródlądowej Anna Moskwa. Szef gabinetu prezydenta Krzysztof Szczerski podkreślił, że jest to drugie – po porcie w Gdańsku – porozumienie z „największym centrum światowego handlu morskiego”. – To porozumienie o wzajemnym inwestowaniu, o wspieraniu się w innowacjach, w rozbudowie, w unowocześnianiu portów polskich jest niezwykle dla nas ważne, dlatego że my stawiamy na to, by polska gospodarka morska, polski handel morski się rozwijał – mówił Szczerski. Kancelaria prezydenta podkreśla, że współpraca z portem w Rotterdamie daje jego partnerom dostęp do globalnej sieci portowej, a tym samym pozwala pozyskać potencjalnych inwestorów czy nawiązać współpracę z innymi portami i firmami z tego obszaru działalności gospodarczej.",,
Upadek SK Banku. Nie ma chętnych na przejęcie,"Na 200 mln zł wycenił syndyk pozostałości po Spółdzielczym Banku Rzemiosła i Rolnictwa w Wołominie, znanym jako SK Bank – informuje „Puls Biznesu”. Przetarg zakończył się jednak fiaskiem – chętnych na przejęcie nie ma.","Z kilkudziesięciu banków, do których syndyk Andrzej Wrzesiński wysyłał zaproszenia do składania ofert z ceną wywoławczą 200 mln zł, odpowiedział... jeden. I to tylko kurtuazyjnie – że nie jest zainteresowany.Tymczasem, jak przypomina gazeta, jeszcze na koniec 2014 r. SK Bank był największym bankiem spółdzielczym w Polsce i na papierze miał aktywa przekraczające 3,8 mld zł.Obecnie na majątek SK Banku składają się jego nieruchomości, ruchomości, środki trwałe i wyposażenie wciąż działających kilku placówek, marka, a przede wszystkim należności i roszczenia, głównie wynikające z udzielonych kredytów.Po upadłości okazało się, że aż 96 proc. portfela kredytowego SK Banku to wierzytelności niespłacane, które dziś są na różnym etapie windykacji, a wyegzekwowanie nawet ich małej części wymaga dużo czasu.",,
Prezydent Wenezueli pozbył się prokurator generalnej.  Mianował swojego człowieka,"Sąd Najwyższy Wenezueli powiadomił w sobotę nowo powołaną Konstytuantę, iż wystąpi z oskarżeniem przeciw zdymisjonowanej tego dnia prokurator generalnej Luisie Ortedze „o poważne wykroczenia”. Była ona dotąd twarzą opozycji na najwyższym szczeblu wymiaru sprawiedliwości.","Nowym prokuratorem generalnym został lojalny wobec rządu dotychczasowy rzecznik praw obywatelskich Tarek William Saab.  Konstytuanta pozbawiła jednocześnie Luisę Ortegę – „ostatnią zbuntowaną zwolenniczkę rewolucji Chaveza"", jak nazywają ją przyjaciele” – prawa pełnienia wszelkich funkcji publicznych. Sąd Najwyższy, który uznał, że są podstawy do wytoczenia Ortedze procesu za przekroczenie uprawnień, postanowił też zakazać jej opuszczania kraju i zamrozić jej aktywa.  „Będę walczyć do utraty tchu” Gdy w sobotę rano, jeszcze przed ogłoszeniem jej dymisji przez Konstytuantę, Ortega próbowała wejść do gmachu, w którym mieści się Prokuratura Generalna i jej biuro, drogę zagrodzili jej żandarmi: kilkudziesięciu pilnowało wejścia. Jeden z nich, w kamizelce kuloodpornej, odepchnął ją; zdymisjonowana prokurator generalna zdołała odjechać spod gmachu na motorowerze, którym przyjechała. Ortega odmówiła uznania decyzji Konstytuanty. W oświadczeniu napisała, że będzie walczyć „do utraty tchu” z niesprawiedliwością, której dopuszczają się władze. Według niej sobotnie wydarzenia powinny zaalarmować Wenezuelę i świat, pokazując jak daleko chce posunąć się prezydent Nicolas Maduro, dokonując „zamachu” na konstytucję. Luisa Ortega, niegdyś bliska współpracownica zmarłego w 2013 roku prezydenta Hugo Chaveza, stała się głównym krytykiem jego następcy, Nicolasa Maduro, w Wenezuelskiej Zjednoczonej Partii Socjalistycznej. Zwłaszcza odkąd przed czterema miesiącami zaczęły się w kraju wielkie demonstracje przeciwko jego rządowi, który nie radzi sobie z ciężki kryzysem gospodarczym w kraju, dysponującym największymi na świecie zasobami ropy naftowej (40 proc. wydobycia jest eksportowane do USA). Absolutna władza Maduro  Z inicjatywy prokurator generalnej wszczęto śledztwa w sprawie okoliczności śmierci wielu spośród ponad 120 osób, które zginęły podczas demonstracji antyrządowych ostatnich czterech miesięcy. Ortega krytykowała też „nadmiernie represyjne działania sił porządkowych”. W czwartek wszczęła śledztwo w związku z podejrzeniem o sfałszowanie wyników wyborów do Konstytuanty. Maduro według jego przeciwników widzi wyjście z kryzysu w sięganiu po niemal absolutną władzę dla umocnienia swej zachwianej pozycji. Konstytuanta, która od pierwszego dnia podejmuje jedną po drugiej kolejne decyzje w rekordowym tempie i w zasadzie bez dyskusji, powołała w sobotę również ciało nazwane Komisją Sprawiedliwości i Pokoju. Jej zadaniem - według oficjalnej wersji rządowej - ma być m.in. zagwarantowanie, aby ofiary przemocy z ostatnich miesięcy doczekały się sprawiedliwości.  Prezydent Maduro odpowiedział w sobotę na ostrą i pełną niepokoju krytykę swoich kolejnych decyzji, jaką reaguje większość państw Ameryki Łacińskiej oraz USA. W wywiadzie dla argentyńskiej rozgłośni Radio Rebelde oświadczył: – Z wielkim gniewem, godnością, miłością, odwagą, a nawet heroizmem nasz rząd stawia czoło krytyce historycznego projektu zmian, który wzbudza szaleńcze reakcje nie tylko w Stanach Zjednoczonych.                                                    Nowym prokuratorem generalnym został lojalny wobec rządu dotychczasowy rzecznik praw obywatelskich Tarek William Saab (fot. PAP/EPA/CRISTIAN HERNANDEZ)",,
Kołodko: za trudną sytuację Grecji zasadniczo odpowiada „trojka”. Nie ma jak przykręcić śruby,"– Grekom narzucono skrajnie nieracjonalny program wyrzeczeń i zaciskania pasa. Ograniczanie popytu zdołowało tę gospodarkę – powiedział w INFOrozmowie prof. Grzegorz Kołodko komentując grecki kryzys. Według niego, nie tylko Ateny są odpowiedzialne za dramatyczną sytuację finansową państwa.","30 czerwca o północy mija termin spłaty raty pożyczki 1,6 mld euro do MFW. Tych pieniędzy Grecja nie ma i, jak zapowiedział premier Aleksis Cipras, nie zapłaci. Dramatyczną sytuację w kolebce demokracji analizował w TVP Info prof. Grzegorz Kołodko. Jego zdaniem kryzys pierwotnie w sposób ewidentny jest winą Greków, bo nie żyje się ponad stan. „Skrajnie nieracjonalny program wyrzeczeń”– Potem Grecy zaczęli dostosowywać się i ograniczać życie ponad stan. Ale narzucono im skrajnie nieracjonalny program wyrzeczeń i zaciskania pasa – uważa ekspert. Dodał, że ograniczanie popytu zdołowało gospodarkę. To dzisiaj według jego definicji gospodarka „trzy razy 25”: 25-procentowy spadek dochodu narodowego w ciągu sześciu lat,  ponad 25-procentowe bezrobocie, i 25 procent ludności żyjące w biedzie. Dokręcanie śrubyKołodko podkreślił, że teraz Zachód zrozumiał łącznie z Funduszem Walutowym, ortodoksami i neoliberałami z bogatszych krajów zachodnich, że  przestrzeń dla dokręcania śruby jest stosunkowo niewielka.  Zdaniem Kołodki za trudną obecnie sytuację w zasadniczym stopniu odpowiada „trojka”, czyli MFW, Unia Europejska i Europejski Bank Centralny - główni dostarczyciele pomocy dla Grecji.",,
"„Kaczyński może być Janem Chrzcicielem PiS""","– Wierzę, że jeszcze przyjdzie prawicowa wersja Aleksandra Kwaśniewskiego, który tak zdominuje scenę polityczną, że Donald Tusk będzie chodził przy parkanie i zastanawiał się, co ze sobą zrobić – powiedział „Rzeczpospolitej"" poseł PiS Zbigniew Girzyński.","Jego zdaniem ten „prawicowy Kwaśniewski powinien jednoznacznie dążyć do konserwatywnego zwrotu w polskiej polityce i miękko, ale konsekwentnie, go przeprowadzić"". PiS-owski Kwaśniewski powinien być „twardy ideologicznie i miękki w przekazie, bo Polacy (...) lubią polityków ciepłych i miękkich, ale z poglądami, z wyrazem, zdecydowanych, którym nie można zarzucić lawirowania"". A właśnie Kwaśniewski „był konsekwentny w swojej lewicowości, ale nie drażnił tym Polaków, bo był miękki wprzekazie"".Zapytany, czy Jarosław Kaczyński ma szanse być tym Kwaśniewskim prawicy, Girzyński odpowiada przecząco. –  Kaczyński nie będzie w stanie dokonać takiego przewrotu w myśleniu Polaków, o którym mówię. Ale on nie jest wieczny, nie będzie rządził PiSzawsze – mówił. Natomiast może przygotować grunt pod zmianę. – Jeśli Kwaśniewski prawicy miałby być naszym mesjaszem, to jedynym Janem Chrzcicielem może być Jarosław Kaczyński – twierdzi Girzyński.Według niego postulat demokratyzacji partii, o czym mówi Zbigniew Ziobro, „jest całkowicie słuszny, ale akurat jest on ostatnią osobą, która się kojarzy z demokracją"".Wystarczy spojrzeć jak Ziobro „rozstawiał ludzi w regionach, jak zarządzał strukturami partii"", mówi Girzyński, którego zdaniem polityk ten jest niewiarygodny, „podobnie jak Jacek Kurski, bo to jego kopia (...). Mówienie o jedności prawicy w wykonaniu Kurskiego jest groteskowe. On był w tylu partiach, że nie ma chyba człowieka, który by je po kolei zliczył"".",,
„Sala miała być wynajęta”. Ziobro odniósł się do sprawy domniemanej agitacji wyborczej,"– Wszyscy są równi wobec prawa – powiedział  Zbigniew Ziobro odnosząc się do sprawy domniemanej agitacji wyborczej w budynku urzędu miasta w Zamościu (Lubelskie), podczas konferencji z jego udziałem. – Organizatorzy spotkania zapewniają mnie, że ta sala miała być wynajęta i dysponują opiniami prawnymi, które ich zdaniem wskazują, że nie doszło tutaj do wykroczenia – dodał minister sprawiedliwości.","– Prawo jest równe wobec wszystkich i nie ma tutaj wyjątków, i dotyczy to też ministra sprawiedliwości, czy wiceministra sprawiedliwości – powiedział Ziobro na konferencji prasowej w czwartek w Lublinie. Odniósł się w ten sposób do sprawy agitacji wyborczej w budynku urzędu miasta w Zamościu, podczas konferencji z jego udziałem, 4 września. Ziobro udzielił wtedy poparcia wiceministrowi sprawiedliwości Marcinowi Romanowskiemu, który startuje w wyborach do Sejmu z listy PiS w okręgu nr 7 tzw. chełmskim. Ziobro powiedział, że do jego zadań jako ministra sprawiedliwości „nie należy badanie statusu każdej z sal, w których odbywa spotkania z dziennikarzami czy mieszkańcami”. Jak dodał, polega w tych sprawach na organizatorach spotkania. – Organizatorzy (spotkania w Zamościu) zapewniają mnie, że ta sala miała być wynajęta i dysponują opiniami prawnymi, które ich zdaniem wskazują, że nie doszło tutaj do wykroczenia – zaznaczył. Minister przypomniał, że główny temat konferencji prasowej w Zamościu dotyczył inwestycji ministerstwa sprawiedliwości w tym mieście. Zapowiedziano wtedy utworzenie w tamtejszym sądzie okręgowym nowoczesnego sądowego centrum informatycznego, które docelowo ma zatrudniać około 100 osób - głównie inżynierów, informatyków, operatorów systemów informatycznych. – Ja sprawy nie rozstrzygam, bo nie chciałbym być później posądzany, że wywieram jakikolwiek wpływ na decyzje organu (badającego sprawę) – podkreślił Ziobro. – Zaczekajmy na rozstrzygnięcie i na opinie prawne, które będą przedkładać też organizatorzy, bo oni czują się odpowiedzialni za prowadzenie tego przedsięwzięcia – dodał minister. Sprawę agitacji wyborczej w budynku urzędu miasta w Zamościu podczas konferencji z udziałem ministra sprawiedliwości zgłosiła Komisarzowi wyborczemu w Zamościu Fundacja Wolności, która zajmuje się społeczną kontrolą przestrzegania prawa im.in przez organy władzy publicznej. W piśmie do prezesa Fundacji Krzysztofa Jakubowskiego – opublikowanym na koncie portalu społecznościowego fundacji – Komisarz wyborczy w Zamościu informuje, że przekazał sprawę dotyczącą „prowadzenia agitacji wyborczej w miejscu niedozwolonym” do komendanta policji miejskiej w Zamościu „z uwagi na to, że opisany czyn stanowi wykroczenie” z art. 494 par 1 Kodeksu wyborczego. Przepis ten mówi, że kto, w związku z wyborami, prowadzi agitację wyborczą na terenie urzędów administracji rządowej lub administracji samorządu terytorialnego podlega karze grzywny. Policja przekazała sprawę prokuraturze. – Analizujemy materiały w tej sprawie – powiedział PAP rzecznik prasowy Prokuratury Okręgowej w Zamościu prok. Artur Szykuła. Ziobro na konferencji prasowej w czwartek w Lublinie udzielił swojego poparcia Janowi Kanthakowi, obecnemu rzecznikowi prasowemu ministerstwa sprawiedliwości, który kandyduje do Sejmu z ostatniego, 30. miejsca na liście PiS w okręgu nr 6 tzw. lubelskim. – Jest powiedziane, że ostatni będą pierwszymi, ale nie każdy ostatni może być pierwszym. Zadatki, aby być pierwszym, są związane z kompetencją, energią, pracą, talentem i wszystkie te cechy charakteryzują pana Jana Kanthaka – powiedział Ziobro. Podkreślił, że Kanthak od wielu lat wspiera go w działaniach zmierzających do naprawy szeroko rozumianego wymiaru sprawiedliwości.",,
Więźniowie Auschwitz w mundurach SS. Mija 77 lat od brawurowej ucieczki,"77 lat temu więźniowie Auschwitz: Kazimierz Piechowski, Eugeniusz Bendera, Stanisław Jaster i Józef Lempart, przebrani w mundury SS, uciekli samochodem z niemieckiego KL Auschwitz. To jedna z najbardziej brawurowych ucieczek w historii obozu.","Inicjatorami ucieczki byli Piechowski i Bendera. Pierwszy z nich wraz z Jasterem pracował w magazynach HWL, które zaopatrywały SS. Znajdowały się one w pobliżu obozu Auschwitz I. Bendera, z wykształcenia mechanik, a także Lempart, zakonnik z Wadowic, zatrudnieni byli w znajdujących się obok garażach. W maju 1942 r. Bendera dowiedział się, że trafił na listę do zagazowania. Ucieczka była jego jedyną szansą. Podzielił się tym z kolegą Kazimierzem Piechowskim. „Wiedziałem, że ucieczka z obozu centralnego była absolutnie niemożliwa i nie chciałem z nim o tym rozmawiać. Drążył mnie przez trzy dni. Wiedział, że znam niemiecki. W końcu się zgodziłem” – wspominał Piechowski w 2012 r. w rozmowie z portalem edukacyjnym IPN pamiec.pl. Bendera zaplanował, że wykradnie samochód komendanta obozu. Mundury SS postanowił zabrać z magazynu HWL. Więźniowie postanowili uciekać 20 czerwca, bo wypadała wówczas sobota. Po południu esesmani myśleli już tylko o weekendowym wypoczynku. W sobotę po pracy kapo przyprowadził więźniów do obozu. Wówczas zaczęli akcję. Pchając wózek podeszli do bramy głównej z napisem „Arbeit macht frei”. „Ja z żółtą opaską brygadzisty melduję: »Rollwagenkommando, Vorarbeiter 918 i trzech więźniów«.  Szczęśliwie frajer esesman nie sprawdził w księdze, czy nasze komando istnieje. Przepuścił nas” – wspominał Piechowski. Uciekinierzy przeszli do pobliskiego magazynu i tam zaopatrzyli się w mundury oraz broń. Piechowski, który znał język niemiecki, włożył mundur oficerski. Pozostali mieli niższe szarże. Bendera wyprowadził z garażu samochód Steyer 220 i podjechał pod magazyn. Wysiadł i zameldował się. „Dostrzegł go strażnik z wieżyczki, ale nie zareagował, byłem już w mundurze SS” – mówił Piechowski. Uciekinierzy schowali broń w bagażniku, wsiedli do auta i ruszyli. Za pierwszym zakrętem zasalutował im esesman, przekonany, że ma do czynienia z prawdziwym oficerem. „W jednej ręce trzymał rower, w drugiej papierosa. Jak nas zobaczył, to rzucił tego papierosa i łapę wyciągnął do góry, mówiąc »heil Hitler«. Gienek wtedy powiedział: »Widzisz Kazek, jakoś idzie«. (...) Jadąc  dalej zobaczyliśmy dwóch SS-manów. Gdy zobaczyli samochód, w którym jechaliśmy, również powiedzieli »heil Hitler«. To nas bawiło” – powiedział Kazimierz Piechowski w filmie dokumentalnym „Uciekinier”. Ostatnią przeszkodą na drodze do wolności byli strażnicy i szlaban na końcu ulicy wiodącej od obozu. Gdy strażnik nie podnosił szlabanu, wówczas „uwierzyłem, że nam się nie udało. Myślami pożegnałem się już z mamą. W tym czasie dostałem silne uderzenie w kark i usłyszałem syczący głos Józka: »Kazek! Zrób coś«. To mnie ocknęło. Szlaban był już blisko. Otworzyłem prawe drzwiczki i mówię: +Do jasnej cholery! Śpisz dupku tam, czy co? Otwieraj ten szlaban, bo ja ciebie obudzę. Esesman podskoczył.  Szlaban został podniesiony. Gienek ruszył i odjechaliśmy. Wolność!” – wspominał Piechowski w „Uciekinierze”. Czwórka uciekinierów poczuła się nie tylko wolna, ale i pewna siebie. „W każdej potyczce z SS będziemy walczyć, bo nasi koledzy w obozie już za nas nie odpowiadają” – mówił. Władze obozu rozesłały za nimi listy gończe. Po ucieczce w bloku 11 osadzony został niemiecki więzień Kurt Pachala, kapo magazynów, którego Gestapo podejrzewało o pomoc uciekinierom. Został skazany na śmierć głodową. Niemcy zabili także matkę Lemparta i rodziców Jastera. Dla więźniów w obozie ucieczka była jednak wydarzeniem, które podniosło ich na duchu. Ucieczka odbyła się za wiedzą jednego z przywódców obozowego ruchu oporu Witolda Pileckiego, który dobrowolnie przedostał się do Auschwitz, by stworzyć w nim konspirację. Przez Jastera przekazał raport dowództwu AK. Jaster nie przeżył wojny. Posądzony pomyłkowo o agenturalną działalność na rzecz Gestapo został rozstrzelany w 1943 r. przez Podziemie. Pozostali przeżyli. Eugeniusz Bendera zmarł w latach 80. w Warszawie. Józef Lempart odszedł ze stanu duchownego i założył rodzinę. Zginął w wypadku samochodowym w 1971 r. W grudniu 2017 r. zmarł Kazimierz Piechowski. W historii obozu Auschwitz próbę ucieczki podjęły co najmniej 802 osoby. Najwięcej było Polaków, co najmniej 396 osób. Ucieczka udała się 144. Większość z nich przeżyła wojnę. Niemcy zastrzelili podczas ucieczki lub zatrzymali później 327 osób. Los pozostałych 331 jest nieznany. Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości.",,
„Alarm!”: Leszek Miller o śmierci syna. Szczera rozmowa z byłym premierem,"Syn byłego premiera Leszka Millera popełnił samobójstwo w swoim domu pod koniec sierpnia. Miał 48 lat. W szczerej rozmowie były premier opowiedział o pierwszej reakcji na tę straszną wiadomość i szukaniu odpowiedzi, dlaczego to się stało i kto ponosi odpowiedzialność za tragedię. Pierwszy po śmierci syna telewizyjny wywiad z Leszkiem Millerem w specjalnym wydaniu programu „Alarm!” w środę o godz. 20.10 w TVP1.",,,
Były szef CIA bez certyfikatu bezpieczeństwa. Kara za krytykowanie Trumpa,"Prezydent Donald Trump cofnął byłemu dyrektorowi CIA z czasów administracji Baracka Obamy Johnowi Brennanowi poświadczenie bezpieczeństwa. Oznacza to, że Brennan utracił dostęp do informacji objętych klauzulą tajności.","Brennan jest zdeklarowanym krytykiem Trumpa. Często występuje w telewizji, wypowiadając się negatywnie zwłaszcza o polityce zagranicznej prezydenta. Jego postawę podczas wspólnej konferencji z rosyjskim prezydentem Władimirem Putinem w Finlandii uznał publicznie za „zdradziecką”.Trump ogłosił swą decyzję w oświadczeniu, odczytanym przez rzeczniczkę Białego Domu Sarah Huckabee Sanders. Brennanowi zarzucono, że wykorzystuje ostatnio swój status byłego wysokiego rangą urzędnika z dostępem do tajnych informacji do stawiania „serii bezpodstawnych i oburzających zarzutów” dotyczących obecnej administracji.Sanders powiedziała, że weryfikowane są obecnie poświadczenia bezpieczeństwa innych, obecnych i byłych, urzędników. Dotyczy to m.in. byłego dyrektora FBI Jamesa Comeya, byłego dyrektora wywiadu Jamesa Clappera, doradczyni Obamy ds. bezpieczeństwa narodowego Susan Rice, byłego dyrektora Agencji Bezpieczeństwa Narodowego Michaela Hydena i zastępcy dyrektora FBI Andrew McCabe'a, zwolnionego w marcu br. Reuters podkreśla, że wszyscy oni krytykują Trumpa.",,
Ukraińcy wyjaśniają zniszczenie pomnika. „Prowokacja i akt wandalizmu”,"Notę dyplomatyczną w związku ze zniszczeniem pomnika Polaków, zamordowanych w 1944 roku we wsi Huta Pieniacka, wystosowała we wtorek do MSZ Ukrainy Ambasada Polski w Kijowie. Poinformował o tym ambasador RP na Ukrainie Jan Piekło.","– Czekamy teraz na ustalenia grupy dochodzeniowej, która została powołana przez władze obwodu lwowskiego i działa tam na miejscu – powiedział ambasador.  – Jest deklaracja ze strony władz obwodowych, że postarają się pomóc przy rekonstrukcji tego pomnika – dodał.Incydent potępił ambasador Ukrainy w Polsce Andrij Deszczyca. Rosyjska prowokacja?      Rzecznik „Prawego Sektora” obawia się, że dewastacja może być częścią strategii rosyjskich służb specjalnych. „Na skomplikowanych relacjach pomiędzy Ukraińcami i Polakami korzysta i miesza się w nie trzecia strona. Oczywiście są to służby Federacji Rosyjskiej” – stwierdził.  „Przypomnijmy Marsz Orląt w Przemyślu, na którym doszło do antyukraińskiej prowokacji. Uważam, że to też mogły zrobić służby specjalne Rosji” – przypomniał Skoropadski.  Zbliża się rocznica zbrodni 28 lutego mają odbyć się obchody 73. rocznicy zbrodni w Hucie Pieniackiej. Ambasador Piekło zadeklarował, że będzie uczestniczył w tych uroczystościach, żeby – jak powiedział – „podkreślić solidarność polsko-ukraińską i to, że nie damy się sprowokować do tego, żeby nasze stosunki uległy pogorszeniu”. W poniedziałek w rosyjskich, a za nimi w ukraińskich mediach społecznościowych. pojawiły się nagrania i zdjęcia, na których widać rozbity kamienny krzyż i zdewastowane tablice z nazwiskami ofiar mordu w Hucie Pieniackiej. Część jednej z tablic zamalowano niebieską i żółtą farbą, co stanowi odwołanie do ukraińskiej flagi. Drugą tablicę pomalowano w kolory flagi Ukraińskiej Powstańczej Armii (UPA), pod którą umieszczono litery SS. Huta Pieniacka to nieistniejąca dziś wieś w rejonie miasta Brody w obecnym obwodzie lwowskim. 28 lutego 1944 roku miał tam miejsce mord, którego dokonali ukraińscy ochotnicy z dywizji SS-Galizien z 4. pułku policyjnego SS. Według różnych danych zabitych zostało wtedy od 600 do 900 osób.",,
"„Chciałbym, żeby Rosja była przyjacielem, ale musi przestrzegać prawa międzynarodowego”","Bardzo bym chciał, żeby Rosja była przyjacielem Polski, żeby te relacje były jak najlepsze, żeby rozkwitały relacje polityczne, międzyludzkie, naukowe czy wymiana gospodarcza. Bardzo bym tego chciał, tylko że tu warunek jest jeden: musi być przestrzegane prawo międzynarodowe – powiedział prezydent Andrzej Duda.","Andrzej Duda był pytany na briefingu prasowym, czy spodziewa reakcji Rosji na podpisaną wspólnie z prezydentem USA Donaldem Trumpem deklarację o współpracy obronnej w zakresie obecności sił zbrojnych Stanów Zjednoczonych Ameryki na terytorium Polski.– Nie spodziewam się specjalnej reakcji Moskwy, bo Moskwa cały czas dozbraja okręg kaliningradzki i to jest w tej chwili najbardziej zmilitaryzowana strefa w Europie i to już od dawna – mówił. Jego zdaniem wzmocniona obecność Sojuszu Północnoatlantyckiego i amerykańska na terytorium Polski to odpowiedź na to, co Rosja robi w okręgu kaliningradzkim, a także na ćwiczenia prowadzone na Białorusi. – Pytano mnie dzisiaj, czy Rosja jest przyjacielem Polski. Ja bym bardzo chciał, żeby była, żeby te relacje były jak najlepsze, żeby rozkwitały relacje polityczne, międzyludzkie, naukowe czy wymiana gospodarcza. Bardzo bym tego chciał, tylko że tu warunek jest jeden: musi być przestrzegane prawo międzynarodowe, podstawowe zasady, bo to jest gwarancja światowego bezpieczeństwa, pokoju. Dzisiaj tego o Rosji powiedzieć nie można – podkreślił prezydent.",,
KNF odpiera zarzuty „Gazety Wyborczej”. Premier czeka na wyjaśnienia,"Komisja Nadzoru Finansowego odrzuca zarzuty sformułowane pod adresem przewodniczącego KNF Marka Chrzanowskiego we wtorkowym wydaniu „Gazety Wyborczej”. Dziennik napisał, opierając się m. in. na zawiadomieniu Romana Giertycha do prokuratury, że Marek Chrzanowski zaoferował przychylność dla Getin Noble Banku za około 40 mln zł. Premier Mateusz Morawiecki wezwał szefa KNF na spotkanie w środę rano.","„GW” twierdzi, że do złożenia propozycji miało dojść podczas marcowej rozmowy z właścicielem banku Leszkiem Czarneckim, którą biznesmen nagrał. Według dziennika kwota 40 mln zł miała stanowić wynagrodzenie dla prawnika zaproponowanego przez szefa KNF.              – Premier Mateusz Morawiecki wezwał szefa KNF do natychmiastowych wyjaśnień oraz zlecił prokuraturze i służbom niezwłoczne zebranie informacji w związku z enuncjacjami prasowymi, które pojawiły się we wtorek – poinformował w RMF FM szef kancelarii premiera Michał Dworczyk.  Do spotkania ma dojść w środę rano, z udziałem koordynatora służb specjalnych ministra Mariusza Kamińskiego.Michał Dworczyk podkreślił, że „jeżeli potwierdziłyby się informacje medialnie”, to „zostaną wyciągnięte konsekwencje i nie będzie żadnej taryfy ulgowej”. – Tym różnimy się od poprzedników, że nie zamiatamy spraw pod dywan – zadeklarował szef kancelarii premiera. Jak napisano w oświadczeniu, informacje te pojawiają się w momencie, kiedy media donoszą o problemach związanych z procesem dystrybucji instrumentów finansowych spółki GetBack SA przez Idea Bank SA i potencjalnych działaniach Komisji Nadzoru Finansowego w tym zakresie.              W oświadczeniu napisano też, że Marek Chrzanowski spotykał się wielokrotnie z Leszkiem Czarneckim i zarządami jego banków. „Podczas tych spotkań odbył wiele dyskusji dotyczących potencjalnych możliwości właściwego zabezpieczenia przedmiotowych banków w obliczu planów ich restrukturyzacji i poprawy rentowności” – czytamy.  „Nie były omawiane żadne konkretne kwoty”             „Przewodniczący KNF wskazał, jako jedną z możliwości, zatrudnienie p. Grzegorza Kowalczyka, posiadającego odpowiednią wiedzę i doświadczenie. Podczas spotkań nie były omawiane żadne konkretne kwoty dotyczące wynagrodzenia tej osoby” – dodano w oświadczeniu.              Podkreślono, że przewodniczący KNF nie formułował także obietnic, które „miałyby wiązać się z działaniami organu nadzoru wobec banków Leszka Czarneckiego nie pozostającymi w zgodzie z obowiązującymi przepisami prawa oraz nieadekwatnymi do ich rzeczywistej sytuacji”.              KNF wytyka też autorom publikacji błędy. Chodzi m. in. o Filipa Świtałę, byłego zastępcę KNF, którego według Komisji chciał zatrudnić Leszek Czarnecki, co spotkało się ze sprzeciwem Marka Chrzanowskiego ze względu na potencjalny konflikt interesów. „Gazeta Wyborcza” napisała, że Filip Świtała został niedawno podsekretarzem stanu w Ministerstwie Finansów; w rzeczywistości chodzi o inną osobę o tym samym imieniu i nazwisku – czytamy w oświadczeniu.",,
„Wszystkie czujniki gazu w dniu katastrofy działały”,"Potwierdzam, że pożary w kopalni są nadal aktywne; aby je wyeliminować, musimy dokończyć budowę tam – oświadczył rzecznik kopalni w Stonawie Ivo Czelechovski.","Rzecznik koncernu OKD, do którego należy kopalnia CSM, zapewnił, że w kopalni nie manipulowano odczytami stężeń metanu, o czym w anonimowych wypowiedziach mówili w polskich i czeskich mediach górnicy. – Mamy protokolarne potwierdzenie, że wszystkie mierniki stężenia metanu działały prawidłowo – przekonywał podczas spotkania z dziennikarzami.Dodał, że także górnicy pracujący w kopalni od lat zaprzeczają praktykom fałszowania odczytów. – To byłoby irracjonalne, żebyśmy sami stwarzali sytuację zagrożenia dla górników –  mówił. Jego zdaniem, normy bezpieczeństwa obowiązujące w czeskich kopalniach należą do najbardziej surowych w Europie. Gdy stężenie metanu przekracza określoną wartość, nie można kontynuować prac i należy wycofać załogę.Anonimowe wypowiedzi dotyczące manipulowania czujnikami, po to, by wskazywały one niższe niż w rzeczywistości stężenie metanu, pojawiły się w mediach – mówili o tym górnicy i ich rodziny. W piątek jeden z górników przed kopalnią CSM przyznał w rozmowie z PAP, że znane mu są próby fałszowania odczytów aparatury metanometrycznej. – Zakrywa się czujniki, czyli „blenduje”, żeby była premia za wydobycie – mówił.Odpiera zarzutyZarzuty odpiera rzecznik OKD. – Takie zarzuty pojawiają się nie pierwszy raz; urząd górniczy ostatnio sprawdzał je w 2015 r.; żadne z nich się nie potwierdziły – powiedział Czelechovsky. Pytanie, na ile górnicy mogą wpływać na wskazania czujników, rzecznik uznał za spekulacje. – System metanometrii ma chronić górników, a nie stwarzać dla nich zagrożenie – podkreślił.Czelechovsky przekazał dziennikarzom również, że „pożary są nadal aktywne”. – Dlatego musimy dokończyć budowę tych tam, żeby wyeliminować wysokie temperatury i pożary – dodał. W sobotę mają zostać ustawione dwie tamy, zaś w niedzielę kolejne dwie.Czelechovski podkreślił, że dopiero po zamknięciu tej przestrzeni będzie można pobrać próbki powietrza. Dodał, że jedynie w bezpiecznych warunkach będzie możliwe wejście do wyrobiska, gdzie mogą znajdować się ciała zmarłych górników.Akcja może potrwać nawet kilka tygodni. Do tego czasu praca w kopalni będzie wstrzymana.",,
Izrael chciał szpiegować Trumpa? Biuro Netanjahu dementuje,Izrael próbował szpiegować prezydenta Donalda Trumpa – podał portal Politico. Według dziennikarzy amerykańskie służby od dwóch lat znajdowały w rejonie Białego Domu urządzenia przechwytujące treść rozmów oraz dane z telefonów. „To bezczelne kłamstwo” – zapewnia biuro premiera Benjamina Netanjahu.,"„Istnieje wieloletnie zobowiązanie i zarządzenie izraelskiego rządu, by nie prowadzić żadnych operacji tajnych służb w Stanach Zjednoczonych. Zarządzenie to jest ściśle przestrzegane, bez wyjątków” – przekazało w komunikacie biuro. Podobne oświadczenie wydała ambasada Izraela w USA. Amerykański portal Politico napisał wcześniej w czwartek, powołując się na trzech byłych, wysokich rangą przedstawicieli władz USA, że rząd amerykański w ciągu ostatnich dwóch lat doszedł do wniosku, że najprawdopodobniej to Izrael odpowiada za miniaturowe urządzenia podsłuchowe, jakie eksperci ministerstwa bezpieczeństwa narodowego znaleźli „w pobliżu Białego Domu i innych wrażliwych lokalizacji w mieście Waszyngton”. Urządzenia te, potocznie określane jako StingRays i kosztujące ponad 150 tys. dolarów za sztukę, imitują działanie stacji przekaźnikowych telefonii komórkowej i w ten sposób skłaniają telefony do przekazywania im nie tylko swojej lokalizacji i informacji pozwalających na identyfikację użytkownika, ale też treści prowadzonych rozmów i informacji na temat zużycia danych komórkowych. Jak przekazał portalowi były wysoki rangą przedstawiciel służb wywiadowczych, administracja USA najwyraźniej w żaden sposób nie ukarała rządu Izraela ani nawet nie wystosowała formalnego protestu, co – jak podkreślono – byłoby standardową procedurą za poprzednich rządów. Politico podkreśla, że Izrael stał się w sprawie podsłuchów głównym podejrzanym, mimo że Trumpa i Netanjahu łączą bardzo dobre relacje, a obecna amerykańska administracja prowadzi politykę bardzo korzystną dla swego bliskowschodniego sojusznika – m.in. uznała Jerozolimę za stolicę państwa żydowskiego i przeniosła tam ambasadę USA oraz wycofała się z międzynarodowego porozumienia w sprawie programu atomowego Iranu, który jest wrogiem Izraela. Sprawy nie skomentował Biały Dom, FBI, resort bezpieczeństwa narodowego ani Secret Service.",,
„Polski nie da się zaatakować niespodziewanie”. „Trwa jawna agresja Rosji”,"– Mamy wojnę w najbliższym sąsiedztwie oraz jawną agresję jednego z największych mocarstw świata; mocarstwa nuklearnego – Witold Waszczykowski z PiS komentował konflikt na Ukrainie w programie „Bez retuszu” TVP Info. Z kolei Janusz Zemke (SLD) uważa, że mimo zagrożenia, możemy czuć się bezpiecznie, ponieważ „Polski nie można zaatakować niepostrzeżenie w ciągu kilku dni”.","Zemke nie zgodził się też z Witoldem Waszczykowskim, że na Ukrainie trwa „wojna o klasycznym charakterze”. – Nie zgodzę się z tezą, że mamy do czynienia z jawną wojną między Rosją i Ukrainą. Zwracam też uwagę na fakt, że ukraińskie władze też tak o tym konflikcie nie mówią – mówił Zemke. W dyskusji przestrzegał także przed straszeniem niespodziewaną napaścią Rosji na Polskę, bo jak zaznaczył, mimo zagrożenia, możemy czuć się bezpiecznie, ponieważ „Polski nie można zaatakować niepostrzeżenie w ciągu kilku dni”.                                                teraz odtwarzane„Agresja jest przez Rosjan nie tylko akceptowana, ale i oczekiwana” „Mieli do wyboru wojnę lub hańbę, wybrali hańbę, a wojnę będą mieli i tak”Według Romualda Szeremietiewa z Akademii Obrony Narodowej mamy do czynienia z „bardzo niskiej jakości przywództwem światowym”. – Jest duża obawa i strach przed tym, że może dojść do najgorszego, czyli do wojny na skalę światową – powiedział Szeremietiew. Jego zdaniem taka postawa może być właśnie najbardziej niebezpieczna i przytoczył słowa Winstona Churchilla, który po Monachium powiedział: „Mieli do wyboru wojnę lub hańbę, wybrali hańbę, a wojnę będą mieli i tak”. „Agresja jest przez Rosjan nie tylko akceptowana, ale i oczekiwana”Zdaniem Pawła Zalewskiego z Platformy Obywatelskiej „Kreml rozkręcając spiralę nacjonalizmu i nienawiści (…) trafił na pokłady głęboko drzemiącego nacjonalizmu w Rosjanach”. – Dzisiaj jest tak, że agresja Kremla, nie tylko jest akceptowana w Rosji, ale zaczyna być także oczekiwana – mówił Zalewski. – Dramat polega na tym, że  Putin, który starał się grać tymi procesami,  teraz traci nad nimi kontrolę – zaznaczył Zalewski.",,
Sesja na UW z okazji 100. rocznicy przywrócenia relacji między Polską a Watykanem,"Sekretarz ds. Relacji z Państwami Stolicy Apostolskiej abp Paul Gallagher weźmie udział w uroczystej sesji naukowej z okazji 100. rocznicy przywrócenia relacji dyplomatycznych między Polską a Stolicą Apostolską, która odbędzie się w poniedziałek na Uniwersytecie Warszawskim.","W konferencji organizowanej w gmachu starej Biblioteki Uniwersytetu Warszawskiego przy Krakowskim Przedmieściu w Warszawie wezmą udział przedstawiciele polskich władz, Episkopatu Polski i korpusu dyplomatycznego, nuncjusz Salvatore Pannaccio, duchowni oraz przedstawiciele świata nauki i kultury.W imieniu polskich władz o znaczeniu relacji dyplomatycznych ze Stolicą Apostolską mówić będzie prof. Jacek Czaputowicz, minister spraw zagranicznych, a ze strony watykańskiej abp Paul Gallagher, Sekretarz ds. Relacji z Państwami Stolicy Apostolskiej. Z kolei misję abp. Achillesa Rattiego, pierwszego nuncjusza apostolskiego w odrodzonej Polsce (późniejszego papieża Piusa XI), przedstawi ks. prof. Stanisław Wilk z KUL. Bp Jan Kopiec zaprezentuje wykład nt. „Kościół i społeczeństwo polskie wobec wyzwań odzyskanej niepodległości (1919-1939)”, a prof. Marek Kornat z Polskiej Akademii Nauk mówić będzie o stosunku do sprawy polskiej papieży Leona XIII i Piusa X. Kilka  miesięcy później, 30 marca 1919 r., Stolica Apostolska w sposób formalny uznała istnienie państwa polskiego, a 6 czerwca 1919 r. prałat Ratti został mianowany Nuncjuszem Apostolskim w Polsce i podniesiony do godności arcybiskupa tytularnego. Listy uwierzytelniające złożył na ręce Naczelnika Państwa Józefa Piłsudskiego 19 lipca. 28 października w archikatedrze św. Jana Chrzciciela w Warszawie w otoczeniu całego Episkopatu Polski, Achilles Ratti przyjął sakrę biskupią z rąk abp. Aleksandra Kakowskiego, metropolity warszawskiego.Odpowiedzią ze strony polskiej na mianowanie nuncjusza w Warszawie było mianowanie 1 lipca 1919 r. posłem nadzwyczajnym i ministrem pełnomocnym przy Stolicy Apostolskiej prof. Józefa Wierusza-Kowalskiego, wybitnego fizyka. Funkcję tę pełnił on do 30 sierpnia 1921 r. Jego następcą został Władysław Skrzyński (do 1937 r.), który był wiceministrem spraw zagranicznych w latach 1919-1920. 27 listopada 1924 r. poselstwo polskie przy Stolicy Apostolskiej zostało podniesione do rangi Ambasady I klasy.Kolejnymi Nuncjuszami Apostolskimi w Polsce byli: abp Lorenzo Lauri (1921-1928), Francesco Marmaggi (1928-1936), abp Filippo Cortesi (1937-1939), abp Józef Kowalczyk (1991-2009), abp Celestino Migliore (2010-2016) i abp Salvatore Pennaccio (od 2016).Z kolei ambasadorami RP przy Stolicy Apostolskiej, po amb. Skrzyńskim byli: Kazimierz Papée (1939-1978), Henryk Kupiszewski (1990-1994), Stefan Frankiewicz (1995-2001 ), Hanna Suchocka (2001-2013), Piotr Nowina-Konopka (2013-2016) i Janusz Kotański (od 2016).",,
"„Tymoszenko powinna być leczona za granicą""","– Tymoszenko jest chora. Potrzebna jej jest operacja, a potem terapia i rehabilitacja za granicą. Oczekujemy, że rząd Ukrainy przyjmie taką propozycję – powiedział Aleksander Kwaśniewski, gość konferencji Jałtańskiej Strategii Europejskiej promującej obecność Ukrainy w UE.","Były prezydent Polski i b. przewodniczący Parlamentu Europejskiego Pat Cox z ramienia Parlamentu Europejskiego obserwują procesy sądowe ukraińskich opozycjonistów, w tymodbywającej wyrok siedmiu lat więzienia Tymoszenko. Uwolnienia Tymoszenko domaga się Unia Europejska, która uważa, że była premier, skazana za nadużycia przy zawieraniu za jej rządów umów gazowych z Rosją, została ukarana za decyzjępolityczną.Wypuszczenie Tymoszenko z więzienia jest jednym z najważniejszych warunków, stawianych przez Brukselę przed oczekiwanym w listopadzie podpisaniem umowy stowarzyszeniowej z Ukrainą. Była premier cierpi na przewlekłe schorzenie kręgosłupa.Kwaśniewski mówił w Jałcie, że jego misja na Ukrainie, która trwa od czerwca ubiegłego roku i wymaga wielu wizyt w tym kraju, wywołuje już niezadowolenie jego małżonki.  –Spędzam na Ukrainie tak dużo czasu, że żona pyta mnie czasem, czy nie mam tam drugiej rodziny. Odpowiadam jej na to: tak, jest to pan Janukowycz i pani Tymoszenko  – powiedział Kwaśniewski.Niedziela była ostatnim dniem konferencji YES. W sobotę obecny na niej przewodniczący komisji spraw zagranicznych Parlamentu Europejskiego Elmar Brok oświadczył, że niekorzystny dla Ukrainy raport Kwaśniewskiego i Coxa może doprowadzić do problemów z podpisaniem umowy stowarzyszeniowejUkraina-UE. –Od samego początku mówiliśmy, że przed podpisaniem umowy stowarzyszeniowej Ukraina powinna wypełnić wszystkie stawiane jej warunki. Jednym z nich jest rozwiązanie problemu wybiórczego stosowania prawa wobec Julii Tymoszenko. Jeśli panowie Cox i Kwaśniewski nie będą w stanie przedstawić 15 października w PE pozytywnego raportu, to będziemy mieli problem.  – ocenił Brok.",,
"„Jarek kończ…”, prosi Schetyna. Internauci przypominają scenę z małym rycerzem","„Jarek kończ…” – napisał na Twitterze szef PO parafrazując Kmicica z „Potopu”. Przypomnijmy, że Kmicic, zwracając się do Wołodyjowskiego słowami: „Kończ waść! Wstydu oszczędź!”, prosił o litość.","W sobotę odbyła się konwencja programowa Prawa i Sprawiedliwości w Lublinie. Jarosław Kaczyński przez kilkadziesiąt minut mówił o programie Zjednoczonej Prawicy, polityce, idei i historii.„Jarek kończ…”– napisał w trakcie przemówienia Grzegorz Schetyna. Szef PO sparafrazował w ten sposób Andrzeja Kmicica z „Potopu”.Warto przypomnieć, że słowa „kończ waść, wstydu oszczędź” wypowiadamy w momencie, gdy powinniśmy wstydzić się swojego zachowania lub swoich braków, które ktoś nam wskazuje. Na wpis Grzegorza Schetyna zareagowali internauci:",,
Platforma myli projekt obywatelski z projektem Ordo Iuris,"„Będziemy bronić Polaków przed nieludzkimi projektami radykałów, takimi jak ten Ordo Iuris. Dlatego każdy, kto w Platformie łamie dyscyplinę, musi liczyć się z konsekwencjami” – napisał na Twitterze przewodniczący PO Grzegorz Schetyna. Tymczasem projekt #ZatrzymajAborcję jest projektem obywatelskim.","Grzegorzowi Schetynie wtórował kandydat Platformy Obywatelskiej na prezydenta Warszawy Rafał Trzaskowski.„Zarząd PO wyrzucił z partii 3 posłów, którzy zagłosowali za przesłaniem do dalszych prac projektu Ordo Iuris i przeciw projektowi obywatelskiemu, broniącemu praw kobiet. Wobec osób, które wyciągnęły karty, dotkliwe konsekwencje wyciągnie kolegium klubu” – napisał na Twitterze Trzaskowski.Projekt ustawy #ZatrzymajAborcję zakłada usunięcie możliwości aborcji ze względu na podejrzenie niepełnosprawności bądź choroby. Pod tym projektem zebrano ponad 830 tys. podpisów.",,
Huragan Dorian coraz silniejszy. „Może być absolutnym potworem”,"Zbliżający się do wschodniego wybrzeża USA huragan Dorian osiągnął już drugą kategorię w pięciostopniowej skali Saffira-Simpsona – poinformowało w czwartek wieczorem czasu lokalnego Narodowe Centrum Huraganów (NHC). Wiatry wieją z prędkością 169 km na godzinę. Według meteorologów, gdy w poniedziałek dotrze do Florydy, będzie potężnym huraganem czwartej kategorii, a prędkość towarzyszącego mu wiatru osiągnąć prędkość wiatru 210 km na godz.","Huragan Dorian, który zbliża się do wschodniego wybrzeża USA, przybiera na sile. Według meteorologów, gdy w poniedziałek dotrze do Florydy, będzie huraganem czwartej kategorii. Jak przewidują meteorolodzy, ciąż rosnący w siłę huragan osiągnie prędkość wiatru 210 km/godz. Centrum znajduje się obecnie nad Atlantykiem, 400 kilometrów na południowy wschód od Wysp Bahama. Według prognoz huragan uderzy we wschodnie wybrzeże Florydy we wtorek rano. Huragan przemieszcza się obecnie na północny zachód z prędkością 169 km na godzinę.  Narodowe Centrum Huraganów (NHC) ostrzega, że żywioł o takiej mocy może spowodować „katastrofalne szkody”.W opublikowanym na Twitterze wideo prezydent USA Donald Trump oświadczył, że choć początkowo oczekiwano, iż Dorian będzie słabą burzą tropikalną, obecnie „wygląda na to, że może być absolutnym potworem”. Ze względu na huragan szef państwa odwołał zaplanowaną na 1 i 2 września wizytę w Polsce.  Trump ostrzegł, że Dorian może być tak silny jak huragan Andrew, który nawiedził wybrzeże Florydy w 1992 roku. Zginęło wówczas 40 osób. Prezydent zapewnił, że na Florydę wysyłana jest żywność i woda oraz ostrzegł, że możliwe są ewakuacje. „Jesteśmy gotowi” – uspokoił obywateli. Z kolei w czwartek stanem wyjątkowym objęto część terytorium sąsiedniej Georgii. Gubernator Brian Kemp ostrzegł, że huragan „może mieć katastrofalne skutki” dla mieszkańców nadmorskiej części stanu. Uderzenie może być groźne dla dziesiątek ulokowanych na wybrzeżu platform startowych. Należą one do NASA, amerykańskich sił powietrznych i firm prywatnych jak SpaceX albo Blue Origin.   Z powodu nadejścia Doriana koncert w Miami przesunął z soboty na piątek legendarny zespół Rolling Stones. Grupa już w lipcu przesunęła koncert w Nowym Orleanie w związku z przejściem burzy tropikalnej Barry.  Mieszkańców Florydy wezwano do „pilnego śledzenia” trasy huraganu oraz zgromadzenia zapasów żywności, wody i leków na okres siedmiu dni. W Miami ludzie tłumnie ruszyli do sklepów, które zaczynają mieć kłopoty z zaopatrzeniem w towary.",,
Mężczyzna rzucił się na maskę samochodu z kolumny prezydenta Donalda Trumpa,"Nieznany mężczyzna i agent Secret Service zostali ranni po tym, jak mężczyzna rzucił się na maskę jednego z samochodów z kolumny prezydenckiej w okolicach Białego Domu. Prezydentowi Donaldowi Trumpowi nic się nie stało.",Do incydentu doszło na rogu alei 17. i Pennsylvania Avenue około godziny 20.00. Protestujący został aresztowany. Jego personalia nie są na razie znane.,,
"Zima zaatakowała. Zagrożenie powodzią, trudne warunki na drogach, idą śnieżyce","Ciągłe opady śniegu sprawiają, że na pomorskich drogach w czwartek wieczorem panują bardzo trudne warunki: tworzą się duże korki. Wciąż utrzymują się wysokie stany wód w Bałtyku oraz rzekach na Żuławach. Energetykom udało się usunąć niemal wszystkie awarie. Nad Polskę nadciąga arktyczne powietrze.","– Sytuacja na pomorskich drogach jest fatalna – ocenił wieczorem dyżurny Wojewódzkiego Centrum Zarządzania Kryzysowego w Gdańsku, Waldemar Świąder. Wyjaśnił, że na drogach pracuje cały sprzęt wszystkich służb odpowiedzialnych za odśnieżanie, ale stałe opady śniegu i zadymki sprawiają, że nie sposób trwale oczyścić szos.Potężny zator – Na drodze krajowej nr 22 od Czerska do Tczewa, czyli na odcinku ponad 30 kilometrów mamy potężny zator spowodowany dużym natężeniem ruchu przed długim weekendem i intensywnymi opadami śniegu – wyjaśnił.Dodał, że ruch na drodze nr 22 ale też innych drogach województwa (w tym obwodnicy Trójmiasta) tamują m.in. auta ciężarowe, które - w większości niewyposażone jeszcze w zimowe ogumienie i łańcuchy, mają kłopot z podjazdem pod niemal każde wzniesienie. Poza wybrzeżem opady w całej Polsce mają być coraz słabsze, a wiatr powoli ma się uspokajać. Grażyna Dąbrowska synoptyk IMGW mówi, że w nocy będzie mroźnie, bo do Polski napływa arktyczne powietrze z północy. Mroźna auraTemperatura na wschodzie, szczególnie na północnym wschodzie, spadnie do - 18 stopni Celsjusza, na południu w kotlinach górskich według prognoz będzie - 20 stopni. Około -12 będzie w centrum kraju, najcieplej na zachodzie – około -6, nad morzem może być - 4. W piątek, w dzień od -14 na Suwalszczyźnie, do -10 w centrum , -2 na zachodzie Polski. Porywy na Pomorzu będą słabsze do 65 km/h.W ciągu ostatniej dobry straż pożarna w związku z pogodą interweniowała ponad 530 razy. Najwięcej interwencji - 412 - miało związek z wiatrem, pozostałe 124 z opadami deszczu i śniegu - poinformował PAP rzecznik Państwowej Straży Pożarnej st. bryg. Paweł Frątczak. Zerwane linieŚwiąder poinformował, że do czwartku wieczorem energetykom udało się usunąć niemal wszystkie awarie energetyczne na terenie województwa pomorskiego, spowodowane przez drzewa i gałęzie, które - powalone silnym wiatrem - uszkadzały linie. W czwartek rano bez prądu było ponad 2,6 tys. gospodarstw. – W tej chwili prądu nie ma jeszcze tylko w jednym miejscu w powiecie kartuskim, ale zasilanie ma tam wrócić jeszcze w czwartek – wyjaśnił.Przez cały czwartek z powodu silnego wiatru na Pomorzu w wielu miejscach występowały awarie energetyczne. Jak podawała Energa-Operator, prąd nie docierał do gospodarstw domowych w regionach: Gdynia, Kartuzy, Starogard Gdański, Tczew, Bytów i Lębork.  Straż Pożarna minionej doby interweniowała ponad sto razy; 60 interwencji związanych było z silnym wiatrem (m.in. powalone drzewa), a ponad 40 dotyczyło zalewania np. piwnic. Na Pomorzu notowane też były opóźnienia w kursowaniu komunikacji publicznej oraz w ruchu lotniczym na lotnisku w Gdańsku. Prąd wraca też do mieszkańców woj. zachodnio-pomorskiego. Po południu bez prądu pozostawało około 450 odbiorców głównie we wschodniej części województwa - wynika z informacji WCZK. Jak zapewnia dyżurny Centrum, służby przywracają prąd na bieżąco. Przekroczone stanyW czwartek rano w województwie pomorskim z powodu silnego wiatru przekroczone były stany alarmowe wód Bałtyku, w niektórych miejscach nawet o około pół metra. Wzrósł też poziom wód rzek żuławskich: Świętej w Nowym Dworze Gdańskim o 58 cm i Szkarpawy w Tujsku o 65 cm – podał dyżurny Wojewódzkiego Centrum Zarządzania Kryzysowego w Gdańsku Krzysztof Lewandowski.W środę wieczorem w Ustce stan alarmowy Bałtyku był przekroczony o około 40 cm, a woda wdarła się na bulwar portowy. Stan alarmowy Bałtyku jest przekroczony we Władysławowie (48 cm), Helu (o 29 cm), Gdyni (o 34 cm), Gdańsku, porcie Północnym (o 36 cm) i w Sobieszewie (o 44 cm).W porcie w Świnoujściu przywrócono ruch statków wstrzymany w środę z powodu podwyższonego stanu wody i silnego wiatru. Z powodu wysokiego stanu wody zamknięto do odwołania drogę z Gryfina do niemieckiego Mescherin.",,
„Atakujecie Kościół i mówicie o szacunku dla świętych. Ośmieszacie się”,"Podczas jednej parady równości jest parodiowanie mszy świętej, profanowanie wizerunku Matki Bożej. Wizerunek św. Jana Pawła II był w tęczowych barwach. Jesteście pierwsi do atakowania Kościoła. Z drugiej strony, kiedy swoje barwy przywdziewacie do świętych Kościoła, to twierdzicie, że to robicie z szacunku. To jest alogiczne. Ośmieszacie się – mówił w programie „Strefa Starcia” w TVP Info wiceminister sprawiedliwości Sebastian Kaleta.","W TVP Info jedna z osób siedzących na widowni – przedstawicielka środowisk LGBT – zapytała wiceministra sprawiedliwości, dlaczego uważa, że „profanacje na marszach równości są atakami na Kościół”. – Natomiast nie odwołują się państwo do posługiwania się symboliką faszystowską na np. Marszach Niepodległości – stwierdzała.Sebastian Kaleta odpowiedział jej, że „symbol neofaszystowski, jeśli pojawiał się na Marszu Niepodległości, był krytykowany”. – Z jednorazowego wystąpienia takiego symbolu jest kilkudniowy spektakl medialny – odparł.– Jesteście pierwsi do atakowania Kościoła. Z drugiej strony, kiedy swoje barwy przywdziewacie do świętych Kościoła to twierdzicie, że to robicie z szacunku. To jest alogiczne. Ośmieszacie się – mówił Kaleta.",,
"Wspaniały Lewandowski, reszta... średnia. Oceny Polaków po Słowenii","Polacy wygrali ze Słowenią (3:2) na zakończenie eliminacji mistrzostw Europy. Choć awans zapewniliśmy sobie już jakiś czas temu, w grze naszych reprezentantów próżno było szukać luzu – przynajmniej do czasu, gdy „piąty bieg” wrzucił Robert Lewandowski. Napastnik Bayernu po raz kolejny był najlepszym piłkarzem na boisku, a o jego golu będzie się mówiło latami.","Zacznijmy od specjalnego „wyróżnienia” dla murawy na PGE Narodowym. To smutne, że Polacy nie czują się w pełni komfortowo w swoim piłkarskim domu. Ślisko, grząsko, sporo nerwów i sporo upadków. Duże ograniczenie technicznych możliwości takich zawodników jak Lewandowski, Zieliński czy Szymański. – Mamy taki piękny stadion... Aż wstyd, żeby była taka murawa. Brakowało tylko grabek i łopatki – mówił po meczu wyraźnie sfrustrowany Grzegorz Krychowiak. Najgorszy jest fakt, że to już kolejny raz... Nikt nie wyciąga wniosków?  A teraz do rzeczy. Skala 1-10. Wojciech Szczęsny – 6Bramkarze takich meczów nie lubią. Słoweńcy nie strzelali często, a jak już strzelali, to z takiej odległości, że między słupkami mógłby ze Szczęsnym stać jeszcze Majecki, a i tak pewnie padłyby oba gole. Raz, dobrym wyjściem za pole karne, przeciął groźnie zapowiadającą się akcję rywali. Niczym się nie wykazał, ale też w niczym nie zawinił. Łukasz Piszczek – 6Miał spędzić na boisku pół godziny, ale – wobec kontuzji Kamila Glika – zagrał kwadrans dłużej. Wytrzymał, wybiegał, raz był nawet bliski strzelenia gola. Zarówno on, jak i wszyscy zebrani na PGE Narodowym czekali jednak na coś innego: szpaler, wzruszające pożegnanie, ostatnie chwile zasłużonego reprezentanta w narodowych barwach... Czy ocena ma tu jakiekolwiek znaczenie? Kamil Glik – brak ocenyGdy wszyscy cieszyli się z gola Sebastiana Szymańskiego, on leżał zamroczony po ciosie Jana Oblaka. Nie był w stanie kontynuować gry; już po kilku minutach zastąpił go Artur Jędrzejczyk.Jan Bednarek – 4To jeszcze (?) nie jest lider defensywy reprezentacji Polski. Przy obu golach dla Słowenii, szczególnie drugim, panował w naszym polu karnym spory bałagan, za co dużą odpowiedzialność ponosi właśnie Bednarek. Wciąż jest młody, wciąż się uczy, ale mistrzostwa Europy tuż-tuż, a bez Kamila Glika u boku wygląda czasami jak dziecko we mgle. Najwyższa pora odciąć pępowinę. Arkadiusz Reca – 3Z Włoch płynie coraz więcej dobrych słów na jego temat. 24-latek stał się ważną częścią defensywy SPAL, więc nikt już nie puka się w czoło, gdy nazwisko Recy pojawia się na liście powołanych. Do „international level” wciąż jednak sporo mu brakuje. Trudno mieć na „swoim” skrzydle Kamila Grosickiego, bo trzeba za niego przejmować sporą część obowiązków defensywnych, ale to jedyne usprawiedliwienie słabej gry lewego obrońcy. Największy kamień do tego ogródka wpadł przy pierwszym golu: Josip Ilicić jednym przyjęciem ograł go jak dziecko, po czym wyłożył piłkę do niepilnowanego Tima Matavza. Jacek Góralski – 6Gdy naprzeciwko Polaków stanęli zdeterminowani, nastawieni na walkę Macedończycy, czuł się jak ryba w wodzie, był jednym z najlepszych na boisku, a po meczu koledzy śpiewali mu piosenki o N’Golo Kante. Równie zmotywowany wyszedł do starcia ze Słoweńcami, ale ci... wcale nie mieli ochoty zabijać się na boisku. Mecz o nic, więcej piłki w piłce, no i nastawiony na destrukcję Góralski miał spory problem ze znalezieniem dla siebie miejsca. Udało się w samej końcówce: przytomnym wejściem w pole karne wykończył podanie od Grosickiego, strzelając zwycięskiego gola. Dał kibicom sporo radości, a i sobie mocno podbił końcową notę. Grzegorz Krychowiak – 5Jeden z najsłabszych piłkarzy w biało-czerwonych barwach. Niewidoczny, nonszalancki, po kilku dobrych występach poczuł się chyba trochę za pewnie. A może to brak motywacji? Pewne pierwsze miejsce w grupie, mecz bardziej towarzyski niż eliminacyjne starcie... Trudno wnikać, z kronikarskiego obowiązku należy natomiast odnotować, że pomocnik Lokomotiwu Moskwa miewał w kadrze lepsze mecze. Piotr Zieliński – 5Gdyby w 56. minucie wykorzystał doskonałe zagranie od Tomasza Kędziory, pewnie ocena byłaby wyższa. A tak: kolejny raz „Zielu” pozostawił po sobie spory niedosyt. Był na boisku, niby biegał, starał się, przetrzymywał piłkę, szukał dziur w słoweńskiej obronie, ale jakieś to wszystko było... bez „wow”. Nie chcemy się do takiego stanu rzeczy przyzwyczajać, ale chyba powoli trzeba. Sebastian Szymański – 7Transfer do Rosji bardzo mu służy. Wszedł do reprezentacji „z drzwiami” i wszystko wskazuje na to, że zamknął temat obsady drugiego skrzydła na Euro. Już na początku meczu strzelił pięknego gola, popisując się precyzyjnym strzałem lewą nogą. Aktywny, odważny, nie bał się grać piłką, a i za dośrodkowania trzeba go pochwalić. Będzie miała kadra z Szymańskiego sporo pociechy. Już ma. Kamil Grosicki – 6„Trzydziestka” od dawna na karku, ale przyspieszenie wciąż jak za czasów gry w Pogoni Szczecin. Dopóki jest w stanie na dwóch-trzech metrach odskoczyć niemal każdemu obrońcy, dopóty będzie dla reprezentacji Polski bezcenny. Czasem za bardzo chciał, czasem wyglądał jak jeździec bez głowy, ale to wciąż ważne ogniwo kadry. Przeciętny występ uratował asystą przy golu na 3:2. Robert Lewandowski – 8Nie miał najlepszego początku, długo szukał rytmu, zaliczył kilka nieudanych zagrań, zepsuł świetną okazję (głową trafił prosto w Oblaka), ale jak już „wszedł” w mecz, to... czapki z głów. Drugi gol dla Polski to wyłącznie jego dzieło: przedryblował dwóch rywali, wszedł między czterech kolejnych i strzelił idealnie przy słupku – Słoweńcom, na czele z Janem Oblakiem, pozostało tylko bić brawo. Złapał luz, bawił się grą, wychodził po piłkę w okolice linii środkowej, robił wszystko. Bardzo dobrą drugą połowę zwieńczył dośrodkowaniem do Kamila Grosickiego, z którego padł gol na 3:2. Oby więcej, oby częściej!",,
Drużynowy PŚ w Willingen. Polacy zdeklasowali rywali,"Polacy w składzie: Piotr Żyła, Jakub Wolny, Dawid Kubacki i Kamil Stoch wygrali drużynowy konkurs Pucharu Świata w skokach narciarskich w niemieckim Willingen. Gospodarzy, którzy zajęli drugie miejsce, wyprzedzili aż o 79,2 pkt. Trzecie miejsce zajęli Słoweńcy ze 105,4 pkt straty.","Reprezentacja Polski po pierwszej serii skoków zgromadziła 475 punktów. Ostatecznie Biało-Czerwoni jeszcze powiększyli swoją przewagę nad drugim zespołem, zdobywając 979,4 pkt. Na drugim miejscu uplasowali się gospodarze konkursu - Niemcy z 900,2 pkt, którzy po pierwszej serii zajmowali piątą lokatę. Pozycję na trzecim stopniu podium po pierwszej serii utrzymali Słoweńcy, którzy zdobyli w sumie 874,0 pkt. Zajmujący drugie miejsce po pierwszej rundzie skoków Japończycy, z rewelacyjnym w tym sezonie Ryōyū Kobayashim, z wynikiem 869,4 pkt zajęli ostatecznie piąte miejsce.  Wcześniej w tym sezonie  rywalizowano drużynowo trzykrotnie. Polacy wygrali na inaugurację w Wiśle, w Zakopanem zajęli trzecie miejsce, a w poprzedni weekend w Lahti – czwarte. Jednak dzięki dobrym wynikom indywidualnym zdecydowanie przewodzą w Pucharze Narodów.Po konkursie drużynowym zawodników czekają kwalifikacje do indywidualnych zmagań w sobotę i niedzielę. Późniejsze kwalifikacje będą bardziej istotne niż zwykle. Po pierwsze zadecydują o udziale w dwóch konkursach, a po drugie wyniki z nich będą brane do klasyfikacji „Willingen Five”. Ten, kto zgromadzi najwyższą notę łączną w obu konkursach indywidualnych oraz kwalifikacjach otrzyma premię w wysokości 25 tys. euro. Przed rokiem zgarnął ją Stoch.",,
Syn Michaela Jacksona nie zapłacił za hotel w Warszawie,"Syn Michaela Jacksona – Brandon Howard – nie zapłacił za kilka usług, z których korzystał w Warszawie. 37-latek zalega z opłatami wynoszącymi łącznie 15 tys. zł – podaje „Super Express”.","Brandon Howard to piosenkarz i producent muzyczny. Jak podaje „Super Express”, w październiku mężczyzna nocował w ekskluzywnym hotelu Le Regina w centrum Warszawy.  Howard korzystał z wykwintnej kuchni, drogich masaży i miał własnego kierowcę do dyspozycji. – Ostatniej nocy jego pobytu recepcjoniści poprosili go o kartę, aby uregulował płatności. Powiedział, że zrobi to później, bo ma rzeczy w pokoju. Po godzinie 4 rano zszedł na dół, omijając recepcję. Kiedy pracownik wybiegł za nim, mówiąc, że ma rachunek do opłacenia, odpowiedział, że jego agent zapłaci, trzasnął drzwiami i odjechał – mówi „Super Expressowi” Aldona Wleklak z agencji Dobre Media, która pomagała w sprowadzeniu syna Jacksona do Polski i zajmowała się obsługą medialną jego wizyty. Długi 37-latka to prawie 7 tys. zł za usługi hotelowe i kierowcę, 3 tys. zł za masaże i 5 tys. zł dla agencji Dobre Media.",,
„Polski rząd nigdy się nie zgodzi na wprowadzenie segregacji państw UE”,"Polski rząd nigdy nie zgodzi się na wprowadzenie segregacji państw Unii Europejskiej. Nie może być tak, że w jednych państwach Komisja Europejska zgadza się, aby sędziów wyłaniali pośrednio obywatele, a w innych mówi, że nie wolno – powiedział minister sprawiedliwości Zbigniew Ziobro.","W resorcie sprawiedliwości gościła wiceprzewodnicząca Komisji Europejskiej, unijna komisarz ds. wartości Vera Jourova, która przebywa z wizytą w Warszawie w związku z przeprowadzaną reformą sądownictwa.  Jak przekazał minister Ziobro po tym spotkaniu, polski rząd i polski minister sprawiedliwości nie zgodzą się na segregację państw w Unii Europejskiej. – Nie może być tak, że w jednych państwach UE i KE zgadza się na to, aby w mechanizmie demokratycznym sędziów wyłaniali pośrednio obywatele, bo tak jest w Niemczech, a w innym państwie, takim jak Polska, gdzie wprowadzamy bardzo pośredni mechanizm kontroli demokratycznej do procesu wyłaniania sędziów (...), żeby mówiono, że nam nie wolno. Polakom nie wolno, a innym wolno – mówił Ziobro.  – W geście dobrej woli zaproponowałem pani komisarz kompromis możliwy do przeprowadzenia w ramach wyłaniania sędziów w Polsce. Uznałem bowiem, że warto wyjść z taką inicjatywą i zadeklarowałem gotowość przekonywania kolegów i koleżanek z obozu rządzącego, by zastanowić się nad wypracowaniem nowego modelu wyłaniania sędziów – powiedział ponadto minister sprawiedliwości.",,
IPN przedstawił nazwiska 24 ofiar komunistycznego terroru,"Noty identyfikacyjne z nazwiskami 24 ofiar zbrodni reżimu komunistycznego i dokonanych przez UPA wręczono rodzinom zabitych. Ujawniono nazwiska osób, których szczątki zostały odnalezione i zidentyfikowane przez Biuro Poszukiwań i Identyfikacji Instytutu Pamięci Narodowej.","W uroczystości wzięli udział m. in. przedstawiciele IPN oraz rodziny zidentyfikowanych. Do uczestników uroczystości list skierował prezydent Andrzej Duda. Prezes Instytutu Pamięci Narodowej Jarosław Szarek podkreślał, że ta uroczystość to wielkie zwycięstwo tych, którzy mieli zostać wyparci z pamięci. – Na Wołyniu, w Małopolsce wschodniej zamordowano około 130 tysięcy naszych rodaków. Z powierzchni ziemi zniknęło o koło 4 tys. wiosek, a pomordowanych w nieludzki, okrutny sposób, złożono do około 10 tys. jam grobowych. To jest wielkie zadanie dla nas, żeby pójść i w tych miejscach co najmniej postawić krzyż – zaznaczył Jarosław Szarek.",,
Wyjątkowo mocny głos Merkel. „Rosja łamie międzynarodowe prawo i kwestionuje pokojowy ład w Europie”,"– Rosja anektując Krym i uczestnicząc w walkach we wschodniej
Ukrainie kwestionuje ład pokojowy w Europie i łamie prawo międzynarodowe – powiedziała Angela Merkel w środę w Bundestagu. Kanclerz Niemiec uznała, że sankcje ekonomiczne są nadal nieodzowne.","– Postępowanie Rosji jest kwestionowaniem ładu pokojowego w Europie i łamaniemprawa międzynarodowego – powiedziała Merkel w parlamencie podczas debaty nadprojektem ustawy budżetowej na rok 2015.Jak zaznaczyła, ewentualne problemy gospodarcze, których obawiała się Rosjapo podpisaniu przez Ukrainę umowy stowarzyszeniowej z Unią Europejską, „niemogą stanowić usprawiedliwienia ani dla aneksji Krymu, ani dla bezpośredniegoczy pośredniego udziału Rosji w walkach w Doniecku i Ługańsku”.– Rosja narusza integralność terytorialną Ukrainy, mimo że w memorandum zBudapesztu w 1994 roku wspólnie z Wielką Brytania i USA zobowiązała się doochrony tej integralności – powiedziała szefowa niemieckiego rządu.Merkel podkreśliła, że konfliktu na Ukrainie nie da się rozwiązać metodamiwojskowymi. Wyjaśniła, że Berlin wspiera Ukrainę politycznie i ekonomicznie,a równocześnie zabiega o dyplomatyczne rozwiązanie sporu. Powiedziała, żesankcje gospodarcze wobec Rosji „pozostają nieodzowne”. – Musimy być cierpliwi – zaznaczyła w przemówieniu przerywanym kilkakrotnie przez posłówoklaskami.",,
Producent systemu Buk odrzuca ustalenia Holendrów. MSZ: mają stronniczy charakter,"Rosyjska firma Ałmaz-Antej, produkująca system przeciwlotniczy Buk, twierdzi, że zestrzelony w zeszłym roku nad wschodnią Ukrainą boeing został strącony rakietą nieużywaną przez rosyjską armię. To oświadczenie jest reakcją na opublikowanie przez holenderską prokuraturę raportu dotyczącego katastrofy samolotu Malaysia Airlines, w której zginęło 298 osób. Treść raportu skrytykował także wiceszef rosyjskiego MSZ.","Według Holendrów Boeing 777 został trafiony rakietą wystrzeloną z zestawu przeciwlotniczego Buk. Pocisk eksplodował do przy kabinie pilotów. Wiadomo jedynie, że rakietę wystrzelono z terytorium Ukrainy, ale nie jest pewne, czy z terenów pod kontrolą ukraińskiej armii czy wspieranych przez Rosję separatystów. W tej sprawie ma się odbyć dodatkowa symulacja. Na razie podano jedynie, że pocisk wystrzelono z terytorium o powierzchni 320 km kw. na wschodzie Ukrainy. Jak pisze agencja AP, cały ten obszar był w tym czasie w rękach rebeliantów. Firma Ałmaz-Antej przekonuje, że holenderscy śledczy mylą się. Jak powiedział dyrektor generalny przedsiębiorstwa Jan Nowikow, samolot został zestrzelony za pomocą rakiety wystrzelonej z terytorium, które w lipcu zeszłego roku było pod kontrolą Ukrainy. Eksperymentalne zestrzeleniePrzeprowadzone przez Ałmaz-Antej eksperymenty - w tym testowe wystrzelenie rakiety w stronę starego samolotu ił-86 - według Rosjan dowiodły, że boeing mógł zostać zestrzelony tylko przy pomocy starej, od dawna nieprodukowanej wersji rakiety do Buka. – Dzięki eksperymentom stało się absolutnie jasne, że jeśli malezyjski boeing został zestrzelony za pomocą zestawu Buk, mogła to być tylko rakieta 9M38 – przekonywał Nowikow. Ta odmiana nie jest już używana przez rosyjskie wojsko, a ostatni jej egzemplarz został wyprodukowany w 1986 roku. Do raportu Holendrów odniósł się także rosyjski wiceminister spraw zagranicznych Siergiej Riabkow. – Ustalenia mają stronniczy charakter – stwierdził. Holendrzy w raporcie stwierdzili jedynie, że rakieta została wyprodukowana w Rosji i prawdopodobnie jest to pocisk o oznaczeniu 9M317. Nie podano, kto użył zestawu Buk. Winni mają zostać wskazani w kolejnym raporcie, którego ukończenie jest planowane na przyszły rok.Do katastrofy doszło w lipcu 2014 roku. Zginęło w niej 298 osób, większość z nich to obywatele Holandii.                                                    Holendrzy nie określili typu rakiety, która trafiła w boeinga (fot. PAP/EPA/ANASTASIA VLASOVA)",,
Sondaż: Zjednoczonej Prawicy nie zagrozi start opozycji w trzech blokach,"Zjednoczona Prawica utrzyma dominującą pozycję także w przypadku startu opozycji w ramach trzech bloków wyborczych – wynika z badania pracowni Social Changes, przeprowadzonego dla portalu wpolityce.pl.","Chęć zagłosowania na Zjednoczoną Prawicę deklaruje 44,8 proc. ankietowanych, na Koalicję Obywatelską – 29,4 proc., na Koalicję Polską PSL i Kukiz’15 – 11,4 proc., a na Koalicję Lewicy – 10,6 proc. Pod progiem znalazłaby się Konfederacja z wynikiem 3,7 proc. Badanie zostało zrealizowane metodą CAWI (Computer Assisted Web Interview) na panelu internetowym. Badanie zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu – zrealizowanym w dniach 19-24 lipca 2019 roku – wzięło udział N=1064.",,
Ponad pół miliona manifestantów w Barcelonie. W drodze dodatkowe siły żandarmerii,Ok. 525 tys. ludzi bierze udział w piątkowych protestach w Barcelonie – szacuje miejscowa policja. W centrum miasta doszło do starć między zamaskowanymi uczestnikami demonstracji a policjantami.,"Grupa protestujących rzuca kamieniami w policjantów. Na środku głównej ulicy miasta ustawiono kontenery ze śmieciami, które następnie podpalono. Hiszpański resort spraw wewnętrznych poinformował, że skieruje dodatkowe siły żandarmerii (Guardia Civil) na przedmieścia Barcelony. To już piąty dzień protestów w Katalonii, które wybuchły w związku z poniedziałkowym wyrokiem sądu skazującym dziewięciu liderów separatystów na kary pozbawienia wolności. Od poniedziałku w zamieszkach w Katalonii rannych zostało ponad 300 osób. W środę zmarł w szpitalu 65-letni turysta z Francji, który dostał zawału serca w trakcie zamieszek na lotnisku El Prat w Barcelonie.  W piątek rano służby medyczne Katalonii poinformowały, że w efekcie nocnych zamieszek w regionie uszczerbek na zdrowiu poniosło „wiele osób"". Po północy regionalne media mówiły o ponad 20 rannych.",,
Korea Północna znów strzela. „Dwa niezidentyfikowane pociski”,"Korea Północna wystrzeliła dwa niezidentyfikowane pociski – poinformowała południowokoreańska agencja Yonhap, powołują się na dowództwo połączonych wojsk w Seulu.","Pociski zostały wystrzelone w kierunku wschodnim z prowincji Pyongan Południowy leżącej w zachodniej części kraju.„Śledzimy rozwój sytuacji i pozostajemy w gotowości w razie, gdyby Korea Północna miała wystrzelić kolejne pociski” – napisano w oświadczeniu dowództwa połączonych wojsk Korei Południowej.Japońskie ministerstwo obrony przekazało, że północnokoreańskie rakiety nie wkroczyły w przestrzeń powietrzną Japonii i nie stanowiły bezpośredniego zagrożenia dla bezpieczeństwa kraju.Przedstawiciel administracji prezydenta USA Donalda Trumpa powiedział agencji Reutera, że Pentagon monitoruje sytuację i pozostaje w kontakcie ze swoimi sojusznikami w regionie.",,
Światowe agencje: USA wychodzą z Iraku. Szef Pentagonu: Nic takiego nie planujemy,"Stany Zjednoczone nie mają w planach wycofania się z Iraku – stwierdził w poniedziałek szef Pentagonu Mark Esper. Informacje, że wojskowa koalicja pod wodzą USA planuje taki krok, podały wcześniej agencja Reutera i AFP, powołując się na list amerykańskiego dowództwa. Wczoraj iracki parlament przegłosował rezolucję nakazującą rządowi zakończenie obecności obcych wojsk na terenie kraju. Sytuacja jest związana z amerykańskim atakiem na irańskiego generała Kasem Sulejmani oraz zastępcę dowódcy irackich milicji Abu Mahdi al-Muhandis, którzy zginęli w piątek w Bagdadzie.","Agencja Reutera i AFP zaznaczyły, że autentyczność listu podpisanego przez generała Williama H. Seely'ego i adresowanego do wojskowych w irackim ministerstwie obrony potwierdziły im anonimowe wojskowe źródła amerykańskie i irackie.  „Szanujemy suwerenną decyzję nakazującą nasze wyjście” – napisano w dokumencie, na który powołały się agencje. Do przemieszczenia wojsk miało dojść „w najbliższych dniach i tygodniach” – dodano.  Po opublikowaniu przez czołowe agencje prasowe informacji o zamiarze wycofania z Iraku sił koalicji rzecznik Pentagonu odmówił potwierdzenia doniesień.   – Stany Zjednoczone nie mają w planach wycofania się z Iraku – powiedział z kolei szef Pentagonu Mark Esper. Wczoraj iracki parlament przegłosował rezolucję nakazującą rządowi zakończenie obecności obcych wojsk na terenie kraju. Śmierć generała i dowódcy milicji   Do gwałtownego wzrostu napięcia w stosunkach USA i Iranu doszło po amerykańskim ostrzale międzynarodowego lotniska w Bagdadzie, przeprowadzonym w nocy z czwartku na piątek, podczas którego zginął irański generał Kasem Sulejmani, dowódca elitarnej irańskiej jednostki Al-Kuds, oraz zastępca dowódcy irackich milicji Abu Mahdi al-Muhandis.    Teheran zapowiedział odwet za atak na tego wpływowego na Bliskim Wschodzie wojskowego. Szef MSZ Iranu Mohammad Dżawad Zarif uznał w sobotę, że „rozpoczął się koniec wrogiej działalności USA w Azji Zachodniej”.",,
„To będzie rząd nastawiony na skok. Aby Polska rozwinęła się gospodarczo”,"– Będzie łączył to, co jest niezbędne, aby nieść depozyt prawdy, z tym, co jest niezbędne, aby Polska się rozwijała – powiedział Tomasz Sakiewicz  w „Minęła dwudziesta”, komentując wystąpienie premiera Morawieckiego. – Mówił o tym, że plan jego jest na kilkadziesiąt lat – zauważył Jerzy Jachowicz. – Padło szereg deklaracji dotyczących jedności i wezwania do porozumienia narodowego, porozumienia PiS z opozycją – mówił Sebastian Gajewski. 
A Łukasz Jankowski wskazał, że główny front dla premiera to skleić obóz dobrej zmiany.","Tomasz Sakiewicz z „Gazety Polskiej” i „Gazety Polskiej Codziennie” ocenił wystąpienie premiera Morawieckiego jako dobrze przygotowane połączenie merytoryki i emocji. – Jest taki moment, kiedy mówi o dziedzictwie, które otrzymał od swojego ojca, i łza się kręci w oku – powiedział Sakiewicz.  – Coś jest na rzeczy, że jest przekazana sztafeta pokoleń walki o niepodległą Polskę i też przeciwko wspólnym wrogom Polski, czyli tym, którzy ją zniewalali – powiedział i dodał, że dużo było rzeczy dotyczących rozwiązań gospodarczych, rozwoju Polski. – Widać wyraźnie, że to będzie rząd nastawiony na skok. Czyli aby Polska rozwinęła się gospodarczo – ocenił.  Zdradził, że w wywiadzie, jaki ukaże się w „Gazecie Polskiej”, premier Morawiecki mówił także o katastrofie smoleńskiej. – Mateusz Morawiecki mówi, że to nie jest tylko kwestia obietnicy, ale to kwestia zobowiązania państwa wobec tych, którzy polegli – wyjaśnił Sakiewicz i podkreślił, że Mateusz Morawiecki, który mówi o sobie antykomunista i bankowiec, będzie łączył to, co jest niezbędne, aby nieść depozyt prawdy, z tym, co jest niezbędne, aby Polska się rozwijała. Plan na kilkadziesiąt latJerzy Jachowicz z tygodnika „Sieci” zauważył, że premier kilkakrotnie wskazał na swoje intencje. – Rozszerzenie elektoratu PiS-owskiego. Zwraca się bezpośrednio do opozycji, proponując dialog. Nawet jeśli to ma być ostry spór – powiedział Jachowicz i wskazał na drugą ważną kwestię. – Mówił o tym, że plan jego jest na kilkadziesiąt lat – zwrócił uwagę publicysta. Porozumienie z opozycją – Padło szereg deklaracji dotyczących jedności i wezwania do porozumienia narodowego, porozumienia PiS z opozycją – wskazał Sebastian Gajewski z Centrum im. Ignacego Daszyńskiego i stwierdził, że było kilka fragmentów w wystąpieniu, które sygnalizowały zamykanie otwartych, najbardziej eksploatujących PiS frontów. – Pan premier wyraźnie opowiedział się za stanowiskiem PiS w sporze o SN. Myślę, że to tylko deklaracja polityczna – ocenił Gajewski. ",,
Zbiorowy pozew przeciwko Rosji w sprawie zestrzelonego boeinga,"Łącznie 291 krewnych osób, które zginęły po zestrzeleniu malezyjskiego samolotu nad wschodnią Ukrainą w 2014 roku, przyłączyło się do pozwu przeciwko Rosji i osobiście prezydentowi Władimirowi Putinowi złożonego w Europejskim Trybunale Praw Człowieka.","Poinformowała o tym agencja Interfax-Ukraina, powołując się na wywiad prawnika krewnych ofiar dla radia Echa Moskwy. Adwokat Jerry Skinner jeszcze w 2016 r. złożył w ETPCz pozew na łączną sumę 330 mln USD przeciwko Rosji i osobiście jej prezydentowi. W wywiadzie dla Echa Moskwy powiedział, że na początku reprezentował niewielką grupę obywateli Malezji i Australii. – Teraz przyłączyła się do nas duża liczba krewnych ofiar i nasz pozew stał się najliczniejszy – powiedział. W listopadzie 2018 r. w ETPCz inny pozew złożyła, w imieniu grupy 55 krewnych ofiar, holenderska firma prawnicza Beers Advovcaten. Jej klienci oceniają, że Rosja nie przekazała ważnych informacji międzynarodowej ekipie śledczej badającej zestrzelenie samolotu. Wiosną zeszłego roku ekipa ta ogłosiła, że szczegółowa analiza materiałów wideo wykazała, iż pocisk rakietowy Buk, który w 2014 r. zestrzelił samolot linii Malaysia Airlines nad wschodnią Ukrainą, pochodził z rosyjskiej jednostki wojskowej.Wilbert Paulissen z policji holenderskiej powiedział, że pocisk pochodził z 53. Rakietowej Brygady Przeciwlotniczej stacjonującej w Kursku. Nie wskazano jednak, kto dokładnie wystrzelił rakietę. Boeing 777-200ER linii Malaysia Airlines, lecący 17 lipca 2014 r. z Amsterdamu do Kuala Lumpur, został zestrzelony nad wschodnią Ukrainą, na obszarze kontrolowanym przez prorosyjskich separatystów. Zginęło 298 osób, wszyscy pasażerowie i cała załoga; większość ofiar to Holendrzy. Rosja zaprzecza, by miała związek z zestrzeleniem samolotu i obarcza Ukrainę odpowiedzialnością za tragedię.",,
Sąd Najwyższy zdecyduje dziś ws. ważności eurowyborów,Czy będą ponowne wybory do Parlamentu Europejskiego? O tym zdecyduje dziś Sąd Najwyższy.  Od maja wpłynęły w sumie 64 protesty wyborcze. Posiedzenie dotyczące ważności głosowania rozpocznie się o godz. 11.,"Zarzuty tylko w 11 przypadkach są zasadne, lecz naruszenie przepisów kodeksu wyborczego lub przestępstwo przeciwko wyborom nie miało wpływu na wynik wyborów z 25 maja – uznał Sąd Najwyższy.  W przypadku siedmiu protestów zdecydowano, że zarzuty były niezasadne. Pozostałe pozostawiono bez dalszego biegu. Najciekawszy przykład to ten wskazywany przez Prawo i Sprawiedliwość. W jednej z komisji po zakończeniu głosowania, karty wyborcze zapakowane zostały przez członków komisji do worków, a następnie wyniesione z lokalu komisji i włożone do bagażnika prywatnego auta.  Bez wpływu na wynik głosowania  To między innymi w tym przypadku sąd uznał, że protest jest zasadny, ale wpływu na  wynik wyborów ten incydent nie miał, podobnie jak wszystkie  inne. Oficjalne wyniki (ze wszystkich komisji) podane w 26 maja po godz. 21 pokazały, że wybory do PE wygrała ostatecznie Platforma z poparciem 32,13 proc. wyborców. Drugie miejsce zajęło PiS z 31,78 proc. głosów. Dalej uplasowały się: SLD-UP – 9,44 proc., Nowa Prawica – 7,15 proc. i PSL – 6,8 proc. CZYTAJ TAKŻE: „Wybory odbyły się z naruszeniem przepisów”. PiS chce unieważnić głosowanie",,
Sensacyjne zwycięstwo Polaków nad odwiecznym faworytem,"Polska pokonała Rosję 2,5:1,5 (punkt oznacza wygraną partię, pół punktu – remis). To największa jak dotąd sensacja 43. Olimpiady Szachowej w gruzińskim Batumi. Rosja, a wcześniej ZSRR, to faworyt we wszystkich rozgrywkach szachowych.","Jacek Tomczak (Akademia Szachowa Gliwice) pokonał byłego mistrza świata Władymira Kramnika, a Kamil Dragun (KSz Stilon Gorzów Wlkp.) wygrał z Dmitrijem Jakowienko. Remisem zakończył się pojedynek Jana Krzysztofa Dudy (MKS MOS Wieliczka) z wicemistrzem globu Siergiejem Kariakinem, natomiast porażkę poniósł Radosław Wojtaszek (MTS Kwidzyn) z Janem Niepomniaszczym.Po pokonaniu Rosji najmłodsza w historii reprezentacja Polski na Olimpiadę Szachową jest – z kompletem punktów – jednym z liderów turnieju.– Rok temu nasi zawodnicy niespodziewanie zdobyli brązowy medal mistrzostw świata, a teraz są gotowi do rywalizacji z takimi potęgami, jak Rosja, USA czy Chiny. Pokonali Rosję, która szachowo wyprzedza Polskę o lata świetlne – ocenia były prezes PZSzach Adam Dzwonkowski.– Debiutanci – Dragun i Tomczak – wygrali do tej pory wszystkie swoje pojedynki i to oni są kołami napędowymi zespołu. To zaskoczyło rywali, bo z reguły są nimi Duda i Wojtaszek – komentuje ekspert.",,
Neumann: Andrzej Duda i PiS będą mogli dyskutować o konstytucji przed Trybunałem Stanu,"Przewodniczący klubu parlamentarnego PO uważa, że ustawami o SN i KRS prezydent Andrzej Duda i PiS łamią konstytucję. – Jeżeli prezydent Duda i PiS chcą dyskutować o konstytucji, to będą mieli taką możliwość przed Trybunałem Stanu za łamanie obecnej ustawy zasadniczej. Dopóki tak będzie, nie będziemy z nimi rozmawiać o zmianach konstytucji – powiedział we wtorek w TVN24 Neumann.","Według Neumanna „prezydent przygotował niezgodną z konstytucją ustawę i chciał ją zalegalizować zmianą konstytucji”. Jak mówił, propozycja prezydenta dotycząca przejścia w stan spoczynku sędziów SN, którzy ukończyli 65 rok życia jest nie do przyjęcia. Szef klubu PO zaznaczył, że nie oznacza to, iż Platforma nie będzie dyskutować z prezydentem o innych kwestiach, na przykład w ramach BBN.– Jeżeli Andrzej Duda i Prawo i Sprawiedliwość chce dyskutować o konstytucji, to oni będą tę możliwość mieli przed Trybunałem Stanu za łamanie tej konstytucji. Dopiero jak się z tego wytłumaczą, mogą mówić o zmianach konstytucji, bo nie szanują obecnej – podkreślił szef klubu PO.– Nie może być tak, że politycy będą decydować o sędziach. Jeżeli posłowie mają wybierać sobie sędziów, to jest to groźne. W demokratycznym państwie powinno być tak, że to niezawisłe sądy i sędziowie niezależnie patrzą na ręce politykom a nie odwrotnie – dodał polityk Platformy.W poniedziałek prezydent zaprezentował swoje projekty ustaw o Krajowej Radzie Sądownictwa i o Sądzie Najwyższym. Ten drugi wprowadza m.in.: możliwość wniesienia do SN skargi na prawomocne orzeczenie każdego sądu, zapis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników. Andrzej Duda początkowo zaproponował też mechanizm, który zakładał, że gdy w terminie dwóch miesięcy Sejm nie wybierze większością 3/5 głosów sędziów do KRS, to wyboru spośród kandydatów zgłoszonych Sejmowi będzie dokonywał prezydent. W związku z tym przygotowany został też projekt zmiany konstytucji pozwalający prezydentowi dokonać nominacji członków KRS w sytuacji, gdy Sejm ich nie wybierze. W tej sprawie Duda spotkał się z przedstawicielami klubów parlamentarnych. W spotkaniu nie wzięli udziału jedynie politycy PO. Po spotkaniu prezydent poinformował o nowej propozycji,  zgodnie z którą, gdy nie uda się w Sejmie wybrać członków KRS większością 3/5 głosów, w kolejnym etapie każdy poseł będzie mógł głosować tylko na jednego kandydata.Neumann pytany o nową propozycję prezydenta dotyczącą wyboru członków KRS, powiedział: –To jest nienormalna propozycja. Mówi się o tym, że posłowie mają wybrać swoich sędziów. To jest upolitycznianie, upartyjnianie KRS wbrew zapowiedziom. Według niego, po spotkaniu prezydenta z prezesem PiS Jarosławem Kaczyńskim w ostatni piątek „w ustawach, które zaproponował prezydent jest znacznie więcej Kaczyńskiego niż Królikowskiego”. Chodzi o Michała Królikowskiego, b. wiceministra sprawiedliwości w rządach PO-PSL, obecnie współpracownika prezydenta Dudy, który doradzał mu w pracach nad ustawami o KRS i SN.",,
"MSZ: Onet zmanipulował słowa min. Czaputowicza. „Przypisano wypowiedź, która nie miała miejsca”","„W żadnym momencie w trakcie konferencji »Polska w świecie kryzysów« minister spraw zagranicznych Jacek Czaputowicz nie zasugerował, jakoby Polska zamierzała kupować rosyjski gaz transportowany gazociągiem Nord Stream 2” – podkreśla MSZ w komunikacie prasowym.","Komunikat ministerstwa jest odpowiedzią na artykuł Onetu pt. „Zaskakująca deklaracja Czaputowicza. Szef MSZ nie wyklucza, że Polska będzie odbierać gaz z dotąd zwalczanego przez rząd Nord Stream 2”. „Ministerstwo Spraw Zagranicznych zdecydowanie protestuje przeciw manipulacji redakcji Onet.pl słowami ministra spraw zagranicznych, prof. Jacka Czaputowicza dokonanej przez red. Witolda Jurasza” – czytamy w komunikacie prasowym MSZ, przesłanym w niedzielę.Jak informuje MSZ, opublikowany na Onecie artykuł „wprowadza czytelników w błąd, przypisując szefowi MSZ wypowiedź, która nie miała miejsca”.„Wbrew treści artykułu, w żadnym momencie w trakcie konferencji »Polska w świecie kryzysów« minister spraw zagranicznych Jacek Czaputowicz nie zasugerował, jakoby Polska zamierzała kupować rosyjski gaz transportowany gazociągiem Nord Stream 2” – podkreśla resort. Ministerstwo apeluje do autora artykułu o „rzetelniejsze przedstawianie wypowiedzi ministra spraw zagranicznych”.„Manipulując słowami ministra redaktor przypisał szefowi MSZ nie tylko wypowiedź, która nigdy nie została wygłoszona, ale która jest całkowicie sprzeczna z wszelkimi dotychczasowymi wypowiedziami ministra Jacka Czaputowicza na ten temat” – dodaje MSZ.Portal Onet napisał, że w piątek, podczas debaty „Polska w świecie kryzysów” zorganizowanej przez Fundację im. Stefana Batorego, minister spraw zagranicznych Jacek Czaputowicz został zapytany, od kogo Polska będzie kupować gaz, gdy wygaśnie umowa z Gazpromem, a równocześnie nie zostanie ukończona budowa Baltic Pipe.„Spytaliśmy, czy jeśli w takiej sytuacji dostawę surowca Polsce zaproponują Rosjanie (z dostawą przy granicy niemieckiej), to skorzystamy z oferty?” – napisał Onet. Według portalu szef MSZ odpowiedział: „Będziemy kupować najtaniej, być może ze Stanów Zjednoczonych, być może z Niemiec”. Portal napisał, że opcja kupna z Niemiec „w istocie oznacza, że Polska odbierałaby gaz ze zwalczanego przez nas do tej pory rurociągu Nord Stream 2”. W niedzielę do tekstu Onetu nawiązał również premier Mateusz Morawiecki podczas wizyty na placu wiertniczym PGNiG w Kramarzówce na Podkarpaciu.– Są różne portale, niepolskie portale, które tak a nie inaczej interpretują ministra spraw zagranicznych. My opieramy się o nasz gaz, o terminal LNG i o gazociąg do Norwegii – stwierdził szef rządu.– Idziemy w kierunku niezależności, suwerenności energetycznej i na pewno nie będziemy potrzebowali gazu, który będzie nas uzależniał w jakikolwiek sposób od Rosji i Gazpromu. Chcę to z całą mocą podkreślić – oświadczył Mateusz Morawiecki.Premier zapewnił również, że w kwestii Baltic Pipe „jesteśmy w bardzo zaawansowanych rozmowach z Duńczykami i Norwegami. (...) Są jeszcze pewne drobne kwestie do wyjaśnienia i je wyjaśniamy. Wszystko jest na dobrej drodze”.",,
Prezydent Duda i wiceprezydent USA odwiedzili Auschwitz-Birkenau,"Prezydent Andrzej Duda oraz wiceprezydent Stanów Zjednoczonych Mike Pence odwiedzili w piątek były niemiecki obóz Auschwitz. W miejscu, które jest symbolem zagłady Żydów oraz męczeństwa Polaków i innych narodów, oddali hołd ofiarom.","Politykom towarzyszyły małżonki: Agata Kornhauser-Duda oraz Karen Pence.Prezydent RP i wiceprezydent Stanów Zjednoczonych weszli na teren byłego obozu przez bramę główną, którą wieńczy napis „Arbeit macht frei”. Przeszli alejkami do bloków w byłym obozie Auschwitz I, w których mieści się muzealna ekspozycja przybliżająca m.in. przyczyny osadzenia w obozie więźniów różnych narodowości, w tym Polaków, Żydów i Romów, a także deportacje oraz masową zagładę Żydów. Wieńce przed Ścianą Straceń Pary prezydenckie złożyły wieńce z kwiatów w barwach narodowych Polski i Stanów Zjednoczonych przed Ścianą Straceń, która znajduje się na dziedzińcu Bloku 11. W tym miejscu w czasie istnienia obozu Niemcy rozstrzelali wiele tysięcy osób, głównie Polaków. Wśród zgładzonych były także kobiety i dzieci. Pod koniec lutego 1944 r. konstrukcja została zdemontowana.Prezydent RP i wiceprezydent USA z małżonkami zwiedzili również część ekspozycji w Muzeum Auschwitz. Weszli do bloku 4, w którym ukazane są m.in. przyczyny osadzenia w obozie więźniów różnych narodowości – Polaków, Żydów, Romów, czy jeńców sowieckich, a także deportacje oraz masowa zagłada Żydów. Wśród eksponatów są tam m.in. włosy ofiar i puszki po gazie Cyklon B, którego Niemcy używali do mordowania ludzi. W bloku 5. obejrzeli rzeczy zagrabione zamordowanym Żydom, których Niemcy deportowali z okupowanych państw europejskich i krajów satelickich. To m.in. dziecięce ubranka, okulary, naczynia kuchenne, walizki z nazwiskami i szaty modlitewne.Goście zeszli do celi męczeńskiej śmierci polskiego więźnia Auschwitz, franciszkanina św. Maksymiliana Kolego, która znajduje się w podziemiach Bloku 11. Duchowny oddał życie za współwięźnia Franciszka Gajowniczka. Skazany przez Niemców na śmierć głodową zmarł dobity zastrzykiem fenolu 14 sierpnia 1941 r. Franciszkanin został beatyfikowany przez papieża Pawła VI w 1971 r., a kanonizowany przez Jana Pawła II jedenaście lat później. Stał się pierwszym polskim męczennikiem podczas II wojny, który został wyniesiony na ołtarze.W byłym niemieckim obozie Auschwitz I prezydent RP i wiceprezydent USA zwiedzili także stałą ekspozycję poświęconą zagładzie Żydów, którą w poobozowym Bloku 27 przygotował jerozolimski instytut Yad Vashem. Uroczystości przy Pomniku Ofiar Obozu Andrzej Duda i Mick Pence z byłego Auschwitz I przejechali do oddalonego o około 3 km byłego obozu Auschwitz II-Birkenau. To tam Niemcy dokonali masowej zagłady Żydów. Miejsce to jest także symbolem męczeństwa narodów romskiego i polskiego.Politycy przy Pomniku Ofiar Obozu oddali hołd zgładzonym. Monument znajduje się między ruinami dwóch największych krematoriów. Wiceprezydent USA z wizytą w Polsce Mike Pence przybył do Polski w środę na konferencję poświęconą w organizowanej przez nasz kraj oraz Stany Zjednoczone konferencji poświęconej problematyce pokoju i bezpieczeństwa.Pence jest czwartym urzędującym wiceprezydentem Stanów Zjednoczonych, który zwiedzi Miejsce Pamięci w byłym niemieckim obozie Auschwitz. Przed nim przyjechali tu George H.W. Bush, który później został wybrany na prezydenta, Al Gore oraz Dick Cheney.Miejsce Pamięci zwiedziło też dwóch urzędujących prezydentów Stanów Zjednoczonych: Gerald Ford w 1975 r. oraz George W. Bush w 2003 r. Miejsce Pamięci  Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości.W 1947 r. na terenie byłych obozów Auschwitz I i Auschwitz II-Birkenau powstało muzeum. W 1979 r. to miejsce pamięci zostało wpisane, jako jedyny tego typu obiekt, na Listę Światowego Dziedzictwa UNESCO. W ub.r. zwiedziło je ponad 2,15 mln osób, z czego ok. 136 tys. to obywatele Stanów Zjednoczonych.",,
Zaniedbania na lotnisku w Sofii. Pasażerowie wyszli bez kontroli paszportowej,"Kilkudziesięciu pasażerów samolotu Air France lecącego z Paryża do Sofii nie zostało po przylocie poddanych kontroli paszportowej. Do incydentu tego doszło w środę, co w piątek potwierdził minister spraw wewnętrznych Walentin Radew.","O skandalicznym zaniedbaniu policji granicznej poinformowali pasażerowie. Jak relacjonowali kilku sofijskim mediom, stanowiska kontrolne były puste. Ludzi nikt nie zatrzymywał, odebrali oni swoje bagaże i opuścili port lotniczy.Podobno jeden funkcjonariusz policji granicznej zawiadomił swe kierownictwo o tym wydarzeniu, ale nie zostało to potwierdzone – podała komercyjna telewizja Nowa.Przez dwa dni administracja lotniska i policja graniczna nie komentowały incydentu. Dopiero w piątek wieczorem MSW podało, że policja graniczna wszczęła dochodzenie w tej sprawie.",,
"Wałęsa: nie wiem, co chce osiągnąć Komorowski","– Komorowski coś kombinuje, ja bym inaczej rozgrywał, ale to on  jest prezydentem i ma prawo dziwnie rzeczy rozgrywać – powiedział były prezydent Lech Wałęsa, komentując zaproszenie gen. Wojciecha Jaruzelskiego na środowe posiedzenie RBN. Ocenił, że Jaruzelski powiedział podczas posiedzenia „parę ciekawych rzeczy”.","Środowe posiedzenie Rady Bezpieczeństwa Narodowego było poświęcone relacjom polsko-rosyjskim w kontekście grudniowej wizyty w Polsce prezydenta Rosji Dmitrija Miedwiediewa. Na posiedzenie zostali zaproszeni wszyscy byli prezydenci i premierzy; oprócz Wałęsy i Jaruzelskiego uczestniczyli w nim m.in.: Tadeusz Mazowiecki, Jan Krzysztof Bielecki, Józef Oleksy, Leszek Miller i Kazimierz Marcinkiewicz.  Wałęsa był pytany w czwartek w RMF FM, czy podczas posiedzenia Rady nie przeszkadzała mu obecność Jaruzelskiego.  – Zostałem zaproszony, czy mogłem odmówić prezydentowi Komorowskiemu? –  odpowiedział.  Były prezydent przekonywał, że „w polityce nie jest tak jednoznacznie – czarne-białe, są pośrednie kolory”.  – Stałem na czele walki po stronie społecznej, a generał po przeciwnej stronie. On dobrze wie, że przegrałem parę bitew, '70 rok w stoczni przegrałem, '76 przegrałem, wyrzucenie ze stoczni przegrałem, wyrzucenie z Elektromontażu, ze Zrembu. Więc wiele bitew przegrałem, by wojnę z generałem ostatecznie wygrać i strącić go z prezydentury –  podkreślił.  Odnosząc się do zaproszenia Jaruzelskiego na RBN, Wałęsa powiedział: „jeśli chodzi o Komorowskiego, ja nie wiem, co on kombinuje”.  – Ja wiem, że nie mogłem mu odmówić, ja wiem, że ja bym wiele spraw inaczej rozgrywał, ale on jest prezydentem i proszę mu dać możliwość wykonywania różnych dziwnych rzeczy –  mówił były prezydent.  Zaznaczył, że dobór gości na posiedzenie RBN należał do prezydenta Komorowskiego.  – Jaruzelski ma rozeznanie (...), parę rzeczy mówił ciekawych, które może należałoby brać pod uwagę –  ocenił Wałęsa.  Pytany, czy uważa zaproszenie Jaruzelskiego za błąd, odpowiedział: „nie uważam za błąd, zależy co on (Komorowski) kombinuje, co chce osiągnąć”. W ocenie Wałęsy, prezydent powinien dążyć do porozumień, porządkować kraj, by „budować zgodę”. Według byłego prezydenta, Komorowski robi to.",,
Wipler: jestem pierwszym promyczkiem. Będę ocieplał wizerunek Korwin-Mikkego,"– Można powiedzieć, że jestem takim testerem, pierwszym promyczkiem. Jestem przekonany, że takich posłów Nowej Prawicy za rok, na jesieni będzie kilkudziesięciu, a być może ponad stu – przekonywał w programie „Dziś wieczorem” w TVP Info, Przemysław Wipler, który dzisiaj został pierwszym posłem Kongresu Nowej Prawicy Janusza Korwin-Mikkego. – Będę też ocieplał wizerunek Janusza Korwin-Mikkego – zapowiedział.","Przemysław Wipler, który w czerwcu 2013 odszedł z klubu parlamentarnego i partii PiS, został dzisiaj członkiem Kongresu Nowej Prawicy Janusza Korwin-Mikkego i jednocześnie jedynym posłem tej formacji. Pytany, czy jego zmiany barw politycznych  (w międzyczasie pomagał zakładać „Polskę Razem”, ale zrezygnował z tego ugrupowania) nie są przejawem koniunkturalizmu, odparł zdecydowanie: – Jestem ostatnią osobą, której można zarzucić polityczny koniunkturalizm, bo gdy opuszczałem PiS Platforma miała 19 proc. w sondażach, a PiS miało prawie 40 proc. Popularny, chodzący często do telewizji poseł z Warszawy opuszcza największą partię opozycji, która ma wygrać wybory, bo jest wierny programowi? Tak było i wierzę, że potrzeba jest w Polsce wielkiej zmiany. Takiej osobie zarzucać koniunkturalizm, jest jak trafienie kulą w płot – przekonywał. Promyczek KNP Wipler mówił także jakie będzie jego zadanie, jako reprezentanta KNP. – Mogę pokazywać jak ta partia będzie głosować w Sejmie. Janusz Korwin-Mikke i Nowa Prawica to są ludzie, którzy nigdy nie zagłosują za zwiększeniem opodatkowania w Polsce. Nigdy nie zagłosowaliby za obrabowaniem polskich emerytów i zabraniem ich oszczędności w OFE. To są ludzie, którzy nigdy nie będą głosować za ograniczeniem praw obywatelskich, pozbawieniem obywateli wolności zgromadzeń, wolności słowa – wyjaśniał. „Korwin-Mikke fantastycznie traktuje kobiety” Poseł przekonywał, że słowa Janusza Korwin-Mikkego o tym, że kobiety są mniej inteligentne i nie powinny mieć praw wyborczych, są li tylko prywatną opinią tego kontrowersyjnego polityka. – Janusz Korwin-Mikke jest osobą która szarmancko, fantastycznie traktuje kobiety. Jest bardzo elegancki, miły w obyciu. Jest sympatycznym człowiekiem – przekonywał. Zresztą Janusz Korwin-Mikke powiedział, że to są jego prywatne poglądy a nie program partii i nie zamierza tego w żaden sposób zmieniać.",,
„Samemu Bogu chwała”. Zdjęcie Viktora Orbána na wspólnej modlitwie z Nickiem Vujiciciem,"„Soli Deo gloria” (Samemu Bogu chwała) – tak podpisał premier Węgier, Viktor Orbán, zdjęcie, które przedstawia wspólną modlitwę jego i Nicka Vujicicia, niepełnosprawnego ewangelizatora, który w Budapeszcie wygłosił wykład pod tytułem „Wierz, ufaj, miłuj”.","Nick Vujicić mimo znacznego stopnia niepełnosprawności – urodził się bez rąk i nóg – jest znanym na całym świecie mówcą motywacyjnym i ewangelizatorem. Jego wykładu w budapeszteńskiej Papp László Sportaréna słuchało 12 tys. osób. Przy okazji wizyty na Węgrzech spotkał się z premierem tego kraju. Po spotkaniu ewangelizator napisał, że odwaga Orbána i jego wiara w Boga wywarła na nim wielkie wrażenie. Słowa „Soli Deo gloria”, którymi szef węgierskiego rządu podpisał zdjęcie, pochodzą z 1 Listu św, Pawła do Tymoteusza („A Królowi wieków nieśmiertelnemu, niewidzialnemu, Bogu samemu - cześć i chwała na wieki wieków! Amen”). Do tego samego fragmentu nawiązywało motto biskupie Sługi Bożego ks. kard. Stefana Wyszyńskiego (Soli Deo).",,
"„Mnogie, poważne obrażenia ciała”. Lekarz Tour de Pologne o śmierci kolarza","Bjorg Lambrecht zmarł w trakcie operacji z powodu mnogich, poważnych, ciężkich obrażeń ciała – powiedział lekarz Tour de Pologne dr Ryszard Wiśniewski. Belgijski kolarz Lotto Fix All uległ śmiertelnemu wypadkowi na trasie trzeciego etapu wyścigu.","– Poważne obrażenia spowodowały zatrzymanie akcji serca i oddechu. Był reanimowany w karetce, wezwaliśmy śmigłowiec LPR, który przybył bardzo szybko. Wspólnie pacjent był ratowany. Zrobiono wszystko, co można było zrobić – podkreślił Wiśniewski. Lekarz wyścigu stwierdził, że zawodnik nie reagował na urządzenie do pośredniego masażu serca. – Trzeba było otworzyć klatkę piersiową, żeby bezpośrednio masować serce – przekazał. – [Lambrecht] nie nadawał się do transportu śmigłowcem, więc przewieziono go naszym ambulansem do szpitala w Rybniku. Trafił od razu na blok operacyjny, w trakcie operacji zmarł z powodu mnogich, poważnych, ciężkich obrażeń ciała, klatki piersiowej, jamy brzusznej, we wstrząsie, z krwawieniami ze śledziony i z wątroby. Poza tym w klatce piersiowej odma – wyjaśnił Wiśniewski.Do wypadku doszło w pierwszej części etapu z Chorzowa do Zabrza. 22-letni kolarz uderzył w betonowy przepust na drodze.Do tragedii odniósł się na Twitterze premier Mateusz Morawiecki, który przekazał wyrazy współczucia.",,
Czaputowicz: Oświadczenie UE ws. ataku na Skripala zgodne z polskimi oczekiwaniami,"Unie Europejska przyjęła zgodne z polskimi oczekiwaniami oświadczenie w związku z próbą zabójstwa byłego rosyjskiego agenta Siergieja Skripala, solidaryzuje się z Wielką Brytanią – oświadczył po spotkaniu ministrów spraw zagranicznych UE w Brukseli szef polskiego MSZ Jacek Czaputowicz.","Jak powiedział dziennikarzom Czaputowicz, na posiedzeniu Rady ds. Zagranicznych szefowie dyplomacji państw UE przyjęli „bardzo zdecydowane” oświadczenie w sprawie próby zabójstwa zamieszkałego w Wielkiej Brytanii byłego pułkownika rosyjskiego wywiadu wojskowego GRU, który w przeszłości był skazany w Rosji za szpiegostwo na rzecz Wielkiej Brytanii.– UE solidaryzuje się z Wielką Brytanią – podkreślił szef polskiej dyplomacji. Dodał, że unijni ministrowie wzywają też Rosję do przedstawienia wyjaśnień w sprawie posiadania zakazanej broni chemicznej przed Organizacją ds. Zakazu Broni Chemicznej (OPCW).– Można wyrazić dużą satysfakcję, że udało się przyjąć wspólne i zdecydowane stanowisko wszystkich państw członkowskich. Polska opowiadała się właśnie za zdecydowanymi działaniami w kwestii Rosji, bo widać było w dzisiejszej dyskusji, że w każdym z tematów – czy to Ukraina, czy Wielka Brytania, czy, kolejny temat, Syria – rola Rosji jest zdecydowanie negatywna, czyli odgrywa ona rolę destabilizatora – zaznaczył szef polskiego MSZ.Jak dodał, podczas dyskusji ministrów wskazywał, że działania na terenie Wielkiej Brytanii to „potwierdzenie szerszego trendu”. – Agresja wobec Gruzji w 2008 r., potem wobec Ukrainy, aneksja Krymu, konflikt w Donbasie, w Ługańsku, później działania w Syrii, które jednak są działaniami przeciwko interesom świata zachodniego, (...) ingerencja w wewnętrzne sprawy poszczególnych państw, no i wreszcie ten atak, próba zabójstwa w Wielkiej Brytanii – to wszystko wskazuje na to faktyczne oblicze Rosji – mówił Czaputowicz.",,
Prezydent: Jestem dumny z polskich zakładów meblarskich,"– Jestem dumny, kiedy patrzę na polskie zakłady meblarskie, które rozwijają się nie tylko w kraju, ale także podejmują ekspansję zagraniczną – powiedział prezydent Andrzej Duda podczas wizyty w fabryce mebli w Nowym Mieście Lubawskim.","Prezydent podkreślał, że od 30 lat „w wolnej Polsce można śmiało realizować największe wizje gospodarcze, można się rozwijać, kiedy można działać na wolnym rynku”, ale trzeba mieć ku temu „talent, samozaparcie, szczęście i umiejętności”, których nie brakuje przedsiębiorcom z branży meblarskiej.– Jestem dumny, kiedy patrzę na tutejsze zakłady, ale także inne rozsiane po całej Polsce, kiedy słyszy się o tej inwestycji realizowanej w Lidzbarku Warmińskim i wielkiej inwestycji, która będzie realizowana na Białorusi – mówił. Precyzując podkreślił, że ma na myśli nie tylko wysyłanie mebli na cały świat po to, żeby je sprzedawać na różnych rynkach, ale także „rozchodzenie się z produkcją na różne kraje”.",,
„Miłosierdzie źródłem pojednania”. Dziś niedziela Miłosierdzia Bożego,"Kościół katolicki obchodzi Święto Miłosierdzia Bożego. Przypada ono w pierwszą niedzielę po Wielkanocy. Ustanowił je papież Jan Paweł II, 30 kwietnia 2000 roku, w dniu kanonizacji siostry Faustyny Kowalskiej, orędowniczki Bożego Miłosierdzia.","Hasło tegorocznych obchodów brzmi: „Miłosierdzie źródłem pojednania”. Centralne uroczystości odbywają się w sanktuarium Bożego Miłosierdzia w Krakowie-Łagiewnikach. O godzinie 10.00 przy ołtarzu polowym mszę świętą odprawił abp Marek Jędraszewski. Arcybiskup mówił w homilii, że nie należy przenosić win i grzechów nielicznych osób duchownych na wszystkich kapłanów. – Taka postawa byłaby jawną niesprawiedliwością i krzywdą – wskazywał. W sanktuarium Bożego Miłosierdzia w Krakowie-Łagiewnikach znajdują się relikwie siostry Faustyny, która przez 13 lat pobytu w zakonie wielokrotnie doznawała objawień Chrystusa. W jednym z nich Jezus powierzył świętej przekazanie światu orędzia o Bożym Miłosierdziu. W innej wizji polecił namalować swój obraz według wzoru, który siostra Faustyna ujrzała. Wizerunek ten, nazywany „obrazem Jezusa Miłosiernego”, powstał w 1934 roku i jest obecnie jednym z najbardziej znanych w świecie. Ukazuje Chrystusa ubranego w białą szatę, z której na wysokości serca wychodzą dwa promienie - biały i czerwony. Swoje duchowe przeżycia i wizje Faustyna zawarła w „Dzienniczku”, spisanym na polecenie spowiednika.",,
„Francja wybrała przyszłość”; „Cios dla Le Pen”. Reakcja prasy na wygraną Macrona,"Większość czołowych europejskich gazet pozytywnie odniosła się do zwycięstwa Emmanuela Macrona w wyborach prezydenckich we Francji. Według francuskiej prasy wybór z ulgą przyjęła Bruksela. „Macron wyhamował falę populizmu” – twierdzi niemiecki „Der Spiegel”. Rosyjskie media podkreślają, że cechą szczególną wyborów we Francji było rozczarowanie elektoratu tradycyjnymi partiami. W wyborach prezydenckich Emmanuel Macron zdobył 66,1 proc., a Marine Le Pen - 33,9 proc. głosów.","Z okładek wszystkich francuskich gazet uśmiecha się twarz nowego prezydenta Piątej Republiki, Emmanuela Macrona. Gazety gubią się domysłach, jak będzie wyglądała przyszłość Francji, bo nad Sekwaną świat dzieli się teraz na ten „przed” i „po” Macronie.  Francuska prasa jest zgodna co do jednego – wybór Emmanuela Macrona przyjęła z ulgą Bruksela. Sprawiła to jego proeuropejska postawa i deklaracje, że chce budować Europę, w którą szczerze wierzy i która  jest szansą dla Francji i wszystkich mieszkańców Starego Kontynentu. Kręgi unijne z obawą patrzyły na Marine Le Pen „dyszącą niechęcią” wobec Europy i jej wspólnej waluty.   „Poważny cios dla Le Pen”     Czytelnicy internetowego wydania centroprawicowego dziennika „Le Figaro” są bardzo sceptycznie nastawieni do nowej głowy państwa. Mniej niż połowa, czyli 47 procent, ankietowanych uważa, że Emmanuel Macron będzie dobrym prezydentem Republiki Francuskiej.     Prasa zastanawia się nad składem jego rządu, począwszy od osoby premiera. Kandydatów jest kilku, ale z wachlarza propozycji wynika, że nowy prezydent będzie sięgał po socjalistów i polityków centrum. Liczyć się będą kompetencje. Pisze się też, że wyniki wyborów to poważny cios dla Marine Le Pen, ale mimo to skrajna prawica będzie groźnym przeciwnikiem w zbliżających się wyborach powszechnych. Niemcy: „koszmar został zażegnany”      Większość niemieckich polityków i komentatorów twierdzi, że zwycięstwo Emmanuela Macrona w wyborach prezydenckich we Francji to duża ulga dla Europy. Z Berlina popłynęło do Paryża wiele depesz gratulacyjnych, jednak eksperci studzą zachwyty i przypominają, że nowego prezydenta czeka teraz trudne zadanie zbudowania zaplecza politycznego.  Niemiecka prasa nie kryje zadowolenia. „Koszmar został zażegnany” – napisał „Frankfurter Algemeine Zeitung”. „Macron wyhamował falę populizmu” – twierdzi hamburski „Der Spiegel”, „Polityczna katastrofa została zażegnana” – napisała z kolei gazeta „Sueddeutsche Zeitung”, dodając jednak, że Emmanuel Macron najtrudniejszą kampanię ma dopiero przed sobą, bowiem musi zbudować większość parlamentarną. Rosja: rozczarowanie tradycyjnymi partiami     Francja wstępuje w epokę nowych polityków i nowych partii politycznych. Cechą szczególną wyborów prezydenckich wygranych przez Emmanuela Macrona było rozczarowanie elektoratu tradycyjnymi partiami – zauważają rosyjskie media w powyborczych komentarzach.  „Kommiersant” w materiale na swojej stronie internetowej określa kampanię przed wyborami we Francji jako „serię rozczarowań elektoratu swymi idolami”. Według dziennika najpierw takim rozczarowaniem okazali się przywódcy głównych partii lewicy i prawicy, potem były premier François Fillon i przywódca skrajnej lewicy Jean-Luc Mélenchon. Na koniec szefowa Frontu Narodowego Marine Le Pen, która „uważana była za faworytkę pierwszej tury wyborów”, a przed drugą turą „krok za krokiem traciła punkty”.  Tak więc – zdaniem dziennika – w rezultacie na korzyść Macrona zadziałało to, co wcześniej uważano za jego słabą stronę, czyli „mieszanina poglądów lewicowych i prawicowych oraz brak wyraźnej afiliacji politycznej”. Sprawiły one, że do dowodzonego przez Macrona ruchu „En Marche!” przyłączyli się politycy i lewicy, i prawicy. „Teraz zobaczymy, czy i on (Macron – red.) nie rozczaruje swoich wyborców” – podsumowuje „Kommiersant”. Włochy: Francja „odważnie wybrała przyszłość”     Największe włoskie gazety, „Corriere della Sera” i „La Repubblica”, z ulgą przyjęły zdecydowane zwycięstwo Emmanuela Macrona nad Marine Le Pen. Prawicowa prasa podkreśla, że z wyboru Francuzów cieszą się lewica, banki i Niemcy.  Centrowa „Corriere della Sera” komentuje, że Francja „odważnie wybrała przyszłość, świat globalny i Unię Europejską”. Ale podkreśla, że Francuzi wystawili czek in blanco „młodzieńcowi bez żadnego doświadczenia”, który musi pokazać, że dysponuje czymś więcej niż zdolnościami, ambicją i szczęściem.  Lewicowa „La Repubblica” pisze, że Macron powstrzymał falę populizmu i ksenofobii. Przestrzega jednak, że Francja z dnia na dzień nie zmieniła się w kraj triumfującego postępu i oświecenia. Podkreśla, że obawy wielu Francuzów przed globalizacją, imigrantami i islamskim terroryzmem nie zniknęły.  Natomiast prawicowy dziennik „Libero”,  który nie kryje sympatii dla Marine Le Pen podsumował, że Macron, faworyt kanclerz Merkel, będzie „maską dla teutońskiej dominacji w Europie, szczególnie nad Italią”. Wielka Brytania: „polityczne centrum kontratakuje”     W komentarzach brytyjskiej prasy po wyborach prezydenckich we Francji dominuje ulga. Już teraz pojawiają się jednak ostrzeżenia, że to dopiero początek drogi.  Twarz Emmanuela Macrona znajduje się na okładkach większości brytyjskich gazet. Wśród komentarzy dominuje ten uchwycony przez nagłówek dziennika „I”: „polityczne centrum kontratakuje”. „Na razie porażka Marine Le Pen może sugerować, że największa fala populizmu jest za nami” – napisał „The Times”, który przypomina, że w marcu porażkę odniósł w Holandii Geert Wilders.  „Unia oddycha z ulgą” – komentuje „Financial Times”. „Każdy inny rezultat byłby dla Europy katastrofą” – czytamy w „Guardianie”, który dodaje do tej diagnozy życzenia szczęścia dla prezydenta elekta. „Macron będzie go potrzebował” – napisała gazeta i zwróciła uwagę na brak doświadczenia, politycznego zaplecza i piętrzące się problemy społeczne Francji. „Ostatni rzut kośćmi”     Podobnie widzi to „Daily Telegraph”. A jego europejski korespondent przekonuje, że silna Unia jest w interesie Londynu, nawet w dobie Brexitu.  Dlatego Macron to lepszy wariant niż Le Pen. Peter Foster przewiduje jednak, że prounijny prezydent elekt sprawi Wielkiej Brytanii sporo problemów podczas zbliżających się negocjacji „rozwodowych”.   W komentarzach brytyjskiej prasy dominuje poczucie, że polityczny establishment Europy nie może jeszcze na dobre odetchnąć z ulgą. Jak twierdzi „Daily Telegraph”, europejskie elity powinny zrozumieć, że wynik francuskich wyborów nie jest ostatecznym triumfem europejskiego projektu, a tylko „ostatnim rzutem kośćmi”.   „The Times” ostrzega: „Marine Le Pen będzie czekać”. „Sukces Macrona powinien być rozpatrywany w kontekście rekordowego wyniku Frontu Narodowego. Jeśli Macron nie zmieni losów Francji, skrajna prawica rozkwitnie” – napisał dziennik.",,
"„Platforma strzela sobie nie tylko w stopę, ale wręcz w głowę”","– To, co Państwo pokazaliście daje nam odpowiedź na pytanie o tę woltę związaną z kandydowaniem pana posła Brejzy. Przypominam, że miał być liderem listy do Sejmu i nagle dowiedzieliśmy się, że do Sejmu kandydował nie będzie, a będzie kandydował do Senatu – stwierdził w programie „Strefa starcia” europoseł PiS Zbigniew Kuźmiuk, komentując najnowsze doniesienia dotyczące kierowniczej roli posła PO Krzysztofa Brejzy w „wydziale nienawiści”, który miał funkcjonować w Urzędzie Miejskim w Inowrocławiu.","Zdaniem europosła fakt, że Krzysztof Brejza zmienił – jak donosiły media – zdanie i zamiast do Sejmu w nadchodzących wyborach parlamentarnych wystartuje do Senatu, jest elementem planu obrony posła, w razie gdyby postawione mu zostały zarzuty. – Myślę, że Platforma – czy szerzej Koalicja Obywatelska – liczy na to, że być może w Senacie uzyska większość. Nie wiem na podstawie czego, ale w każdym bądź razie, takie głosy z tego środowiska płyną – i w związku z tym trudniej będzie uchylić immunitet panu senatorowi Brejzie – stwierdził Kuźmiuk.Europoseł nie zgadza się również z porównaniami sprawy „wydziału nienawiści” z inowrocławskiego ratusza i „farmy trolli”, o której pisał portal Onet.pl. Zdaniem posła kluczowa jest wiarygodność materiałów, w wypadku Inowrocławia, uzyskanych w toku śledztwa ws. afery fakturowej. – Proszę Państwa, mamy tutaj informacje pochodzące z zeznań świadków, którzy zeznają pod rygorem Kodeksu karnego, a więc to, co ci ludzie mówią, muszą zdawać sobie sprawę, że gdyby mijali się z prawdą – mówiąc najoględniej – po prostu pójdą za to „siedzieć” – podkreślił Kuźmiuk. Europoseł nie krył też zdziwienia, że poseł Brejza kieruje sztabem wyborczym Koalicji Obywatelskiej w nadchodzących wyborach parlamentarnych. – To są bardzo ciężkie oskarżenia wobec człowieka, który sprawuje funkcję publiczną. Jest posłem, znaczącą postacią w Platformie, a teraz jeszcze został obdarzony przywilejem prowadzenia całej kampanii wyborczej – stwierdził.– Mówiąc szczerze Platforma strzela sobie nie tylko w stopę, ale wręcz w głowę uważając, że taki człowiek może kierować sztabem wyborczym w nadchodzących wyborach – podsumował.",,
"Schetyna: oczywiście, że byłbym przeciw referendum na temat uchodźców","– Nie wiem, co zarządzi prezydent Duda. Jego deklaracje, jakbyśmy mieli przywoływać je z ostatnich dwóch lat, to one były najróżniejsze. To absurdalne. Oczywiście, że byłbym przeciw [referendum dot. uchodźców]. Jestem za racjonalną, rzetelną i taką trzeźwą polityką – stwierdził Grzegorz Schetyna w rozmowie z Bogdanem Rymanowskim w „Jeden na jeden” TVN24.","Referendum ws. przyjmowania uchodźców do Polski mogłoby się odbyć razem z wyborami parlamentarnymi w 2019 r. - mówił w rozmowie „SE” prezydent. Zaznaczył, że pomysł będzie miał sens, jeśli „Unia Europejska będzie dalej przymuszać Polskę do przyjmowania uchodźców”.W sprawie referendum konstytucyjnego prezydent dziś spotka się z prezydium klubu Kukiz’15, w tym przewodniczącym klubu Pawłem Kukizem. To właśnie to ugrupowanie zbiera podpisy pod wnioskiem o referendum ws. przyjmowania uchodźców do Polski. Pod koniec zeszłego miesiąca Kukiz oświadczył, że ma 350 tys. podpisów (do złożenia wniosku o referendum w Sejmie wymagane jest ich pół miliona).",,
„Prezydent pozytywnie ocenia poprawki PiS do projektu ustawy ws. sądownictwa”,"– Prezydent Andrzej Duda pozytywnie ocenia poprawki PiS do projektu zmian w systemie sprawiedliwości, które zostały złożone podczas prac komisji sprawiedliwości – powiedział w piątek wiceszef kancelarii prezydenta Paweł Mucha.","W piątek po godz. 5.00 po całonocnych obradach sejmowa komisja sprawiedliwości pozytywnie zaopiniowała projekt PiS nowelizujący ustawy sądowe. Przyjęła do niego 22 poprawki zgłoszone przez posłów PiS. Odrzucono ponad 80 poprawek opozycji, które mają być jednak przedstawione w drugim czytaniu w Sejmie jako wnioski mniejszości.Zgodnie z przyjętymi zmianami m.in. zniesiony zostanie wymóg składania przez sędziów oświadczeń o prowadzeniu portalu lub aktywności na internetowych portalach, jeśli dotyczą one spraw publicznych.Paweł Mucha zaznaczył, że prezydent odniesie się do ustawy jako całości, po zakończeniu prac w parlamencie, ale pozytywnie ocenia poprawki zaproponowane przez PiS w toku prac w komisji i pozytywnie ocenił fakt, że z projektu zniknął zapis związany z mediami społecznościowymi - który jak zaznaczył Mucha – budził duże emocje.– Jeżeli chodzi o podstawę odpowiedzialności dyscyplinarnej, to mamy odwołanie wprost do Konstytucji RP. Natomiast rzeczy, które potencjalnie u niektórych budzą wątpliwości, co do zgodności z prawem europejskim też zostały wykreślone – powiedział Mucha.Jak zaznaczył, „także przepis, który budził wątpliwości, jeżeli chodzi o sformułowanie, co do wrogości, który stanowił tłumaczenie przepisu bazowego francuskiego też został zmodyfikowany”. „Zasada związana z podkreśleniem niezawisłości sędziowskiej jest nadal zawarta w projekcie” Jak zaznaczył Paweł Mucha, „także przepis, który budził wątpliwości, jeżeli chodzi o sformułowanie, co do wrogości, który stanowił tłumaczenie przepisu bazowego francuskiego też został zmodyfikowany”.Mucha ocenił, że prace nad projektem prowadzą do tego, by tę propozycję „doprecyzować i udoskonalić”. Natomiast – jak zaznaczył – główna zasada związana z podkreśleniem niezawisłości sędziowskiej poprzez wymiar apolityczności jest nadal zawarta w projekcie.Podobnie – kontynuował – jak kwestie związane z możliwością sprawnego wyboru I prezesa SN, a także z definicją ustawową sędziego związaną z podkreśleniem tego, że „nie ulega wątpliwości – zgodnie z polską konstytucją oraz w myśl orzeczenia TSUE – że nie ma podstaw do kontroli sądowej decyzji prezydenta o powołaniu sędziego"".– Powołanie sędziego poprzez odebranie od niego przez prezydenta ślubowania to rzecz niekwestionowalna i nie może być poddana jakiejkolwiek dyskusji – zaznaczył Mucha.Według niego prace nad tym projektem „napawają optymizmem”. Mucha dodał, że prace te są toczone w ramach obozu Zjednoczonej Prawicy, poprawki zgłaszają politycy PiS, Porozumienia i Solidarnej Polski, natomiast po stronie opozycji mamy do czynienia – zdaniem Muchy – „z teatrum politycznym”. Poprawki do  projektu Przyjęte przez sejmową komisję sprawiedliwości poprawki zwiększyły kompetencje dwóch nowych izb Sądu Najwyższego. Przewidziano przekazanie Izbie Kontroli Nadzwyczajnej SN kompetencji do „rozpatrywania skarg o stwierdzenie niezgodności z prawem prawomocnego orzeczenia Sądu Najwyższego” oraz innych sądów, jeśli „niezgodność z prawem polega na podważeniu statusu osoby powołanej do pełnienia urzędu na stanowisku sędziego, która wydała orzeczenie w sprawie”. Taką skargę można byłoby wnieść do Izby Kontroli Nadzwyczajnej SN z pominięciem sądu, który wydał zaskarżone orzeczenie.Wprowadzono też właściwość Izby Dyscyplinarnej SN w zakresie rozpoznawania wniosków o uchylenie immunitetów sędziów i prokuratorów. Obecnie sprawy te rozpatruje właściwy miejscowo sąd dyscyplinarny, w okręgu którego prowadzone jest postępowanie wobec sędziego. Zgodnie z poprawką natomiast w sprawach sędziowskich immunitetów w I instancji Izba Dyscyplinarna miałaby orzekać w składzie jednego sędziego, a w II instancji również Izba Dyscyplinarna, ale w składzie trzech sędziów.Jednocześnie wykreślono z projektu przepis mówiący, że sędzia odpowiada dyscyplinarnie za „odmowę stosowania przepisu ustawy, jeżeli jego niezgodności z Konstytucją lub umową międzynarodową ratyfikowaną za uprzednią zgodą wyrażoną w ustawie nie stwierdził TK”.W projekcie pozostanie odpowiedzialność dyscyplinarna sędziów za „działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości”; za „działania kwestionujące istnienie stosunku służbowego sędziego lub skuteczność jego powołania” oraz za „działalność publiczną niedającą się pogodzić z zasadami niezależności sądów i niezawisłości sędziów”.",,
SKOK Wołomin okazją stulecia. Kasa będzie wystawiona na przetarg,Kasa będzie wystawiona na przetarg za 1 zł - bez 200 mln zł zdeponowanych przez syndyka na lokatach – pisze „Rzeczpospolita”.,,,
Ambasador RP w Izraelu po ataku: Pracujemy dalej,Dziękuję za wszystkie wyrazy wsparcia – napisał na Twitterze ambasador RP w Izraelu Marek Magierowski. We wtorek dyplomata został zaatakowany przed budynkiem ambasady. Sprawca został umieszczony w areszcie domowym.,"Magierowski przekazał, że choć padł ofiarą ataku, pracuje dalej. „Dziś (w środę – przyp. red.) rano przemawiałem na konferencji poświęconej medycynie w czasie Holocaustu. Po południu spotkałem się z potomkami Żydów z Włodawy. Wiele wspaniałych opowieści o Polakach ratujących ich rodziców i dziadków” – napisał na Twitterze.We wtorek ambasador został zaatakowany fizycznie i słownie przez mężczyznę przed budynkiem polskiej placówki dyplomatycznej w Tel Awiwie. Napastnika aresztowano krótko po incydencie. Sprawcą jest Arik Lederman – znany w Izraelu architekt.Jak napisał w wydaniu internetowym dziennik „Jerusalem Post”, do stojącego przed ambasadą Magierowskiego podszedł mężczyzna, który rzucił się na niego i zaczął krzyczeć. Ambasador nie był w stanie zrozumieć, co mówił napastnik, poza słowami: „Polak, Polak”, zdążył jednak zrobić zdjęcie jemu i jego auta – pisze „JPost”, powołując się na relację dyplomaty.",,
"Ogłaszała nabór do pracy, żeby wyłudzać pożyczki na podstawie CV","26 zarzutów dotyczących oszustw gospodarczych usłyszała 44-letnia właścicielka firmy z Katowic, która wykorzystywała dane z przesłanych jej życiorysów zawodowych między innymi do zawierania umów pożyczkowych.","Postępowanie w tej sprawie prowadzili policjanci z Mikołowa, zajmujący się zwalczaniem przestępczości gospodarczej. Jak poinformowała śląska policja, funkcjonariusze zakończyli śledztwo, a do sądu trafił akt oskarżenia.  – Kobieta, w ramach prowadzonej działalności gospodarczej i pod pretekstem chęci zatrudnienia w swojej firmie nowych pracowników, wchodziła w posiadanie ich danych osobowych, zawartych w treści składanych przez nich CV – podała policja. Okazało się, że osób zgłaszających swoje kandydatury, właścicielka firmy nie zatrudniała. Na podstawie danych umieszczonych w dokumentach rekrutacyjnych zawarła jednak aż kilkanaście umów. Kontrahentami były spółki zajmujące się udzielaniem pożyczek przez internet, banki oraz podmioty świadczące usługi telekomunikacyjne.",,
„Polska popierała emigrację żydowskiej mniejszości we współpracy z ruchem syjonistycznym”,"„Dla nas Żydów szczególnie skandaliczne jest manipulowanie przez (Władimira) Putina notatką ambasadora RP w Berlinie Józefa Lipskiego” – czytamy w oświadczeniu podpisanym m.in. przez Naczelnego Rabina Polski Michaela Schudricha. To komentarz do ostatnich wypowiedzi prezydenta Rosji, które – jak zaznaczono – są „szeregiem oburzających twierdzeń na temat genezy II wojny światowej i roli w tym Polski”.","Władimir Putin w ostatnich dniach kilkukrotnie zabierał głos ws. Polski, m.in. obarczając nasz kraj winą za wybuch wojny. Rosyjski przywódca sformułował też zarzuty wobec przedwojennego polskiego ambasadora w Niemczech Józefa Lipskiego, który – według Putina – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. Nazwał przy tym Lipskiego „łajdakiem i antysemicką świnią”.Jak zaznaczono w oświadczeniu Związku Gmin Wyznaniowych Żydowskich, przesłanym mediom, oskarżanie Lipskiego o antysemityzm „na podstawie jednego zdania wyrwanego z kontekstu jest skrajnie nieodpowiedzialne”.„Polska, o czym nie wolno zapominać, popierała emigrację swej 10 proc. żydowskiej mniejszości. Ale czyniła to po części we współpracy z ruchem syjonistycznym, któremu udzielała potajemnie wojskowego wsparcia” – czytamy. Dalej wskazano, że gdy w 1938 roku III Rzesza wydaliła tysiące polskich Żydów „polskie służby dyplomatyczne, w tym ambasador Lipski, udzielały im wsparcia”. ZGWŻ podkreśla, że każde zafałszowanie pamięci o II wojnie światowej  zagraża współczesnej europejskiej tożsamości. „Dlatego z uznaniem zauważamy, jak uczciwie przedstawiciele najwyższych władz współczesnych Niemiec konsekwentnie od lat dają wyraz prawdzie o tej wojnie, której ich kraj był bezpośrednim sprawcą i winowajcą” – wskazano. Jak podsumowano, „podobnej uczciwości” przedstawiciele ZGWŻ życzą władzom Rosji. Rosję nazwano krajem, który zaczął wojnę jako sojusznik Niemiec, „by stać się ich główną ofiarą, a wreszcie ostatecznym zwycięzcą”.",,
Krym: Rosjanie wzmagają działania „antyterrorystyczne”,"- W obiektach turystycznych na Krymie zaostrzono kontrolę zabezpieczeń antyterrorystycznych - poinformował Sekretarz Rady Bezpieczeństwa Rosji. Nikołaj Patruszew dodał, że nasilono działania, które mają zapobiec werbowaniu do organizacji terrorystycznych.","Patruszew podał, że od marca zeszłego roku Rosja podjęła na półwyspie „dodatkowe kroki w celu identyfikacji zagrożeń dla bezpieczeństwa narodowego, wywołanych przede wszystkim działalnością sił destrukcyjnych, sankcjami obcych państw, a także nieprzyjazną polityką Ukrainy”.Więcej policji w krymskich kurortachOświadczył, że nasilono działania, które mają przerwać aktywność werbunkową organizacji terrorystycznych i ekstremistycznych. Za organizację ekstremistyczną Rosja uznaje m.in. Medżlis, samorząd Tatarów krymskich; Sąd Najwyższy Rosji zakazał jego działalności.Mówiąc o ochronie przed terroryzmem, Patruszew ujawnił, że planuje się prawie dwukrotnie zwiększyć liczebność oddziałów policji w kurortach turystycznych.Szef Rady Bezpieczeństwa zapewnił, że sytuacja polityczno-społeczna na Krymie jest „ogólnie stabilna”. Oświadczył przy tym, że w ciągu ostatniego roku zlikwidowano 20 organizacji przestępczych, które zajmowały się przemytem broni i narkotyków, a także dostarczaniem materiałów ekstremistycznych.Rosjanie prześladują opozycję polityczną na Krymie? – Ujawniono działalność 17 organizacji pozarządowych pełniących funkcje zagranicznego agenta – poinformował. Chodzi o organizacje otrzymujące środki finansowe z zagranicy i uczestniczące w życiu politycznym Rosji. Rada Bezpieczeństwa odbyła posiedzenie w Symferopolu na Krymie. Rosja zaanektowała go w marcu 2014 r., po referendum ws. przynależności półwyspu, które wspólnota międzynarodowa uznała za nielegalne.",,
„Chodźmy razem” hasłem pielgrzymki papieża do Rumunii. Minął pierwszy dzień wizyty,"To 30. zagraniczna podróż apostolska papieża Franciszka, w tym 12. do kraju byłego reżimu komunistycznego. Jak podkreślił Ojciec Święty w przesłaniu skierowanym do narodu rumuńskiego jeszcze przed wyjazdem, przybył on jako pielgrzym i brat, by podążać wspólnie – stąd hasło pielgrzymki – i by umacniać w poczuciu jedności w różnorodności, która charakteryzuje Rumunię.","W pierwszym dniu pielgrzymki papież Franciszek i Daniel I, zwierzchnik Rumuńskiego autokefalicznego Kościoła Prawosławnego odmówili wspólnie modlitwę Ojcze Nasz.  Hierarchowie spotkali się w miejscu szczególnym: w nieskończonej jeszcze, monumentalnej katedrze Zbawienia Narodu. Część środków na jej budowę przekazał 20 lat temu podczas swojej wizyty w Bukareszcie Ojciec Święty Jan Paweł II. Świątynia jest  symbolem wyzwolenia i odrodzenia po dziesięcioleciach prześladowań komunistycznych.  Wieczorem w piątek Franciszek odprawił mszę świętą dla wspólnoty katolickiej. W liczącej 20 mln mieszkańców Rumunii katolicy stanowią zaledwie 7 proc. ludności.",,
Rzecznik rządu: Żadnych sankcji nie będzie,"– Te działania są niepotrzebne, bo nie ma do nich podstaw.  Żadnych sankcji nie będzie – oceniła w programie „Minęła 8” rzecznik rządu Joanna Kopcińska, pytana o ewentualne uruchomienie wobec Polski art. 7 Traktatu o Unii Europejskiej.","Dziś Komisja Europejska ma podjąć decyzję, czy wobec Polski zostanie uruchomiony art. 7 unijnego traktatu. Jeżeli tak się stanie, wniosek stwierdzający zagrożenie dla rządów prawa w Polsce zostanie wysłany do krajów członkowskich. By został zaakceptowany, muszą go poprzeć 22 państwa, za zgodą Parlamentu Europejskiego. Sprawę uruchomienia ewentualnych sankcji dla Polski komentowała w programie „Minęła 8” Joanna Kopcińska, rzecznik rządu.– Komisja Europejska ma prawo podjąć na własną odpowiedzialność takie działania [uruchomienie art. 7 TUE - przy. red.], ale one są niepotrzebne. Niepotrzebne, bo nie ma do tego podstaw. Nie będzie sankcji, bo o sankcjach tu nie można mówić, to jest wprowadzanie w błąd – powiedziała.",,
"Nielegalni imigranci wyskakują przed maski. Francuska policja zaleca kierowcom, by nie zwalniać","– Ludzie często wyskakują nam przed maski, żeby nas zatrzymać. To jest tak nagminne, że policja z portu w Calais zaleciła, żeby w takiej sytuacji nie zwalniać – powiedział w rozmowie z brytyjskim radiem LBC Blair, kierowca ciężarówki.","Nielegalni imigranci to od dawna spory problem dla francuskiego portu Calais. Zdesperowani ludzie próbując dostać się do Wielkiej Brytanii imają się różnych sposobów.Jak powiedział Blair w rozmowie z radiem LBC, prawdziwą plagą jest wyskakiwanie na jezdnie, wprost przed maski jadących ciężarówek, aby zmusić je do zatrzymania się. Często imigranci są tak zdesperowani żeby dostać się do brytyjskiego Dover, że zostają na jezdni i nie ustępują przejeżdżającym autom.Kierowca dodał, że problem wymknął się spod kontroli i policja z portowego miasteczka Calais zaleciła kierowcom nie zwalniać, gdy taka sytuacja ma miejsce.Sam Blair przyznał, że zdarzyło mu się potrącić osobę blokującą drogę, w momencie, kiedy próbował w ostatniej chwili ją ominąć. Kierowca dodał, że próbował zorganizować pomoc dla ofiary i poinformował o zdarzeniu francuską policję, ta jednak nie wykazała zainteresowania sprawą.",,
Poseł Brejza zawiadamia o usiłowaniu zabójstwa. Pod jego kamienicą spłonął toi toi,"„Dom Krzysztofa Brejzy został podpalony” – tekst pod takim tytułem ukazał się w niedzielę w „Gazecie Wyborczej”. W ten sam sposób wydarzenia z nocy z piątku na sobotę komentowali w mediach społecznościowych politycy i zwolennicy opozycji. Parlamentarzysta Platformy Obywatelskiej złożył zawiadomienie do prokuratury o usiłowaniu zabójstwa. Fakty są takie, że spłonęła stojąca pod kamienicą, w której mieszka Brejza, przenośna toaleta z plastiku.","„W nocy z piątku na sobotę nieznani sprawcy próbowali w Inowrocławiu podpalić kamienicę, w której mieszka z rodziną poseł PO Krzysztof Brejza. Mogło dojść do wybuchu gazu” – alarmował w „Gazecie Wyborczej” Wojciech Czuchnowski. I od razu sugerował winnych i motyw: „Brejza jest jednym z najbardziej skutecznych polityków opozycji. Rządowa telewizja od miesięcy prowadzi przeciwko niemu oszczerczą kampanię.” Pojawiły się nawet skojarzenia ze stodołą z Jedwabnego: Inny poseł Platformy Obywatelskiej, Michał Szczerba, planuje rozliczyć ministra Brudzińskiego, jeśli groźni przestępcy nie zostaną zatrzymani w ciągu 48 hodzin.",,
Przywódcy V4 spotkali się z szefem Komisji Europejskiej. „Szansa na wyjście z napięć”,W środę w Brukseli doszło do spotkania premierów państw Grupy Wyszehradzkiej z szefem Komisji Europejskiej Jean-Claude'em Junckerem. – Spotkanie otwiera drogę do wyjścia z wielu napięć politycznych i gospodarczych pomiędzy krajami naszej części Europy a innymi częściami Unii Europejskiej – powiedział wiceszef MSZ Konrad Szymański.,"Szymański podkreślił, że spotkanie było okazją do zaprezentowania różnic zdań i interesów, które nagromadziły się pomiędzy krajami V4 a innymi państwami Wspólnoty.Wśród spraw, co do których istnieją różnice zdań, wymienił politykę migracyjną Unii w ostatnim czasie, politykę energetyczną, kształt przyszłego rynku usług, w tym sprawę dyrektywy o pracownikach delegowanych.– Pani premier Beata Szydło wszystkie kwestie – klimatyczne, energetyczne, dotyczące wspólnego rynku, migracji – opisała bardzo dokładnie, bardzo precyzyjnie, przedstawiając również polskie motywy – powiedział wiceszef MSZ. Jak dodał, polskie interesy są tutaj zbieżne z interesami pozostałych państw V4.Martwy systemSzymański był również pytany o słowa szefa Rady Europejskiej Donalda Tuska, że dotychczasowy system alokacji uchodźców jest „martwy”. Wiceszef MSZ stwierdził, że ten system „nigdy nie był żywy”, ale przyznał, że z satysfakcją trzeba odnotować słowa Tuska.– System relokacji uchodźców nie pomógł nikomu, nie tylko żadnej grupie uchodźców, ale też żadnemu z państw, które są dzisiaj obciążone nadmiernie – podkreślił Szymański.Minister podkreślił również stanowisko Polski, żeby Nord Stream 2 zajęły się instytucje unijne. – Ta sprawa dotyczy rynku europejskiego, konstrukcji unii energetycznej i bezczynność instytucji unijnych jest czymś niespotykanym – stwierdził. – Jeżeli KE będzie chciała podjąć jakiekolwiek działania, a wiemy, że ma takie plany, to uzyska pełne poparcie z polskiej strony – dodał minister.",,
"Mazurek: Mam nadzieję, że zostanie osiągnięty dobry kompromis między rządem a nauczycielami","– Mam nadzieję, że dzięki rozmowom przedstawicieli rządu z nauczycielami zostanie osiągnięty konstruktywny i dobry kompromis  – podkreśliła rzeczniczka PiS Beata Mazurek. Jak zaznaczyła, aby zawrzeć porozumienie, potrzebna jest dobra wola z dwóch stron. – Wola ze strony rządu jest – zapewniła.","Mazurek powiedziała na konferencji prasowej w Sejmie, że ma zapewnienie ze strony rządu, iż dołoży on wszelkich starań, aby egzaminy - mimo protestu nauczycieli - przebiegły sprawnie.– Głęboko wierzę w to, że wszystkim zależy na tym, aby ten strajk nie dotknął dzieci. Jestem przekonana, że nie tylko rząd, ale też nauczyciele zdają sobie z tego sprawę i że do porozumienia dojdzie, a egzaminy przebiegną w sposób niezakłócony – podkreśliła. Rzeczniczka PiS powiedziała również, żeby poczekać do zaplanowanych na poniedziałek rozmów przedstawicieli rządu z nauczycielami. Wyraziła nadzieję, że zostanie osiągnięty konstruktywny i dobry kompromis.",,
Twitterowa sonda rosyjskiej ambasady w USA: który konsulat zamknąć,"Ambasada Rosji w Waszyngtonie wezwała na Twitterze do głosowania nad tym, który konsulat generalny USA – w Petersburgu, Jekaterynburgu, czy we Władywostoku – ma zostać zamknięty w ramach retorsji wobec Stanów Zjednoczonych.","Prezydent USA Donald Trump zarządziłwydalenie 60 rosyjskich dyplomatów i zamknięcie rosyjskiego konsulatu generalnego w Seattle w związku ze sprawą Siergieja Skripala.Od czasu ataku bronią chemiczną 4 marca w Salisbury Siergiej Skripal, były oficer rosyjskiego wywiadu wojskowego GRU, który przeszedł na stronę Londynu, oraz towarzysząca mu córka Julia znajdują się w szpitalu w stanie krytycznym. Według premier Wielkiej Brytanii Theresy May winę za ten atak ponosi Rosja.br>",,
"15 tys. euro za bilet na mecz. Jeśli gospodarze wygrają, pierwszy raz pojadą na ME","Nie kilkaset, nie kilka tysięcy, ale i 15 tys. euro kosztują teraz w drugim obiegu w Finlandii wejściówki na eliminacyjny mecz z Liechtensteinem. Piłkarze gospodarzy wygraną mogą zapewnić sobie pierwszy, historyczny awans na mistrzostwa Europy.","Fińscy piłkarze zagrają z Liechtensteinem 15 listopada przed własną publicznością w stolicy kraju Helsinkach. Po tym meczu mogą awansować bezpośrednio na mistrzostwa Europy. Mało kto dopuszcza inny rezultat niż zwycięstwo z jedną z najsłabszych europejskich drużyn.„Puchacze” na dwie kolejki przed końcem eliminacji ME 2020 zajmują w grupie J drugie premiowane awansem miejsce i mają pięć punktów przewagi nad Bośnią i Hercegowiną oraz Armenią. Liderujący Włosi, wygrywając do tej pory ze wszystkimi, już zapewnili sobie awans do finałowego turnieju.Jak pisze największy fiński dziennik „Helsingin Sanomat”, tegoroczne piłkarskie szaleństwo widoczne jest także na czarnym rynku. Przypomina, że bilety na Liechtenstein zostały w oficjalnej dystrybucji już dawno wyprzedane, ale wielu fanów próbuje je zdobyć inną drogą. Nieliczne wejściówki oferowane są m.in. na internetowych aukcjach. W przyszłym tygodniu, im bliżej do meczu, zainteresowanie biletami może być jeszcze większe – przewiduje stołeczny dziennik.Obecnie na aukcjach ceny wywoławcze zaczynają się od ponad stu czy kilkuset euro. Niektóre startują od blisko 2 tys., ale prawdopodobnie najwyższą obecnie ceną jest 15 tys. euro – w opcji „kup teraz”. Złożone do tej szalonej oferty propozycje kilkunastu czy 200 euro zostały we wtorek odrzucone przez sprzedawcę.Fińska prasa zaleca ostrożność, bo nie ma pewności, czy zakupione na czarnym rynku bilety kupujący rzeczywiście dostaną.W środę selekcjoner „Puchaczy” Markku Kanerva ogłosił też skład na listopadowe mecze.Liczy na to, że kontuzjowani ostatnio kluczowi gracze - pomocnik Tim Sparv oraz obrońca Paulus Arajuuri będą w stanie pomóc reprezentacji na ostatniej prostej. Do dyspozycji jest zaś najlepszy snajper Teemu Pukki – napastnik angielskiego Norwich i gwiazda fińskiej reprezentacji, dla której w tych eliminacjach strzelił już siedem z 12 bramek.Reprezentacja Suomi nigdy wcześniej nie zagrała ani w finałach ME, ani MŚ. W przeszłości brała udział czterokrotnie w turniejach olimpijskich. Zajmuje 55. pozycję w rankingu FIFA, a średnio plasowała się na 58. miejscu. Za najlepszego piłkarza w historii kraju uważany jest Jari Litmanen – gwiazda Ajaxu Amsterdam z lat 90.",,
Saakaszwili został doradcą  prezydenta Poroszenki,Były prozachodni przywódca Gruzji będzie pomagał ukraińskim władzom w reformach. Micheil Saakaszwili został szefem Międzynarodowej Rady do spraw Reform przy prezydencie Petrze Poroszence.,"Rada ma za zadanie pomóc wdrożyć najlepsze mechanizmy w ukraińskiej gospodarce, prawie i sektorze finansowym oraz zdobyć poparcie na świecie dla polityki władz w Kijowie.Jak zapowiedział prezydent Poroszenko, Micheil Saakaszwili będzie „jednocześnie przedstawicielem Ukrainy za granicą i przedstawicielem międzynarodowej społeczności na Ukrainie”. Były gruziński prezydent podkreślił z kolei, że Ukraina zasługuje na lepszą przyszłość, „wolną od korupcji i niesprawiedliwości”.47-letni prawnik Micheil Saakaszwili był prezydentem Gruzji od stycznia 2004 do listopada 2007 roku oraz ponownie od stycznia 2008 do listopada 2013 roku. Postrzegany jest jako polityk silnie prozachodni. Chciałby, by Gruzja została członkiem NATO.",,
Rewolucja krewetkowa. Polska spółka rusza na podbój biznesu,"Spółka Chitone, która wyrosła z Politechniki Gdańskiej, chce zrobić biznes kosmetyczny i spożywczy. Posłużyć ma temu pozyskiwany ze skorupiaków chitozan – informuje „Puls Biznesu”.","W artykule wskazano, że jedzenia lepiej nie marnować – także tych jego części, które normalnie jadalne nie są. Szkielety zewnętrzne stawonogów, np. pancerzyki krewetek, zbudowane są z chityny, cukru złożonego, z którego pozyskuje się na skalę przemysłową chitozan. Ze względu na dobre właściwości regenerujące i szybkie tamowanie krwawienia organiczny związek ten jest wykorzystywany m.in. przy produkcji opatrunków dla wojska.Wywodzący się z Politechniki Gdańskiej polscy naukowcy, bazując na doświadczeniach z prac nad opatrunkami, opracowali inny pomysł na to, co z nim zrobić.Wiceprezes spółki Chitone Krzysztof Malicki wyjaśnił, że od 11 lat trwały prace nad nową technologią, umożliwiającą tworzenie hydrożelu z chitozanu, bez użycia powszechnie stosowanych do tego kwasów. – Chodziło o stworzenie nowego rodzaju opatrunków, choć praktyczne zastosowania tej technologii mogą być szersze – powiedział.Dla chitozanu znaleziono jeszcze inne zastosowanie – może być wykorzystywany do konserwowania żywności. – Produkty spożywcze, które szybko się psują, można pokryć cieniutką warstwą, co pozwoli na przedłużenie ich trwałości bez użycia konserwantów – dodał Malicki.",,
Protesty w Chile. Trzęsienie ziemi przegoniło demonstrantów,"Trzęsienie ziemi o magnitudzie 6,3 w skali Richtera nawiedziło centralne regiony Chile – poinformowało Krajowe Centrum Sejsmologiczne (CSN). Wstrząsy o magnitudzie do 6 były odczuwalne m.in. w stolicy kraju Santiago, gdzie trwają antyrządowe demonstracje.","Trzęsienie dotknęło centralne regiony kraju Coquimbo i Valparaiso, a także region metropolitalny Santiago. Epicentrum trzęsienia, które w ocenie amerykańskich służb geologicznych USGS miało magnitudę 6, znajdowało się o 8 km na południowy zachód od miasta Illapel na północy kraju, hipocentrum było usytuowane na głębokości 56,2 km.Nie ma doniesień o ofiarach bądź zniszczeniach. „Nie zanotowano żadnych zakłóceń w funkcjonowaniu podstawowych służb publicznych w całym kraju, nie ma też doniesień o zniszczeniu infrastruktury” – podało w komunikacie specjalnym Krajowe Biuro Sytuacji Nadzwyczajnych (Onemi). Służby hydrologiczne i oceaniczne wykluczyły możliwość wystąpienia tsunami.Wstrząsy, które w Santiago nastąpiły o godz. 18.35 czasu miejscowego (godz. 22.35 w Polsce), wywołały panikę wśród uczestników antyrządowych manifestacji, jakie w poniedziałek odbywały się w stolicy Chile. – Ludzie rozbiegli się w różnych kierunkach, zewsząd słychać było krzyki; poszkodowanych nie było – relacjonował korespondent AFP z Santiago.Pacyficzny Pierścień Ognia Chile, które znajduje się w Pacyficznym Pierścieniu Ognia, czyli w strefie częstych trzęsień ziemi i erupcji wulkanicznych, jest stosunkowo często nawiedzane przez wstrząsy. Poprzednie trzęsienia ziemi w tym kraju miały miejsce na początku sierpnia i w połowie czerwca. Pierwsze miało magnitudę 6,8, a drugie – 6,5. W obu wypadkach obyło się bez szkód i ofiar. W 2010 r. Chile nawiedziło trzęsienie ziemi o magnitudzie 8,8, a następujące po nim tsunami zabiło łącznie 525 osób.Od 18 października Chile jest sceną gwałtownych protestów społecznych wywołanych podwyżką cen biletów na metro w stolicy kraju. Zadanie przywrócenia spokoju prezydent kraju Sebastian Pinera powierzył początkowo wojsku, na co społeczeństwo odpowiedziało jeszcze większymi demonstracjami, protestując przeciwko represjom i polityce socjalnej rządu, rosnącym kosztom utrzymania i opieki medycznej, narastającym nierównościom społecznym oraz niewydolnemu systemowi emerytalnemu.",,
Prezydent: Chcemy dalej rozwijać nasze kraje dla społeczeństw i  całej Unii Europejskiej,"– Współpraca w ramach Inicjatywy Trójmorza jest bardzo ważna, chcemy dalej podążać tą drogą i rozwijać nasze kraje dla pożytku ich społeczeństw i całej UE, chcemy bezpieczeństwa i dobrobytu naszych społeczeństw – mówił w czwartek w Brdzie prezydent Andrzej Duda.","Jak ocenił prezydent na konferencji prasowej po spotkaniu szefów państw Inicjatywy Trójmorza w słoweńskim Brdzie, szczyt pokazał, że współpraca w zakresie Inicjatywy Trójmorza „bardzo się rozwinęła”.Duda mówił, że inicjatywa ta powstała w momencie, kiedy kraje z Europy Środkowej, które znajdowały się kiedyś za żelazną kurtyną i przez lata doświadczały „zapóźnienia”, doszły do wniosku, że w ramach UE muszą się zjednoczyć i wspólnie szukać dodatkowych możliwości rozwoju.Wskazał, że miało to na celu stworzenie w ramach Europy Środkowej „efektu kooperacji”, tj. skoordynowanie wysiłków m.in. na rzecz działań infrastrukturalnych, „abyśmy w sposób spójny tworzyli połączenia na osi północ–południe”. – Chcemy pod względem infrastrukturalnym dogonić zachód Europy, a zarazem stworzyć dla przedsiębiorców i turystów lepsze możliwości komunikacji, transportu, rozwoju, także gospodarczego (...), a także zapewnić bezpieczeństwo energetyczne – mówił Duda.– Chcemy dalej podążać tą drogą, chcemy dalej rozwijać nasze kraje dla pożytku naszych społeczeństw, ale nie tylko, także dla pożytku całej Unii Europejskiej i tych, którzy do UE przybywają. Przede wszystkim dla tworzenia lepszych perspektyw rozwoju gospodarczego, lepszych perspektyw biznesowych i turystycznych w tej właśnie przestrzeni północ–południe Europy, dla niesienia bezpieczeństwa i dobrobytu dla naszych społeczeństw” – podkreślił prezydent.Podkreślił również, że państwa Trójmorza cieszą się z obecności na szczycie ministra energetyki USA Ricka Perry'ego, szefa Komisji Europejskiej Jean–Claude'a Junckera oraz prezydenta Niemiec Franka–Waltera Steinmeiera. – To jest bardzo ważne wsparcie dla nas, dla Trójmorza, dla tej części UE – dodał Duda. Prezydent Słowenii: Inicjatywa Trójmorza uzupełnia naszą współpracę w ramach UE – Uważamy, że Inicjatywa Trójmorza jest całkowicie komplementarna z istniejącymi strategiami, programami Unii Europejskiej – powiedział prezydent Słowenii Borut Pahor na konferencji prasowej po spotkaniu prezydentów państw Inicjatywy Trójmorza w słoweńskim Brdzie.– Jest to platforma prezydencka i stanowi dodatkową szansę dla uczestniczących w niej państw na pogłębianie integracji i współpracy oraz przezwyciężanie różnic rozwojowych, a także stanowi szansę na pokazanie, że nasz głos jest równie ważny – dodał.Jak podkreślił, „inicjatywa Trójmorza uzupełnia naszą współpracę w ramach UE i przyczynia się do dobrobytu, bezpieczeństwa, demokracji i poszanowania praw człowieka”.Dodał, że „obecność ekonomiczna Stanów Zjednoczonych Ameryki w inicjatywie Trójmorza może przyczynić się do wzmocnienia więzi transatlantyckich, a także zapewnić dodatkowy katalizator dla wzmocnionego partnerstwa transatlantyckiego, otwierając nowe możliwości biznesowe, w tym wzajemnie korzystne inwestycje w infrastrukturę”.– Inicjatywa Trójmorza pozostaje otwarta na partnerstwo z krajami Bałkanów Zachodnich i Partnerstwa Wschodniego – mówił. Juncker: celem Inicjatywy Trójmorza jest poprawa jakości życia w regioniePrzewodniczący Komisji Europejskiej Jean–Claude Juncker przypomniał, że 1 maja obchodzone było 15–lecie przystąpienia m.in. Słowenii do UE.– W 2004 r. udało nam się zjednoczyć europejską geografię i historię i to jest dla nas bardzo ważny moment. Inicjatywa Trójmorza to nie jest jakaś neutralna, nienamacalna, nieistniejąca w konkretach inicjatywa. Jej celem jest polepszanie jakości życia ludzi żyjących w tym regionie, dlatego od samego początku KE wspomagała tę inicjatywę – mówił szej KE.Jak wskazał, w latach 2004–2020 z funduszy strukturalnych „zainwestowaliśmy 60 mld euro w ten region”. – Plan Junckera wygenerował dodatkowe 42 mld euro na 12 państw uczestniczących w Trójmorzu. Jestem przekonany, że zrobiliśmy i dalej będziemy robili wszystko, co tylko możemy, by wspierać lepszą spójność i lepszą siatkę połączeń w tym regionie również w kolejnych latach – mówił.Jak dodał Juncker, na lata 2020–2027 z propozycji budżetowej Komisji na kolejne ramy finansowe „chcemy wyasygnować 42,3 mld euro na lepszą siatkę połączeń, zwłaszcza w tym regionie”.",,
Modlitewne czuwanie w intencji ofiar handlu ludźmi,W piątek wieczorem w bazylice Świętego Krzyża w Warszawie odbędzie się czuwanie w intencji ofiar handlu ludźmi. Modlitwę odprawi biskup Grzegorz Ryś. Po niej zebrani wysłuchają świadectwa ofiar procederu i obejrzą film dokumentalny o współczesnym niewolnictwie. Całość zakończy się nad ranem.,"Czuwanie poprzedza obchodzony ósmego lutego Międzynarodowy Dzień Modlitwy i Refleksji na temat Walki z Handlem Ludźmi. Ustanowił go dwa lata temu papież Franciszek. Tego dnia Kościół katolicki wspomina świętą Józefinę Bakhitę niewolnicę z Sudanu. Na świecie żyje od 27 do 46 milionów niewolników. Są zmuszani m.in. do pracy, żebractwa oraz są wykorzystywani seksualnie.",,
Resort obrony Rosji: Laser bojowy Pierieswiet wszedł do służby,"System laserowy Pierieswiet wszedł do służby w siłach zbrojnych Rosji – poinformował rosyjski resort obrony. Laser bojowy był jednym z kilku najnowocześniejszych rodzajów uzbrojenia, o których pozyskaniu przez Rosję mówił w marcu prezydent Władimir Putin.","Ministerstwo obrony opublikowało w środę krótkie nagranie mobilnego zestawu laserowego opatrując je informacją, iż Pierieswiet rozpoczął dyżur bojowo-doświadczalny w siłach zbrojnych. Resort dodał, że ten system uzbrojenia „oparty jest na nowych zasadach fizyki”. Laser zaczął trafiać do armii w zeszłym roku i rozpoczęto szkolenie obsługujących go załóg – dodało ministerstwo.O możliwościach nowego systemu nie informowano oficjalnie. Zdaniem eksperta wojskowego Wiktora Murachowskiego przeznaczeniem systemów jest osłanianie pozycji rosyjskich pocisków międzykontynentalnych i „oślepianie” systemów rozpoznania potencjalnego przeciwnika. W maju zapowiadano, że w ciągu najbliższych dwóch-trzech lat Pierieswiet może zostać pokazany na dorocznej defiladzie wojskowej na placu Czerwonym w Moskwie z okazji Dnia Zwycięstwa obchodzonego 9 maja.",,
UE zapłaci Niemcom za przyjmowanie imigrantów,"Unia Europejska zrekompensuje Niemcom obciążenia finansowe za przyjmowanie migrantów. W przyszłym unijnym budżecie obejmującym lata 2021-27 Berlin otrzyma z tego tytułu 4,5 mld euro.","Takie informacje jako pierwsze podały „Frankfurter Algemeine Zeitung” oraz agencja DPA. – Za każdego migranta spoza Unii Europejskiej przyjętego po 2013 roku Niemcy otrzymają 2800 euro rekompensaty – napisał niemiecki dziennik na podstawie informacji zbliżonych do kręgów Komisji Europejskiej. Także inne niemieckie media potwierdzają, że po raz pierwszy w planowanym unijnym budżecie będzie obowiązywała zasada, że rekompensaty za przyjmowanie migrantów pochodziły z funduszy strukturalnych. Niemcy skorzystają na tym najwięcej, bowiem według danych Eurostatu w tym okresie Niemcy przyjęły około 1,7 miliona migrantów. Największy napływ migrantów nastąpił w latach 2015 i 2016. Niemieckie media nie ukrywają, że za takim rozwiązaniem zdecydowanie opowiadał się rząd w Berlinie, szczególnie po tym, jak w Brukseli pomysł karania państw za odmowę przyjmowania uchodźców nie zyskał poparcia.",,
Po publikacji filmu o Polsce na stronie PE. „To klasyczna propagandówa”,"– To jest film propagandowy. Klasyczna propagandówa w stylu komunistycznym: pokazująca faszystów i dobre siły przeciwstawiające się faszyzmowi. Tak, jakby w Parlamencie Europejskim pracowali ludzie, którzy mają doświadczenie w komunistycznej propagandzie. A być może w tym polskim biurze PE pracują ludzie takiej proweniencji – mówił w TVP Info Maciej Świrski. Prezes fundacji Reduta Dobrego Imienia komentował kontrowersyjny film zamieszczony na stronie Parlamentu Europejskiego.","Oficjalny profil Parlamentu Europejskiego zamieścił na Twitterze film mający tłumaczyć celowość debaty nad rezolucją w sprawie Polski. Maciej Świrski, prezes fundacji Reduta Dobrego Imienia przekonuje, że film ten jednoocznie opowiada się po jednej stronie sporu politycznego. – A PE powinien być neutralny w każdym sporze politycznym – mówił. – Na początku widać sceny, które w oczach przeciętnego Europejczyka mogą przedstawiać Polskę jako kraj ogarnięty prawicowym ekstremizmem czy faszyzmem. Zestawienie scen lobby homoseksualnego i LGBT z narodowcami pokazuje, że rzekomo istnieje spór polityczny na ulicach. Podczas gdy są to archiwalne zdjęcia z marszów KOD i Marszu Niepodległości – tłumaczył.",,
Gazowy interes. Ze stacji wyparowało prawie 40 tys. litrów LPG,34 tys. litrów LPG oraz ponad 350 butli z gazem propan-butan sprzedała na lewo jedna ze stacji autogazu w woj. mazowieckim. Na trop gazu  „płynącego pod stołem” wpadli funkcjonariusze Krajowej Administracji Skarbowej z Białegostoku. – Właściciel został ukarany grzywną i przy funkcjonariuszach musiał zaksięgować brakujące transakcje – mówi portalowi tvp.info asp. Maciej Czarnecki z Izby Administracji Skarbowej w Białymstoku.,"Celnicy odkryli, że właściciel stacji sprzedawał bez faktur gaz od około dwóch miesięcy. Nie zaksięgował faktur na prawie 100 tys. zł. Kiedy funkcjonariusze wkroczyli do przedsiębiorstwa, przeanalizowali dokumenty i stany magazynowe, ustalili, że do na kasę nie wbito sprzedaży 34 tys. litrów LPG i 357 11-kilogramowych butli z gazem propan-butan.  Przedsiębiorca złapany na gorącym uczynku przyznał się do winy. Do procederu wciągnął także jednego ze swoich pracowników. Od ręki mężczyzn ukarano grzywnami o łącznej wysokości 6,5 tys. zł. Do tego właściciel stacji w obecności funkcjonariuszy KAS musiał zaksięgować pominięte transakcje na kwotę prawie 93 tys. zł.  – Po zapłaceniu należnego podatku sprawa się dla niego skończy – wyjaśnia asp. Maciej Czarnecki z Izby Administracji Skarbowej w Białymstoku. W tym przypadku po przyznaniu się winy można było zastosować szybką ścieżkę karną.",,
Koniec transpłciowych toalet. Trump cofa rozporządzenie Obamy,Prezydent Stanów Zjednoczonych Donald Trump anulował rozporządzenie Baracka Obamy w sprawie swobody wyboru toalet szkolnych przez osoby transpłciowe. Uzasadniając tę decyzję Departament Sprawiedliwości wskazał na wątpliwe podstawy prawne rozporządzenia.,"W maju ubiegłego roku amerykański rząd wydał szkołom wytyczne, według których powinny one zezwolić transpłciowym uczniom na swobodny wybór toalet, które najlepiej odpowiadają ich tożsamości płciowej. Powołano się przy tym na przepisy zakazujące dyskryminacji ze względu na orientację seksualną.  Placówkom oświatowym, które nie podporządkowały się zaleceniom groziła utrata dotacji federalnych. Decyzja rządu Baracka Obamy wywołała w USA kontrowersje. Zaprotestowała część rodziców, gubernatorzy kilkunastu republikańskich stanów skierowali sprawę do sądu. Wczoraj rząd Donalda Trumpa wycofał wytyczne poprzedników.",,
"Wałęsa spotkał się z Pence'em. „Zabiegam o to, by USA odzyskały przewodzenie”","Zabiegam o to, by Stany Zjednoczone odzyskały przewodzenie – powiedział były prezydent RP Lech Wałęsa po spotkaniu w Białym Domu z wiceprezydentem USA Mikiem Pence'em. W ocenie laureata Pokojowej Nagrody Nobla, organizacje starej epoki muszą „ulec przeformowaniu”.","– Wszystkie organizacje ze starej epoki musza ulec przeformowaniu, poprawieniu na czasy, w których przyszło nam żyć – od demokracji zaczynając, przez system ekonomiczny i wiele innych rozwiązań – mówił Wałęsa w Waszyngtonie. Dlatego, dodał były polski prezydent, „zabiegam o to, by Stany Zjednoczone odzyskały przewodzenie”. Przewodzenie to ma być w „nowej klasie”, a nie w „dolarach i wojowaniu”.Podczas spotkania Pence zapewniał, że Stany Zjednoczone „dużo robią” i „nad wszystkim czuwają” – relacjonował polskim dziennikarzom Wałęsa. – Ja jako rewolucjonista nie widzę pomysłów, nie widzę przewodzenia (...) – zastrzegł jednak były prezydent. Pytany o świadomość amerykańskich decydentów w kwestii zmian na świecie ocenił, że obawia się, że działają oni jedynie „w sprawdzonym starym stylu”.Ocenił, że „nie da się budować na różnych religiach, różnych wychowaniach, różnej historii”. – Jeśli byśmy znaleźli fundamenty – 10 laickich przykazań, sprawdzili na Europie, to potem byśmy proponowali pod globalizację te rozwiązania – powiedział.Nie ma Europy bez UkrainyWedług Wałęsy „dziś populiści i demagodzy przewodzą”, a „politycy unikają z nimi konfrontacji”. W jego ocenie „nie ma pytania »czy powiększać struktury«, a pytanie »jak powiększać struktury«”. Zaznaczył, że „w tej koncepcji nie ma Europy bez Ukrainy”.– Umówiliśmy się, że porozmawiamy z Pencem w przyszłości – stwierdził Wałęsa, nie precyzując jednak, kiedy dokładnie miałoby dojść do kolejnego jego spotkania z wiceprezydentem USA.Pence napisał z kolei na Twitterze, że spotkanie z Wałęsą „było zaszczytem”. Nazwał go „zagorzałym orędownikiem wolności i demokracji”. Stany Zjednoczone „będą zawsze podziwiać jego odwagę w zwracaniu Polski w kierunku demokracji i pomocy w obalaniu żelaznej kurtyny” – podkreślił.",,
"Wybory parlamentarne: jak głosowały kobiety, a jak – mężczyźni?","Największe poparcie w wyborach do parlamentu wśród wszystkich głosujących kobiet uzyskało Prawo i Sprawiedliwość. W elektoracie partii Jarosława Kaczyńskiego to również kobiety stanowią większość (51,7 proc.), w porównaniu z mężczyznami (48,3 proc.). Największa różnica między poparciem głosujących kobiet i głosujących mężczyzn odnotowała Konfederacja – wynika z badań exit poll pracowni Ipsos.","Według szacunków Ipsos w wyborach do Sejmu PiS uzyskał 43,6 proc. głosów; Koalicja Obywatelska – 27,4 proc.; Sojusz Lewicy Demokratycznej – 11,9 proc.; PSL – 9,6 proc; Konfederacja – 6,4 proc. Z sondażu exit poll wynika, jakie poparcie notowały poszczególne komitety ze względu na płeć. Większość wyborców PSL, PiS, SLD i KO to kobiety. Mężczyźni dominują wśród wyborców Konfederacji.Jak wynika z badania exit poll, na PiS zagłosowało 43 proc. kobiet, a na KO – 29,9 proc. Na trzecim miejscu w tym zestawieniu znalazła się SLD z wynikiem 12,6 proc. W dalszej kolejności panie zagłosowały na: PSL (9,3 proc.) i Konfederację (9 proc.).Wśród mężczyzn PiS uzyskał poparcie na poziomie 44 proc., a KO – 24,7 proc. Na trzecim miejscu znalazło się SLD z wynikiem 11,1 proc. Na dalszych miejscach u panów znalazło się PSL (10 proc.) i Konfederacja (9 proc.).",,
Witalij Kliczko na politycznej konwencji,"Bokserski mistrz świata wagi ciężkiej i niedawny pogromca Tomasza Adamka Witalij Kliczko to nie tylko sportowiec, ale i polityk. Gwiazda światowego boksu wzięła udział w konferencji jałtańskiej, na której obecni byli między innymi Radosław Sikorski, Aleksander Kwaśniewski i Tony Blair.","Witalij Kliczko w 2009 założył partię UDAR. Wyznaje, że jest wielkim orędownikiem demokratyzacji Ukrainy i zbliżenia z Unią Europejską. – Ukraina geograficznie jest państwem europejskim. Ukraina jest państwem europejskim mentalnie, kulturowo i historycznie. Jesteśmy Europejczykami tyle, że jeszcze daleko nam do europejskich standardów. Wszyscy wiedzą, że są one najlepszymi na świecie. Dlatego naszym celem powinno być wprowadzanie tych standardów na Ukrainie – mówił na konwencji jałtańskiej Kliczko.Słynny bokser dodał, że to wyzwanie dla ukraińskich polityków czy biznesmenów. – Spędzam dużo czasu w Niemczech, Stanach Zjednoczonych i widzę dobre przykłady tego, jak wygląda życie na Zachodzie. Jestem bardziej niż pewien, że wprowadzimy te standardy na Ukrainie. To tylko kwestia czasu – powiedział Kliczko.Witalij Kliczko jest starszym z braci, bokserskich championów. Nieprzerwanie od 2008 roku dzierży pas mistrzowski prestiżowej organizacji WBC. „Doktor żelazna pięść"", jak nazywa się Witalija, biegle włada kilkoma językami obcymi. Obronił także doktorat z filozofii na Uniwersytecie Kijowskim.",,
Jest rozporządzenie w sprawie dopłat do samochodów elektrycznych,"Ministrowie energii oraz finansów, inwestycji i rozwoju podpisali rozporządzenie ws. dopłat do zakupu nowych samochodów elektrycznych i wodorowych. W przypadku auta na prąd, dopłata może sięgnąć 37,5 tys. zł, ale samochód nie może być droższy niż 125 tys. zł.","Rozporządzenie ws. warunków udzielania wsparcia zakupu nowych pojazdów ze środków Funduszu Niskoemisyjnego Transportu, podpisane przez ministra energii Krzysztofa Tchórzewskiego oraz ministra finansów, inwestycji i rozwoju Jerzego Kwiecińskiego zostało skierowane do publikacji w Dzienniku Ustaw – poinformowało w czwartek ministerstwo energii. Zgodnie z rozporządzeniem, w przypadku nowego pojazdu napędzanego wyłącznie energią elektryczną, dopłata może wynieść 30 proc. ceny zakupu, nie więcej jednak niż 37,5 tys. zł. Przy czym kupowany samochód nie może być droższy niż 125 tys. zł. W przypadku auta droższego – dopłata nie przysługuje. W przypadku nowego pojazdu napędzanego energią elektryczną, wytwarzaną z wodoru w zainstalowanych w aucie ogniwach paliwowych, dopłata może sięgnąć 30 proc. ceny nabycia, nie więcej jednak niż 90 tys. zł. Wodorowe auto nie może być droższe niż 300 tys. zł.",,
"Brygada pancerna USA w Żaganiu, Świętoszowie, Skwierzynie i Bolesławcu","Amerykańskie oddziały Brygadowej Grupy Bojowej (ang. Armored Brigade Combat Team, ABCT), które w 2017 roku przybędą do Polski, będą stacjonowały m.in. w Żaganiu, Świętoszowie, Skwierzynie i Bolesławcu – poinformowało w sobotę MON.","Na szczycie NATO w Warszawie w lipcu 2016 roku ustalono, że Pakt wyśle do Polski i państw bałtyckich cztery wielonarodowe batalionowe grupy bojowe. Większość żołnierzy batalionu, który przyjedzie do Polski, ma pochodzić z USA. Dodatkowo Stany Zjednoczone zapowiedziały, że wyślą do Europy Środkowo-Wschodniej – w ramach współpracy dwustronnej – brygadę pancerną i pododdział śmigłowców. Brygada przez większość czasu mają znajdować się w Polsce, ale będą też ćwiczyć w innych państwach wschodniej flanki NATO. Do tej pory oficjalnie poinformowano, że batalion będzie stacjonował w Orzyszu i sąsiednim Bemowie Piskim (Warmińsko-Mazurskie) oraz że przybędzie do Polski w kwietniu 2017 r. Brygadowa Grupa Bojowa (ang. Armored Brigade Combat Team, ABCT) miała natomiast trafić do zachodniej Polski, nie podawano jednak konkretnych garnizonów. Jak mówił szef MON Antoni Macierewicz, amerykańska brygada przybędzie do Polski w styczniu 2017 r. Z kolei szef Pentagonu Ash Carter mówił o lutym 2017 r. Jak podało ministerstwo, batalion NATO będzie współdziałał m.in. z 15 Brygadą Zmechanizowaną w Giżycku (jeden z jej batalionów stacjonuje w Orzyszu). W październiku Carter powiedział, że amerykański batalion będzie „pod taktyczną kontrolą” polskiej brygady. „Szczegóły przerzutu i pobytu sił Stanów Zjednoczonych w Polsce są uzgadniane od dłuższego czasu. Wszystko jest na dobrej drodze ku realizacji. Trwa proces koordynacji i przygotowań przerzutu wojsk amerykańskich do Polski. Jednocześnie trwają konsultacje odnośnie możliwości lokalizacji dodatkowych miejsc składowania sprzętu (APS)” – poinformowano. Żołnierze batalionowych grup bojowych będą co kilka miesięcy podlegali rotacji. Oddziały te będą wielonarodowe, ale w każdym będzie tzw. państwo ramowe, czyli odpowiedzialne za wystawienie większości sił i dowodzenie całością. W Polsce państwem ramowym będą Stany Zjednoczone, na Litwie – Niemcy, na Łotwie – Kanada, a w Estonii – Wielka Brytania. Prócz Amerykanów w skład batalionu w Polsce będą wchodzili żołnierze z Rumunii i Wielkiej Brytanii. Polska z kolei wyśle żołnierzy do batalionu na Łotwie oraz pododdział do Rumunii (NATO wzmacnia swoją obecność wojskową nie tylko w Polsce i krajach bałtyckich, lecz także na flance południowo-wschodniej). Trzon batalionu w Polsce będą stanowili żołnierze 2 Pułku Kawalerii USA, który na co dzień stacjonuje w Niemczech. Jak mówił w październiku Carter, do Polski przyjedzie ok. 900 żołnierzy, w tym elementy dowództwa, trzy kompanie manewrowe wyposażone w kołowe transportery opancerzone Stryker, bateria artylerii oraz pododdziały przeciwczołgowe, saperskie i inżynieryjne. Z kolei sobotni komunikat MON mówi o ponad 800 amerykańskich żołnierzach.",,
Niebezpieczny incydent w Watykanie. Podczas mszy spadły kawałki tynku z sufitu,"W czasie mszy, którą papież Franciszek odprawiał w piątek przed wieczorem w bazylice Świętego Piotra, na posadzkę spadły drobne fragmenty tynku z sufitu. Na wszelki wypadek ewakuowano część skrzydła bazyliki. Nikomu nic się nie stało.","Zdarzenie to nie miało żadnych konsekwencji – zapewniono. Doszło do niego w czasie mszy, w trakcie której papież udzielał święceń biskupich czterem dostojnikom.Rejon bazyliki w lewym skrzydle koło ołtarza, w którym spadły drobne elementy z sufitu, został prewencyjnie odgrodzony.To były bardzo małe fragmenty tynku – podkreśliły osoby obecne w bazylice watykańskiej.",,
Agenci ABW w warszawskiej dzielnicy Włochy. Na miejscu pracują pirotechnicy,"Na warszawskich Włochach od rana trwa tajemnicza akcja Agencji Bezpieczeństwa Wewnętrznego. Na miejscu pracują m.in. policjanci, strażacy i pirotechnicy. Zatrzymana została jedna osoba, prawdopodobnie wspólnik Brunona K.","Akcja na warszawskich Włochach rozpoczęła się w niedzielę rano. Służby nie chcą udzielać żadnych informacji w tej sprawie.Polsat News ustalił nieoficjalnie, że chodzi o nielegalne składowanie materiałów wybuchowych, broni i amunicji na terenie jednego z budynków. Służby pracują prawdopodobnie w tym samym budynku, w którym w  2013 roku. Wówczas znaleziono tam materiały wybuchowe. W związku z dzisiejszą akcją zatrzymano jedną osobę. Jak podaje Polsat News, zatrzymany to wspólnik skazanego, za planowanie zamachu terrorystycznego na Sejm, Brunona K. Mężczyzna, po wyjściu na wolność, miał ponownie gromadzić materiały wybuchowe.",,
„Newsweek” nagradza Juszczyszyna,"Sędzia Paweł Juszczyszyn, odwołany pod koniec listopada przez ministra sprawiedliwości z delegacji do Sądu Okręgowego w Olsztynie, otrzymał nagrodę tygodnika „Newsweek” im. Teresy Torańskiej. Nominowany był w kategorii działalności publicznej.","W mediach przypominana jest m.in. sprawa sprzed lat niesprawiedliwej licytacji komorniczej wobec nieżyjącego już Zbigniewa Parowicza. Juszczyszyn swoją decyzją doprowadził rolnika do ruiny, nie egzekwując należnych Parowiczowi pieniędzy za sprzedaż gospodarstwa.  Przypomnijmy –  sędzia Juszczyszyn, delegowany do Sądu Okręgowego w Olsztynie, rozpatrujący apelację w sprawie cywilnej uznał za konieczne rozstrzygnięcie, czy sędzia nominowany przez nową KRS był uprawniony do orzekania w pierwszej instancji. W wydanym postanowieniu nakazał Kancelarii Sejmu przedstawienie m. in. list poparcia kandydatów do Krajowej Rady Sądownictwa.    Po tym, gdy sędzia Juszczyszyn zażądał od Kancelarii Sejmu list poparcia dla kandydatów do nowej KRS, został odwołany przez ministra sprawiedliwości Zbigniewa Ziobrę z delegacji do olsztyńskiego sądu okręgowego z sądu rejonowego.    W końcu listopada prezes Sądu Rejonowego w Olsztynie Maciej Nawacki wydał zarządzenie, na mocy którego – ze skutkiem natychmiastowym – na miesiąc zawiesił sędziego Juszczyszyna w wykonywaniu obowiązków. Zarządzenie to zostało przekazane Izbie Dyscyplinarnej Sądu Najwyższego i ona zdecyduje, czy przedłuży okres zawieszenia, czy nie.",,
"Nitras o prawyborach w PO: Trzaskowski mówił, że się zastanowi, ale na twardo nie rozważa","Platforma bada różne nazwiska na kandydata w wyborach prezydenckich i badała także Rafała Trzaskowskiego – powiedział dziennikarzom poseł PO Sławomir Nitras. Zdradził, że o start w przyszłorocznej elekcji osobiście pytał prezydenta Warszawy. Ten jednak odpowiedział, że się zastanowi. Zdaniem Nitrasa dyskusja bez poważnych kandydatów staje się jednak „trochę akademicka” i „oderwana od rzeczy”.","– Ja Rafała Trzaskowskiego zapytałem wprost, czy jest na twardo jego deklaracja, że rozważa (swoją kandydaturę – red.). Powiedział, że może się zastanowić, ale na twardo nie rozważa – relacjonował Wirtualnej Polsce Nitras.Po tym, jak z kandydowania wycofał się Donald Tusk, jedyną osobą, która zadeklarowała gotowość startu przeciwko ubiegającemu się o reelekcję Andrzejowi Dudzie, jest Małgorzata Kidawa-Błońska.Czy jednak opozycja przygotuje prawybory? Zdaniem Nitrasa wszystko zależy od tego, jacy pojawią się kandydaci. – Te prawybory miałyby się odbyć między kim a kim? Między Kidawą-Błońską a przypadkowym kandydatem, który uzna je za dobrą okazję, żeby się podpromować? – zastanawiał się polityk.Jego zdaniem PO jest „zbyt poważną partią”, żeby zdecydować się na taki scenariusz. Musiałby się pojawić kandydat, który ma „taki sam rozmiar kapelusza” jak Małgorzata Kidawa-Błońska. Czas jednak płynie nieubłaganie, co nie sprzyja niezdecydowanej opozycji. Wyraźnie irytuje to także Sławomira Nitrasa, który – choć zapewnia, że „cieszy się z toczącej się dyskusji” – to zaznacza, że czas na rozmowy się kończy. – Czas przechodzić do decyzji, a wydaje mi się, że najlepszą jest ustalenie kalendarza, żeby kandydaci wiedzieli: jakie warunki muszą spełnić, do kiedy muszą się zgłosić, kiedy i w jakim trybie będziemy wybierać i kiedy będzie decyzja – powiedział poseł. W ocenie Nitrasa bez jasnych warunków i „położenia ich na stół” dyskusja staje się „trochę akademicka”. – Dyskusje akademickie są fajne, ale to trochę zaczyna być oderwane od rzeczy – stwierdził.",,
„Niektórym politykom nie wypada stawać obok lidera KOD”,"– KOD był dobrym pomysłem opozycji. Nieszczęściem było to, że wybrano takiego, a nie innego przywódcę – oceniła w „Kwadransie politycznym” publicystka Aleksandra Jakubowska, dawniej związana z SLD.","Portal onet.pl napisał, że część pieniędzy wpłacanych w czasie publicznych kwest nie trafiło na konto KOD, wciąż brakuje też większości protokołów ze zbiórek, a partie polityczne płaciły spore kwoty za wejście na scenę podczas wieców i manifestacji.     Aleksandra Jakubowska pytana, czy warto płacić za to, aby na wiecu KOD stanąć obok Mateusza Kijowskiego stwierdziła, że niektórym politykom nie wypada tam stawać, np. kobietom. – Bo jednak zachowania związane z rodziną przywódcy KOD-u nie mogą być akceptowane przez feministki i inne kobiety – dodała.   „Brak jedności w opozycji”  Jej zdaniem KOD był dobrym pomysłem opozycji. – Nieszczęściem było to, że wybrano takiego, a nie innego przywódcę – oceniła. Jej zdaniem gdyby ktoś inny stanął na czele KOD-u, sytuacja rozwinęłaby się inaczej.   Jakubowska uważa, że opozycja nie jest zjednoczona i wyraźnie widać rywalizację pomiędzy Ryszardem Petru a Grzegorzem Schetyną.  –  Przegrany na dzień dzisiejszy jest Petru – oceniła.",,
Sekretarz obrony USA: Putin nie chce dobrych relacji,"– Nie widzę żadnych przesłanek, że prezydent Rosji Władimir Putin chce pozytywnych relacji ze Stanami Zjednoczonymi – powiedział w poniedziałek sekretarz obrony USA James Mattis przed komisją obrony Izby Reprezentantów.","Mattis podkreślił, że Rosja zdecydowała się być strategicznym rywalem Stanów Zjednoczonych.– Będziemy musieli sobie z tym poradzić – stwierdził sekretarz obrony USA.Przewodniczący kolegium szefów sztabów sił zbrojnych USA gen. Joseph Dunford powiedział, że Rosja i Stany Zjednoczone mają wiele rozbieżnych interesów, m.in. w Syrii. Amerykański Kongres rozważa nałożenie na Rosję nowych sankcji w związku z próbami ingerencji w ostatnie wybory prezydenckie w USA, chce także uniemożliwić administracji prezydenckiej złagodzenie restrykcji wobec Moskwy bez zgody parlamentu.Mattis i Dunford zeznawali w poniedziałek przed komisją obrony Izby Reprezentantów na temat budżetu Pentagonu.",,
Tekst Onetu o Trumpie opatrzony zdjęciem z pola golfowego... sprzed 6 lat,„Donald Trump miał przylecieć do Polski. Dzień rozpoczął od wizyty na polu golfowym” – artykuł o takim tytule pojawił się na portalu Onet.pl. Materiał został opatrzony zdjęciem z pola golfowego sprzed 6 lat.,"W niedzielę z wizytą do Warszawy przybył wiceprezydent USA Mike Pence wraz z małżonką, który weźmie udział w uroczystościach 80. rocznicy wybuchu II wojny światowej na Placu Piłsudskiego w Warszawie. Początkowo do Polski miał przybyć prezydent USA Donald Trump, jednak w czwartek przełożył wizytę w związku z nadciągającym nad Florydę huraganem Dorian.W sobotę na portalu onet.pl ukazał się artykuł „Donald Trump miał przylecieć do Polski. Dzień rozpoczął od wizyty na polu golfowym”.  Jak czytamy, „dzisiejszy dzień amerykański prezydent rozpoczął jednak od wizyty na własnym polu golfowym w Sterling w stanie Wirginia. Na miejsce udał się za pośrednictwem śmigłowca Marine One ok. godziny 16 czasu polskiego. Fakt ten potwierdziła służba prasowa Białego Domu nie komentując, jak prezydent spędza tam czas”.",,
Litwini chcą zainwestować w fotowoltaikę w Polsce,Aż 200 mln euro chce zainwestować w naszą fotowoltaikę litewska Sun Investment Group. Władze firmy rozmawiają już z bankami – informuje „Puls Biznesu”.,"Dziennik wskazuje, że banki w Polsce coraz śmielej finansują przedsięwzięcia tych, którzy chcą zarabiać na prądzie ze Słońca. Obecnie Sun Investement Group finalizuje umowę kredytową z bankiem, który sfinansuje jej 11 projektów fotowoltaicznych o mocy 1 MW każdy.– Przewidujemy, że finansowanie dla pierwszego pakietu projektów zostanie zamknięte do połowy lipca. Nie było łatwo, bo banki jeszcze ostrożnie podchodzą do sektora fotowoltaiki, który jest w Polsce nowy – mówi Deividas Varabauskas, prezes Sun Investement Group.Sun Investement Group to litewska firma inwestycyjna, która w Polsce działa poprzez joint venture utworzone z inwestorami z Hiszpanii i Litwy. Przejęła niedawno 43 projekty fotowoltaiczne, co czyni z niej największego gracza w tym sektorze w Polsce. Uruchomiła już pierwszy projekt – Gralewo, a w rozwój kolejnych chce zainwestować w ciągu dwóch lat ponad 200 mln euro. – Ten typ inwestycji zawsze wymaga długoterminowego finansowania, dlatego rozmawiamy ze wszystkimi bankami w Polsce – tłumaczy Varabauskas.",,
Śledztwo ws. majątku Aleksandra i Jolanty Kwaśniewskich przedłużone?,Prokuratura chce do grudnia br. przedłużyć śledztwo w sprawie majątku Aleksandra i Jolanty Kwaśniewskich. Wniosek w tej sprawie został przesłany Prokuratorowi Krajowemu – poinformowała Prokuratura Regionalna w Katowicach.,"W grudniu ubiegłego roku katowicka prokuratura podjęła umorzone wcześniej śledztwo ws. majątku byłego prezydenta i jego małżonki. Chodzi o wyjaśnienie okoliczności nabycia oraz finansowania willi w Kazimierzu Dolnym.O skierowaniu wniosku o przedłużenie postępowania do 3 grudnia powiedział w środę PAP prok. Waldemar Łubniewski. Formalnej decyzji o przedłużeniu śledztwa jeszcze nie ma. Poprzednio wyznaczony termin zamknięcia tego postępowania upływa 3 czerwca.Według informacji z prokuratury, w sprawie zgromadzono ok. 100 tomów akt, przesłuchano już część świadków – na razie nie ma wśród nich byłego prezydenta ani jego żony.Powrót do sprawySprawę majątku Kwaśniewskich wyjaśniała wcześniej katowicka prokuratura apelacyjna i umorzyła śledztwo, nie dopatrując się przestępstwa. Podejmując to postępowanie pod koniec ubiegłego roku Prokuratura Regionalna w Katowicach podawała, że zamierza przeprowadzić „szereg czynności procesowych”, by wyjaśnić okoliczności nabycia oraz finansowania willi w Kazimierzu Dolnym.Przeprowadzenie tych czynności – dodawali śledczy – będzie stanowić podstawę do ponownej prawnokarnej oceny zgromadzonego w sprawie materiału dowodowego. Sprawa dotyczy, jak podawała prokuratura w komunikacie, „uchylania się ustalonych osób zobowiązanych od opodatkowania oraz podejmowania, wspólnie i w porozumieniu z innymi osobami, działań mogących utrudnić stwierdzenie przestępczego pochodzenia środków płatniczych, tj. o przestępstwa z art. 299 par. 5 k.k. i inne”. Chodzi o tzw. pranie pieniędzy. Taśmy OleksegoŚledztwo, umorzone wcześniej przez byłą Prokuraturę Apelacyjną w Katowicach, stanowiło pokłosie tzw. taśm Oleksego, nagranych jesienią 2006 r. przez ochronę znanego biznesmena Aleksandra Gudzowatego (Gudzowaty zmarł w 2013 r., a Oleksy w 2015 r.). Były premier Józef Oleksy podczas rozmowy z właścicielem Bartimpeksu wyrażał wątpliwości, czy Kwaśniewski jest w stanie wytłumaczyć się ze swojego majątku.Ten fragment ujawnionego w 2007 r. nagrania Prokuratura Krajowa przesłała do Katowic z poleceniem wszczęcia postępowania. W jego ramach sprawdzano m.in., czy małżeństwo Kwaśniewskich nie uchylało się od opodatkowania. Po weryfikacji nie potwierdziły się podejrzenia wobec byłego prezydenta i jego żony. Postępowanie umorzono.",,
"Kijów chce, żeby Rosja odwołała zezwolenie na użycie wojsk za granicą. Przed spotkaniem czwórki normandzkiej","Ukraina zamierza domagać się od Rosji anulowania decyzji Rady Federacji, zezwalającej na użycie wojsk poza granicami kraju. Zdaniem władz w Kijowie decyzja izby niższej rosyjskiego parlamentu uderza w system bezpieczeństwa międzynarodowego i zagraża samej Ukrainie.","– Kwestia ta zostanie podniesiona podczas zaplanowanych na piątek w Paryżu obrad tzw. czwórki normandzkiej, w których wezmą udział przywódcy Ukrainy, Francji, Niemiec i Rosji – powiedział w czwartek na konferencji prasowej Kostiantyn Jelisiejew, wiceszef administracji prezydenta Petra Poroszenki ds. polityki zagranicznej. Spotkanie Poroszenki z Putinem? Jelisiejew ujawnił, że strona rosyjska zabiega, by w Paryżu doszło do osobnego spotkania Poroszenki z prezydentem Rosji Władimirem Putinem. – Jest prośba strony rosyjskiej w sprawie spotkania dwustronnego w Paryżu. To, czy się ono odbędzie, będzie zależało od strony ukraińskiej, w każdym razie jest to rozpatrywane – poinformował. W trakcie obrad w stolicy Francji Kijów chce przede wszystkim omówić warunki przeprowadzenia wyborów samorządowych na opanowanych przez prorosyjskich separatystów obszarach Donbasu. Ukraina uważa, że wybory, które rebelianci chcą zorganizować w innych terminach niż w pozostałej części kraju, przeczą mińskim porozumieniom pokojowym. Wybory samorządowe na Ukrainie odbędą się 25 października. Kijów naciska – Najważniejszą kwestią będzie odwołanie przez stronę rosyjską pseudowyborów w Donbasie, które zapowiedziano na 18 października (w tzw. Donieckiej Republice Ludowej) i 1 listopada (w tzw. Ługańskiej Republice Ludowej). W tej sprawie mamy wspólne stanowisko z Niemcami i Francją – podkreślił Jelisiejew. Urzędnik przekazał, że w trakcie obrad czwórki normandzkiej zostanie także poruszony temat dopuszczenia na zajęte przez separatystów tereny międzynarodowych organizacji humanitarnych oraz kwestia realizacji mińskich porozumień.  Wycofywanie czołgów w dwóch etapachWe wtorek w Mińsku trójstronna grupa kontaktowa ds. Ukrainy zawarła porozumienie o wycofaniu z linii walk w Donbasie czołgów i uzbrojenia o kalibrze poniżej 100 mm. Porozumienie to zaakceptowali przywódcy samozwańczych republik, donieckiej i ługańskiej, Ołeksandr Zacharczenko i Ihor Płotnicki. Operacja ta zostanie podzielona na dwa etapy. Pierwszy etap potrwa 15 dni; ma się rozpocząć dwa dni po całkowitym przerwaniu ognia i objąć większą część strefy bezpieczeństwa w obwodzie ługańskim. Najpierw zostaną wycofane czołgi, potem broń artyleryjska i moździerze. Drugi etap będzie dotyczył pozostałej części strefy bezpieczeństwa i potrwa 24 dni. Przedstawiciel ukraińskiej armii Andrij Łysenko zapowiedział w środę, że wycofywanie uzbrojenia o kalibrze poniżej 100 mm z linii rozgraniczenia w konflikcie z separatystami na wschodzie Ukrainy rozpocznie się od obwodu ługańskiego. Realizację porozumienia ma monitorować misja obserwacyjna OBWE.",,
Niemcy znów o „polskim obozie”. Ambasada RP interweniuje u dyrektorów grupy medialnej,"Niemiecki magazyn „TV Direkt” użył sformułowania „polski obóz” w stosunku do niemieckiego obozu zagłady, gdzie zabijano ludzi z wykorzystaniem cyklonu B. Interwencję w tej sprawie podjął polski ambasador.","Magazyn „TV Direkt” streszczając film „Amen” oparty luźno na życiu i działalności niemieckiego chemika, członka NSDAP oraz Wafen-SS  Kurta Gersteina, napisał o szokujących procedurach przy zastosowaniu cyklonu B w polskim obozie. Redakcja nie podała konkretnej nazwy obozu, ale w kontekście opisywanego filmu może chodzić o obóz zagłady w Bełżcu.  – Najbardziej przykre i karygodne w tej sprawie jest to, że te fałszywe określenia „polskie obozy” czy też „deportacja Żydów do Polski” niemiecki serwis medialny grupy „Funke” zamieszcza dosłownie chwilę po wizycie kanclerz Angeli Merkel w muzeum byłego obozu koncentracyjnego i zagłady Auschwitz-Birkenau. Podczas wizyty pani kanclerz sama przyznała i wyraźnie podkreśliła, że „Auschwitz był niemieckim i prowadzonym przez Niemców obozem zagłady” – powiedział w rozmowie z Polskim Radiem ambasador Andrzej Przyłębski. – Oczywiście nie chodzi tutaj o film, bo ten jest efektem pracy artystycznej. Jeśli się jednak informuje o treści i odwołuje się do faktów historycznych, to nie można tej historii fałszować  – powiedział portalowi tvp.info Dariusz Pawłoś, rzecznik Ambasady RP w Berlinie.",,
Jean-Michel Jarre otworzy obrady twórców z całego świata w Warszawie,"Jean-Michel Jarre otworzy w piątek obrady twórców z całego świata w Warszawie. Legendarny francuski kompozytor i wykonawca muzyki elektronicznej, a także prezes Międzynarodowej Konfederacji Stowarzyszeń Autorów i Kompozytorów (CISAC) przybył do stolicy Polski z okazji stulecia Stowarzyszenia Autorów ZAiKS i odbywającego się tu międzynarodowego spotkania twórców.","Jean-Michel Jarre podkreśla, że w Warszawie będzie omawiana m. in. kwestia godziwego wynagradzania autorów.  – Przemysł twórczy, który tworzą kino, media, muzyka, literatura, sztuki plastyczne itp. pod względem zatrudnienia i dochodów jest większy niż przemysł motoryzacyjny i modowy. Problemem jest tylko to, że autorzy i twórcy, którzy są jądrem tego przemysłu, nigdy nie otrzymywali tak mało i ten rozdźwięk staje się coraz większy – powiedział Polskiemu Radiu Jean-Michel Jarre.Chodzi m. in. o uczciwe wynagradzanie twórców za wykorzystywanie ich dzieł on-line przez takie platformy takie jak YouTube czy Facebook. Unia Europejska chce wprowadzić przepisy regulujące tę kwestię, znaną jako „transfer of value”. Jean-Michel Jarre podkreśla, że Europa powinna być wzorem w tej kwestii dla reszty świata.",,
Polityczne emocje w supernowoczesnym studiu. TVP zaprasza na „Wieczór wyborczy”,"Bezpośrednio po „Wiadomościach” w Telewizji Polskiej rozpocznie się „Wieczór wyborczy”. Chwilę po godz. 21 gospodarze programu – Danuta Holecka i Michał Adamczyk przedstawią sondażowe wyniki wyborów do Parlamentu Europejskiego. Uaktualniane dane, na bieżąco będą analizować goście – politolodzy, socjolodzy, dziennikarze i publicyści. Będą też relacje ze wszystkich sztabów wyborczych. Natomiast korespondenci rozsiani po całej Europie pomogą znaleźć odpowiedź na pytanie, jaka może być Unia Europejska po tych wyborach.",,,
Gerhard Schröder szefem rady dyrektorów Rosnieftu. Chce złagodzenia sankcji dla Rosji,"Były kanclerz Niemiec Gerhard Schröder poinformował w piątek, że został wybrany na szefa rady dyrektorów rosyjskiego koncernu naftowego Rosnieft. Powiedział o tym dziennikarzom w Petersburgu, po zakończeniu posiedzenia akcjonariuszy firmy.","Chwilę wcześniej media podały, że na nadzwyczajnym posiedzeniu akcjonariusze zdecydowali, iż Schröder wejdzie w skład rady dyrektorów. Gremium to zostało w piątek decyzją akcjonariuszy poszerzone z dotychczasowych dziewięciu do 11 osób.Były kanclerz Niemiec wypowiedział się przy okazji na temat rosyjskiej agresji na Ukrainie. Schröder ocenił, że w sprawie konfliktu w Donbasie osiągnięto „pewien postęp” i wobec tego należy rozmawiać o osłabieniu unijnych sankcji wobec Rosji. Zapewnił też, że Niemcom zależy na projekcie gazociągu Nord Stream 2. – Sankcje w sektorze naftowo-gazowym zaostrzane są nie przez Unię Europejską, lecz przez Stany Zjednoczone. Jeśli chodzi o te sankcje, które wprowadziła UE, to jeśli jest jakiś postęp w Donbasie – a on rzeczywiście został osiągnięty – należy mówić nie o zaostrzeniu sankcji, lecz o ich złagodzeniu – powiedział były kanclerz. Dodał, że rząd Niemiec „nadal popiera projekt Nord Stream 2”. Wyraził przypuszczenie, że nowy gabinet „zademonstruje wyraźnie, iż realizacja Nord Stream 2 rzeczywiście leży w interesie Niemiec”.",,
Poseł Nowoczesnej do dziennikarza: Obawiaj się o siebie kmiotku,"Wiceprzewodniczący klubu poselskiego Nowoczesnej, Piotr Misiło liczy, że zostanie prezesem TVP. Jak zapowiada, będzie się wtedy rozliczać z dziennikarzami. - Obawiaj się o siebie kmiotku. Jeśli zostanę prezesem @TVP w tym samym dniu wręczę Ci dyscyplinarkę, a moi prawnicy bedą analizować pozwanie Cię do sądu – zagroził szefowi portalu tvp.info, Samuelowi Pereirze. Prawo prasowe (art., 44) przewiduje  odpowiedzialność karną za utrudnienie lub tłumienie krytyki prasowej.","Kilka dni temu Grzegorz Schetyna pytany o współpracę programową z lewicową aktywistką, Barbarą Nowacką – stwierdził, że nie poprze jej pomysłów aborcyjnych. Jak zadeklarował lider Platformy Obywatelskiej, przepisy z projektu Barbary Nowackiej „Ratujmy kobiety”, zakładające aborcję na życzenie u 15-latek „nie są mu bliskie”. Chodzi o propozycję zmian w prawie radykalnie poszerzające możliwość zakończenia życia dziecka w łonie matki oraz przewidujące kary więzienia za publiczne nazwanie aborcji mordowaniem dzieci. Deklaracja Grzegorza Schetyny wywołała sprzeciw skrajnej lewicy, w tym Marceliny Zawiszy z partii „Razem”. Aktywistka korzystając z okazji na Twitterze zaprosiła na demonstrację „z okazji Światowego Dnia Bezpiecznej Aborcji”. W odpowiedzi poseł Piotr Misiło zwrócił się do Zawiszy z prośbą: „Marcelina... wygrajmy z PiS razem, a potem możemy dyskutować jak liberalizować ustawę aborcyjną. Jeśli wygra PiS rozmowa będzie dotyczyła tylko jej zaostrzenia. Pamiętaj o tym.” Wpis wiceprzewodniczącego klubu Nowoczesnej sprowokował internautów do pytania, czy Koalicja Obywatelska (PO+N) jest za liberalizacją ustawy aborcyjnej. – Mogę mówić dzisiaj za siebie. W obecnie kadencji Sejmu jestem za utrzymaniem status quo ale docelowo, jestem za liberalizacją tej ustawy i rozdzieleniu państwa od Kościoła – napisał Misiło. Pytanie doprecyzowujące w tej sprawie zadał mu szef portalu tvp.info Warto więc przypomnieć „kandydatowi” Nowoczesnej na stanowisko prezesa TVP art. 44 prawa prasowego o odpowiedzialności karnej za utrudnienie lub tłumienie krytyki prasowej: „Kto utrudnia lub tłumi krytykę prasową –  podlega grzywnie albo karze ograniczenia wolności.” Zasada wolności mediów zapisana jest również w Konstytucji RP (art. 14): „Rzeczpospolita Polska zapewnia wolność prasy i innych środków społecznego przekazu.”  Niech o tym lepiej pan Misiło pamięta skandując: Konstytucja, konstytucja… Poproszony o reakcję Adam Bodnar, Rzecznik Praw Obywatelskich, przyznał, że „nie są to słowa wypełniające standardy debaty publicznej”, ale uznał jednocześnie, że nie poczuwa się do działania w tej sprawie.",,
Fundacja im. J. Szmajdzińskiego pomoże młodym,"Fundacja im. Jerzego Szmajdzińskiego została oficjalnie powołana do życia. W Sejmie, gdzie odbyło się spotkanie inauguracyjne, podpisano akt notarialny. Fundacja ma być kontynuacją rozpoczętego przez polityka SLD dzieła pomocy młodym ludziom. 
Przewodniczącym organizacji jest były prezydent Aleksander Kwaśniewski. Jerzy Szmajdziński zginął tragicznie 10 kwietnia w Smoleńsku.","Wdowa po polityku, Małgorzata Szmajdzińska poinformowała, że wraz z mężem przez wiele lat zbierali pieniądze, które przeznaczali na wspieranie młodych ludzi. Jak zaznaczyła, ta fundacja ma być swego rodzaju kontynuacją tej działalności.  – Przez wiele lat mąż, przy małej pomocy mojej i naszych przyjaciół, zbierał pieniądze na pomoc dzieciom. Podczas bali charytatywnych, których odbyło się do tej pory kilkanaście, fundowaliśmy dla nich stypendia. Teraz przyjacielepostanowili kontynuować jego dzieło i wspierać młodych ludzi w różnych dziedzinach – powiedziała Małgorzata Sekuła-Szmajdzińska. Fundację im. Jerzego Szmajdzińskiego tworzą przyjaciele tragicznie zmarłego wicemarszałka Sejmu.   W spotkaniu inauguracyjnym wzięło udział około stu osób, w tym wielu polityków SLD. Przewodniczącym fundacji został były prezydent Aleksander Kwaśniewski, który stwierdził, że jej powołanie jest rodzajem zobowiązania moralnego wobec Jerzego Szmajdzińskiego. – Fundacja im. J. Szmajdzińskiego, która jest tworzona przez jego bliskich kolegów, przyjaciół z różnych etapów jego życia będzie chciała promować taki sposób uprawiania polityki, jak go rozumiał Jurek Szmajdziński, a więc otwarty, pełen dialogu, odpowiedzialności za państwo  – mówił były prezydent. – Niezależnie od przynależności partyjnej będziemy chcieli pomagać młodym ludziom, szczególnie w jego okręgu wyborczym – dodał Kwaśniewski. – Chcemy pomagać młodzieży, która aktywnie uprawia sport,nagradzać autorów najlepszych prac licencjackich i magisterskich z zakresu obronności i bezpieczeństwa, a także prowadzić działania o charakterze charytatywnym – podkreślił europoseł Sojuszu Janusz Zemke. Tragicznie zmarły 10 kwietnia ubiegłego roku w katastrofie smoleńskiej Jerzy Szmajdziński to wieloletni poseł na Sejm i minister obrony narodowej w latach 2001-2005. W obecnej kadencji parlamentu był wicemarszałkiem Sejmu. Pełnił również rolę jednego z czterech wiceprzewodniczących SLD.",,
„NYT”: ws. TK PiS przekroczył czerwoną linię. Będzie reakcja ze strony USA?,"Przeciwstawiając się wyrokowi Trybunału Konstytucyjnego PiS „przekroczył czerwoną linię” i stawia się ponad prawem na drodze do autorytarnych rządów w Polsce. Stany Zjednoczone i Unia Europejska nie mogą na to pozwolić - pisze dziennik „New York Times”. Gazeta stwierdza, że tragedią rosnącego kryzysu konstytucyjnego w Polsce jest to, iż „ujawnia, do jakiego stopnia prawicowi przywódcy nie pojmują podstaw demokracji”.","„Otwarcie przeciwstawiając się orzeczeniu Trybunału Konstytucyjnego (TK), rządząca partia Prawo i Sprawiedliwość stawia się ponad prawem na drodze do autorytarnych rządów, ignorując wszelkie apele, ostrzeżenia i formalne opinie płynące z USA, UE i międzynarodowych organizacji praw człowieka i własnej opozycji” - ocenia dziennik „New York Times”. Dodaje, że lider PiS Jarosław Kaczyński porównał te zagraniczne apele do „interwencji radzieckiej w erze komunizmu”. Kaczyński jak Orban? Zdaniem gazety kryzys w Polsce jest dowodem na to, że Kaczyński, tak jak premier Węgier Viktor Orban, ma „nieliberalny pogląd na demokrację”. „Opinia Komisji Weneckiej nie jest wiążąca, a polska konstytucja nie mówi, co powinno się stać, jeśli rząd przeciwstawi się TK. Ale UE i USA nie mogą na to pozwolić. Odmawianie przez Kaczyńskiego uznania orzeczenia stanowi niedopuszczalny atak na fundamenty liberalnej demokracji” - ocenia nowojorski dziennik.W jego opinii Komisja Europejska powinna postępować zgodnie z jednoznaczną deklaracją Komisji Weneckiej, że „PiS przekroczył czerwoną linię”. Niemniej „NYT” przyznaje, że ukaranie Polski np. poprzez odebranie jej prawa głosu w Radzie UE jest mało prawdopodobne, choćby dlatego, że Węgry zawetują wymagającą jednomyślności państw UE decyzję w tej sprawie. Polska bliskim sojusznikiem USA Polska, jak wskazuje gazeta, od dawna postrzega Amerykę jako „bliskiego sojusznika i jedyny realny bastion przeciw Rosji”. I przypomina, że Warszawa będzie gospodarzem lipcowego szczytu NATO, na którym ma nadzieję uzyskać zapewnienie o większej obecności wojsk sojuszniczych na swym terenie. „Silne przesłanie z Waszyngtonu może teraz odnieść jakiś efekt” - konkluduje gazeta.",,
Były kandydat na prezydenta pójdzie do więzienia za stawianie oporu władzy,"Lewicowy polityk antysystemowy Jean-Luc Melenchon został skazany na trzy miesiące więzienia w zawieszeniu za stawianie oporu władzy. W 2017 r. Melenchon kandydował na prezydenta Francji. Uzyskał 19,6 proc. i zajął czwarte miejsce.","Czyn, za który skazano polityka, miał miejsce później. 16 października 2018 r. policjanci i przedstawiciele prokuratury weszli do siedziby partii Francja Nieujarzmiona (LFI), której założycielem i przywódcą jest Melenchon, w celu jej przeszukania w ramach dwóch dochodzeń prokuratorskich w sprawie naruszenia przez LFI przepisów finansowych. Kilku członków partii próbowało uniemożliwić funkcjonariuszom pracę. Sam Melenchon popchnął policjanta i pracownika prokuratury, wykrzykując do nich „Republika to ja!” i „Moja osoba jest święta!”. Jednocześnie wzywał swych stronników, by wyłamali drzwi do pomieszczenia, w którym odbywała się rewizja i by tam weszli. Całe zajście zostało sfilmowane. W trakcie rozprawy przed sądem karnym w podparyskim Bobigny Melenchon nie przyznał się do użycia przemocy. Jak twierdził, chciał jedynie być obecny przy przeszukaniu, aby zapobiec ewentualnemu wyniesieniu partyjnych akt personalnych.",,
Zybertowicz o fakturze ws. Srebrnej: Wątpliwość wzbudza brak podpisu pod dokumentem,Moją wątpliwość w fakturze opublikowanej przez „Gazetę Wyborczą” ws. Srebrnej budzi brak podpisu pod tym dokumentem – powiedział w TOK FM doradca prezydenta RP prof. Andrzej Zybertowicz.,"„Gazeta Wyborcza” ujawniła fakturę wystawioną przez spółkę Nuneaton, „powołaną przez Srebrną specjalnie do budowy bliźniaczych wieżowców w centrum Warszawy”. Faktura została wystawiona z datą 14 czerwca 2018 r. i terminem płatności siedem dni później – 21 czerwca. W sumie z podatkiem VAT Gerald Birgfellner, który kierował Nuneatonem, chce od Srebrnej 1 mln 580 tys. zł. To jedna z czterech faktur wystawionych przez przedsiębiorcę – wskazuje gazeta. „Wszystkie faktury ma prokuratura, którą Austriak zawiadomił, że padł ofiarą oszustwa” – dodaje „GW”.Komentując sprawę ujawnionego przez gazetę dokumentu prof. Andrzej Zybertowicz wskazał, że szczególną wątpliwość wzbudził fakt, że na rzekomym skanie tego dokumentu nie widnieje podpis ani wydającego, ani przyjmującego fakturę.– Ta pokazana faktura jest ułomna. Brakuje w niej podpisów. Być może były tam dokumenty, które nie spełniały norm biznesowych. To jest jałowa dyskusja, bo żadne z nas nie ma kompetencji, czy faktury zostały wydane właściwie. To tylko bicie piany. Jest problem z oceną jej statusu prawnego – komentował Zybertowicz. Z kolei prezes Ordo Iuris Jerzy Kwaśniewski poddając w wątpliwość opublikowany dokument „Wyborczej” stwierdził, że sama faktura nie jest jeszcze podstawą do danej płatności. Dopytuje także o umowę, z której miałaby wynikać ta należność.",,
Kandydaci w Święto Flagi. Kampania na ostatniej prostej,"Kandydaci do prezydenckiego fotela na tydzień przed wyborami nie odpuszczają i prowadzą kampanię nawet w Święto Flagi. Bronisław Komorowski spotykał się z warszawiakami i częstował ich tortem z napisem „Majówka z Polską”. Z kolei Andrzej Duda, Adam Jarubas i Janusz Korwin-Mikke mówili o Polakach za granicą i zwracali uwagę na problem emigracji.","Rano Prezydent Bronisław Komorowski wręczył nominacje generalskie. Później otworzył wystawę plenerową „Biało-czerwona na bezdrożach”. Przed Pałacem Prezydenckim uroczyście wciągnięto na maszt polską flagę. Zaraz potem Bronisław Komorowski rozdał 70 flag państwowych. Sztandary z rąk prezydenta odebrali żołnierze, przedstawiciele organizacji pozarządowych, środowisk emigracyjnych, szkoły, a także podróżnicy i sportowcy.Bronisław Komorowski apelował, żeby radośnie obchodzić święta majowe. Mówił, że to dobra okazja do spotkań w gronie najbliższych i radosnego przeżywania patriotyzmu oraz manifestowania wspólnoty narodowej skupionej pod flagą biało-czerwoną. Krojąc biało-czerwony tort, Bronisław Komorowski podkreślał, że „wolność powinna być słodka”. Prezydent, spacerując w Warszawie, rozdawał też kotyliony w polskich barwach narodowych. Duda o wspólnocieAndrzej Duda mówił w Strachocinie, że Polsce potrzebna jest zmiana władzy. Nawiązując do obchodzonego dzisiaj Święta Flagi i Dnia Łączności z Polonią i Polakami, którzy wyjechali za granicę, mówił o potrzebie takich działań władz państwowych, w tym prezydenta, by ludzie chcieli wracać do kraju, by wiedzieli, że odbudowany zostanie przemysł, a ich praca doceniona.W Tarnowie Andrzej Duda przekonywał, że po latach tworzenia podziałów na lepszych i gorszych, Polakom potrzebne jest poczucie wspólnoty. Podczas wiecu wyborczego na tarnowskim rynku kandydat PiSu na prezydenta podkreślał, że Polakom brakuje poczucia sprawiedliwości - chociażby ze strony sądów i prokuratury. – Bo jak można mówić o sprawiedliwości, kiedy państwo polskie, działając poprzez sądy i prokuraturę, nie jest w stanie doprowadzić do skazania powszechnie znanych mafiosów – mówił Andrzej Duda. Dodał, że nie może być także tak, że sąd po piętnastu minutach rozprawy odbiera dzieci dobrej rodzinie tylko dlatego, że jest biedna. Zaznaczył, że wymiarowi sprawiedliwości potrzebna jest naprawa i zapowiedział, że jeśli wygra wybory, to będzie bardzo skrupulatnie podchodził do nominacji sędziowskich. Koniec zmywakaKandydat PSL Adam Jarubas przekonywał w małopolskich Ciężkowicach, że Polsce potrzebna jest większa otwartość na repatriacje. Jarubas zwracał szczególną uwagę na rodaków żyjących na wschodzie. Zdaniem Adama Jarubasa, prezydent Polski powinien zwracać szczególną uwagę na takie sprawy, jak zezwolenia na nauczanie dla polskich szkół w Wilnie. Jednocześnie Jarubas przekonywał, że największym zadaniem dla polskiej polityki będzie powstrzymanie kryzysu demograficznego i stworzenie takich warunków, żeby rodacy nie musieli wyjeżdżać za chlebem na ""zmywak do Anglii lub na roboty w Niemczech"". Jedna osoba w ministerstwieJanusz Korwin-Mikke podczas konferencji w Szczecinie mówił, że gospodarka cierpi od nadmiaru biurokracji. Kandydat na urząd prezydenta oświadczył, że planuje po objęciu władzy likwidację stanowiska ministra rolnictwa, aby ustanowić jednoosobową komórkę przy ministerstwie środowiska. Odpowiadając na pytanie, czym dla niego jest patriotyzm, wyraził zaniepokojenie emigracją młodych Polaków do Europy Zachodniej. – Patriotyzm polega na tym, że nie wyjeżdżam z Polski tylko siedzę i walczę, aby tu było lepiej. Można wyjechać i być patriotą, ale emigranci mówią, że tęsknią za krajem –mówił Janusz Korwin-Mikke. Zobacz wyniki sondaży prezydenckich",,
Trudniejszy dostęp do „pigułki dzień po”? Resort zdrowia analizuje sprawę,Ministerstwo Zdrowia prowadzi analizę w zakresie możliwości wprowadzenia prawnych ograniczeń w dostępności produktu leczniczego ellaOne – poinformował wiceminister zdrowia Krzysztof Łanda w odpowiedzi na petycję jednego ze stowarzyszeń katolickich. Chodzi o tzw. pigułkę dzień po.,"Stowarzyszenia katolickie kierowały do resortu zdrowia apele o zaprzestanie sprzedaży pigułki. Oddział Parafialny w Limanowej Stowarzyszenia Rodzin Katolickich Diecezji Tarnowskiej w swojej petycji wskazał m.in. że zagraża ona życiu i zdrowiu kobiet, ponieważ zwiększa ryzyko wystąpienia wielu chorób. Przekonywał też, że łatwa dostępność do pigułek „zachęca do nieuporządkowanego życia seksualnego”.Unia daje wolną rękęW odpowiedzi na to pismo z 3 marca, wiceminister zdrowia Krzysztof Łanda poinformował, że Ministerstwo Zdrowia „prowadzi analizę w zakresie możliwości wprowadzenia prawnych ograniczeń w dostępności produktu leczniczego ellaOne”. Jednocześnie wskazał, że dyrektywa unijna nie wpływa na stosowanie ustawodawstwa krajowego zabraniającego lub ograniczającego sprzedaż bądź stosowanie leków jako środków antykoncepcyjnych lub poronnych, „co daje państwom członkowskim prawo do ustanowienia określonych w nim ograniczeń zarówno w odniesieniu do narodowych pozwoleń na dopuszczenie do obrotu, jak również pozwoleń wydawanych przez Komisję Europejską”. Poszukiwanie antykoncepcji w drugim obieguW odpowiedzi na apele o wycofanie pigułki ellaOne ze sprzedaży Koalicja „Mam Prawo do Antykoncepcji Awaryjnej” do ministra zdrowia petycję o nieograniczanie praw kobiet i pozostawienie możliwości korzystania z antykoncepcji awaryjnej.Przekonywano, że szeroka dostępność antykoncepcji w połączeniu z rzetelną edukacją przyczyniają się do zmniejszenia liczby aborcji. A zakaz sprzedaży leków tego typu lub znaczne ograniczenie ich dostępności może stanowić zagrożenie dla zdrowia osób szukających środków antykoncepcji awaryjnej poza oficjalnym obiegiem.Pigułka „dzień po” może być sprzedawana bez recepty o kwietnia 2015 roku osobom powyżej 15 roku życia. W grudniu Minister Konstanty Radziwiłł informował, że resort analizuje przepisy dotyczące pigułki ellaOne.",,
