Chcesz głosować poza miejscem zamieszkania? Ostatnie dni na dopisanie się do spisu wyborców,Wtorek będzie ostatnim dniem na dopisanie się do spisu wyborców w dowolnej gminie w Polsce – to rozwiązanie dla przebywających w dniu wyborów poza miejscem stałego zamieszkania. Wybory do Sejmu i Senatu odbędą się w niedzielę 13 października.,"Wyborca może głosować w wybranym przez siebie lokalu wyborczym w gminie, na obszarze której będzie przebywać w dniu wyborów, jeżeli złoży pisemny wniosek o dopisanie do spisu wyborców. Wniosek może dotyczyć każdego lokalu wyborczego, także przystosowanego do potrzeb osób niepełnosprawnych. O dopisanie do spisu wyborców mogą wnioskować także osoby bezdomne, które chcą zagłosować.Wniosek składamy w urzędzie gminy, na obszarze której chcemy oddać głos. Do spisu wyborców można się dopisać przez internet na stronie obywatel.gov.pl, ale wymagany jest do tego profil zaufany.We wniosku należy podać: imię (imiona), nazwisko, imię ojca, datę urodzenia, nr PESEL, a także adres zamieszkania oraz adres czasowego przebywania.",,
"Tusk o 500 Plus: Nie żałuję, że nie wprowadziłem. Pieniądze trzeba wydawać mądrzej","Kilka lat temu Donald Tusk – wówczas premier Polski – zadeklarował, że chciałby dać dzieciom nawet 1000 zł, dzięki czemu byłby „najszczęśliwszym premierem w Europie”, ale nie wie, gdzie są „zakopane miliardy”. W niedzielę w TVN oznajmił, że nie żałuje tego, że 500 Plus nie wprowadził. – Trzeba mądrzej wydawać pieniądze – oświadczył.","Donald Tusk w TVN został zapytany o to, czy nie żałuje, że nie obiecał wprowadzenia 500 Plus w kampanii przed wyborami w 2015 r.   – Nie, nie żałuję, że nie wprowadziłem 500 Plus, liczyłem wtedy, na co Polskę stać, a na co nie. Polska musi teraz inwestować niewyobrażalne pieniądze w zdrowie, edukację i ochronę środowiska – stwierdził.   Dalej oznajmił, że „PiS dokonało wyboru: damy tyle, ile się da, nie bacząc na to, czy za parę lat wystarczy pieniędzy na ochronę zdrowia dzieci”. – Wiem, że to co teraz mówię, nie jest popularne. Będziemy mieli 500 złotych w kieszeni, ale nie wyleczymy dziecka. Trzeba mądrzej wydawać pieniądze – ocenił  Donald Tusk, jeszcze w 2014 r., kiedy pełnił funkcję premiera, tak komentował propozycje wprowadzenia dodatku 500 plus na dzieci. – Ważna jest taka otwarta i uczciwa rozmowa też wobec ludzi. Bo np. jak słyszę – bardzo fajny pomysł tak naprawdę, i nie będę drwił – żeby w Polsce na każde drugie i kolejne dziecko państwo płaciło 500 zł miesięcznie – jeśli dobrze zrozumiałem propozycję opozycji – to właściwie nie ma co czekać na kolejne wybory, ja jestem gotów serio o tym porozmawiać dzisiaj – mówił wówczas premier Tusk.  – Tylko według mojej najlepszej wiedzy, nie ma takiej możliwości finansowania tego projektu. Ja bym najchętniej dał nie na drugie 500, tylko od pierwszego po 1000 zł miesięcznie. I ponieważ łatwo przychodzi formułować tego typu obietnice, to moim zdaniem wtedy, kiedy jest ktoś, kto ma wiedzę na temat tego, jak funkcjonuje państwo i ile można pieniędzy wziąć od podatników, to warto może z nim, czyli w tym przypadku ze mną, podyskutować o tym, czy to jest możliwe, czy nie. Ja bym bardzo chciał, żeby – i to dotyczy wszystkich bez wyjątku uczestników życia publicznego w Polsce – że jeśli ktoś mówi, że dam po 500 zł na każde dziecko, to żeby jednak ten ktoś umiał zmusić obiecującego do precyzyjnego wskazania, jak to można sfinansować – dodał.",,
Kreml: W Rosji nie było badań nad nowiczokiem; trucizna mogła powstać… na Wyspach,"Kreml zaprzecza, by kiedykolwiek na terytorium Rosji prowadzono laboratoryjne badania nad substancją trującą o nazwie „Nowiczok”. Takiej nazwy w kontekście zamachu na Siergieja Skripala Londyn użył – jej zdaniem – po to, żeby wywołać skojarzenia z Rosją. Jako najbardziej prawdopodobne źródło pochodzenia wykorzystanej trucizny MSZ Rosji wymienia Wielką Brytanię, Słowację, Czechy, Szwecję i – ze znakiem zapytania – Stany Zjednoczone.","Według brytyjskich służb środek o działaniu paralityczno-drgawkowych miał zostać użyty 4 marca w zamachu na byłego podwójnego agenta Siergieja Skripala i jego córkę – Julii. Na antenie kanału „Rossija 24” rzeczniczka rosyjskiego MSZ Marija Zacharowa powiedziała, że nazwa „nowiczok” została wymieniona celowo, po to żeby budzić skojarzenia z Rosją.  – Premier Wielkiej Brytanii nie operuje wzorem, premier Wielkiej Brytanii używa tej nazwy, która momentalnie kojarzy się z Rosją, w ogólności z czymś rosyjskim – oświadczyła Zacharowa. – Nigdy, ani na terytorium Związku Radzieckiego, ani Federacji Rosyjskiej nie prowadzono badań pod kryptonimem „nowiczok” – dodała.  Jako najbardziej prawdopodobne źródło pochodzenia trującej substancji użytej w Salisbury Zacharowa wymieniła Wielką Brytanię, Słowację, Czechy, Szwecję i – ze znakiem zapytania – Stany Zjednoczone. Zacharowa powiedziała, że za wynalazek odpowiedzialni są radzieccy uczeni, którzy w latach 90. wyjechali z Rosji i zostali zwerbowani przez służby takich krajów jak, USA, Wielka Brytania, Szwecja czy Słowacja. „Zachód nie pogodził się z sytuacją w Syrii” Rzeczniczka rosyjskiego MSZ nazwała „antyrosyjską kampanię Wielkiej Brytanii częścią ogromnego spektaklu, strasznego show, które w rzeczywistości destabilizuje sytuację międzynarodową”.  Zacharowa oświadczyła, że władze Wielkiej Brytanii po incydencie z byłym współpracownikiem rosyjskiego wywiadu wojskowego GRU Siergiejem Skripalem stosują twardy kurs wobec Rosji z powodu „frustracji wywołanej tym, co się dzieje w Syrii”.  – Trzeba w jakiś sposób pokazać światu, że Rosja w rzeczywistości nie niesie pokoju, lecz prowadzi jakąś swoją grę – oznajmiła Zacharowa. Wyraziła opinię, państwa zachodnie nie porzuciły prób obalenia władz Syrii, mimo że – jak zaznaczyła – w tym kraju już się rozpoczęły „procesy pokojowe”. ",,
Taniec na rurze przed dziećmi na finale WOŚP [WIDEO],"Podczas finału WOŚP, który odbywał się w gminie Męcinka na Dolnym Śląsku, jedną z atrakcji był taniec na rurze. Kobieta – „utalentowana instruktorka” – zatańczyła przed zgromadzoną publicznością, z której większość stanowiły dzieci.","W niedzielę w wielu miejscach w całym kraju odbywał się 28. finał Wielkiej Orkiestry Świątecznej Pomocy. Samodzielny sztab WOŚP – jak relacjonują lokalne media – po raz pierwszy w historii zagrał w gminie Męcinka, zebrano około 45 tys. zł.  Na oficjalnym profilu WOŚP Męcinka na Facebooku ukazało się nagranie, na którym widać, jedną z atrakcji tamtego wieczoru – taniec na rurze. Wideo, choć zostało usunięte, zachowało się w sieci. Poniższe zdjęcie tancerki przy rurze również zostało skasowane. Widać na nim skąpo ubraną kobietę, która przez kilka minut wykonuje taniec. Dookoła niej zebrało się kilkadziesięcioro dzieci, które z uwagą obserwowały pokaz. Za dziećmi stały osoby dorosłe.  Na oficjalnej stronie WOŚP czytamy, że był to występ „utalentowanej instruktorki pole dance”, który pokazał „widowiskowy kunszt aktywności fizycznej”. „Pole dance to pokaz umiejętności taneczno-akrobatycznych, które w historii ludzkości sięgają wielu setek lat wstecz. Zapoczątkowano je w Chinach i Indiach” – czytamy.",,
Zamieszki w Madrycie po śmierci nielegalnego imigranta,"Co najmniej 20 demonstrantów oraz 16 policjantów odniosło obrażenia w zamieszkach w madryckiej dzielnicy Lavapies, w której mieszka wielu imigrantów z Afryki. Do incydentów doszło podczas protestu przeciwko działaniom policji, obwinianej o śmierć 35-letniego Senegalczyka.","Mmame Mbage mimo prób reanimacji zmarł na ulicy na zawał serca, gdy uciekał w czwartek przed ścigającymi go policjantami. Próbowali go zatrzymać, ponieważ sprzedawał na ulicy podrabiane perfumy nie mając dodatkowo pozwolenia na handel uliczny. Mbage przebywał w Hiszpanii od 12 lat, ale nie miał pozwolenia na stały pobyt i pracę.Starcia między policją a mieszkańcami Lavapies – śródmiejskiej dzielnicy, w której mieszka i trudni się handlem ulicznym wielu nielegalnych imigrantów z najuboższych krajów świata – trwały w czwartek do północy i wybuchły na nowo w piątek rano.Podpalano konteneryW najbardziej uczęszczanej przez turystów części miasta – między Puerta del Sol a Plaza Mayor – podpalano kontenery ze śmieciami, ucierpiały siedziby niektórych agencji bankowych. Co najmniej 20 osób odniosło lekkie rany lub obrażenia. W starciach ucierpiało również szesnastu policjantów obrzuconych przez tłum kamieniami.Konsula Senegalu w Madrycie Mouctara Belala, który przybył na miejsce wydarzeń, powitały okrzyki „Wstyd!” oraz „Sprawiedliwość!”. Został wygwizdany przez tłum i musiał schronić się pod opiekę policji. Agencja AP przypomina, że nielegalni imigranci z Afryki subsaharyjskiej, którzy znajdują w Hiszpanii schronienie przed przemocą i głodem, nie otrzymują pozwoleń na pracę i „skazani są na nielegalność”.",,
„PB”: Spowolnienie gospodarcze w Niemczech szansą dla Polski?,Po kryzysie finansowym sektor nowoczesnych usług biznesowych przeżywał boom. Spowolnienie gospodarcze za Odrą to szansa na powtórkę – pisze poniedziałkowy „Puls Biznesu”.,"Gazeta zwraca uwagę, że Niemcy nie są mocarstwem w sektorze nowoczesnych usług biznesowych. Na 900 działających w Polsce zagranicznych centrów tylko 71 należy do firm z niemieckim kapitałem, wynika z danych ABSL, Związku Liderów Sektora Usług Biznesowych.„Jednak niewykluczone, że spowolnienie gospodarcze w Niemczech zachęci firmy zza Odry do szukania oszczędności. Po kryzysie finansowym w 2008 r. do Polski napłynęła fala projektów, głównie z USA. Zatrudnienie w sektorze skoczyło z 47 tys. osób w 2009 r. do 70 tys. dwa lata później, a dziś wynosi 307 tys.” – pisze „PB”. Dziennik zauważa, że ożywienie z Niemiec widać już w Trójmieście. „Kilka dni temu otwarcie w Gdańsku centrum wiedzy ogłosił hamburski armator Hapag-Lloyd” – czytamy. Według gazety trend potwierdza część ekspertów. „Ciśnienie w Niemczech rośnie” – wskazuje, cytowany w artykule założyciel i honorowy prezes ABSL Jacek Levernes. W jego ocenie – jak pisze gazeta – w najbliższych kwartałach będą się pojawiać średnie i większe niemieckie firmy z planami otwierania centrów usług wspólnych. Dziennik podaje, że zdaniem Wiktora Doktóra „Polska nie jest jednak jedynym krajem rozważanym przez Niemców – dużą rolę dostawców usług, odgrywa południowa i wschodnia Europa, czyli kraje bałkańskie oraz Bułgaria i Rumunia”.",,
"„Księże arcybiskupie, jesteśmy z tobą”. Pielgrzymi solidarni z abp. Jędraszewskim","Krakowscy pielgrzymi, którzy wyruszyli dziś w 39. Pieszej Pielgrzymce na Jasną Gorę, wyrazili solidarność z abp. Markiem Jędraszewskim. – Księże arcybiskupie, jesteśmy z tobą, będziemy polecać ciebie i twoje intencje na naszym pielgrzymim szlaku – powiedział ks. Jan Przybocki, wieloletni koordynator krakowskiej pielgrzymki na początku mszy św. rozpoczynającej wędrówkę. Na jego słowa wierni odpowiedzieli brawami.","W pielgrzymce bierze udział ponad 8 tys. wiernych. Abp Jędraszewski był jej przewodnikiem na pierwszym odcinku. Pielgrzymi szlak rozpoczęła Eucharystia przed katedrą na Wawelu. Na początku mszy św. ks. Jan Przybocki, wieloletni koordynator, w imieniu ponad 8. tysięcy pielgrzymów wyraził radość z obecności arcybiskupa i poprosił, by wszyscy nagrodzili go brawami. – Kiedy jest tak bardzo atakowany, nagródźmy go wielkimi brawami. Niech to będzie wyraz solidarności z tym, co mówi i jak naucza. Pamiętajmy o nim w naszej modlitwie przez ten czas pielgrzymowania. Prośmy o dary Ducha Świętego, zwłaszcza o odwagę, by nadal bronił nauki Boga i Kościoła. Księże arcybiskupie, jesteśmy z tobą, będziemy polecać ciebie i twoje intencje na naszym pielgrzymim szlaku – powiedział. Na jego słowa wierni odpowiedzieli brawami i skandowali: „Dziękujemy, dziękujemy”. Arcybiskup mówił w homilii, że podczas podążania na Jasną Górę pielgrzymi powinni dziękować Bogu za łaskę przynależności do Kościoła. – Dziękujmy za Kościół, bez którego nie ostałby się nasz naród, zwłaszcza w najbardziej trudnych momentach naszych dziejów. Módlmy się, aby trwał, rozwijał się i kolejnym pokoleniom Polaków głosił prawdę Ewangelii – powiedział. Piesza Pielgrzymka Krakowska na Jasną Górę zrodziła się z idei „Białego Marszu”, który odbył się po zamachu na życie Jana Pawła II. Tradycyjnie wyrusza z Wawelu.",,
Iwiński napisał do Czarzastego. „Nie pojmuję arbitralnej decyzji”,„Nie pojmuję dość arbitralnie podjętej decyzji uniemożliwiającej mi udział w wyborach i uważam ją za błędną” – napisał polityk SLD Tadeusz Iwiński w liście otwartym do przewodniczącego Sojuszu Włodzimierza Czarzastego.,"Tadeusz Iwiński list otwarty do Czarzastego opublikował w niedzielę na Facebooku. Wyjaśnia w nim, dlaczego nie kandyduje w najbliższych wyborach parlamentarnych.              „Szanowny Kolego Przewodniczący, w ostatnich dniach otrzymuję wiele pytań – bezpośrednich, telefonicznych oraz mailowych – sprowadzających się do tego, czy kandyduję w wyborach do Sejmu i Senatu 13 października br.? Odpowiadam otwarcie i ze smutkiem, że chyba nie, ponieważ – ku memu zaskoczeniu i mimo poparcia ze strony struktur SLD na Warmii i Mazurach (m.in. w Olsztynie, Kętrzynie, Szczytnie, Elblągu i Ostródzie) moje nazwisko nie znalazło się dotąd na listach kandydatów” – pisze Iwiński.              Polityk podkreśla w liście, że, „zachowując skromność” pragnie zauważyć, że jest „jedynym przedstawicielem lewicy (a w ogóle jedną z dwóch osób w Polsce), która dotychczas we wszystkich ośmiu demokratycznych wyborach do Sejmu – poczynając od roku 1991 – uzyskiwał liczbę głosów niezbędną do zdobycia mandatu posła. Zawsze na Warmii i Mazurach”. „Od dawna wyrażałem gotowość kandydowania” „To nie czas, by pisać o własnych dokonaniach, bowiem zawsze można było zrobić więcej. Wspomnę jedynie o pracy w Komisji Konstytucyjnej Zgromadzenia Narodowego, wieloletnim zaangażowaniu w działalność Zgromadzenia Parlamentarnego Rady Europy w Strasburgu, czy o udziale w głównych negocjacjach ws. akcesji Polski do Unii Europejskiej. Od dawna wyrażałem gotowość kandydowania także w tych wyborach – albo w okręgu 35 (Olsztyn), albo 34 (Elbląg) i to z dowolnego miejsca na liście Lewicy. To niezbyt duże okręgi (odpowiednio 10 i 8 mandatów), w których bardzo trudno o sukces” – pisze Iwiński i zapewnia jednocześnie Czarzastego, że zawsze zachowywał się „bardzo lojalnie wobec własnej formacji”.              „Szanowny Włodzimierzu, szczerze mówiąc, nie pojmuję dość arbitralnie podjętej decyzji uniemożliwiającej mi udział w wyborach i uważam ją za błędną. To głosujący ostatecznie decydują, a ich wyrok będzie ostateczny. Skoro panuje niemal powszechna zgoda, że zbliżające się wybory są najważniejsze dla Polski od 30 lat, to musi bezwzględnie obowiązywać zasada: »wszystkie ręce na pokład«. W naszych rozmowach usłyszałem głównie kierowany do mnie argument »Czas na zmiany«. Tak, te zmiany już zachodzą: powstał nowy, trójczłonowy blok Lewicy trójpokoleniowej, a dopiero co przyjęto na konwencji ciekawy i śmiały program” – ocenia polityk SLD.              „Ale finalnie, przy urnie, liczy się siła przyciągania głosów przez poszczególnych kandydatów. I wszyscy, którzy nią dysponują powinni być wykorzystani – bez kombinowania, kto komu na liście może »zaszkodzić«” – kończy Iwiński, informując, że stawia się „do dyspozycji” swojej formacji „jako przedstawiciel pierwszego (jej – red.) pokolenia”. Życzy też swoim partyjnym kolegom „wspólnego sukcesu”. ",,
Ukraina: sprofanowano polski cmentarz. Wandale namalowali „SS Galizien”,"– Nieznani sprawcy pomazali czerwoną farbą cmentarz ofiar totalitaryzmu w Bykowni pod Kijowem i próbowali zniszczyć wejście na znajdujący się tam polski cmentarz wojenny – poinformował Bohdan Bilasziwski, dyrektor kompleksu. Do zdarzenia doszło w nocy z wtorku na środę, a napisy zauważono w godzinach porannych. Na miejscu pracuje policja.","Szef polskiej dyplomacji Witold Waszczykowski poprosił stronę ukraińską o wyjaśnienia. Jeszcze dziś komunikat w tej sprawie ma wydać rząd. Ambasada RP w Kijowie wystosowała notę dyplomatyczną w tej sprawie.Minister spraw zagranicznych Witold Waszczykowski rozmawiał ze swoim ukraińskim odpowiednikiem Pawło Klimkinem. Domagał się wyjaśnienia nie tylko ostatniego aktu wandalizmu, ale także oczekuje wyników w śledztwie w sprawie dewastacji pomnika w Hucie Pieniackiej – na początku miesiąca nieznani sprawcy wysadzili tam pomnik pomordowanych Polaków. 3 tysiące pomordowanych przez NKWDNa pomniku upamiętniającym polskie ofiary z tzw. ukraińskiej listy katyńskiej nieznani sprawcy namalowali farbą olejną napisy –  na części polskiej „SS Galizien”, a na ukraińskiej „OUN-UPA ku...a” – powiedział Bohdan Bilasziwski, dyrektor cmentarza w Bykowni na Ukrainie, gdzie doszło do profanacji. Z jego informacji wynika, że wandale próbowali również zniszczyć wejście na polską część cmentarza. – Ktoś próbował je podważyć łomem. Jedna kolumna przechyliła się, drugiej nic się nie stało – dodał. Na miejscu zdarzenia pracuje policja.",,
Raport: Polska liderem regionu pod względem atrakcyjności inwestycyjnej,"Pod względem atrakcyjności inwestycyjnej Polska jest liderem w Europie Środkowo-Wschodniej i szósta w Europie - wynika z raportu Ernst&Young „Atrakcyjność Inwestycyjna Europy 2019”. Na 1598 bezpośrednich inwestycji zagranicznych w naszym regionie, do Polski trafiło 272.","„W 2018 r. w Europie odnotowano 6 tys. 356 nowych inwestycji bezpośrednich (BIZ), choć w ujęciu rocznym, jest to spadek o 4 proc. rok do roku, to i tak drugi najwyższy wynik od 2000 r. Liderami są Wielka Brytania (1054 BIZ), Francja (1027 BIZ), która po raz pierwszy od 2010 r. wyprzedziła Niemcy (973 BIZ), spychając je na ostatnią pozycję na podium” – czytamy w raporcie. Według EY w Europie Środkowo-Wschodniej w 2018 r. odnotowano 1598 bezpośrednich inwestycji zagranicznych (rok wcześniej było ich 1621).  „Węgry odnotowały 101 BIZ i znalazły się na 15. miejscu zestawienia, a Czechy z 65 bezpośrednimi inwestycjami uplasowały się na 20. pozycji” - podaje raport. Jak wskazał partner EY i lider Działu Ulg i Dotacji Paweł Tynel, „w regionie Polska jest liderem, na kontynencie przed nami uplasowały się trzy największe europejskie gospodarki, a także Hiszpania i Belgia”. Według partnera zarządzającego EY Polska Jacka Kędziora, Europa Zachodnia kolejny już raz uznawana jest za najlepszą lokalizację do realizacji nowych inwestycji na świecie.  „Co ważne, Europa Środkowa i Wschodnia plasuje się na drugim miejscu tuż przed Ameryką Północną i Chinami” - wskazał.   „Warto jednak zwrócić uwagę, że zagraniczni inwestorzy mniej chętnie niż przed rokiem decydowali się na inwestycje w Europie z obawy o stabilność gospodarczą i polityczną. Wciąż nierozwiązana pozostaje kwestia Brexitu i dalszych relacji handlowych Wielkiej Brytanii z Unią Europejską, nie bez znaczenia są też relacje Stanów Zjednoczonych z Chinami” - dodał. Badanie EY „Atrakcyjność inwestycyjna Europy 2019” (How can Europe raise its game? EY's Attractiveness Survey Europe) składa się z dwóch części: danych gromadzonych w ramach EY European Investment Monitor (EIM) przy współpracy z OCO o inwestycjach zagranicznych w Europie w 2018 r. oraz badania postrzegania przez inwestorów zagranicznych poszczególnych krajów oraz miast.  Badanie telefoniczne zostało przeprowadzone przez Instytut CSA w styczniu i lutym 2019 r. Na pytania EY dotyczące postrzegania atrakcyjności Europy odpowiedziało 506 respondentów - decydentów biznesowych odpowiedzialnych za inwestycje. Firma EY specjalizuje się w doradztwie podatkowym, biznesowym i transakcyjnym oraz usługach audytorskich. Zatrudnia ponad 260 tys. pracowników w ponad 150 krajach. W Polsce ma ponad 3 tys. 200 specjalistów pracujących w siedmiu biurach.",,
Korwin–Mikke: chcemy obalić to państwo,"– Chcemy radykalnej obniżki podatków, likwidacji PIT i CIT oraz podatku kupna–sprzedaży – oświadczył prezes Nowej Prawicy Janusz Korwin–Mikre, podczas konferencji we Wrocławiu. Polityk chce – jak powiedział – obalenia obecnego ustroju w Polsce.","– Zarzuca mi się, że tylko szaleniec mówi o obniżce podatków w czasie kryzysu. Taki zarzut to oczywisty błąd logiczny. Jeżeli obniżka podatków pomaga gospodarce, to im większy kryzys, to tym bardziej trzeba obniżyć podatki. Natomiast, jeżeli obniżka podatków nie pomaga gospodarce, to jej wogóle nie należy robić - podkreślił Korwin-Mikke na spotkaniu z prasą. Szef Nowej Prawicy chce radykalnej obniżki podatków oraz likwidacji PIT, CIT, podatku kupna–sprzedaży oraz tzw. podatku Belki. Po raz kolejny podkreślił, że jego partia nie chce zmiany rządu, lecz obalenia obecnego państwa. – My chcemy obalić to państwo, państwo oparte na głębokiej niesprawiedliwości. Państwo totalitarne, w którym rząd wtrąca się w to co robić z własnymi dziećmi, w którym wtrąca się nawet w to, czy rodzice dają dziecku klapsa – mówił polityk.Korwin-Mikke jako przykład zmian ustrojowych wskazywał Węgry pod rządami Viktora Orbana, twierdząc, że on obalił Republikę Węgierską i wprowadził Państwo Węgierskie. Nowa Prawica chce obalić III RP i w to miejsce  wprowadzić Państwo Polskie. Polityk dodał, że jego partia nie musi się „specjalnie męczyć”, ponieważ jego zdaniem III RP w ciągu roku zbankrutuje. Szef Nowej Prawicy twierdzi, że w Polsce należałoby ograniczyć liczbę urzędników i zlikwidować niektóre ministerstwa, a parlament miałby zająć się przede wszystkim uchwalaniem podatków. Nowa Prawica narzeka na opieszałość Państwowej Komisji Wyborczej. Skarga złożona do Wojewódzkiego Sądu Administracyjnego musi być najpierw rozpatrzona przez PKW. Nowa Prawica czeka na decyzję od 15 września. Zastępca szefa sztabu wyborczego Nowej Prawicy – Olaf Wojak uważa, że opieszałość PKW jest dowodem na panujący w Polsce socjalizm i zapowiada, że Nowa Prawica „będzie nadal walczyła o sprawiedliwość”.",,
Boniek o wygranej Polaków:  piękny prezent na rocznicę ślubu,"Pierwsze w historii zwycięstwo polskiej drużyny piłkarskiej na mistrzostwach Europy budzi zachwyt. Szef PZPN Zbigniew Boniek napisał na swoim profilu na portalu społecznościowym, że zawodnicy sprawili mu „piękny prezent na 40. rocznicę ślubu”.","Reprezentacja Polski w świetnym stylu pokonała w Nicei 1:0 Irlandię Północną w swoim pierwszym meczu na Euro 2016.   W grupie C grają: Polska, Niemcy, Ukraina i Irlandia Północna. W innym niedzielnym meczu naszej grupy Niemcy zmierzyli się się w Lille z Ukraińcami i wygrali 2 do 0.    – Zakładaliśmy, że ten mecz chcemy i musimy wygrać, i wygraliśmy - czyli nic się nie stało. Myślę, że byliśmy drużyną o tyle lepszą, że mogliśmy wygrać nawet w rozmiarze dwóch bramek. Taktycznie trener przygotował drużynę, przez 80 minut grała wspaniale. Wiadomo, że potem dba się o wynik i idzie się te 10 metrów do tyłu. Rywale ze dwa razy piłkę wrzucili, ale niczego wielkiego nie zrobili –  powiedział po meczu Zbigniew Boniek.",,
Jaki był 2019 rok w polityce? „Porażki przyćmiewają nasze drobne zwycięstwa”,"Poprosiliśmy polityków o wskazanie największych sukcesów i porażek w 2019 roku. – Na pewno sukcesem była Koalicja Europejska, czyli połączenie wszystkich w zasadzie partii opozycyjnych. Na pewno sukcesem było połączenie partii lewicowych i stworzenie nowej Lewicy. To wszystko są jednak małe sukcesy, ponieważ porażki przyćmiewają nasze drobne zwycięstwa – powiedział portalowi tvp.info poseł Lewicy Andrzej Rozenek.","Bardziej optymistycznie na 2019 rok patrzą politycy Zjednoczonej Prawicy. – Na pewno wielki sukces obozu patriotycznego, czyli dwa zwycięstwa w wyborach. Do Parlamentu Europejskiego, pierwszy raz w historii, a były to czwarte wybory do tej instytucji z udziałem Polski i drugie zwycięstwo pod rząd w wyborach parlamentarnych – stwierdził eurodeputowany PiS Ryszard Czarnecki. Zdaniem polityka sukcesem jest też zniesienie wiz do Stanów Zjednoczonych i obecność amerykańskich żołnierzy w Polsce. – Sukcesem jest to, że przygotowaliśmy po raz pierwszy budżet, który jest budżetem zrównoważonym. W ostatnim 30-leciu to się nie udało. Mamy też sukcesy w postaci uszczelnienia systemu podatkowego, obniżenie podatków, rozszerzenie programu 500 Plus na wszystkie dzieci – wymienił z kolei poseł PiS Kazimierz Smoliński. – To był trudny rok. Rok wyzwań i podwójnych wyborów. Bez wątpienia do końca nikt z efektów tych wyborów nie może być zadowolony. Z jednej strony wybory wygrała rządząca formacja. Z drugiej strony wyszła z tych wyborów osłabiona, bo PiS stracił większość w Senacie – powiedział rzecznik PO i poseł Koalicji Obywatelskiej Jan Grabiec.  Dlaczego opozycja przegrała wybory? Czy odpowiedzialny za to jest szef PO Grzegorz Schetyna? – Zastanawiamy się nad przyczynami tych porażek. Przegraliśmy, bo mniej osób na nas oddało głos. Podzielona opozycja jest słabsza. Niestety mimo propozycji ze strony Grzegorza Schetyny i Platformy Obywatelskiej, by odbudowywać Koalicję Europejską w nowym formacie, to nie uzyskało poparcia – odpowiedział Grabiec. Czy dla Schetyny był to rok porażek, a może skutecznych uników? – To jest rok jego bardzo zręcznej polityki, ponieważ nie odniósł sukcesów a jednak nadal trwa na stolcu przewodniczącego Platformy Obywatelskiej. Jeżeli zdecyduje się wystartować na początku roku w wyborach wewnętrznych w PO, to znaczy, że będzie miał policzone szable i będzie liczył na sukces – stwierdził senator PiS Jan Maria Jackowski. – PiS nie ma już takiej większości jak miał dotychczas. Oczywiście ma większość nadal, ale jest ona bardziej chwiejna. Co najważniejsze z mojego punktu widzenia, Lewica jest w końcu w Sejmie – wymieniła posłanka Lewicy Anita Sowińska.  Eurodeputowany PO Andrzej Halicki do porażek zaliczył zamieszanie z prezesem Najwyższej Izby Kontroli. – „Festiwal pana Banasia”, bo to nie jest przyjemne, żeby dowiadywać się, że w Ministerstwie Finansów działali ludzie, którzy byli wprost powiązani z wyłudzaniem VAT-u, czyli zupełnie coś odwrotnego niż Prawo i Sprawiedliwość deklaruje – mówił.  – Po stronie obozu rządzącego były być może pewne błędy personalne w kontekście wyborów na najwyższe stanowiska państwowe. Okazuje się, że porażką był wybór prezesa NIK-u –  powiedział eurodeputowany PiS Ryszard Czarnecki.",,
"Wyciekły dane osobowe 4,9 mln klientów firmy, która dostarcza żywność","Świadcząca usługi dostaw żywności z renomowanych restauracji firma DoorDash poinformowała o wycieku wrażliwych danych ok. 4,9 mln klientów. W niepowołane ręce wpadły m.in numery kart kredytowych, kont bankowych, ich adresy pocztowe i elektroniczne.","Do incydentu miało dojść 4 maja, gdy nieupoważniony dostawca uzyskał przypadkowy dostęp do chronionych danych klientów i restauracji, skąd zamawiano dania.Kierownictwo firmy zorientowało się, że doszło do wycieku, dopiero na początku września b.r. - wskazuje Agencja Reutera.Z informacji opublikowanych na blogu firmy DoorDash wynika, że w niepowołane ręce wpadł też m.in. wykaz z numerami prawa jazdy ponad 100 tys. operatorów dostaw jedzenia.Ponadto upublicznione zostały cztery ostatnie cyfry numerów kard kredytowych i kont bankowych, które nie są publikowane na fakturach czy paragonach. Prawdopodobnie jest możliwe ich powiązanie z nazwiskami oraz danymi adresowymi - pisze Agencja Reutera.",,
Kłody pod nogi. Ukraina utrudnia prace IPN,"Władze w Kijowie nadal blokują poszukiwania IPN na Ukrainie. – Nie ma postępu. Są prowadzone rozmowy na poziomie dyplomatycznym, na tę chwilę nie możemy jednak mówić o żadnym przełomie w bardzo trudnych rozmowach ze stroną ukraińską – mówi „Naszemu Dziennikowi” wiceszef Instytutu prof. Krzysztof Szwagrzyk.","Zdaniem historyka „najważniejsza jest dobra wola, przekonanie, że poszukiwanie szczątków ludzkich nie może być nigdy i w żadnej sytuacji elementem gry prowadzonej przez instytucje danego państwa”. – I to jest największy problem, bez jego rozwiązania nie posuniemy się ani o krok – ocenił.Wiceprezes IPN podkreślił, że „bez odpowiednich kroków podjętych przez stronę ukraińską, które by anulowały tę sytuację czy ją polepszały” nie można mówić o „żadnym postępie we wzajemnych relacjach”.Prof. Szwagrzyk „jako dobrą” ocenił natomiast współpracę stron polskiej i białoruskiej. – Uzyskujemy wsparcie, zgody na badania, nie doświadczamy żadnych, ale to żadnych problemów, spotykamy się ze zrozumieniem, życzliwością. To daje nam podstawy do tego, żeby z optymizmem patrzeć w przyszłość – podkreślił.",,
„Nikogo nie można odwołać. No błagam”. Rusza kampania „Sprawiedliwe sądy”,"Szybsze postępowania, wszyscy równi wobec prawa, sprawiedliwe i niezawisłe sądy – to główne kierunki zmian, o które walczy polski rząd. Dzięki kampanii „Sprawiedliwe sądy” mamy dowiedzieć się, po co ta reforma i jak ma zostać przeprowadzona.","W sieci pojawiły się już strony internetowe: takjakbylo.pl i sprawiedliwesady.pl. To część kampanii informacyjnej Polskiej Fundacji Narodowej, która chce Polakom i obserwatorom za granicą przybliżyć szczegóły reformy wymiaru sprawiedliwości. Powstał także pierwszy spot internetowy. W krótkim filmie, który został wyemitowany po raz pierwszy w piątek, podkreślono, że aż 81 proc. Polaków popiera reformę sądownictwa.Szczegóły kampanii przedstawili wspólnie premier Beata Szydło i władze Polskiej Fundacji Narodowej. Cezary Jurkiewicz, prezes Fundacji i szefowa rządu zgodnie podkreślali, że celem akcji jest przekazywanie prawdy o tym, co dzieje się w naszym kraju. Niech zostanie tak jak było?Kampania „Sprawiedliwe sądy” ma się toczyć w telewizji i internecie, ale też na ulicach, gdzie pojawiły się pierwsze billboardy z hasłem „Niech zostanie tak jak było. Czy na pewno tego chcesz?” i odniesieniem do strony internetowej takjakbylo.pl. Na Facebooku i Twitterze powstały profile „Sprawiedliwe sądy”, a na YouTube – dedykowany kanał.Obie witryny internetowe: takjabylo.pl i sprawiedliwesady.pl są identyczne i mają kilka zakładek, m.in. na temat założeń reformy wymiaru sprawiedliwości. Można tam przeczytać o potrzebie przyspieszenia postępowań sądowych, zapewnieniu równości „wszystkich wobec prawa” i „prawdziwej niezawisłości sędziów”.Rekordowa sprawa trwa 33 lata „Ryba psuje się od głowy - nie będzie realnej naprawy wymiaru sprawiedliwości bez zmian organizacyjnych i personalnych w Krajowej Radzie Sądownictwa i Sądzie Najwyższym” - czytamy w zakładce „Sprawiedliwe i niezawisłe sądy”. „Rekordowa sprawa w polskim sądownictwie - trwa przynajmniej 33 lata” - podaje strona sprawiedliwesady.pl. W zakładce „zagranica” zamieszczono z kolei krótkie adnotacje, jak funkcjonuje wymiar sprawiedliwości w innych krajach Europy.",,
"2 tygodnie bez sondaży, wzory kart. SLD proponuje zmiany w Kodeksie wyborczym","Zmiana metody przeliczania głosów na
mandaty w wyborach samorządowych z d'Hondta na Sainte-Lague, zakaz publikacji
sondaży na dwa tygodnie przed wyborami; ustawowe określenie wzoru karty
wyborczej – takie m.in zmiany w Kodeksie wyborczym zaproponował Sojusz Lewicy Demokratycznej.","Szef SLD Leszek Miller o proponowanych przez Sojusz zmianach w Kodeksiewyborczym rozmawiał we wtorek wieczorem z prezydentem BronisławemKomorowskim. Na środowej konferencji prasowej podziękował prezydentowi zaspotkanie. – Jesteśmy gotowi działać wspólnie z panem prezydentem, bo sądzimy, iż tezjawiska kryzysowe, które dzisiaj przeżywamy, można rozwiązać tylko metodamipolitycznymi, parlamentarnymi, a nie na ulicy. Ulica nie jest właściwymmiejscem, aby debatować nad skomplikowanym systemem wyborczym, aby dać wyrazswoim nadziejom, że w przyszłym roku Polska i Polacy nie będą przeżywaćtakich konfliktów wokół wyników wyborów i przygotowania tych wyborów –podkreślił lider Sojuszu.  Instrukcja obsługi w każdym arkuszu Poseł Zbyszek Zaborowski przedstawił propozycje SLD zmian w Kodeksie. Chodzim.in. o określenie w Kodeksie wyborczym wzoru karty do głosowania, tak, byalbo był to jednolity arkusz, a jeśli broszura, to ze spisem treści iinstrukcją, jak należy głosować, umieszczonymi na jej pierwszej stronie.Sojusz chce ponadto, by PKW przed każdymi wyborami prowadziła „rzetelną”kampanię informacyjną dotyczącą sposobu oddawania głosu. ZdaniemZaborowskiego, warto byłoby zastanowić się nad stworzeniem specjalnejinfolinii dla wyborców. Zmiana przeliczania głosów na mandaty SLD postuluje ponadto zmianę przeliczania głosów na mandaty w wyborachsamorządowych z metody d'Hondta na Sainte-Lague. W ocenie polityków Sojuszu, metodaSainte-Lague jest „bardziej proporcjonalna, bardziej oddająca preferencjewyborców"". (Metoda d'Hondta jest korzystniejsza dla dużych ugrupowań,uzyskujących większe poparcie w skali kraju). Zakaz publikowania sondaży 2 tygodnie przed głosowaniem Lewica chce także wprowadzić do Kodeksu wyborczego zakaz publikacji sondażywyborczych na 2 tygodnie przed wyborami.Sojusz chce ponadto, by urny wyborcze były przezroczyste oraz zainstalowaniakamer w komisjach obwodowych. SLD proponuje także: likwidację jednomandatowych okręgów wyborczych w gminachi miastach powyżej 20 tys. mieszkańców (wybory 16 listopada to były pierwszewybory do rad gmin, w których obowiązywały jednomandatowe okręgi);wprowadzenie obowiązku liczenia głosów przez pełne komisje, a nie jejposzczególnych członków (wytyczne PKW dla obwodowych komisji mówiły o tym, żenie jest dopuszczalne tworzenie z członków komisji grup roboczych). SLDchce również „jednoznacznego zakazu przerywania liczenia głosów przezkomisję” i przywrócenia zakazu zasiadania w komisjach członków najbliższejrodziny kandydatów.  Sfałszowano wybory? Lider SLD był pytany o to, czy podziela zdanie Jarosława Kaczyńskiego, któryw środę z sejmowej mównicy oświadczył, że wybory samorządowe zostałysfałszowane. – Nie podzielam tego poglądu. Wybory zostały przeprowadzone wsposób, który podważa ich wiarygodność, ale ja używam słowa o wypaczeniu ichwyników, a nie o sfałszowaniu – odpowiedział Miller. Zaznaczył, że nie mażadnych dowodów na to, że doszło do fałszerstwa, a tym bardziej – żeprzyczyniła się do tego Platforma Obywatelska.Dziennikarze chcieli też wiedzieć, czy SLD poprze projekt ustawy, któryzłożył w Sejmie PiS, dotyczący skrócenia kadencji nowo wybranych sejmikówwojewódzkich. Miller powiedział, że nie zna ostatecznego kształtu projektu, ate propozycje, o których słyszał, są teraz na polecenie Sojuszu sprawdzaneprzez ekspertów.                                                    Leszek Miller (fot. PAP/Jakub Kamiński) Spotkanie z Kaczyńskim Millera pytano także, czy nie żałuje swojego ubiegłotygodniowego spotkania zliderem PiS, zwłaszcza po nieprzychylnych komentarzach polityków ikomentatorów. – Nie jestem rzecznikiem pana Kaczyńskiego ani też jegowspólnikiem. Ja nie rozumiem, czemu fakt mojej rozmowy z prezesem Kaczyńskimwywołał taką reakcję - powiedział szef SLD.Przekonywał, że Sojuszowi „wolno tyle samo, co każdej innej partii”, a jegospotkanie nie było jedynym, w którym uczestniczył razem z Kaczyńskim. Mówił,że nie rozumie, czemu, gdy spotyka się z innymi politykami w sprawach ważnychdla państwa - m.in. z premier Kopacz - to „jest chwalony”, a gdy rozmawia zszefem PiS - jest inaczej. Dodał, że gdy Kaczyński zdecydował się wziąćudział w posiedzeniu RBN, to jego obecność była „życzliwie komentowana”.Miller podkreślił, że spotkanie z Kaczyńskim „nie oznacza zawarcia żadnejkoalicji”, tak jak jego spotkanie z Kopacz, gdy pełniła obowiązki szefa PO,nie oznaczało zawarcia koalicji z Platformą. Według niego wyciąganie tegorodzaju wniosków jest „prymitywne i prostackie”.Postulaty przedstawione przez SLD to efekt awarii systemu informatycznegoPKW, co opóźniło podanie wyników wyborów samorządowych i ujawniło - zdaniempolityków - wiele mankamentów obowiązującego od 2011 roku Kodeksu wyborczego.O konieczności nowelizacji Kodeksu mówił też prezydent Komorowski orazkonstytucjonaliści.",,
Areszt dla przeciwnika Putina. Nawalny nękany przez władze,Na niemal trzy tygodnie aresztu skazał moskiewski sąd rosyjskiego opozycjonistę i kandydata w przyszłorocznych wyborach prezydenckich Aleksieja Nawalnego. Razem z szefem swojego sztabu wyborczego odpowiadał za wielokrotne naruszenie ustawy o organizowaniu demonstracji.,"Skargę na Aleksieja Nawalnego i Leonida Wołkowa złożyli przedstawiciele administracji Niżnego Nowogrodu. Urzędnicy donieśli, że opozycjoniści wzywali mieszkańców miasta do udziału w nielegalnej demonstracji.Obrońcy obu polityków oświadczyli przed sądem, że lokalna administracja wydała zgodę, a na kilka dni przed zaplanowanym wiecem wycofała zezwolenie. Sąd jednak nie przyjął do wiadomości tych wyjaśnień i Nawalny wraz z Wołkowem trafili na 20 dni do aresztu.Kłody pod nogiAleksiej Nawalny w grudniu ubiegłego roku ogłosił zamiar startu w przyszłorocznych wyborach prezydenckich. Od tamtej pory urzędnicy utrudniają mu spotkania ze zwolennikami, a nieznani sprawcy demolują siedziby sztabów wyborczych i zastraszają wolontariuszy współpracujących z opozycjonistą.W kwietniu polityk został zaatakowany przed biurem założonej przez Nawalnego Fundacji Walki z Korupcją (FBK) w Moskwie. Nieznani napastnicy chlusnęli mu w twarz tzw. zielonką, czyli środkiem do oczyszczania ran. Polityk doznał poparzenia jednej z gałek ocznych i przeszedł serię zabiegów mających uratować mu wzrok.",,
Pjongjang grozi światu: mamy zaawansowaną broń nuklearną,„Całkowitym powodzeniem” zakończyła się przeprowadzona przez Koreę Północną próba z użyciem bomby wodorowej przeznaczonej do montażu na międzykontynentalnych pociskach balistycznych (ICBM) – ogłosiła w niedzielę państwowa telewizja północnokoreańska.,"Kim Dzong Un dokonał inspekcji zakładów, gdzie trwają prace nad nową bronią. Jej moc ma dochodzić do setek kiloton i może zostać zdetonowana na dużych wysokościach.Krajowe elementy Przywódca Korei Płn. podkreślił, że nowa broń została skonstruowana wyłącznie z elementów dostępnych w kraju. Pjongjang deklaruje, że może stworzyć tyle bomb wodorowych, ile będzie potrzebował.We wtorek Korea Północna przeprowadziła kolejną próbę rakietową - pocisk balistyczny średniego zasięgu przeleciał nad terytorium Japonii. Działanie reżimu potępiły: Rada Bezpieczeństwa ONZ, Unia Europejska oraz USA. Wcześniej Pjongjang zagroził Stanom Zjednoczonym, że zaatakuje rakietami wyspę Guam na Pacyfiku, gdzie znajdują się amerykańskie bazy wojskowe o strategicznym znaczeniu.",,
Palikot do LGBT: „Dać się pobić to zwycięstwo”. O agresji w drugą stronę nie wspomina,"„I dać się pobić. Być pobitym w milczeniu. To da zwycięstwo” – taką radę dla aktywistów LGBT opublikował Janusz Palikot. Były polityk nie wspomniał ani o pogróżkach, jakie otrzymują przeciwnicy LGBT ani o innych przejawach agresji ze strony opozycji.","Janusz Palikot zamieścił swoje przemyślenia w związku z wydarzeniami w Białymstoku, gdzie zgromadziło się 800 zwolenników ideologii LGBT z całego kraju, którzy w tym mieście zorganizowali marsz równości.",,
Sąd: Były przewodniczący KNF ma wpłacić 250 tys. zł poręczenia,Były przewodniczący Komisji Nadzoru Finansowego Marek Chrzanowski ma wpłacić 250 tys. zł poręczenia majątkowego; pozostanie pod dozorem policji – zdecydował katowicki sąd rejonowy. Nie uwzględnił on zażalenia obrony na stosowane wobec niego środki zapobiegawcze.,"Chrzanowski, który jest podejrzany o przekroczenie uprawnień w związku z rozmową z właścicielem Getin Noble Banku Leszkiem Czarneckim, opuścił katowicki areszt 26 stycznia, po spędzonych w nim dwóch miesiącach – sąd nie uwzględnił wniosku prokuratury o przedłużenie okresu aresztowania.Po tym jak były szef KNF wyszedł na wolność, prokuratura zastosowała wobec niego 250 tys. zł poręczenia majątkowego, dozór policji (musi stawiać się w wyznaczonej jednostce dwa razy w miesiącu) i zakaz kontaktowania się z osobami, które w tym postępowaniu są świadkami. Obrońcy Chrzanowskiego zaskarżyli postanowienie w części dotyczącej poręczenia i dozoru, polegającego na zgłaszaniu się dwa razy w miesiącu we wskazanej jednostce policji, uważając je za bezzasadne. Nie kwestionowali zakazu kontaktowania się ze świadkami. O utrzymaniu przez sąd wcześniejszej decyzji prokuratury powiedział dziennikarzom prokurator Paweł Leks po niejawnym posiedzeniu. – Sąd co do zasady utrzymał w mocy zastosowane środki. Dokonał zmiany podstawy prawnej ich stosowania, tym niemniej środki zastosowane przez prokuratora (…) są aktualne – powiedział prokurator. – Sąd podzielił nasze stanowisko co do celowości stosowania tych środków – dodał. Pytany, na jakim etapie jest sprawa, w której podejrzany jest były szef KNF, prokurator odpowiedział, że postępowanie ma kilka wątków. Nie chciał udzielać dodatkowych informacji, uzasadniając to dobrem śledztwa. Chrzanowski został zatrzymany 27 listopada. W śląskim wydziale Prokuratury Krajowej usłyszał zarzut przekroczenia uprawnień w związku z rozmową z właścicielem Getin Noble Banku Leszkiem Czarneckim, podczas której omawiano przebieg postępowania KNF w sprawie programu naprawczego dla tego banku. Czarnecki, który nagrał tę rozmowę, na początku listopada złożył doniesienie w prokuraturze. Chrzanowski, który po zatrzymaniu był w prokuraturze przesłuchiwany przed dwa kolejne dni, nie przyznał się do winy. Kierując do sądu wniosek o aresztowanie podejrzanego, prokuratura motywowała go grożącą podejrzanemu surową karą – do 10 lat więzienia – i obawą matactwa. Sąd Rejonowy Katowice-Wschód uwzględnił wniosek prokuratury i aresztował podejrzanego na dwa miesiące. Później zażalenia obrony w tej sprawie nie uwzględnił sąd okręgowy. W związku z upływem terminu aresztu prokuratura zwróciła się do sądu o przedłużenie stosowania tego środka zapobiegawczego o kolejny miesiąc. Tym razem sąd rejonowy nie przychylił się do jej wniosku. Sąd okręgowy nie uwzględnił zażalenia prokuratury na tę decyzję i utrzymał ją w mocy. Jak podawała po przesłuchaniu Chrzanowskiego Prokuratura Krajowa, podczas spotkania z Czarneckim ówczesny przewodniczący KNF zaproponował biznesmenowi „zatrudnienie Grzegorza Kowalczyka w charakterze prawnika w Getin Noble Bank SA na okres trzech lat i przekazał Leszkowi Czarneckiemu informację, że zatrudnienie to będzie skutkować przychylnością Komisji Nadzoru Finansowego w czasie realizacji programu naprawczego Getin Noble Bank SA”. Chrzanowskiemu postawiono zarzut przekroczenia uprawnień przez funkcjonariusza publicznego - przewodniczącego KNF – w celu osiągnięcia korzyści osobistej i majątkowej przez inną osobę. Jak wyjaśniła prokuratura, zgodnie z uchwałą KNF przewodniczący Komisji był zobowiązany „do powstrzymania się od prowadzenia jakichkolwiek spraw osobistych, które mogłyby kolidować lub wskazywać na konflikt z wypełnianiem przez niego obowiązków członka Komisji Nadzoru Finansowego oraz do powstrzymania się od podejmowania działań, które mogłyby narazić Komisję Nadzoru Finansowego na utratę zaufania”.",,
Kolejna pielgrzymka papieża do Azji. Franciszek jest już w Mjanmie,"Papież rozpoczął trzydniową wizytę apostolską w Mjanmie (dawna Birma), której hasłem są słowa: „Miłość i Pokój”. Jest to pierwsza wizyta głowy Kościoła katolickiego w historii tego południowoazjatyckiego kraju, w którym ok. 90 proc. mieszkańców wyznaje buddyzm, a katolików jest ok. 700 tys.","W trakcie lotu Franciszek na moment przyszedł do towarzyszącychmu dziennikarzy i powiedział: „Dobranoc, bardzo dziękuję wamza towarzystwo i za pracę, która jest zasiewem wielkiego dobra”.Przed powrotem na swoje miejsce papież dodał: „Życzę wam miłegopobytu, mówią, że jest za gorąco... Niech chociaż tenczas będzie owocny!”.    Przelatując nad Włochami, Chorwacją, Bośnią i Hercegowiną,Serbią, Czarnogórą, Bułgarią, Turcją, Gruzją, Azerbejdżanem,Turkmenistanem, Afganistanem, Pakistanem i Indiami, papieżtradycyjnie przesłał do przywódców tych państw telegramyz pozdrowieniami.Po ponad 10 godzinach lotu samolot włoskich linii lotniczych „Alitalia” A330 - „Giotto” wylądował tuż przed godz. 13.30 czasu miejscowego na międzynarodowym lotnisku w Rangunie. Harmonogram wizyty   Pierwszy dzień papieskiej wizyty przeznaczony jestna aklimatyzację i nie przewiduje żadnych innych wydarzeń.Po odpoczynku Franciszek w kaplicy odprawi mszę oraz zje kolację.Kolejny dzień podróży, 28 listopada, Franciszek spędzi w obecnejstolicy – Naypyidaw, gdzie spotka się kolejno z prezydentem HtinKyawem, a następnie ze stojącą na czele rządu i kierującądyplomacją panią Aung San Suu Kyi oraz w Międzynarodowym CentrumKongresowym z pozostałymi przedstawicielami władz, społeczeństwaobywatelskiego i korpusem dyplomatycznym.Trzeciego dnia Franciszek odprawi mszę św. dla ok. 300 tys.wiernych w Rangunie, spotka się Najwyższą Radą MnichówBuddyjskich „Sangha”, a następnie z tamtejszymi biskupami.W ostatnim dniu pobytu Ojciec Święty odprawi mszę św. dlamłodzieży w katedrze Najświętszej Maryi Panny w Rangunie i odlecido Bangladeszu, gdzie pozostanie do 2 grudnia.",,
Nadal należy unikać kontaktu z wodą z Wisły i z Zatoki Gdańskiej,"W związku z awaryjnym zrzutem ścieków do Wisły, Pomorski Państwowy Wojewódzki Inspektor Sanitarny poinformował w piątek, że nadal apeluje o prewencyjne unikanie kontaktu z wodą z Wisły i z wodami Zatoki Gdańskiej od Stogów do Mikoszewa.","Pomimo tego, że jakość wody w badanym zakresie, odpowiada wymaganiom sanitarnym – rekomendowanym dla wody w miejscach kąpielisk – Pomorski Państwowy Wojewódzki Inspektor Sanitarny poinformował w piątek, że nadal apeluje o prewencyjne unikanie kontaktu z wodą z Wisły oraz wodami Zatoki Gdańskiej od miejscowości Stogi do miejscowości Mikoszewo, w celach rekreacyjnych oraz socjalno–bytowych.W związku ze zrzutem ścieków do Wisły po awarii kolektorów w Warszawie, we wtorek zostały pobrane do badań próbki wody z Zatoki Gdańskiej, z miejsc, gdzie zwykle organizowane są kąpieliska. Badania wykonało akredytowane laboratorium sanepidu w Kwidzynie. W czwartek i piątek poinformowano o ich wynikach. „Jakość wody w badanym zakresie, tj. na obecność bakterii Escherichia coli oraz bakterii z grupy Enterokoków, odpowiada wymaganiom sanitarnym, rekomendowanym dla wody w miejscach, w których zwykle organizowane są kąpieliska” – podał PPWIS.Kolejne próbki wody do badań zostaną pobrane 17 września.",,
Przedstawiciel KO o Jachirze: Każdy może oszaleć; ona jest medialnie pompowana,"Istotą sporu w Polsce jest linia podziału między „Bóg, Honor, Ojczyzna” a „bób, humus, włoszczyzna” –  ocenił na antenie TVP3 Gdańsk Tomasz Rakowski, kandydat Prawa i Sprawiedliwości do Sejmu. Przypomniał o kpinach Klaudii Jachiry z tego pierwszego hasła. Od działalności Jachiry odciął się obecny w studiu przedstawiciel Koalicji Obywatelskiej.","– Każdy może oszaleć. Mnie nie interesuje co mówią osoby nagle medialnie pompowane – powiedział w kontekście działań Jachiry kandydujący z listy KO Piotr Bauć z Twojego Ruchu (dawniej Ruch Palikota). Zapewnił, że „nie zna i nie spotkał” Klaudii Jachiry. Piotr Bauć i Tomasz Rakowski byli gośćmi programu „Forum Panoramy” TVP3 Gdańsk.  Nawiązując do badań archeologicznych na Westerplatte, które mogły zostać wznowione po objęciu terenów byłej polskiej Wojskowej Składnicy Tranzytowej przez Muzeum Drugiej Wojny Światowej, Rakowski wskazał, że walczący w jej obronie żołnierze bili się pod hasłem „Bóg, Honor, Ojczyzna”.  – Wspomniana tutaj pani Jachira zakpiła z tego hasła mówiąc „bób, humus, włoszczyzna”. To jest, drodzy państwo istota sporu, który toczy się w Polsce – ocenił kandydat PiS. – Pan jest reprezentantem tej grupy, która stoi pod sztandarem „bób, humus, włoszczyzna”, Prawo i Sprawiedliwość reprezentuje ludzi, którzy się wpisują pod hasło „Bóg, Honor, Ojczyzna”. Myślę, że ten spór właściwie przebiega tą linią. To trzeba zaznaczyć i mocno o tym mówić.  – Nie stoję pod sztandarem włoszczyzny – zapewnił w reakcji na tę wypowiedź działacz dawnego Ruchu Palikota.",,
"Minister zdrowia: Udało się z VAT-em, uda się z kolejkami","– Nie może być takich kolejek, że się czeka kilkaset dni do lekarza specjalisty – uważa minister zdrowia Łukasz Szumowski. Indagowany, że każdy minister zdrowia mówi w ten sposób, powiedział, że „każdy minister mówił, że uszczelni system podatkowy. Udało się z VAT-em, uda się z kolejkami”.","Szef resortu zdrowia stwierdził, że kluczem do tego jest ściągnięcie na rynek większej ilości lekarzy i zmiany w strukturze finansowania.",,
"„W latach 1945-48 Polska była prawie wolnym krajem”, „pamiętam nadzieje związane z Gierkiem”","Przed wyborami do Parlamentu Europejskiego odbyło się spotkanie z politykami z lewej strony sceny politycznej, którzy w ciepłych słowach wypowiadali się o okresie powojennym. – W latach 1945-48 Polska była prawie wolnym krajem  – stwierdził Władysław Teofil Bartoszewski. Włodzimierz Cimoszewicz wspominał natomiast, że w latach siedemdziesiątych „wiele osób było zadowolonych z tego, że jest jakaś nadzieja”.","Przed wyborami do Parlamentu Europejskiego zostało zorganizowane spotkanie z Władysławem Teofilem Bartoszewskim, Włodzimierzem Cimoszewiczem i Andrzejem Rozenkiem. Bartoszewski i Cimoszewicz startowali do Europarlamentu z list Koalicji Europejskiej.  Politycy, którzy identyfikują się z lewą stroną sceny politycznej, chwalili na spotkaniu okres powojenny w Polsce.  Władysław Teofil Bartoszewski stwierdził, że „w latach 1945-48 Polska była prawie wolnym krajem”. Prawie, bo jak podkreślił, „była pod ścisłą kontrolą NKWD i Armii Czerwonej”.  Bartoszewski zwrócił jednak uwagę, że „istniało PSL jako niezależna partia polityczna”. – Wychodziły cenzurowane (...) pisma, jak gazeta Ludowa, gdzie pracował mój ojciec – dodał. – Pamiętajmy jakie to były czasy, jakie były nastroje. Na Placu Defilad przed Pałacem Kultury zebrał się milion ludzi z tego powodu, że Gomułka ma do nich przemówić. Nikt miliona ludzi tam nie zagonił w żaden sposób, oni tam poszli. Ja pamiętam 1970 rok i nadzieje związane z Gierkiem – oznajmił.  – Pamiętam lata 70., przynajmniej pierwszą połowę, kiedy bardzo wiele osób było zadowolonych z tego, że jest jakaś nadzieja, jest jakaś zmiana. W połowie lat 70. można było pojechać na zachód (...), dlatego że zliberalizowano przepisy paszportowe. To była cecha państwa totalitarnego? – mówił Cimoszewicz. Polityk wspominał, jak w tamtych latach, kiedy pracował na Uniwersytecie Warszawskim, przyszedł do niego kolega i powiedział: „Słuchaj, może wystąpimy o paszporty i pojedziemy zobaczymy ten świat”. – I pojechaliśmy za 100 dolarów, które można było legalnie kupić w banku – stwierdził. ",,
Szef MON powoła wojskową agencję. Ma zajmować się zakupami dla wojska,"Zamierzam powołać wojskową agencję, która całościowo zajmie się zakupami dla wojska – zapowiedział w wywiadzie dla „Polski Zbrojnej” minister obrony narodowej Mariusz Błaszczak.","Zdaniem ministra modernizacja Sił Zbrojnych „jest priorytetem”, a Stany Zjednoczone są ważnym partnerem dla Polski „w przeprowadzaniu technicznej modernizacji armii”. – Zależy nam na tym, by wojsko miało najnowocześniejszy sprzęt, który byłby zintegrowany ze sprzętem amerykańskim – mówił w wywiadzie.Dopytywany o priorytety resortu w kontekście modernizacji armii Błaszczak tłumaczył, że jest to „proces złożony, bardzo kosztowny, którego realizacja wymaga wiele rozwagi i cierpliwości”. – Zamierzam powołać wojskową agencję, która całościowo zajmie się zakupami dla wojska"" – zapowiedział. W jego ocenie „najważniejsze jest przeanalizowanie potrzeb i kupienie sprzętu gwarantującego bezpieczeństwo naszego kraju”.– Podzielam pogląd mojego poprzednika, jak też Biura Bezpieczeństwa Narodowego, że obecny system kierowania i dowodzenia siłami zbrojnymi wymaga zmiany – mówił. Zdaniem ministra kompetencje poszczególnych organów dowodzenia określone w systemie „nie są optymalne”. MON wspiera MSZ– Chcemy kontynuować współpracę w różnych formatach, takich jak Wielonarodowa Brygada, którą współtworzymy z Ukrainą i Litwą, inicjatywa B9, Grupa Północna czy wreszcie Grupa Wyszehradzka – w jej ramach przygotowujemy Wyszehradzką Grupę Bojową Unii Europejskiej oraz dowództwo operacyjne Unii Europejskiej, które gotowość osiągną w 2019 roku – wyjaśnił.Szef MON zapowiedział także wspieranie działania Ministerstwa Spraw Zagranicznych w związku z objęciem przez Polskę funkcji niestałego członka Rady Bezpieczeństwa ONZ. – W marcu wezmę udział w spotkaniu ministrów obrony państw grupy B9 w Bukareszcie – dodał.Pytany o plany i priorytety na najbliższe miesiące minister odpowiedział, że „ważnym punktem będzie sfinalizowanie negocjacji w kluczowych programach modernizacyjnych, tak aby Wojsko Polskie było wyposażone w nowoczesny sprzęt i zapewniało skuteczną obronę kraju”. Bezpieczeństwo w cyberprzestrzeni– Ze względu na to, że w obecnych czasach cyberprzestrzeń staje się coraz częściej wykorzystywanym polem walki, zamierzam wzmocnić i skonsolidować potencjał MON-u służący zapewnieniu bezpieczeństwa Polski w tej dziedzinie – powiedział. – Będziemy dbać o wysokie morale żołnierzy, aby mieli przekonanie, że służba w Wojsku Polskim jest wyróżnieniem i zaszczytem – dodał.Błaszczak zapowiedział także kontynuację działań pozwalających „wykorzystać potencjał społeczny i zaangażowanie w sprawy obronności”. Jak wyjaśnił – chodzi o młodzież uczącą się w klasach mundurowych i studentów, osoby chętne do służby w wojskach obrony terytorialnej oraz przeszkolonych rezerwistów. – Będziemy wykorzystywać potencjał szkół wyższych podlegających MON-owi oraz inicjować wspólne projekty – tłumaczył. – Będziemy dążyć do współpracy w kontekście bezpieczeństwa narodowego ze szkołami wyższymi podległymi MSWiA, wyspecjalizowanymi w kwestiach bezpieczeństwa wewnętrznego – dodał minister.",,
UE przedłuża sankcje za użycie broni chemicznej w Syrii i Wielkiej Brytanii,"UE przedłużyła w poniedziałek sankcje wobec osób odpowiedzialnych za atak chemiczny na Siergieja Skripala w Wielkiej Brytanii oraz dla osób związanych z reżimem syryjskim, których praca pozwoliła na użycie broni chemicznej w Syrii.","Jak poinformowała Rada UE, restrykcje obejmują zakaz wjazdu do UE i zamrożenie aktywów dziewięciu osób - pięciu powiązanych z reżimem syryjskim i czterech zaangażowanych w atak na Skripala w brytyjskim Salisbury. Sankcjami objęta jest też jedna organizacja: Scientific Studies and Research Centre (SSRC), główny podmiot reżimu syryjskiego zajmującego się rozwijaniem broni chemicznej.System sankcji związany z wykorzystaniem broni chemicznej został przyjęty przez Unię 15 października ubiegłego roku. W efekcie UE uzyskała możliwość nakładania restrykcji na osoby i podmioty zaangażowane w rozwijanie i stosowanie broni chemicznej w dowolnym miejscu na świecie, bez względu na ich narodowość czy lokalizację.Stało się to m.in. w odpowiedzi na próbę otrucia bojowym środkiem trującym Nowiczok byłego pułkownika GRU i współpracownika wywiadu brytyjskiego Siergieja Skripala oraz jego córki, w marcu 2018 roku, w Salisbury. Unijne sankcje dotyczą czterech funkcjonariuszy rosyjskiego wywiadu wojskowego GRU, w tym dwóch podejrzanych o przeprowadzenie ataku Skripala oraz dwóch – szefa i wiceszefa GRU – za jego zorganizowanie. Według UE osoby te są „odpowiedzialne za posiadanie, transport i użycie w Salisbury toksycznego środka paralityczno-drgawkowego”.Restrykcje zostały nałożone także na syryjski ośrodek badań naukowych odpowiedzialny za rozwijanie i produkcję broni chemicznej oraz na pięciu syryjskich urzędników bezpośrednio zaangażowanych w jego działalność.Rada UE podkreśliła w poniedziałek, że jej decyzja ma pomóc w działaniach UE w walce z rozprzestrzenianiem i stosowaniem broni chemicznej, poważnym zagrożeniem dla bezpieczeństwa międzynarodowego. Z uwagi na coraz częstsze ataki chemiczne w różnych częściach świata służy też wsparciu ogólnoświatowego zakazu broni chemicznej, ustanowionego na mocy konwencji o zakazie broni chemicznej.",,
"Brak dowodów, by ktokolwiek przeżył w Smoleńsku","Nie ma dowodów, by ktokolwiek przeżył katastrofę smoleńską – podkreśla prokuratura. Zdaniem szefa SLD Leszka Millera śledczy powinni zająć się wypowiedzią Antoniego Macierewicza (PiS), który mówił o „wiarygodnych relacjach, że trzy osoby przeżyły katastrofę”.","We wtorek w Kielcach Macierewicz, który jest szefem parlamentarnego zespołu ds. katastrofy smoleńskiej, mówił: „Po blisko trzech latach badań, mogę powiedzieć z olbrzymią dozą pewności, czy prawdopodobieństwa, że relacje o tym, że trzy osoby przeżyły (katastrofę), są wiarygodne”. Prokuratura, pytana o słowa Macierewicza, podkreśla, że nie ma dowodów, by ktokolwiek przeżył katastrofę smoleńską. – Materiały, zebrane zarówno na miejscu zdarzenia, jak i w wyniku przeprowadzonych potem badań, nie dostarczyły dowodów na potwierdzenie tezy, że ktokolwiek przeżył tę katastrofę – powiedział w sobotę rzecznik prasowy Prokuratury Generalnej prok. Mateusz Martyniuk.– Materiał dowodowy zebrany przez Wojskową Prokuraturę Okręgową w Warszawie nie daje żadnych podstaw do stwierdzenia, żeby jakakolwiek osoba przeżyła katastrofę – potwierdził rzecznik prasowy Naczelnej Prokuratury Wojskowej płk Zbigniew Rzepa.Dodał, że zaraz po trzeciej rocznicy katastrofy śledczy wysłali do parlamentarnego zespołu pismo z prośbą o przedstawienie zebranych dowodów. – Wojskowa Prokuratura Okręgowa w Warszawie zwróciła się po raz kolejny do zespołu o nadesłanie dokumentów, które ewentualnie mogłyby pomóc śledztwu – powiedział Rzepa.– Jestem zawsze do dyspozycji prokuratury we wszystkich kwestiach związanych ze Smoleńskiem i każdą inną kwestią. Eksperci zespołu parlamentarnego także są zawsze do dyspozycji – zadeklarował w sobotę Macierewicz. Ostre słowa Macierewicza Antoni Macierewicz mówiąc, że trzy osoby przeżyły katastrofę, powoływał się na „trzy niezależne źródła”, z których dwa mają pochodzić „od ludzi, którzy zawodowo zajmują się weryfikacją informacji i nie podają wiadomości niesprawdzonych”.W sobotę w Rybniku (Śląskie) pytany o tę wypowiedź, Macierewicz podkreślił, że „dotyczyła ona relacji, jakie istnieją na temat przebiegu tego tragicznego wydarzenia, a przede wszystkim tego, że prokuratura nie dopełniła swoich obowiązków i niczego nie zbadała”.– Najpoważniejszym problemem jest to, że w ciągu trzech lat od tej tragedii prokuratura nie przesłuchała żadnego sanitariusza, żadnego lekarza, nie poczyniła żadnych ustaleń niezbędnych w sytuacji tak poważnej i tak zasadniczej. To jest główny problem – ja już złożyłem w tej sprawie doniesienie o przestępstwie do prokuratury – powiedział Macierewicz. SLD: Macierewicz do prokuratury Z kolei szef SLD Leszek Miller powiedział w piątek, że tego dnia wysłał do Prokuratury Generalnej zawiadomienie dotyczące wypowiedzi Macierewicza. – Jeżeli pan Macierewicz posiada tego typu informacje, to musi się nimi podzielić, bo być może wie coś więcej. Skoro ci ludzie przeżyli, to gdzie umarli? Może żyją dalej, może są gdzieś przetrzymywani? Może spotkał ich gdzieś okrutny los? Panie Macierewicz, karty na stół. Niech pan zdradzi swoje tajemnice prokuratorowi – mówił Miller.Pytany o to doniesienie Martyniuk powiedział, że jeśli wpłynie ono do Prokuratury Generalnej, jak w każdej sprawie, zostanie  przekazane do właściwej prokuratury.",,
"Prezes PiS: To nie lewica, to lewactwo. Może zawalić się tradycja wolnościowa","– Polska tradycja wolnościowa może zawalić się z winy lewactwa. To nie jest lewica, to jest lewactwo. No ale nasi konkurenci na to lewactwo najwyraźniej postawili – mówił prezes PiS Jarosław Kaczyński w trakcie regionalnej konwencji PiS w Kaliszu.","– Mamy do czynienia z zamachem na wolność. Pamiętajcie, że ci wszyscy przebierańcy, którzy maszerują po polskich ulicach, skądinąd pod mocną ochroną policji, to są ludzie, którzy żądają, żeby nasza wolność została ograniczona, żebyśmy nie mieli prawa ich krytykować – mówił Kaczyński. – 13 października będziemy głosowali nad tym, czy pozostaniemy wolnymi Polakami, czy ta nasza piękna tradycja wolnościowa będzie podtrzymana i umocniona, czy znów się zawali – dodał. Jak stwierdził, wolność może „zawalić się” z winy lewactwa, którego nie można identyfikować z dawną lewicą. Prezes PiS wspomniał tu o PPS-Frakcji Rewolucyjnej Józefa Piłsudskiego, która walczyła o Polskę. Tradycji tej nie można, zdaniem Kaczyńskiego, utożsamiać z ruchami, które dziś zwą się lewicowymi. – To nie jest lewica, to jest lewactwo. No ale nasi konkurenci na to lewactwo najwyraźniej postawili – mówił Kaczyński. Jak stwierdził, nie należy wierzyć tym, którzy sądzą, że należy przyjąć „te wszystkie fatalne normy” kulturowe, by osiągnąć zachodni poziom życia.",,
Wicepremier Szydło jedzie „PiS-busem” przez Śląsk [WIDEO],"W ostatni weekend przed eurowyborami premier Mateusz Morawiecki oraz wicepremier Beata Szydło wyruszyli „PiS-busami” w Polskę, aby przekonywać do głosowania na kandydatów PiS. W sobotę odwiedzają Śląsk. Wicepremier Szydło zamieściła na Twitterze nagranie z trasy, na którym występuje razem z Grzegorzem Tobiszewskim.","Po pikniku patriotycznym w Katowicach, politycy wsiedli w „PiS-busy” i rozpoczęli trasę po Śląsku. Premier Morawiecki wyruszył do Będzina i Zawiercia, a wicepremier Szydło – do Rudy Śląskiej oraz Tychów. „Dziś PiS-bus jest na Śląsku. Mam zaszczyt wspierać w kampanii wyborczej mojego przyjaciela Grzegorza  Tobiszowskiego. Byłam szefem rządu, kiedy Grzegorz podjął się ogromnego wyzwania – reformy górnictwa. Dzisiaj jest sukces, górnictwo ma dobrą przyszłość. To jest zasługa Grzegorza Tobiszewskiego” – mówi wicepremier w nagraniu zamieszczonym na Twitterze.",,
Miller ma przeprosić Petru. Palikot musi poczekać na wyrok i powtarza: Petru pracował dla banków,"Szef SLD Leszek Miller ma przeprosić Ryszarda Petru za nazwanie go „człowiekiem wynajętym przez banki"" – warszawski sąd apelacyjny podtrzymał w piątek decyzję sądu okręgowego w tej sprawie. Od wyroku nie można się już odwołać. Janusz Palikot wciąż czeka na decyzję sądu i powtarza, że „Petru pracował dla banków i oferował kredyty we frankach szwajcarskich”.","Sąd Apelacyjny w Warszawie odrzucając zażalenie Millera na decyzję sądu okręgowego, zdecydował jednocześnie, że postanowienie ws. Janusza Palikota będzie ponownie rozpoznane. „Człowiek wynajęty przez banki”– Sąd orzekł o oddaleniu zażalenia Leszka Millera, natomiast w stosunku do Janusza Palikota postanowienie sądu I instancji zostało uchylone i sprawa przekazana do ponownego rozpoznania z uwagi na nieważność postępowania, jaka zaszła – były problemy z dostarczeniem Januszowi Palikotowi wniosku i postanowienia – poinformowała rzeczniczka Sądu Apelacyjnego w Warszawie Barbara Trębska.Miller i Palikot w sobotę podczas wspólnej konferencji prasowej nazwali Petru „człowiekiem wynajętym przez banki”. W poniedziałek komitet Nowoczesnej złożył w sądzie w trybie wyborczym pozew stwierdzając, że wypowiedzi liderów TR i SLD naruszają dobre imię Petru, i domagając się sprostowania nieprawdziwych informacji oraz przeprosin. Sam Petru mówił, że słowa liderów TR i SLD to oszczerstwo.                                                teraz odtwarzaneJanusz Palikot o sporze z Ryszardem Petru Przeprosiny w głównych programach informacyjnychSąd zajął się sprawą we wtorek. Zakazał liderom SLD i TR rozpowszechniania nieprawdziwych informacji, a także zdecydował, że Miller i Palikot mają wyemitować przeprosiny w głównych programach informacyjnych stacji telewizyjnych. Jednocześnie sąd oddalił znaczną część żądań Petru dotyczących zakresu sprostowań i przeprosin. Palikot i Miller złożyli zażalenie na decyzję sądu oczekując uchylenia tego orzeczenia. Palikot mówił również o tym, że nie został poinformowany o terminie rozprawy. „Od wychowywania jest szkoła i rodzice”Dariusz Joński z SLD powiedział, że SLD nie żałuje takiego rozwiązania sprawy. – Myślę, że warto pytać tych polityków, którzy wchodzą na scenę polityczną, robią ogromne konwencje, jak Ryszard Petru, skąd mają pieniądze i kogo będę reprezentować. Szanujemy wyroki sądu, ale do końca będziemy pytać, skąd Petru ma pieniądze – mówi. Sam Petru stwierdził, że ważne jest, aby przeprosiny Leszka Millera były skuteczne. – Ma mnie przeprosić krócej niż zaproponowała pierwsza instancja, jeśli zrobi to skutecznie, to takie przeprosiny będą bardziej właściwe – powiedział. Dodał, że czeka na ponowne rozpatrzenie ws. Palikota. Ten podczas swojej konferencji powtórzył, że „twierdził i twierdzi nadal, że Ryszard Petru pracował dla banków, oferował kredyty we frankach szwajcarskich, sam przewalutował swój kredyt, gdy się zorientował, że jest niewypłacalny”. Odniósł się też do słów Petru na temat wychowywania go. – Od wychowywania to jest szkoła i rodzice, a nie lobbysta, nawet jeśli jest uczniem Leszka Balcerowicza – powiedział.",,
Eksperci: 10 tysięcy mostów we Włoszech wymaga sprawdzenia,"We Włoszech jest 10 tysięcy mostów mających ponad 50 lat i wymagających sprawdzenia  –  takie dane przedstawił Instytut Technologii Budownictwa w krajowym Komitecie Badań Naukowych. Inżynierowie ostrzegają, że duże natężenie ruchu powoduje wzmożone ryzyko, jeśli chodzi o takie konstrukcje. W ten sposób zareagowano na katastrofę wiaduktu w Genui, gdzie zginęło co najmniej 38 osób.","Po katastrofie budowlanej Bułgarzy jako pierwsi zapowiedzieli, że zrobią kontrole u siebie. Mowa o 200 mostach i wiaduktach.  Bułgarski premier Bojko Borisow zarządził w środę szybki i jednoczesny remont mostów w kraju. Na posiedzeniu rządu zlecił ministrom rozwoju regionalnego i transportu przygotowanie planu i przedstawienie go za tydzień. Według ministra rozwoju regionalnego Nikołaja Nankowa remontu wymaga 211 mostów, z których część nie była odnawiana od powstania, czyli od 35-40 lat. Wśród wymagających remontu obiektów są mosty o wysokości ponad 120 metrów. Ich remonty są przeprowadzane planowo. Przez 34 mosty prowadzą autostrady, połowa z nich wymaga pilnej naprawy, na co potrzeba 130 mln lewów (65 mln euro) – poinformował minister. W najbliższym czasie zostanie skontrolowanych 10 tys.  mostów we Włoszech. Jak podkreślił dyrektor Instytutu Antonio Occhiuzzi, ryzyko zawalenia się mostu wynika z dwóch elementów: natężenia ruchu oraz wieku konstrukcji. Włoskie Ministerstwo Infrastruktury i Transportu ogłosiło w czwartek, że wszczęło postępowanie w sprawie zarządcy autostrad, spółki Autostrade per l'Italia. W wydanej nocie resort poinformował, że zażądał od firmy przedstawienia w ciągu 15 dni szczegółowego raportu, zawierającego rejestr wszystkich prac wykonanych w celu zagwarantowania bezpieczeństwa na wiadukcie. Kontrolę ma również przeprowadzić Francja i Niemcy.",,
NBP: Banki w najbliższych latach będą skupiały się na gospodarstwach domowych,"Można oczekiwać, że w najbliższych latach banki będą skupiały się na gospodarstwach domowych – ocenia Narodowy Bank Polski w raporcie „Rozwój systemu finansowego w Polsce w 2018 r.”.","„Można oczekiwać, że w obliczu rosnących obciążeń zewnętrznych banków w najbliższych latach banki będą dążyć do zwiększenia udziału pozycji charakteryzujących się wyższą dochodowością, w tym w szczególności kredytów konsumpcyjnych. Przy stosunkowo niskim popycie na kredyt ze strony przedsiębiorstw, nawet w momencie wzrostowej fazy cyklu gospodarczego, można oczekiwać, że w najbliższych latach banki będą skupiały się na gospodarstwach domowych” – napisano w opublikowanym w piątek raporcie. Bank centralny poinformował też, że wartość walutowych kredytów mieszkaniowych powinna obniżać się w dotychczasowym tempie, a sytuacja zdecydowanej większości gospodarstw domowych, które zaciągnęły kredyty walutowe, jest dobra.  W raporcie dodano, że odporność gospodarstw domowych na potencjalne szoki kursowe pozostaje wysoka. NBP ocenił też, że w ramach dążenia do utrzymania poziomu zyskowności banki mogą również w dalszym ciągu optymalizować podstawę opodatkowania podatkiem od niektórych instytucji finansowych poprzez zwiększanie zaangażowania w skarbowe papiery wartościowe.",,
Biedroń namawiał do głosowania przeciw politykom PiS w PE. Ujawniono list,"Prosimy o głosowanie przeciwko kandydatom polskiej partii rządzącej Prawo i Sprawiedliwość – napisał w mailu, przesłanym przed wyborami prezydiów Parlamentu Europejskiego lider Wiosny i europoseł tej partii Robert Biedroń. Treść wiadomości opublikował europoseł PiS Zdzisław Krasnodębski.","„Namawiamy do tego, by nie głosować na następujących kandydatów” – napisano w liście, pod którym podpisał się Robert Biedroń. Następnie wskazano na nazwiska posłów PE, wybranych z list PiS – Witolda Waszczykowskiego, Beatę Szydło, Zdzisława Krasnodęsbskiego i Ryszarda Czarneckiego. Biedroń namawiał też do niewspierania partii premiera Węgier Wiktora Orbana. Treść maila opublikował na Twitterze Zdzisław Krasnodębski. „Taki oto mejl rozsyłano przed wyborami prezydiów PE” – napisał polityk.",,
PiS z samodzielną większością w Sejmie. Najnowszy sondaż,"Gdyby wybory do Sejmu odbyły się pod koniec lutego PiS-Zjednoczona Prawica mogłyby liczyć na 41,1 proc. poparcia, co przekłada się na 232 mandaty poselskie; PO poparło 26,2 proc. badanych (145 mandatów), a Wiosnę Roberta Biedronia – 9,2 proc. (39 mandatów) – wynika z sondażu Estymatora dla DoRzeczy.pl.","Kolejne miejsce w sondażu przypada Kukiz'15, który uzyskał poparcie na poziomie 7,6 proc. (26 mandatów). Pięcioprocentowy próg wyborczy przekroczyłoby też Polskie Stronnictwo Ludowe, na które chciało głosować 5,6 proc. ankietowanych (17 mandatów).Poparcie dla pozostałych ugrupowań nie wystarczyłoby im na wejście do Sejmu. Chęć oddania głosu na Sojusz Lewicy Demokratycznej zadeklarowało 3,9 proc. badanych, na partię KORWiN – 1,4 proc., na Partię Razem 1,4 proc., na Ruch Narodowy 1,2 proc., na Nowoczesną 0,7 proc., a na Teraz! 0,1 proc.Samodzielna większość sejmowa to 231 mandatów.Badanie przeprowadzono w dniach 20-21 lutego 2019 r. na ogólnopolskiej, reprezentatywnej próbie 1013 dorosłych osób metodą wspomaganych komputerowo wywiadów telefonicznych CATI. W prezentowanych wynikach uwzględniono wyłącznie osoby, które zadeklarowały, że będą głosować i określiły na jaką partię.",,
"„Jeśli doniesienia »Sieci« się potwierdzą, można mówić o zorganizowanej grupie przestępczej”","Prokurator generalny Zbigniew Ziobro powiedział, że jeśli powiązania osób związanych z Platformą Obywatelską ze stroną SokzBuraka potwierdzą się, będzie można mówić o zorganizowanej grupie przestępczej.","Według tygodnika „Sieci”, za stroną SokzBuraka stoi osoba zatrudniona przez PO i stołeczny ratusz.  Chodzi o Mariusza Kozaka-Zagozdę, który wykupił domenę w 2014 r. Strona miałaby również być połączona z profilem na Facebooku. On sam twierdzi, że pozbył się domeny w 2017 r. SokzBuraka publikuje między innymi memy, fotomontaże i inne materiały, często wymierzone w polityków związanych z partią rządzącą. Zbigniew Ziobro powiedział, że to skandal natury obyczajowej, a jeśli doniesienia okażą się prawdą, będzie można mówić o zorganizowanej grupie przestępczej w kręgach PO. – Która w sposób przemyślany dopuszcza się zorganizowanych przestępstw o charakterze znieważania, pomawiania, kierowania oszczerstw w stosunku do konkurentów politycznych. Wiemy, że te informacje nam podawane są kłamstwem, są to wymyślone fake newsy – mówił Ziobro.Jak dodał, w grę wchodzi również odpowiedzialność karna.– Jeżeli to jest zorganizowany hejt, przemyślany, aby z premedytacją pomawiać osoby z obozu rządzącego o zachowania i właściwości, które nie są prawdą, a mają stworzyć pozory prawdy, to znaczy, że mamy do czynienia z upadkiem jakiejkolwiek etyki po stronie kierownictwa Platformy Obywatelskiej. Jeśli oni rzeczywiście partycypują w tym przedsięwzięciu, (...) wchodzi w grę kwestia odpowiedzialności prawnokarnej tych wszystkich, którzy to wykonują i to zlecają – mówił.Wyjaśnień w sprawie współpracy firm związanych z ratuszem, zajmujących się tworzeniem memów uderzających między innymi w byłego prezydenta Lecha Kaczyńskiego, premiera i rządu domagają się radni Prawa i Sprawiedliwości Olga Semeniuk i Dariusz Lasocki.",,
Miasto Albuquerque żąda od Trumpa zwrotu ponad 200 tys. dolarów,"Albuquerque miasto w amerykańskim stanie Nowy Meksyk zażądało od komitetu wyborczego Donalda Trumpa zwrotu 211 tys. dolarów. Burmistrz miasta uważa, że tyle dodatkowo kosztował miasto wiec przedwyborczy Donalda Trumpa zorganizowany w Albuquerque we wrześniu tego roku.","Rachunek, jaki burmistrz miasta Albuquerque demokrata Tim Keller wystawił komitetowi wyborczemu Trumpa obejmuje m.in. ponad 71 tys. dol. za nadgodziny wypłacone policjantom i ponad 7 tys. dol. za wynajem barier ustawionych wokół hotelu gdzie zatrzymał się prezydent i placu, gdzie był zorganizowany jego wiec.Ponieważ Trump zatrzymał się w hotelu w śródmieściu Albuquerque, gdzie mieszczą się urzędy miejskie i stanowe, funkcjonariusze strzegącej prezydenta Secret Service kazali zamknąć te urzędy na czas pobytu prezydenta w mieście.Pracownicy urzędów miejskich, mimo że nie pracowali podczas pobytu Trumpa w tym największym mieście stanu Nowy Meksyk przez półtora dnia roboczego, musieli otrzymać zapłatę za ten czas. Kosztowało to miasto ponad 132 tys. dolarów.Wiec Trumpa w Albuquerque nie był związany z jego oficjalnymi obowiązkami jako prezydenta, ale częścią kampanii przed przyszłorocznymi wyborami prezydenckimi. „Prosimy komitet wyborczy Donalda Trumpa aby oddał naszym podatnikom koszty jego przystanku na trasie wyborczej w naszym mieście” – napisał w oświadczeniu Tim Keller, burmistrz Albuquerque. Komitet wyborczy Trumpa „winny” miastom ponad 1,7 miliona dolarówAlbuquerque nie jest jedynym miastem, które domaga się od „Komitetu Wyboru Donalda J. Trumpa” zwrotu kosztów jego „przystanku na trasie wyborczej”.Obecnie przynajmniej 12 miast rządzonych przez burmistrzów z Partii Demokratycznej, bądź z radami miejskimi zdominowanymi przez radnych z Partii Demokratycznej, domaga się od komitetu wyborczego Trumpa w sumie ponad 1,7 miliona dol.Komitet jest najbardziej zadłużony wobec władz miasta El Paso w Teksasie (569 tys.) oraz miasta Minneapolis w stanie Minnesota (530 tys. dolarów)Nie ma przepisów nakazujących kandydatom w wyborach do zapłacenia za dodatkowe koszty związane z ich kampanią, jednak z reguły koszty takie są zwracane.Ponieważ komitet wyborczy Trumpa, nie pali się aby zapłacić miastom za dodatkowe koszty wieców przedwyborczych niektóre z nich zaczęły naliczać odsetki do niezapłaconych rachunków.Władze miejskie Minneapolis w północnym stanie Minnesota, przed planowanym w czerwcu wiecem wyborczym Trumpa w tym mieście, domagały się nawet wypłacenia zaliczki tytułem spodziewanych dodatkowych kosztów wiecu.Wzrastające długi komitetu wyborczego Trumpa wobec miast stanowią tylko niewielki ułamek funduszy zgromadzonych przez Trumpa i Partię Republikańską na kampanię przed wyborami prezydenckimi i wyborami do Kongresu w przyszłym roku.Tylko podczas pierwszych 9 miesięcy bieżącego roku komitet wyborczy Trumpa, wspólnie z Narodowym Komitetem Partii Republikańskiej, zebrał na kampanię przed przyszłorocznymi wyborami rekordową sumę 334 mln dolarów.",,
Kongresmen zastrzelony na imprezie świątecznej,"Członek filipińskiego Kongresu został zastrzelony podczas imprezy świątecznej. Policja przyznaje, że zbrodnia może być kolejną odsłoną rywalizacji politycznej, która w ostatnich latach przybrała krwawą formę.","Do zbrodni doszło w sobotę w mieście Daraga. Rodel Batocabe zakończył rozdawanie prezentów, gdy podszedł do napastnik ukryty w tłumie i zaczął strzelać. Zginął polityk i ochraniający go policjant.Przedstawiciel lokalnej policji przyznał w rozmowie z agencją AFP, że śledczy biorą pod uwagę, że zabójstwo mogło być politycznie motywowane.Ułatwił zadanieOstatnim wpisem polityka w mediach społecznościowych było zaproszenie na rozdawanie prezentów. „Boże Narodzenie jest nie tylko dla dzieci, ale także dla dorosłych. Dzielmy boże błogosławieństwo także z naszymi starszymi braćmi” – zachęcał do udziału w spotkaniu.Batocabe ujawnił ostatnio swoje plany polityczne i oświadczył, że zamierza ubiegać się o urząd burmistrza Daragi w majowych wyborach. Podczas wyborów na Filipinach często dochodzi do rozlewu krwi. Ugrupowania stosują przemoc i zastraszanie wobec swoich rywali, żeby zapewnić sobie zwycięstwo. Dochodzi też do kupowania głosów w kraju, w którym jedna czwarta ludności żyje za mniej niż 2 dolary dziennie.",,
Maciej Wąsik reprezentantem ministra koordynatora służb specjalnych w KNF,"Sekretarz stanu w KPRM Maciej Wąsik ma reprezentować ministra koordynatora służb specjalnych w Komisji Nadzoru Finansowego – potwierdziła nieoficjalnie PAP. Nie oznacza to, że Wąsik – obecny zastępca ministra koordynatora służb specjalnych – straci tę funkcję.","Oficjalne informacje w tej sprawie ma przekazać sama Komisja. Wcześniej informacje o takiej kandydaturze podał „Dziennik – Gazeta Prawna” na swoich stronach internetowych.Według wewnętrznych ustaleń w KPRM minister koordynator służb specjalnych Mariusz Kamiński wskazał Wąsika na swojego reprezentanta i taką informację przesłał KNF – wynika z nieoficjalnych informacji. Nie oznacza to, że zmienia się jego rola w KPRM – nadal będzie zastępcą Kamińskiego.Wprowadzenie przedstawiciela ministra odpowiedzialnego za służby specjalne ma usprawnić przepływ informacji między KNF i tymi służbami.Zgodnie ze zmianami w ustawie o KNF z listopada, wprowadzonymi m.in. po aferze Amber Gold, skład KNF został poszerzony o czterech nowych członków: przedstawicieli premiera, ministra koordynatora służb specjalnych, Bankowego Funduszu Gwarancyjnego oraz reprezentanta prezesa UOKiK. Po zmianach, które weszły w życie 15 grudnia, Komisja Nadzoru Finansowego składa się z przewodniczącego, jego dwóch zastępców i dziewięciu członków – pięciu dotychczasowych było reprezentantami prezydenta, Narodowego Banku Polskiego i trzech ministrów: właściwego ds. instytucji finansowych, właściwego ds. gospodarki i właściwego ds. zabezpieczenia społecznego.Zgodnie z uzasadnieniem członkostwo w KNF z głosem doradczym przedstawiciela ministra – członka Rady Ministrów właściwego do spraw koordynowania działalności służb specjalnych „jest podyktowane koniecznością zagwarantowania bezpieczeństwa Rzeczypospolitej Polskiej i jej obywateli”.Ma też zapewnić szybką identyfikację potencjalnych zagrożeń związanych z funkcjonowaniem rynku finansowego i zwiększyć efektywność działania służb w takich przypadkach. Ma też przyczynić się do skuteczniejszego nadzoru KNF, wynikającego z wymiany informacji nadzorczych oraz informacji pozyskanych w toku działalności operacyjnej służb specjalnych.",,
Trumpowie już mają choinkę. Sezon świąteczny w USA rozpoczęty,"Pierwsza dama USA Melania Trump wraz z prezydentem Donaldem Trumpem przyjęła podarowaną jej w prezencie choinkę bożonarodzeniową. Przywieziona na wozie ciągniętym przez konie 6,5-metrowa jodła pochodzi z Karoliny Północnej.","Prezydencka para odebrała choinkę przed Białym Domem, a w tym czasie orkiestra piechoty morskiej grała tradycyjną świąteczną muzykę. Drzewko trafi do reprezentacyjnej Niebieskiej Sali Białego Domu.Larry Smith, właściciel uprawy jodeł Mountain Top Fraser Fir, z której pochodzi liczące około 25-30 lat drzewko dla pary prezydenckiej, powiedział, że „czuje się, jakby w końcu wygrał Superbowl”. Podkreślił, że jest to wielki zaszczyt nie tylko dla niego, ale i dla całego stanu.Jak wynika z danych Stowarzyszenia Historycznego Białego Domu, to właśnie drzewka z Karoliny Północnej najczęściej – 12 razy – ozdabiały Biały Dom podczas świat Bożego Narodzenia. Na drugim miejscu w tej klasyfikacji jest Pensylwania – 10 razy, a następnie Wisconsin – osiem.Po raz pierwszy drzewko świąteczne zostało ustawione w Białym Domu w 1889 r. za prezydentury Benjamina Harrisona (1889-93). Dekorowanie Białego Domu choinkami stało się corocznym zwyczajem od czasów, kiedy pierwszą damą była Jacqueline Kennedy (1961-63).",,
Bójka pijanych Rosjan? Ukraina o incydencie na Krymie,"– Rosyjskie zarzuty, jakoby Ukraina dążyła do destabilizowania sytuacji na Krymie, są w istocie próbą ukrycia strzelaniny między pijanymi rosyjskimi wojskowymi –  oświadczył Sekretarz Rady Bezpieczeństwa Narodowego i Obrony (RBNiO) Ukrainy Ołeksandr Turczynow. W środę rosyjska Federalna Służba Bezpieczeństwa poinformowała, że Ukraińcy planowali przeprowadzenie na Krymie ataku terrorystycznego.","Jak informuje w piątek agencja Interfax-Ukraina, w komunikacie służb prasowych RBNiO podano, że strona rosyjska 10 sierpnia powiadomiła o wydarzeniach, do których według nich doszło w nocy z 6 na 7 sierpnia. – Takie opóźnienie można wyjaśnić wyłącznie tym, że potrzebowali czasu, aby sfabrykować tak zwane  „dowody” na agresywne działania Ukrainy i ukryć stwarzające zagrożenie przestępstwa własnych podwładnych, a konkretnie strzelaninę między różnymi pododdziałami rosyjskich sił bezpieczeństwa, w których tradycyjnie nadużywa się alkoholu, szczególnie w dni wolne – oświadczył Turczynow. Według niego „w rezultacie tej wymiany ognia zginęli i ranni zostali nie tylko rosyjscy wojskowi, ale także cywile – mieszkańcy Krymu”.W ocenie Turczynowa rosyjskie siły bezpieczeństwa, które starały się ukryć faktyczny przebieg wydarzeń i podsycić antyukraińską histerię, zaczęły rozpowszechniać wersję o ataku sił specjalnych ukraińskiego wywiadu wojskowego i wtargnięciu zbrojnym od strony Ukrainy. Sekretarz RBNiO wyraził przekonanie, że „bezsensowne oskarżenia i groźby pod adresem Ukrainy są rezultatem bezkarności, z której korzysta rewanżystowskie przywództwo Rosji”. FSB oskarża Ukrainę W środę rosyjska Federalna Służba Bezpieczeństwa poinformowała, że Ukraińcy planowali przeprowadzenie na Krymie ataku terrorystycznego, którego celem byłaby krytyczna infrastruktura. Według FSB zlikwidowano tworzącą się ukraińską siatkę szpiegowską i udaremniono próbę przerzucenia innej grupy dywersyjnej na Krym; podczas zatrzymań zginęło dwóch Rosjan. Strona ukraińska zaprzecza zarzutom. Ukraiński prezydent Petro Poroszenko w czwartek zarządził podwyższenie gotowości bojowej ukraińskich sił stacjonujących w pobliżu granicy z Krymem i linii konfliktu w Donbasie.",,
„Rosja wykorzystuje ćwiczenia Zapad do uzyskiwania celów politycznych”,"– To są nietransparentne manewry w związku z tym trzeba je obserwować i Polska oraz NATO to czynią – zapewnił w programie „Minęła 20” wiceminister obrony narodowej Michał Dworczyk, komentując rosyjsko-białoruskie ćwiczenia Zapad 2017. – Nie ma co popadać w przesadny niepokój, ale monitorować sytuację za naszą wschodnią granicą – podkreślił.","Minister zwrócił uwagę, że do końca nie wiadomo ilu żołnierzy weźmie udział w manewrach; Moskwa zapewnia, że liczba nie przekroczy 13 tys., ale eksperci oceniają, że może ich być nawet 100 tys. Nie wiadomo też jaki będzie scenariusz ćwiczeń.– Manewry Zapad, które odbywają się średnio co cztery lata przyzwyczajają nas do tego, że Rosja wykorzystuje również tego rodzaju ćwiczenia do uzyskania celów politycznych. Wkrótce po Zapadzie 2013 nastąpiła agresja na Ukrainę, aneksja Krymu, wcześniej nastąpiła agresja na Gruzję i Osetię Południową – przypomniał.Atak nuklearny na Warszawę Dworczyk zaznaczył, że Zachód musi się pilnie przyglądać tegorocznym manewrom. – Ich charakter, mimo deklaracji Federacji Rosyjskiej, nie jest obronny a wyraźnie ofensywny. W 2009 roku był ćwiczony atak nuklearny na Warszawę – wskazał.– W tym roku te manewry rzekomo mają charakter obronny, ale w rzeczywistości są to typowe działania ofensywne przy wykorzystaniu wielu jednostek powietrzno-desantowych i działań, które są charakterystyczne dla prowadzenia działań ofensywnych – podkreślił. ",,
Prezes TK odpowiada prezes SN: Pani pismo jest bezprzedmiotowe,"Nie ma sporu kompetencyjnego między Sejmem i prezydentem a Sądem Najwyższym – napisała I prezes SN Małgorzata Gersdorf w piśmie do prezes TK Julii Przyłębskiej. Prezes Trybunału odpowiedziała, że zgodnie z prawem „zarówno Prezes Trybunału
Konstytucyjnego jak i Pierwszy Prezes Sądu Najwyższego nie są w żadnym razie
podmiotami uprawnionymi do arbitralnego rozstrzygnięcia w przedmiocie istnienia
sporu kompetencyjnego”.","Jak dodała prezes Przyłębska w odpowiedzi do prezes Gersdorf, „rozstrzygnięcie w tej sprawie stanowi wyłączną kompetencję Trybunatu Konstytucyjnego.” - W tym stanie rzeczy Pani pismo jest bezprzedmiotowe a zawieszenie postępowania następuje z mocy prawa, na podstawie art. 86 ust. I ustawy o organizacji i trybie postępowania przed Trybunałem Konstytucyjnym – podkreśliła.  W środę marszałek Sejmu Elżbieta Witek skierowała do Trybunału Konstytucyjnego wniosek o rozstrzygnięcie sporu kompetencyjnego między Sejmem a Sądem Najwyższym oraz Prezydentem RP a SN. Chodzi m.in. o przepisy konstytucji odnoszące się do podziału władz i powoływania sędziów.  Jeszcze w środę prezes TK poinformowała o zawieszeniu – z mocy ustawy – postępowania przed SN w związku z wnioskiem marszałek Sejmu. Chodzi o wyznaczone na czwartek posiedzenie trzech Izb tego sądu – Cywilnej, Karnej i Pracy – zainicjowane pytaniem I prezes SN Małgorzaty Gersdorf, dotyczącym udziału w składach sędziowskich osób wyłonionych przez KRS w nowym składzie i statusu takich sędziów.  W czwartkowym piśmie prezes Gersdorf do prezes Przyłębskiej I prezes SN poinformowała, że nie istnieje spór kompetencyjny między Sejmem i Prezydentem RP a SN, bo „aktualnie w SN nie toczy się żadne postępowanie objęte wnioskiem Marszałka Sejmu”.",,
Reforma sądownictwa: prezydent Duda spotkał się z przedstawicielami klubów,"Prezydent Andrzej Duda spotkał się w środę z politykami klubów sejmowych. Rozmawiał z nimi nt. projektowanych ustaw o SN i KRS. Jako pierwsi o 13.30 na rozmowę przybyli przedstawiciele klubu PiS. Ponad godzinę później pojawili się członkowie Platformy Obywatelskiej, a następnie – Kukiz '15, Nowoczesnej i PSL.","Szef gabinetu prezydenta Krzysztof Szczerski zapowiedział przed kilkoma dniami, że prezydent spotka się z reprezentantami prezydium każdego klubu parlamentarnego na osobną, godzinną rozmowę. Według Szczerskiego prezydent „oczekuje wkładu poszczególnych partii, ich opinii, ich ocen”, zanim w Sejmie rozpoczną się prace nad zaproponowanymi przez niego ustawami o SN i KRS. Jako pierwsi, o godz. 13.30, na rozmowę z Andrzejem Dudą przybyli przedstawiciele klubu PiS: wicemarszałek, zarazem szef klubu Prawa i Sprawiedliwości Ryszard Terlecki, rzeczniczka PiS Beata Mazurek, szef sejmowej komisji sprawiedliwości i praw człowieka Stanisław Piotrowicz oraz poseł Arkadiusz Mularczyk. Kukiz ’15 o wyborze wyboru KRS-u  Klub Kukiz'15 na spotkaniu z prezydentem reprezentowali wicemarszałek Sejmu Stanisław Tyszka i posłowie Tomasz Rzymkowski, Grzegorz Długi i Jerzy Jachnik. – Prezydent powiedział, że podtrzymuje naszą poprawkę wyboru KRS-u przez 3/5 Sejmu, a nie zwykłą większością – powiedział dziennikarzom Tyszka. – Rozmawialiśmy o tym, jakie będą mechanizmy zabezpieczające. Niewykluczone, że będzie to wskazanie tych osób przez prezydenta, co my jesteśmy w stanie poprzeć ze względu na silną legitymację prezydenta – dodał.  Tyszka podkreślił, że ugrupowaniu Kukiz'15 zależy na tym, żeby debata w sprawie projektów ustaw o KRS i SN była merytoryczna i spokojna.  – Wskazaliśmy na jeden czynnik, który psuje tę debatę, czyli kampanię Polskiej Fundacji Narodowej, która według nas jest nieakceptowalnym nadużyciem władzy – zaznaczył.  Z kolei Długi poinformował, że drugą ważną kwestią omawianą podczas rozmowy z prezydentem był udział obywateli, którzy wskazywaliby sędziów do KRS. Poseł Kukiz'15 podkreślił, że procesy opracowywania ustaw są wciąż otwarte, a kluby zgłaszają swoje uwagi.  ",,
„Polska gospodarka w czołówce europejskiej”. Kolejny kwartał z dużym wzrostem PKB,"Produkt Krajowy Brutto w III kwartale 2018 r. wzrósł o 5,1 proc. 
rok do roku – wynika z flash szacunku Głównego Urzędu Statystycznego. Dane GUS wyglądają szczególnie okazale biorąc pod uwagę przewidywania ekonomistów, którzy uważali, że wynik spadnie zdecydowanie poniżej 5 proc. – Nasza gospodarka ciągle jest w ścisłej europejskiej czołówce – skomentowała wyniki minister przedsiębiorczości i technologii Jadwiga Emilewicz.","Ekonomiści oczekiwali, że w III kwartale gospodarka urośnie o 4,7 proc. rok do roku. Jednocześnie urząd zrewidował szacunek PKB za I kw. 2018. Zgodnie z tymi danymi polska gospodarka urosła do 5,3 proc., nie 5,2 proc. Pełne dane o PKB w III kwartale GUS poda 30 listopada.– To więcej niż oczekiwali analitycy. Te bardzo dobre dane, pokazują, że utrzymujemy imponujące tempo rozwoju. Dowodzą one, że nasza gospodarka ciągle jest w ścisłej europejskiej czołówce. Wzrost ten zawdzięczamy ciągle silnemu popytowi wewnętrznemu – oceniła minister Emilewicz.Minister przedsiębiorczości i technologii zwróciła uwagę, że „tak wysokie tempo” udało się utrzymać mimo pogorszenia koniunktury u naszego głównego partnera – Niemiec, gdzie wzrost PKB rok do roku spadł w trzecim kwartale do poziomu 1,1 proc. wobec 2,1 proc. i 2 proc. w pierwszym i drugim kwartale.Z kolei zdaniem głównego ekonomisty ING Banku Śląskiego Rafała Beneckiego w trzecim kwartale dynamika PKB utrzymała się na wysokim poziomie m.in. dzięki inwestycjom. – Niemniej był to ostatni kwartał z tempem wzrostu PKB powyżej 5 proc. rdr. – zauważa.Zdaniem Beneckiego tempo wzrostu gospodarczego utrzymało się na wysokim poziomie, a dane były wyższe od tzw. konsensusu rynkowego oraz zbliżone – choć też wyższe – do prognozy banku w wysokości na poziomie 4,9 proc.",,
Policja szuka sprawców napadu na kościół. Raniono pięciu zakonników,"Austriacka policja szuka sprawców wczorajszego napadu na jeden z kościołów w Wiedniu. W wyniku ataku rannych zostało pięciu zakonników. Policja podejrzewa, że motywem napaści mógł być rabunek.","Napastników, którzy zaatakowali kościół w dzielnicy Floridsdorf, miało być dwóch. Wobec zakonników użyli tępych narzędzi, a jeden z nich miał mówić z obcym akcentem. Pięciu rannych zakonników jest w szpitalu. Najstarszy spośród duchownych jest w ciężkim stanie z ranami głowy. Wszyscy byli przetrzymywani przez sprawców przez ponad trzy godziny. Kościół został zamknięty, a policja szuka napastników. – Dokładne motywy sprawców nie są znane, ale prawdopodobnie możemy wykluczyć akt terroru. W grę wchodzi szeroki zakres motywów od napadu rabunkowego po akt agresji lub zemsty – mówił rzecznik wiedeńskiej policji Harald Soros. Wcześniej policja informowała, że napastnicy mieli domagać się wydania kosztowności. Kościół, w którym dokonano napadu, to świątynia Zgromadzenia Braci Szkół Chrześcijańskich. Zajmują się oni edukacją młodzieży.",,
Francja broni decyzji o zawróceniu imigrantów do Włoch. Włoskie MSZ: to cios w twarz Europy,"Włochy muszą same zajmować się imigrantami przybywającymi do tego kraju, w myśl unijnego prawa, które nakazuje, by wnioski azylowe były rozpatrywane w kraju wjazdu imigranta – oświadczył Bernard Cazeneuve, szef MSW Francji.","W ostatni weekend służby francuskie nie wpuściły do kraju ok. 200 imigrantów, głównie przybyszów z krajów afrykańskich, którzy po przeprawie do Włoch próbowali dostać się na terytorium Francji przez przejście graniczne w Ventimiglia (Ventimille), niedaleko Nicei.  Szef francuskiego MSW podkreślił, że nie chodzi tu o blokadę granicy. W poniedziałkowej wypowiedzi dla stacji BFM TV bronił decyzji o niewpuszczeniu imigrantów, mówiąc, że Włochy muszą stosować się do tzw. rozporządzenia dublińskiego (Dublin II), zgodnie z którym wnioski azylowe muszą być rozpatrywane w kraju wjazdu imigranta.  – Zasady dublińskie muszą być respektowane. Kiedy do Francji przybywają imigranci, którzy przyjechali przez Włochy i tam się zarejestrowali, należy stosować prawo unijne, a to oznacza, że muszą zostać zawróceni do Włoch – powiedział. – Nie mają prawa do wjazdu (do kolejnego państwa) i muszą się nimi zająć Włochy – dodał.  Wzmocnione kontrole graniczne  Zgodnie z układem z Schengen swobodny ruch jest możliwy między większością krajów UE, jednak Francja i inne państwa, np. Austria, wzmocniły kontrole graniczne, by powstrzymać napływ imigrantów z Włoch – przypomina agencja Reutera. Setki zawróconych z granic imigrantów koczuje od wielu dni na dworcach w Rzymie i Mediolanie. Cazeneuve powiedział, że ok. 15 tys. przybyszów zawrócono na granicy w 2014 r., a w 2015 r. liczba ta drastycznie wzrasta po wprowadzeniu zasady, nakazującej odsyłanie imigrantów ekonomicznych do kraju wjazdu. – To konieczne, aby można było przyjmować tych, którzy są uchodźcami. Potrzebna jest stanowcza polityka – dodał.  – Stoimy w obliczu zjawiska imigracji, którego skala w porównaniu z poprzednimi latami jest bezprecedensowa. Od początku bieżącego roku odnotowaliśmy 8 tys. przypadków przekroczenia granicy, zawróciliśmy do Włoch 6 tys. osób – powiedział minister.    Centra rejestracyjne     Szef MSW oświadczył, że Włochy powinny zgodzić się na koncepcję centrów, w których nielegalni imigranci ekonomiczni i osoby ubiegające się o azyl byliby rozdzielani, rejestrowani i dopiero później rozmieszczani w krajach UE.  O zmianę unijnych przepisów ws. imigracji apelował w niedzielę włoski premier Matteo Renzi. Przekonywał, że po obaleniu libijskiego dyktatora Muammara Kadafiego w 2011 r. odpowiedzialność za setki tysięcy imigrantów, przybywających przez Morze Śródziemne do najbliżej położonych Włoch, powinna ponosić społeczność międzynarodowa. Tylko w 2014 r. przez morze przeprawiło się ok. 170 tys. ludzi – wynika z danych Eurostatu.                                                    Czerwony Krzyż niesie pomoc imigrantom (fot. PAP/EPA/LUCA ZENNARO) „Ci ludzie chcą się dostać do Europy, nie do Włoch”   Renzi zapowiedział, że sprawę omówi z prezydentem Francji Francois Hollande'em i premierem Wlk. Brytanii Davidem Cameronem, gdy odwiedzą Włochy w przyszłym tygodniu. Rząd włoski od dawna twierdzi, że w kwestii imigracji jego europejscy partnerzy zostawiają kraje unijnego południa, w tym Włochy i Grecję, samym sobie i bez skutecznego wsparcia. Szef włoskiego MSW Angelino Alfano sytuację na przejściu granicznym w Ventimiglia nazwał „ciosem w twarz Europy”. – Ci ludzie chcą się dostać do Europy, nie do Włoch – powiedział.  We wtorek w Luksemburgu mają się spotkać ministrowie spraw wewnętrznych państw UE, aby rozmawiać o polityce imigracyjnej.                                                    Frabcuzi nie wpuścili ok. 200 imigrantów (fot. PAP/EPA/LUCA ZENNARO)",,
Iracki duchowny: Rezolucja to za mało; Amerykanów trzeba wydalić w „poniżający sposób”,"Wpływowy szyicki duchowny Muktada as-Sadr oświadczył w niedzielę, że rezolucja irackiego parlamentu, wzywająca rząd do zakończenia obecności obcych wojsk w Iraku nie jest wystarczająca. Wezwał też lokalne i zagraniczne ruchy oporu do zjednoczenia.","– Uważam, że to jest słaba odpowiedź, niewystarczająca w stosunku do naruszenia przez Amerykę suwerenności Iraku i regionalnej eskalacji – oznajmił as-Sadr, kierujący największym blokiem w irackim parlamencie – Sairun. Dodał, że porozumienie z USA o bezpieczeństwie powinno być natychmiast anulowane, ambasada USA powinna zostać zamknięta, a amerykańscy żołnierze wydaleni w „poniżający sposób”. Wskazał, że komunikowanie się z rządem USA powinno podlegać karze. – W końcu apeluję w szczególności do irackich grup oporu i grup poza Irakiem o natychmiastowe spotkanie i ogłoszenie utworzenia Międzynarodowych Legionów Oporu –  dodał w przesłaniu adresowanym do parlamentu. Amerykanom odpowiedział także Hasan Nasrallah, lider Hezbollahu, radykalnej szyickiej organizacji z Libanu. –  Armia USA na Bliskim Wschodzie zapłaci za zabicie irańskiego generała Kasema Sulejmaniego, a amerykańscy żołnierze i oficerowie wrócą do domu w trumnach – oznajmił. Dodał, że usunięcie wojsk USA z regionu jest teraz priorytetem. Nasrallah w przemówieniu, które wyemitowano podczas wiecu w Bejrucie, oświadczył, że odpowiedź na zabicie generała jest obowiązkiem nie tylko Iranu, ale także każdego sojusznika tego państwa w regionie. – But Kasema Sulejmaniego jest wart tyle, co głowa Trumpa i wszystkich amerykańskich przywódców – powiedział. Lider Hezbollahu stwierdził, że ataki na bazy, okręty i personel wojskowy USA na Bliskim Wschodzie będą „odpowiednią karą” za zabicie Sulejmaniego. – Kiedy trumny z amerykańskimi żołnierzami i oficerami zaczną być transportowane (...) do USA, Trump i jego administracja zdadzą sobie sprawę z tego, że naprawdę stracili ten region i przegrają wybory – powiedział Nasrallah. Dodał, że zmusi to USA do wycofania wojsk z Bliskiego Wschodu. Podkreślił, że nie należy atakować amerykańskich cywilów w tym regionie, bo to będzie służyło polityce Trumpa. Dzień śmierci Sulejmaniego Nasrallah nazwał „datą oddzielającą dwa etapy”. – To początek nowego etapu i nowej historii nie tylko dla Iranu czy Iraku, ale także dla całego regionu –  zauważył. USA uznają Hezbollah za organizację terrorystyczną.",,
Polska zgłasza swój pierwszy projekt w ramach PESCO,Polska zgłosiła pierwszy projekt w ramach stałej współpracy strukturalnej w dziedzinie obronności UE (PESCO). Chodzi o centrum zapewniające wsparcie medyczne dla sił specjalnych. Partnerem w projekcie są Węgry.,"Decyzja w tej sprawie, a także o innych projektach ma zapaść podczas wtorkowego posiedzenia unijnych ministrów obrony w Brukseli. Polska jest zaangażowana w kilka projektów PESCO, ale do tej pory sama ich nie zgłaszała. Z założenia w każdym z projektów muszą uczestniczyć co najmniej dwa kraje grupy PESCO. Większość projektów to wspólne przedsięwzięcia od trzech do sześciu państw. Polska już wcześniej zgłosiła m.in. swój udział w największym projekcie, mającym na celu poprawę mobilności wojsk i sprzętu na terenie Wspólnoty. W trzeciej fazie przyjmowania projektów PESCO Warszawa zdecydowała się wyjść z własną inicjatywą. Chodzi o ustanowienie centrum szkolenia medycznego, które miałoby skupiać się na wsparciu sił operacji specjalnych. Polska ma już podwaliny pod ten projekt. W Łodzi działa Wojskowe Centrum Kształcenia Medycznego, gdzie szkolą się medycznie siły specjalne. W ramach PESCO miałoby ono zostać zmodyfikowane, by zwiększyć profesjonalną współpracę w tej dziedzinie uczestniczących państw członkowskich. Każdy z nich jest prowadzony przez grupę uczestniczących państw członkowskich PESCO (członków projektu), koordynowany przez jeden lub kilka krajów (koordynatorów projektu). Członkowie projektu mogą uzgodnić między sobą, czy pozwalają innym uczestniczącym państwom członkowskim na przyłączenie się do projektu lub na jego obserwację. PESCO (permanent structured cooperation) to stała współpraca strukturalna w dziedzinie wspólnej polityki bezpieczeństwa i obrony. Umożliwia państwom członkowskim UE ściślejszą współpracę w zakresie bezpieczeństwa i obrony, wspólny rozwój potencjału obronnego, inwestowanie w te same projekty lub zwiększenie udziału i gotowości operacyjnej sił zbrojnych. 25 państw uczestniczących w PESCO to: Austria, Belgia, Bułgaria, Chorwacja, Cypr, Czechy, Estonia, Finlandia, Francja, Grecja, Hiszpania, Holandia, Irlandia, Litwa, Luksemburg, Łotwa, Niemcy, Polska, Portugalia, Rumunia, Słowacja, Słowenia, Szwecja, Węgry i Włochy.",,
Unijny komisarz ds. budżetu: Trudno będzie już zatrzymać budowę Nord Stream 2,"Unijny komisarz ds. budżetu Guenther Oettinger ocenił w rozmowie z niemieckim tygodnikiem „Der Spiegel”, że wstrzymanie budowy gazociągu Nord Stream 2 byłoby trudne ze względu na zaawansowaną fazę realizacji tego projektu.","– Prawda jest taka, że gazociąg budowany jest od dawna i nie może być już tak łatwo zatrzymany – stwierdził unijny komisarz. Przyznał zarazem, że „nigdy nie był wielkim zwolennikiem Nord Stream 2”. Zdaniem Oettingera, krytykowanie gazociągu przez prezydenta USA Donalda Trumpa nie jest powodem, by wstrzymać jego budowę. Amerykański przywódca zarzuca władzom w Berlinie, że zgadzając się Nord Stream 2 uzależnią Niemcy od rosyjskiej energii. W rozmowie z „Der Spieglem” komisarz ds. budżetu zaapelował również do Gazpromu, by ta rosyjska firma zgodziła się na „uczciwą umowę dotyczącą dalszego użycia istniejących na Ukrainie gazociągów”.",,
"Komorowski – 41 proc., Kaczyński – 31 proc.","Wśród osób deklarujących zamiar głosowania w wyborach prezydenckich 41 proc. poparcia uzyskał kandydat PO Bronisław Komorowski, a 31 proc. kandydat PiS Jarosław Kaczyński – wynika z najnowszego sondażu TNS OBOP ogłoszonego w środę.","Z kolei w ewentualnej drugiej turze wyborów 58 proc. respondentów deklarujących udział w wyborach i mających sprecyzowane preferencje, poparłoby Komorowskiego, a 42 proc. – Kaczyńskiego. 8 proc. to osoby niezdecydowane, kogo poprzeć w drugiej turze.Według sondażu pozostali kandydaci ubiegający się o urząd prezydenta mogą – wśród osób deklarujących udział w wyborach – liczyć na poparcie: kandydat SLD Grzegorz Napieralski – 8 proc.; Janusz Korwin-Mikke (Wolność i Praworządność) – 3 proc.; kandydat PSL Waldemar Pawlak – 2 proc.; Andrzej Olechowski (niezależny wspierany przez SD), Marek Jurek (Prawica Rzeczypospolitej), Andrzej Lepper (Samoobrona) – każdy po 1 proc. 0 proc. poparcie uzyskali Bogusław Ziętek (Polska Partia racy) i Kornel Morawiecki. 12 proc. ankietowanych nie zadeklarowało na kogo w I turze wyborów oddałoby głos.W porównaniu do sondażu z maja, poparcie dla Komorowskiego spadło o 4 punkty proc., grupa osób popierających Kaczyńskiego zmniejszyła się o 2 punkty proc. Natomiast 5-punktowy wzrost poparcia zanotował Napieralski. O 2 punkty proc. poprawiły się notowania Korwin-Mikkego, o 1 punkt proc. spadło poparcie dla Olechowskiego. Notowania pozostałych kandydatów nie zmieniły się.Zdecydowany zamiar udziału w zbliżających się wyborach prezydenckich zadeklarowało 47 proc. ankietowanych. 29 proc. raczej weźmie w nich udział. Na głosowanie zdecydowanie nie wybiera się 10 proc. respondentów, a 8 proc. raczej nie pójdzie do urn. Oznacza to, że poziom mobilizacji wyborców – określany na podstawie odsetka osób, które odpowiedziały „zdecydowanie tak” na pytanie, czy wezmą udział w wyborach – zmniejszył się – w porównaniu z majem – o 7 punktów proc.Z kolei zamiar udziału w II turze wyborów – przy założeniu, że przechodzą do niej Komorowski i Kaczyński – zdecydowanie zadeklarowało 44 proc. ankietowanych, 30 proc. raczej weźmie udział w wyborach w takiej sytuacji, zdecydowanie na głosowanie nie wybiera się 10 proc., a raczej nie pójdzie do urn – 7 proc. Również tu poziom mobilizacji wyborców jest niższy – o 6 punktów proc. – niż przed miesiącem.Wśród ogółu osób, które zadeklarowały udział w II turze wyborów – przy założeniu, że przechodzą do niej kandydaci PO i PiS – Komorowski uzyskał 54 proc. poparcia (o 1 punkt proc. mniej niż w maju), a Kaczyński – 38 proc. (o 1 punkt proc. mniej niż przed miesiącem).TNS OBOP przeprowadził sondaż w dniach 10–15 czerwca, na reprezentatywnej grupie 965 osób od 18 roku życia. Prezentowane wyniki preferencji w I turze dotyczą 735 osób, i po wyłączeniu osób niezdecydowanych jak głosować – 644. Prezentowane wyniki preferencji w II turze, dotycząc 714 osób, i – po wyłączeniu osób niezdecydowanych, jak głosować – 656.",,
„Jesteśmy w recesji”,"– Włochy znalazły się w recesji  – ogłosił minister rozwoju gospodarczego tego kraju 
Corrado Pasera. To pierwsza taka
informacja ze strony przedstawiciela rządu, przekazana w dniu prac w
parlamencie nad programem oszczędnościowym.","– Sytuacja jest gorsza niż się spodziewaliśmy. Jesteśmy w recesji. Popatrzmyna liczby: jesteśmy w stanie recesji – oświadczył Passera w publicznymwystąpieniu w stolicy kraju. Podkreślił, że sytuacja, w jakiej znalazły się Włochy, nie jest ichwiną. Przyczyny – dodał – „pochodzą z zewnątrz”.Wypowiedź ta zbiega się w czasie z prowadzonymi w parlamencie Włoch pracaminad programem oszczędnościowym rządu Mario Montiego, który ma uzdrowićfinanse publiczne. Głosowania nad pakietem odbędą się w najbliższych dniach.Rząd postanowił połączyć je z głosowaniemnad wotum zaufania. Prawica bojkotuje plan oszczędnościowyPodczas czwartkowego posiedzenia Izby, poświęconego pakietowiantykryzysowemu, doszło do kolejnej awantury, wywołanej przez prawicową LigęPółnocną, jedyne ugrupowanie parlamentarne, które nie popiera rządu MarioMontiego. Deputowani Ligi zakłócili obrady głośno protestując przeciwkoplanom przywrócenia gminnego podatku od nieruchomości. Obrady zawieszono, adwóch parlamentarzystów zostało wyrzuconych z sali. Premier Monti zapytany o kontestację ze strony Ligi, których w środę był zkolei świadkiem w Senacie, odparł: – Są rzeczy, które nie robią na mnieżadnego wrażenie; inaczej nie byłbym w stanie pełnić funkcji, jaką mipowierzono. – Będę prosić moich ministrów i podsekretarzy, aby byli zimni i pozbawieniempatii tak jak ja – dodał Monti. Podkreślił, że nie do niego należy ocena„zachowania  parlamentu”. Program, nazwany przez premiera „ratunkiem dla Włoch”, przewiduje około 30mld euro oszczędności, które mają zrównoważyć zadłużenie finansów publicznychw 2013 roku. W poniedziałek odbył się we Włoszech trzygodzinny strajkgeneralny w proteście przeciw temu pakietowi. Związki zawodowe, które wezwałydo akcji, uważają, że rządowa polityka oszczędności w największym stopniudotknie pracowników sfery budżetowej i emerytów. Z kolei rząd oświadczył przed kilkoma dniami, że podejmuje wszystkie te krokiz powodu „skrajnego kryzysu finansowego i gospodarczego” panującego weWłoszech i powtórzył, że założenia programu muszą pozostać niezmienione.",,
Na granicy ma być bezpieczniej. „Chodzi o usprawnienie przepisów”,Planowane zmiany w ustawie o udzielaniu cudzoziemcom ochrony na terytorium RP zmierzają do usprawnienia i przyspieszenia procedur związanych z bezpieczeństwem granic i przeciwdziałaniem nielegalnej migracji – powiedział komendant główny Straży Granicznej płk Marek Łapiński.,"– Uczestniczymy w tym procesie zmian i przedstawiamy własne propozycje. Chodzi o usprawnienie przepisów i przyspieszenie procedur związanych z bezpieczeństwem granic zewnętrznych Unii Europejskiej. Zmiany będą zgodne z prawem europejskim i kodeksem Schengen – powiedział komendant główny SG pytany o przygotowywaną nowelizację. Nie chciał podać innych szczegółów zmian prawnych.    Granica zewnętrzna UE najważniejsza Łapiński podkreślił, że w tym roku głównym celem SG jest ochrona zewnętrznej granicy Unii Europejskiej. – To jest nasza granica z Rosją, Białorusią i Ukrainą. Polscy funkcjonariusze będą również pełnili służbę na zewnętrznych granicach UE w innych krajach – powiedział.  Komendant wskazał, że w 2016 do działań operacyjnych koordynowanych przez unijną agencję Frontex polska Straż Graniczna skierowała ponad 420 funkcjonariuszy, m.in. do Grecji, Bułgarii, Hiszpanii, Włoch i na Węgry. Aktualnie na misjach Fronteksu przebywa ponad 50 funkcjonariuszy.  – Ich misje zgodnie z planem miały zakończyć się z końcem stycznia, ale na wniosek agencji Frontex sprawdzana jest możliwość ich przedłużenia – dodał Łapiński.  Polscy pogranicznicy biorą także udział w misjach poza Fronteksem – na Węgrzech, w Macedonii i Słowenii. – W ubiegłym roku służby tych krajów wspierało 144 funkcjonariuszy. W tym roku to wsparcie będzie kontynuowane – powiedział. Nie ma dużego wzrostu nielegalnej imigracji Komendant podkreślił jednocześnie, że ze statystyk SG nie wynika, aby na polskim odcinku granicy zewnętrznej UE nastąpił znaczący wzrost nielegalnego przekraczania granicy.   W połowie stycznia doradca premiera Węgier Viktora Orbana ds. bezpieczeństwa wewnętrznego Gyorgy Bakondi powiedział, że coraz więcej imigrantów nielegalnie dociera do Polski z Litwy, a tam z Ukrainy przez Białoruś. Dodał, że w ostatnim czasie wzrosła liczba uchodźców na tej trasie.    Błędna interpretacja danych  Statystyki polskiej Straży Granicznej nie potwierdzają tych doniesień. W ocenie Łapińskiego Węgrzy „prawdopodobnie błędnie” zinterpretowali dane statystyczne dotyczące odmów wjazdu na terytorium RP. Według danych na koniec 2016 r. na wjazd do Polski nie zezwolono ponad 118 tys. cudzoziemcom. W 2015 r. było to ponad 53 tys. osób.Jak wyjaśnił, liczba 118 tys. dotyczy odmów wjazdu na całym odcinku granicy i w skali całego roku, a nie jednorazowej sytuacji. – Węgrzy mają inne doświadczenie, bo oni w pewnym momencie mieli na granicy około 50 tysięcy uchodźców – dodał.   Największą liczbę odmów wjazdu do Polski wydano wobec obywateli: Rosji 75,8 tys. osób (w 2015 r. 18,8 tys. osób), Ukrainy – 22,8 tys. osoby (22,4 tys. osób), Tadżykistanu – 8,2 tys. osób (3,1 tys. osób), Białorusi – 3,7 tys. osób (3,4 tys. osób) i Armenii – 3,7 tys. osób (1,2 tys. osób). Najwięcej odmów wjazdu odnotowano na granicy z Białorusią – 88,2 tys. osób (28,2 tys. osób) oraz z Ukrainą – 27,4 tys. osoby (22,5 tys. osób).   Chcą wjechać bez wizy Jak wynika z danych przedstawionych przez Łapińskiego główną przyczyną wydania odmów wjazdu do Polski był brak ważnej wizy lub dokumentu pobytowego – 97,2 tys. przypadków (81 proc. ogólnej liczby odmów). SG w 2016 r. zatrzymała 5,3 tys. obywateli państwa spoza UE, którzy wbrew przepisom przekroczyli lub usiłowali przekroczyć granicę na kierunku do Polski, w tym ponad 2,1 tys. na granicy z Rosją, Białorusią i Ukrainą (zarówno na przejściach granicznych, jak i na tzw. zielonej granicy).",,
"Tragedia w Tatrach. Piorun uderzył w grupę turystów. Kilka osób nie żyje, kilkadziesiąt rannych",TOPR potwierdził informację o czterech ofiarach śmiertelnych w wyniku gwałtownej burzy po polskiej stronie Tatr; to dwoje dzieci i dwie osoby dorosłe - poinformował w czwartek po południu wojewoda małopolski Piotr Ćwik po posiedzeniu sztabu kryzysowego. Jedna osoba zginęła też w słowackich Tatrach. Z kolei osób rannych i poszkodowanych jest już ponad 150.,"Dwoje dzieci i dwie osoby dorosłe zginęły w trakcie gwałtownej burzy, która przeszła przez Tatry. Ratownicy przypuszczają, że uderzenie pioruna nastąpiło bezpośrednio w krzyż stojący na szczycie.– Część osób była tam rażona na pewno bezpośrednio, bo informacje były, że po uderzeniu pioruna ludzie spadali wręcz na stronę południową Giewontu. To rażenie poszło po łańcuchach ubezpieczających wejście na kopułę uderzając wszystkich po kolei. Wyglądało to dramatycznie. Kilkadziesiąt osób leżało tam. Musiały być po kolei identyfikowany ich stan zdrowia – relacjonował naczelnik. Jak dodał transportowanych osób rannych było ponad 40, ale kolejne osoby zgłaszały się samodzielnie do szpitala. Wypadków rażenia piorunami było w dniu dzisiejszym w Tatrach bardzo dużo.– Sprawdzamy jeszcze szlaki, czy nie został ktoś ranny potrzebujący pomocy. Ratownicy zaczynają przemieszczać się do Zakopanego. Ciała ofiar tej tragedii są transportowane w dół różnymi drogami. Śmigłowiec nie mógł już wykonać transportów do Zakopanego – wyjaśnił naczelnik TOPR. Wojewoda małopolski Piotr Ćwik po posiedzeniu sztabu kryzysowego w Zakopanem, poinformował, że akcja ratunkowa trwa, a osoby poszkodowane są płynnie transportowane do szpitali. Najlżej poszkodowani – 89 osób – trafili do szpitala w Zakopanem, pozostali do szpitali w Nowym Targu, Myślenicach, Suchej Beskidzkiej i Krakowie. Nie ma danych o liczbie osób w stanie ciężkim. Jak podkreślił Ćwik, „nie jesteśmy w stanie powiedzieć kiedy akcja się zakończy”. – Ratownicy pozostaną w górach tak długo jak będzie to potrzebne – mówił.– Służby działają i pracują, aby dotrzeć do wszystkich poszkodowanych. Nie wiemy ile osób może być jeszcze w górach – stwierdził.Jak podało słowackie pogotowie górskie Horska Zachranna Slużba (HZS), po tej stronie gór zginęła jedna osoba.Wojewoda poinformował, że około godz. 21.00 do Zakopanego przybędzie premier Morawiecki. Trzy śmigłowce LPR oraz jeden TOPR cały czas są w akcji. Załoga śmigłowca LPR z Krakowa oraz śmigłowiec TOPR transportują poszkodowanych z Hali Kondratowej na lądowisko przy zakopiańskim szpitalu, a trzy pozostałe śmigłowce LPR transportują na swoich pokładach poszkodowanych do innych szpitali w Małopolsce m.in. w Nowym Targu. Część rannych karetkami prosto z lądowiska trafiło do zakopiańskiego szpitala imienia Chałubińskiego. Poszkodowani byli transportowani również do szpitali w Krakowie i Nowym Targu. Jak powiedział IAR kapitan Bogusław Szydło z Komendy Wojewódzkiej Państwowej Straży Pożarnej w Krakowie, wesprzeć akcję ratowniczą jadą również trzy zastępy Ochotniczej Straży Pożarnej z powiatu tatrzańskiego. Do akcji włączył się także GOPR.",,
O mało nie doprowadziła rodziny do bankructwa. Sąd odebrał jej dostęp do kart płatniczych,"Sąd we Włoszech odebrał dostęp do kart płatniczych kobiecie uzależnionej od kompulsywnego kupowania. Do sądu zwróciła się jej rodzina, która stanęła w obliczu groźby bankructwa z powodu jej nałogu.","49-letnia mieszkanka miasta Pawia na północy wydała w krótkim czasie 30 tys. euro na ubrania, buty i torebki – podały włoskie media. Gdy tylko mogła, odwiedzała sklepy w swoim mieście lub jeździła do innych, gdzie kupowała markowe, modne ubrania i akcesoria. Jej najbliżsi podejmowali liczne i bezskuteczne próby, by przekonać ją do tego, by wydawała mniej. Niekontrolowane zakupy stały się jej obsesją, która przerodziła się w uzależnienie, zagrażające bytowi rodziny. To na jej prośbę sąd w Pawii mianował specjalnego opiekuna z zadaniem udzielenia kobiecie pomocy. Jednocześnie sądowo pozbawiono ją dostępu do wszystkich kart kredytowych i bankomatowych. Powyższą decyzję podjęto na podstawie ekspertyzy sporządzonej przez powołanego psychiatrę i psychologa. Jak podkreślono, ma to dać zakupoholiczce szansę na wyleczenie się z uzależnienia.",,
Magdalena Kralka uniknie aresztu? Sąd podjął decyzję ws. listu żelaznego,"Sąd Okręgowy w Krakowie nie uwzględnił wniosku o wydanie listu żelaznego wobec Magdaleny Kralki, podejrzanej o kierowanie grupą przestępczą wywodzącą się ze środowiska pseudokibiców Cracovii. Grupa ta zajmowała się głównie handlem narkotykami – marihuaną i kokainą.","Wniosek o wydanie listu żelaznego wobec Magdaleny Kralki wpłynął do krakowskiego sądu okręgowego na początku września. Pierwszy wniosek został złożony w 2018 r., jednak nie został rozpatrzony ze względu na błędy formalne. Maciej Burda, adwokat podejrzanej, wystąpił o wydanie listu żelaznego dla swojej klientki, zapewniając – według doniesień medialnych – że nie będzie ona utrudniała postępowania i wpłaci 100 tys. zł poręczenia.Teraz sąd okręgowy, podczas niejawnego posiedzenia, odrzucił wniosek o wydanie listu, który pozwala osobie oskarżonej bądź podejrzanej na stawanie przed sądem z wolnej stopy. To oznacza, że osoba ta nie jest zatrzymana ani tymczasowo aresztowana do czasu prawomocnego zakończenia postępowania. List może być wydany tylko na wniosek osoby zainteresowanej.",,
Premier Wielkiej Brytanii do Polaków: chcemy być waszym przyjacielem,„Moje przesłanie dla obywateli Polski i innych krajów UE jest jasne: w nadchodzących latach Wielka Brytania chce być waszym najsilniejszym przyjacielem i partnerem” – napisała w tekście dla PAP brytyjska premier Theresa May.,"W swoim komentarzu szefowa rządu podkreśliła m.in., że „sukces Unii Europejskiej leży w głęboko pojętym brytyjskim interesie, jak i interesie całego świata”. Zapewniła, że „Wielka Brytania jest bezwarunkowo oddana sprawie utrzymania bezpieczeństwa Europy”.   „To bardzo istotny okres w historii relacji Wielkiej Brytanii z Unią Europejską. W tym ważnym momencie moje przesłanie dla obywateli Polski i innych krajów UE jest jasne - w nadchodzących latach Wielka Brytania chce być waszym najsilniejszym przyjacielem i partnerem. Chcemy, aby Unia Europejska i Wielka Brytania doskonale prosperowały obok siebie” – przekonywała.    Jak argumentowała, „podejmując decyzję o opuszczeniu Unii Europejskiej, chcieliśmy pokazać, w jaki sposób powinna działać nasza demokracja”. „Chcemy, abyście zostali”   Pisząc do Polaków dzień po swoim przemówieniu we Florencji, May zaznaczyła także, że zabezpieczenie praw obywateli Unii Europejskiej w Wielkiej Brytanii, w tym miliona obywateli Polski, jest „jednym z jej pierwszych celów podczas tych negocjacji”.   „Wszystkim obywatelom UE mieszkającym w Wielkiej Brytanii powtarzam: chcemy, abyście zostali, cenimy was i dziękujemy za wasz wkład w życie naszego kraju. Jednym z moich pierwszych celów podczas tych negocjacji jest dopilnowanie, abyście mogli tu żyć tak jak do tej pory. Chcę w pełni włączyć nasze porozumienie w sprawie praw obywateli do brytyjskiego prawodawstwa. Nikt nie powinien wątpić w niezależność naszych sądów ani w determinację, z jaką będą stać na straży praw pojedynczych obywateli” - tłumaczyła premier.    Zdaniem szefowej brytyjskiego rządu po Brexicie „naszym zadaniem jest zatem stworzenie nowych ram umożliwiających bliskie partnerstwo gospodarcze, jednak w warunkach nowej, innej równowagi praw i zobowiązań”.        „Nasze życie oczywiście ulegnie zmianie. Zdajemy sobie sprawę z tego, że Wielka Brytania nie może opuścić UE i jednocześnie zagwarantować sobie, że nic się nie zmieni. Nie udajemy, że możemy utrzymać wszelkie korzyści płynące z członkostwa bez zaakceptowania zobowiązań. Chcemy jednak nadal współpracować dla naszego wspólnego dobra” – podkreśliła. „Będziemy trwać przy swoich przyjaciołach”  „Rozwijając te nowe relacje, nie zaczynamy od pustej kartki papieru, jak inni partnerzy negocjujący umowę o wolnym handlu. W dniu wyjścia będziemy mieli takie same przepisy i regulacje jak UE, a zatem pytanie, jakie musimy sobie postawić, budując nowe partnerstwo gospodarcze, nie polega na tym, jak zbliżyć do siebie nasze przepisy i regulacje, lecz na tym, jak będziemy postępować, gdy któraś strona zechce przeprowadzić zmiany” – napisała.   May zapewniła także, że „Wielka Brytania zawsze będzie trwać przy swoich przyjaciołach i sojusznikach w obronie wartości takich jak: wolność, demokracja, prawa człowieka i praworządność”. „Nasza decyzja o wyjściu z Unii Europejskiej w żadnym wypadku nie oznacza odrzucenia tego trwałego zobowiązania i dotyczy to również naszych zobowiązań związanych z bezpieczeństwem Europy” – podkreśliła.     „Wielka Brytania ma największy w Europie budżet na obronę oraz jeden z największych na świecie budżetów na rozwój. Posiadamy bardzo rozbudowaną sieć dyplomatyczną i światowej klasy służby bezpieczeństwa, wywiadu oraz służby odpowiedzialne za egzekwowanie prawa. Chcemy w dalszym ciągu jak najściślej współpracować z UE w zakresie ochrony naszych obywateli, promowania naszych wartości i zapewniania bezpieczeństwa naszego kontynentu i dlatego proponujemy odważne, nowe porozumienie strategiczne tworzące kompleksowe ramy dla przyszłej współpracy w obszarze bezpieczeństwa, egzekwowania prawa i wymiaru sprawiedliwości w sprawach karnych: traktat pomiędzy Wielką Brytanią i UE” – argumentowała brytyjska premier. „Chcemy dać pewność krajom członkowskim”   Szefowa rządu podkreśliła, że „Wielka Brytania jest bezwarunkowo oddana sprawie utrzymania bezpieczeństwa Europy i w dalszym ciągu będzie oferować pomoc oraz wsparcie krajom członkowskim padającym ofiarą agresji, terroryzmu oraz klęsk żywiołowych lub katastrof spowodowanych przez człowieka”.     Jednocześnie zaznaczyła, że wyjście Wielkiej Brytanii z Unii Europejskiej nie odbędzie się kosztem największych beneficjentów netto, w tym Polski.       „Chcemy dać pewność krajom członkowskim, takim jak Polska, jeżeli chodzi o budżet UE. Niektóre żądania w tej sprawie są wygórowane i mało pomocne; możemy ją rozwiązać wyłącznie w ramach porozumienia dotyczącego wszystkich szerszych zagadnień. Nie chcę jednak, aby w wyniku naszej decyzji o wyjściu nasi partnerzy obawiali się, że będą musieli płacić więcej lub że otrzymają mniej w ramach pozostałej części obecnego planu budżetowego, dlatego właśnie powiedziałam jasno, że Wielka Brytania będzie honorować zobowiązania podjęte w okresie naszego członkostwa” – napisała May.                 „Chcemy dać pewność krajom członkowskim”   Premier podkreśliła, że „wszystkie przedstawione cele odzwierciedlają dążenie do stworzenia długotrwałego partnerstwa, dzięki któremu Unia Europejska i Zjednoczone Królestwo będą mogły z sobą współpracować dla wspólnego dobra wszystkich naszych obywateli”.       Jak oceniła, „w naszym wspólnym interesie będzie okres wdrożeniowy, umożliwiający płynne i uporządkowane przejście do tego nowego partnerstwa”. „Jego długość powinna po prostu zależeć od tego, ile czasu zajmie przygotowanie i wprowadzenie w życie nowych procesów, jakie legną u podstaw naszego przyszłego partnerstwa, ale spodziewamy się, że potrwa to około dwóch lat” – szacowała, dodając, że „już poczyniliśmy znaczne postępy”.   „Jeżeli będziemy kontynuować nasze negocjacje w duchu partnerstwa i przyjaźni, jestem przekonana, że będziemy mogli rozwiązać nasze spory szybko i w atmosferze szacunku. Dzięki temu okres ten nie zapisze się w naszej europejskiej historii jako zakończenie relacji lecz jako rozpoczęcie partnerstwa. Będzie początkiem wspólnej przyszłości, gdzie Wielka Brytania i Unia Europejska będą z sobą współdziałać na rzecz pomyślności wszystkich naszych obywateli” – napisała May.     Wielka Brytania rozpoczęła proces wyjścia z Unii Europejskiej 29 marca br. i powinna opuścić Wspólnotę do końca marca 2019 roku.",,
Niemcy mają problem. Migranci wydaleni z kraju wracają,"Jak podaje gazeta „Die Welt”, tysiące osób ubiegających się o azyl powróciło do Niemiec po deportacji z tego kraju. Łącznie  28.283 osób powtórnie stara się o azyl.","Według danych na dzień 30 października 2019 r. w sumie 28 283 osób, które przybyły do Niemiec od 2012 r. i złożyły wniosek o azyl, ale później opuściły kraj dobrowolnie lub w wyniku deportacji, podjęły co najmniej jedną próbę powrotu do tego kraju. Większość z nich – 22 050 – ubiegała się o azyl w Niemczech po raz drugi – wynika z odpowiedzi rządu federalnego na interpelację deputowanego do Bundestagu i przewodniczącego partii Altertnatywy dla Niemiec w Bawarii, Martina Sicherta.   Wśród nich jest 4916 osób, które od 2012 roku już dwukrotnie przyjechały do Niemiec, następnie były deportowane lub wyjechały dobrowolnie, po czym znowu przyjechały i po raz trzeci wystąpiły z wnioskiem azylowym. W przypadku 1023 osób ubiegających się obecnie o azyl, jest to już czwarte podejście, a dla 294 imigrantów – co najmniej piąte  Dane te odzwierciedlają tylko migrantów ubiegających się o azyl i nie uwzględniają deportacji osób przybywających do Niemiec na podstawie wizy pracowniczej lub rodzinnej.  Według danych Federalnego Urzędu Statystycznego w latach 2010-2018 przyjechało do Niemiec 1,78 mln migrantów szukających ochrony.",,
Szef IPN: Wiosną wznowienie prac ekshumacyjnych na Ukrainie,"– Mamy zapewnienie ambasadora Ukrainy, że udzielą nam pełnego poparcia w działaniach na rzecz poszukiwania naszych bohaterów – powiedział w programie „O co chodzi” szef Instytutu Pamięci Narodowej Jarosław Szarek. Ujawnił, że prace ekshumacyjne najprawdopodobniej ruszą wiosną.","Kilka dni temu Ukraina przekazała Polsce formalną zgodę na wznowienie prac ekshumacyjnych przerwanych w 2017 r. Ukraińcy chcą jednak, aby ekshumacje były prowadzone przez ukraińskich badaczy razem z polskimi ekspertami. Jarosław Szarek wyjaśnił, że kilka godzin wcześniej zakończyło się jego spotkanie w tej sprawie z Andrijem Deszczycą, ambasadorem Ukrainy w Polsce.  Szef IPN przyznał, że od deklaracji politycznej do wejścia polskich specjalistów na Ukrainę minie trochę czasu. – Poszukiwania ofiar to jest procedura administracyjna. Mamy zapewnienie ambasadora, który reprezentuje władze Ukrainy, że udzielą nam pełnego poparcia w działaniach na rzecz poszukiwania naszych bohaterów – powiedział gość programu.  Wyjaśnił, że polska uzyskała deklaracje od strony ukraińskiej, że nie będzie utrudniała tego procesu. – Jeżeli możemy mówić o realnym terminie, to jest wiosna – stwierdził Szarek. – Jesteśmy zależni od pogody – przyznał.",,
CBOS: poparcie dla PO spada mocniej niż  dla  PiS,"W maju na PO jest gotowych głosować 27 proc.
zdeklarowanych uczestników wyborów, o 2 punkty procentowe mniej niż w
kwietniu; na PiS – 21 proc., co oznacza spadek o 1 punkt procentowy – wynika z najnowszego sondażu CBOS. Oprócz tych dwóch głównych partii, do parlamentu dostaliby się jeszcze politycy SLD, PSL i Ruchu Palikota.","Jak wskazuje CBOS, maj okazał się kolejnym miesiącem, po kwietniowejprzerwie, spadku notowań rządzącej partii. W ciągu tego roku poparcie dla POspadło aż o 16 punktów.Praktycznie nie zmienił się natomiast wynik PiS – na ugrupowanie to chceobecnie oddać głos 21 proc. potencjalnych uczestników głosowania. Wyjątkowodobrze w maju wypadło natomiast SLD zdobywając 12 proc. zwolenników, o 3punkty więcej niż w kwietniu. To najlepszy od roku wynik tej partii. Według CBOS, gdyby wybory odbywały się już teraz, do parlamentu weszlibyjeszcze przedstawiciele PSL (7 proc., wzrost o 2 punkty) oraz Ruchu Palikota(7 proc., wzrost o 1 punkt). Pozostałe ugrupowania nie zdołałyby wprowadzić swoich posłów do parlamentu.Mimo uwzględnienia w tym miesiącu zmiany w oficjalnej nazwie ugrupowaniaSolidarna Polska i dodania nazwiska jego założyciela Zbigniewa Ziobry,społeczne poparcie dla tej partii nie wzrosło (3 proc., spadek o 1 punkt). W maju swoich zwolenników znalazły jeszcze: Nowa Prawica JanuszaKorwin-Mikkego (2 proc., spadek o 1 punkt) oraz PJN (1 proc.). Co piąty Polak nie wie, co wybraćNiespełna jedna piąta zdeklarowanych uczestników wyborów twierdzi, że niewie, na którą partię oddałaby swój głos (18 proc.). Po ubiegłomiesięcznymwzroście liczby niezdecydowanych wyborców, w maju notujemy ich trzypunktowyspadek.CBOS zwraca ponadto uwagę, że w ciągu ostatnich pięciu miesięcyzainteresowanie czynnym udziałem w życiu politycznym wśród Polakówpraktycznie się nie zmienia. W maju prawie trzy piąte ankietowanychzadeklarowało swój pewny udział w wyborach parlamentarnych (57 proc.). Wporównaniu z kwietniem minimalnie spadła liczba tych, którzy naduczestnictwem w ewentualnym głosowaniu się zastanawiają, nieznacznie wzrósłodsetek odrzucających możliwość pójścia na wybory.Według CBOS, trwające w trakcie prowadzenia sondażu uliczne protesty orazemocjonalne dyskusje i spory związane z głosowaniem nad zmianami w systemieemerytalnym przyczyniły się zapewne do spadku poparcia dla rządzącej partii.Choć nie jest to spadek duży, to jednak jest kontynuacją długofalowego trenduspadkowego. CBOS zauważa, że kwietniowe wyhamowanie tego trendu okazało się tylkochwilowe. Na spadku notowań PO nie zyskuje główna z partii opozycyjnych –PiS, która od początku roku ma praktycznie taką samą liczbę zwolenników. Wmaju poprawiły swój wynik pozostałe partie opozycyjne, w tym szczególnie SLDoraz koalicyjny PSL. Ugrupowaniom opozycji pozaparlamentarnej jak dotąd nieudaje się poprawić swojej pozycji. Badanie przeprowadzono w dniach 10 – 16 maja 2012 roku na liczącej 1017 osóbreprezentatywnej próbie losowej dorosłych mieszkańców Polski.",,
Sondaż CBOS: prezydent i premier liderami rankingu zaufania,"Prezydent Andrzej Duda cieszy się największym 67-procentowym zaufaniem, a premier Mateusz Morawiecki zaufaniem 59 proc. badanych przez CBOS. Największą nieufność budzą Janusza Korwin-Mikke oraz szef PO Grzegorz Schetyna – po 53 proc. wskazań.","Prezydent Andrzej Duda, który przewodzi rankingowi zaufania z 67 proc. wskazań, ma 22 proc. nieufności. Premierowi Mateuszowi Morawieckiemu ufa 59 proc. badanych; 27 proc. wskazuje wobec niego nieufność.Na trzecim miejscu w rankingu zaufania znajdują się: prezes PiS Jarosław Kaczyński (46 proc.) oraz minister sprawiedliwości Zbigniew Ziobro (również 46 proc.). Kaczyńskiemu nie ufa 39 proc. badanych, a Ziobrze 36 proc.Prezes partii KORWiN Janusz Korwin Mikke przy 53 proc. nieufności ma 18 proc. zaufania. Tyle samo wskazań braku zaufania uzyskał w grudniowym sondażu lider Platformy Obywatelskiej Grzegorz Schetyna – 53 proc. Ufa mu 20 proc. badanych.Szefowi MON Mariuszowi Błaszczakowi ufa 42 proc., a nieufność deklaruje 25 proc. respondentów. Wicemarszałek Sejmu Małgorzata Kidawa-Błońska (PO) cieszy się zaufaniem 40 proc. respondentów; nieufność wobec niej deklaruje 22 proc. Wicepremier minister nauki i szkolnictwa wyższego Jarosław Gowin ma 37 proc. zaufania i 24 proc. nieufności. Marszałek Sejmu Elżbiecie Witek, minister kultury i dziedzictwa narodowego Piotr Gliński, wicepremier minister aktywów państwowych Jacek Sasin mają po 31 proc. zaufania. Witek nie ufa 18 proc. badanych, Glińskiemu 21 proc., a Sasinowi – 24 proc.Również szef Wiosny europoseł Robert Biedroń cieszy się 31 proc. zaufaniem, przy 37 proc. nieufności. Liderka Inicjatywy Polska posłanka Barbara Nowacka uzyskała zaufanie 27 proc. badanych, nieufność wobec niej deklaruje 18 proc. Także przewodniczący klubu parlamentarnego KO Borys Budka otrzymał 27 proc. zaufania; 25 proc. zadeklarowało wobec niego nieufność.Minister spraw wewnętrznych i administracji, koordynator służb specjalnych Mariusz Kamiński cieszy się 26 proc. zaufaniem oraz takim samym wskaźnikiem nieufności.Lider Lewicy Razem Adrian Zandberg ma 25 proc. zaufania oraz 18 proc. nieufności. Marszałek Senatu Tomasz Grodzki w grudniu cieszył się zaufaniem 22 proc. ankietowanych, przy 17 proc. nieufności. 22 proc. zaufaniem cieszył się także lider SLD wicemarszałek Sejmu Włodzimierz Czarzasty (przy 25 proc. nieufności).Minister rozwoju Jadwiga Emilewicz miała 19 proc. deklaracji zaufania i 7 proc. nieufności. Nowy lider Nowoczesnej poseł Adam Szłapka otrzymał 13 proc. deklaracji zaufania oraz 6 proc. nieufności.W badaniu CBOS przeprowadzonym między 28 listopada a 5 grudnia uczestniczyło 910 osób – reprezentatywna próba losowa dorosłych mieszkańców Polski. Sondaż był prowadzony metodą wywiadów bezpośrednich (face-to-face) wspomaganych komputerowo (CAPI).",,
Ambasador USA odwiedził zatrzymanego przez Rosjan Amerykanina,Ambasador USA w Rosji Jon Huntsman odwiedził zatrzymanego w Moskwie pod zarzutem szpiegostwa Amerykanina Paula Whelana i rozmawiał telefonicznie z jego rodziną – poinformował Departament Stanu. Wcześniej szef tego resortu Mike Pompeo zażądał od strony rosyjskiej wyjaśnienia przyczyn jego zatrzymania.,"Pompeo oświadczył, że rząd USA będzie domagał się od Rosji bliższych informacji na temat zarzutów postawionych Whelanowi i jego natychmiastowego zwolnienia, jeśli władze rosyjskie ustalą, iż zatrzymanie było bezpodstawne.Rzecznik Departamentu Stanu poinformował, że władze amerykańskie wyraziły za pośrednictwem kanałów dyplomatycznych zaniepokojenie z powodu opóźniania dostępu do Whelana. Rosyjska Federalna Służba Bezpieczeństwa (FSB) oświadczyła w poniedziałek, że jej funkcjonariusze zatrzymali w piątek 28 grudnia obywatela USA Paula Whelana, który „dokonywał aktu szpiegostwa”. Bliższych szczegółów sprawy FSB nie ujawniła. Grozi mu kara od 10 do 20 lat pozbawienia wolności.Rodzina Amerykanina poinformowała, że Whelan to były żołnierz piechoty morskiej, który przybył do Moskwy na ślub swego przyjaciela. Jego brat David powiedział, że w momencie zatrzymania przebywał on w moskiewskim hotelu Metropol, gdzie uczestniczył w przyjęciu weselnym. Dodał, że brat służył m.in. w Iraku i bywał w Rosji wielokrotnie, zarówno z powodów zawodowych, jak i prywatnych.",,
Rosja nie popuszcza gejom,14 działaczy mniejszości seksualnych demonstrujących na placu Czerwonym w Moskwie i w centrum Petersburga zatrzymała policja w dniu inauguracji zimowych igrzysk olimpijskich w Soczi.,"W Moskwie policjanci szybko zatrzymali 10 działaczy, którzy machali tęczową flagą na placu Czerwonym. Policja odmówiła komentarza. Z kolei w Petersburgu czterech aktywistów zostało zatrzymanych po tym, gdy na Wyspie Wasiljewskiej rozwinęli transparent z cytatem z Karty Olimpijskiej, zakazującym każdego rodzaju dyskryminacji. Grupę działaczy szybko otoczyła policja – poinformowała Natalia Cymbałowa, miejscowa działaczka na rzecz społeczności LGBT.W Rosji od lipca ub.r. obowiązuje prawo zakazujące propagowaniahomoseksualizmu wśród nieletnich. Zdaniem krytyków ustawa ta jest takrestrykcyjna i niejasna, że skutecznie zniechęca do wszelkiego wyrażaniapublicznie poparcia dla praw mniejszości seksualnych. Rosyjskie prawozakazuje również organizowania protestów bez pozwolenia władz; uczestnikomtakich zgromadzeń grozi kara grzywny lub więzienia. Kontrowersyjna ustawa ściągnęła na Rosję, gospodarza tegorocznych zimowychigrzysk olimpijskich, krytykę opinii międzynarodowej, wywołała też apele obojkot imprezy ze strony m.in. działaczy gejowskich. Organizacja praw człowieka Human Rights Watch, z siedzibą w Nowym Jorku iWaszyngtonie, potępiła zatrzymania. „Najbardziej niepokojące jest to, że mimo skierowanej na nie uwagi świata władze (rosyjskie) oskarżają coraz więcej osób na mocy nowego prawa i jest ono stosowane na coraz większą skalę” – zaznaczył rzecznik HRW Shawn Gaylord w oświadczeniu. Kilka dni temu HRW opublikowała na portalu YouTube nagranie, na którym widać homoseksualistów bitych, ściganych i zastraszanych w Rosji. Wedługorganizacji nagranie zostało skompilowane z materiałów zamieszczonych w sieci przez samych sprawców. W piątek na stronie startowej wyszukiwarki Google pojawił się rysunekprzedstawiający sylwetki sportowców na tęczowym tle, co odebrano jako protest przeciw dyskryminowaniu mniejszości seksualnych w Rosji. Sama firma odmówiła komentarza, twierdząc, że obrazek powinien mówić sam za siebie.",,
Wicepremier Szydło: „Wyborcza” pokazała stosunek opozycji do Polaków,"– Cała prawda o tym, jaki jest stosunek do Polaków i do programów, jakie zostały zaprezentowane w sobotę, została pokazana w „Gazecie Wyborczej” – mówiła w „Gościu Wiadomości” była premier Beata Szydło. Skomentowała w ten sposób artykuł z najnowszego wydania gazety, zatytułowany „PiS hojnie rozdaje nasze pieniądze”. Obok niego przedstawiono wyliczenia procentowe podwyżek dla wojskowych, pielęgniarek i nauczycieli.","Jak mówiła Szydło, nigdy nie spodziewała się, że będzie powoływać się na „Gazetę Wyborczą”, jednak na jej łamach została „obnażona cała prawda o tym, jak wyglądały i jak będą wyglądać rządy Koalicji Europejskiej”. – Wyśmiane zostały propozycje podwyżek i transferu środków finansowych dla różnych grup społecznych. „Gazeta Wyborcza” nazywa to „rozdawnictwem”, powołując się na podwyżki dla wojskowych, pielęgniarek i nauczycieli – powiedziała wicepremier. – Tym się różnimy. PiS chce, by z owoców wzrostu gospodarczego korzystali wszyscy Polacy, wszystkie grypy społeczne, a politycy KE popieranej przez „GW” szydzą z tego i mówią, że to jest rozdawnictwo – dodała.",,
Niemcy: Ford zlikwiduje 5000 miejsc pracy,"Ford ogłosił że planuje ograniczyć ponad 5000 miejsc pracy w Niemczech w ramach poważnej restrukturyzacji. Dzięki ograniczeniu liczby pracowników, firma może zaoszczędzić nawet 500 mln dolarów.","Rzeczniczka poinformowała, że jest to etap restrukturyzacji, którą Ford ogłosił w styczniu. Firma dąży do likwidacji miejsc pracy poprzez dobrowolne zwolnienia i wcześniejsze emerytury – dodała. Akcja ma objąć wszystkie obszary zatrudnienia, od produkcji po zarządzanie.Dzięki ograniczeniu liczby pracowników, firma może zaoszczędzić nawet 500 mln dolarów. Proces restrukturyzacji przewiduje również potencjalne zamykanie zakładów.Zwolnienia mają sprawić, że amerykańskiemu koncernowi ponownie będzie opłacać się prowadzenie biznesu w Europie.  Ford zatrudnia na Starym Kontynencie około 53 tys. osób, z czego 24 tys. w Niemczech.",,
List gończy za 14 migrantami. Uciekli z zamkniętego ośrodka,Czternastu migrantów wytypowanych do deportacji uciekło z zamkniętego ośrodka dla uchodźców w Kallered pod Goeteborgiem na południu Szwecji – poinformował szwedzki urząd migracyjny Migrationsverket. Wymknęli się w nocy z czwartku na piątek.,"Imigranci wydostali się na zewnątrz, wybijając okno w sali komputerowej w jednym z budynków wchodzących w skład strzeżonego ośrodka.  – To bardzo nietypowa sytuacja, gdy migranci decydują się na ucieczkę z zamkniętego ośrodka. Wyjątkowy jest też fakt, że dotyczy to tak dużej grupy – oceniła rzecznik Migrationsverket Gina Graufelds.  Wezwana na miejsce policja z psami tropiącymi nie zdołała odnaleźć uciekinierów. Od piątku są oni poszukiwani listem gończym w całej Szwecji.  W ośrodku pod Goeteborgiem przebywało 65 imigrantów, którzy mieli być deportowani do swoich krajów, gdyż odrzucono ich wnioski o azyl. Wcześniej nie chcieli dobrowolnie opuścić Szwecji.",,
Horała o przesłuchaniu Kopacz: Zero merytorycznych odpowiedzi. To żenujące,"Była premier Ewa Kopacz zeznawała w charakterze świadka przed komisją śledczą do spraw wyłudzeń VAT-u i akcyzy. – W odpowiedzi na merytoryczne pytania słyszeliśmy tylko „PiS, PiS, PiS” – i tak w kółko – tak o przesłuchaniu byłej premier mówił na antenie TVP Info przewodniczący komisji Marcin Horała.","Przewodniczący komisji przypomniał, że rozwiązania, które chciała wprowadziła Platforma Obywatelska, były niewystarczające. – PO pokazuje JPK (Jednolity Plik Kontrolny – przyp. red.) jako Święty Graal, którym uszczelnili VAT. Jest to rozwiązanie uszczelniające, ale z automatyczną funkcją raportowania, bo to pozawala budować duże bazy danych, na których prowadzona jest analityka – stwierdził poseł PiS. – W wersji uchwalonej przez PO to niczego nie uszczelniało. Mało tego, to rozwiązanie było spóźnione jakieś siedem lat – dodał. Marcin Horała przypomniał również, że taki system, którym obecnie chwali się Platforma już w 2008 r. wprowadziła u siebie Portugalia.  – Taki system w 2008 r. wprowadziła u siebie Portugalia, więc można było w Polsce wprowadzić to dużo wcześniej – zauważa przewodniczący komisji.",,
Rzecznik PO broni Grodzkiego. „Nagonka na marszałka to działalność przestępcza”,"Pełnomocnik marszałka Senatu mecenas Jacek Dubois złożył doniesienie do prokuratury na dziennikarza Radia Szczecin Tomasza Duklanowskiego. To on dotarł do świadków rzekomej korupcji prof. Tomasza Grodzkiego. – Jeśli ujawnione zostały przypadki przekupstwa dawnych pacjentów marszałka Grodzkiego, których celem jest nakłanianie do poświadczenia nieprawdy, donoszenia na marszałka, to moim zdaniem mamy do czynienia z działalnością przestępczą – powiedział portalowi tvp.info rzecznik Platformy Obywatelskiej Jan Grabiec.","Zawiadomienie do prokuratury ma związek z podejrzeniem przestępstwa z art. 128 kk, mówiącego o „usuwaniu przemocą konstytucyjnego organu” i „wywieraniu wpływu na czynności urzędowe konstytucyjnego organu”. Duklanowskiemu może grozić nawet 10 lat więzienia. Czy dziennikarz Radia Szczecin chce przemocą usunąć marszałka stanowiska? – To przekracza granice jakiejkolwiek kontroli ze strony mediów. To działanie na rzecz rządzącej partii przeciwko marszałkowi Senatu. Działalność niebywała, nie do przyjęcia z całą pewnością – stwierdził Grabiec.  Czy docieranie do świadków rzekomej korupcji to działalność nielegalna? – Będzie konferencja prasowa, nie będziemy przeszkadzać – odpowiedział poseł Koalicji Obywatelskiej, który zaczął się oddalać od naszej kamery. Politycy Lewicy nie bronią tak twardo taktyki obrony szefa izby wyższej parlamentu. – Marszałek Grodzki ma prawo bronić się w taki sposób, jaki uważa za słuszny. Trzeba jednak pamiętać, żeby wyważyć narzędzia wytaczane przeciwko dziennikarzom, aby nie zagrozić wolności słowa. Myślę, że są inne narzędzia, np. pozew o ochronę dóbr osobistych. Są mniej inwazyjne niż środki karne – powiedział poseł Lewicy Krzysztof Śmiszek. Czy marszałek Grodzki i jego pełnomocnik nie przesadzili? – Wybrali najbardziej optymalną strategię. To już do rozstrzygnięcia w sumieniu marszałka Grodzkiego – odpowiedział parlamentarzysta Lewicy. Czy ktoś próbuje marszałka Grodzkiego usunąć przemocą? – Ja nie wiem, to są już niuanse prawne. Rozumiem, że pan marszałek podejmuje działania, które jego bronią. Taką przyjęli strategię, linię obrony z mecenasem Dubois  – stwierdził poseł Lewicy Tomasz Trela. – Bardzo zły artykuł został zastosowany. Każdy ma prawo oczerniać drugą osobę, ale musi ponosić za to konsekwencje. Jeżeli sprawa trafi do sądu, to sąd będzie rozstrzygał, która strona ma rację. Nie mieszałbym do tego przepisów o usuwaniu konstytucyjnego organu – mówił natomiast poseł Konfederacji Jakub Kulesza. – Pan Grodzki zamiast walczyć ze świadkami, którzy się zgłaszają, powinien stanąć w prawdzie, z własnymi świadkami i odpowiedzieć na pytanie, czy jest łapówkarzem i koperciarzem, czy uczciwym człowiekiem. Na to pytanie chcemy znać odpowiedź. Dzięki współpracy z CBA i prokuraturą musi być to jak najszybciej wyjaśnione – stwierdził wiceminister cyfryzacji Adam Andruszkiewicz. – Moim zdaniem są to kroki przesadzone. Poza tym dziwię się, że pan marszałek nie składa pozwów w trybie cywilnym. Jeżeli uważa, że naruszone zostało jego dobre imię, to jest droga cywilna, a nie zawiadomienie do prokuratury. Ponieważ droga cywilna jest bardziej skomplikowana od strony prawnej, to próbuje się uzyskać efekt epatowania opinii publicznej, że kieruje się sprawę do prokuratury – powiedział senator PiS Jan Maria Jackowski. – Jako Polak chciałbym, żeby ta sprawa się zakończyła i żeby się zakończyła dobrze. To nie służy Polsce. Słyszałem dzisiaj, że marszałek nie przyjmuje marnej jakości koniaków. Myślę, że to była jego kolejna wpadka –  mówił poseł PiS Robert Telus.",,
Pieniądze są i będą,"5 lat straszenia Polaków „drugą Grecją” nie odniosło oczekiwanych skutków. Co więcej, nastrojów społecznych nie zmieniły też memy o drożyźnie, w których ceny z kosmosu zestawiano z cenami z sufitu. Premier Mateusz Morawiecki zmiany wprowadzane przez rząd nazywa „rewolucją godnościową”, a ta wiecowa retoryka wydaje się ostatecznie gnębić wyznawców ograniczenia konsumpcji owoców wzrostu do stolików w kilku naszpikowanych podsłuchami knajpach. Budżet jest dla większości Polaków pojęciem abstrakcyjnym, jednak już hasło „deficyt budżetowy”, choćby przez domowe analogie, zawsze budziło pewien niepokój. Gdy braki stawały się zbyt duże, mogło się to skończyć odpływem społecznej sympatii do rządu nawet w przypadku podobnego dzisiejszemu ostrego podziału społecznego. Rząd Jerzego Buzka wpadł kilkanaście lat temu w „dziurę Bauca”, co dało ostatnią kadencję rządów SLD, w pewnym sensie determinując też dzisiejszy kształt sceny politycznej. Deficyt bez budżetu również działać musi na wyobraźnię, dając mocne podstawy do opisywania w kampanii wyborczej osiągnięć i planów na kolejną kadencję.","– Nie jest dobrze mamić ludzi różnymi obietnicami, ale jeszcze gorzej jest te obietnice spełniać – mówił w 2015 roku prof. Leszek Balcerowicz. Jego słowa cytuje portal NaTemat w opublikowanym niedługo po wygranych przez PiS wyborach tekście zatytułowanym „Dlaczego PiS puści nas z torbami? Grecy zanim zbankrutowali, dostawali 400 zł na dziecko”. Na grecką ścieżkę miała też, według autora tekstu Tomasza Molgi, wprowadzić nas choćby podwyżka płacy minimalnej. We wcześniejszej kampanii wyborczej premier Ewa Kopacz „drugą Grecją” straszyła Polaków chcących wybrać Prawo i Sprawiedliwość. Mało kto już pamięta, że jeszcze wcześniej, już w trakcie wyborów prezydenckich w 2010 roku, tego straszaka wobec Jarosława Kaczyńskiego użył sam Donald Tusk. – Chcę powiedzieć z pełną odpowiedzialnością, bylibyśmy dzisiaj Grecją środkowowschodniej Europy, gdybyśmy posłuchali choćby jednej rady Jarosława Kaczyńskiego. Musieliśmy wtedy postawić twarde zapory przeciwko rozmaitym roszczeniom – mówił Tusk na zjeździe Platformy Obywatelskiej w czerwcu 2010 roku. Straszeniem od lat zajmował się też główny ekonomista Platformy, Andrzej Rzońca, zapowiadający na bieżący rok 100 mld złotych deficytu. Jeszcze w 2016 roku Rzońca zapowiadał, że jeśli program Morawieckiego zostanie zrealizowany, zostanie on zapamiętany jako polityk, który „zakończył polski cud gospodarczy”.  Jednak ze wszystkich proroków finansowej apokalipsy najlepiej, również dzięki TVP Info, zapamiętamy Jacka Rostowskiego, mówiącego, ze „pieniędzy nie ma i nie będzie”. Wygląda na to, że są i szczęśliwie jeszcze jakiś czas będą. A jakby tego było, mamy jeszcze obniżkę podatków, tym razem dotyczącą o wiele szerszej, niż wcześniej, grupy społecznej. Rostowski w tej chwili zapewne bardziej martwi się zapowiedzią wniosku o postawienie go, razem z jego następcą Mateuszem Szczurkiem oraz dwójką premierów – Donaldem Tuskiem i Ewą Kopacz, przed Trybunałem Stanu. Co w tej chwili nie jest prawdopodobne, bo właściwie na starcie wyklucza to sejmowa arytmetyka, zawsze może wisieć nad człowiekiem jako wieloletni straszak. Oburzona na takie zakończenie prac komisji do spraw afery VAT Ewa Kopacz wie o tym dobrze, jej partia latami zapowiadała analogiczne represje wobec Zbigniewa Ziobry, co zresztą również się nie udało. Ba, Trybunał Stanu dla wielu polityków PiS, z Andrzejem Dudą na czele, marzy się wielu działaczom opozycji do dziś. To, co kiedyś dało Platformie wygraną wraz z łzami Beaty Sawickiej, zaś jeszcze w wyborach samorządowych zapewniło sukces Hannie Zdanowskiej, raczej nie zadziała w przypadku mało lubianych polityków Platformy. Może natomiast wywołać złość na broniących ich kolegów i zmobilizować ten elektorat, który po czterech latach rządów PiS może nie jest już tak bardzo pro-pisowski jak w 2015 roku, ale dobrze pamięta, dlaczego dość miał premier Kopacz i jej gabinetu. Kiedy premier ogłasza zrównoważony budżet, Platforma, zamiast świętować porozumienie w sprawie list do Senatu, na głowie ma awarię w warszawskiej oczyszczalni ścieków. Poza katastrofą ekologiczną, której rozmiar maleje wraz ze wzrostem niechęci do rządu obserwującego to wydarzenie, mamy jeszcze kilka innych aspektów, które mogą okazać się trochę bardziej niewygodne. Jest oczywiste, że, tak jak w przypadku nie tak przecież odległego zanieczyszczenia wód w Gdańsku, władze stolicy nie będą miały na głowie organizacji ekologicznych. Te albo patrzą w tej chwili na płonącą Amazonię, gdzie ich sponsorzy mają zdaje się trochę do ugrania albo tłumaczą, że nic takiego się nie dzieje, a co wpadnie do wody, to się rozpuści. Inni obrońcy świętego spokoju władz ratusza zwrócą uwagę, że jeszcze za prezydentury Lecha Kaczyńskiego był to stan normalny. Miną się przy tym z prawdą, ponieważ ścieków było wówczas mniej i były one częściowo oczyszczone. Przy okazji demonstrują oni zresztą fatalną znajomość historii Warszawy, ponieważ umyka im udział we władzy wszystkich innych prezydentów, z pierwszą kadencją poprzedniczki Trzaskowskiego, Hanny Gronkiewicz-Waltz, włącznie. Jednak poza brudną wodą, która zapewne mieszkańców miast znajdujących się nad Wisłą poniżej stolicy martwi w tej chwili najbardziej i którą trzeba się zająć, pozostają jeszcze niewygodne pytania. Choćby o to, czy normalne jest, by jeden z droższych obiektów tego typu (ponad trzy miliardy złotych) ulegał tak dramatycznej awarii raptem sześć lat po otwarciu. A także o to, czy mający pod opieką oczyszczalnię urzędnicy z politycznego nadania są wystarczająco kompetentni i nie traktowali dotąd powierzonego im przedsiębiorstwa wyłącznie jako politycznego łupu, tak samo zresztą, jak według niektórych głosów traktowany jest od lat cały warszawski MPWiK? I wreszcie chyba najpoważniejsza kwestia – zatajenie informacji o awarii przez pierwsze godziny jej trwania. Zarówno przed mieszkańcami, jak i stosownymi instytucjami państwa, którym utrudniono w ten sposób nie tylko oszacowanie skali problemu, lecz również podjęcie stosownych działań naprawczych. Które zresztą, choćby ze strony wojska, Rafał Trzaskowski odrzuca nawet teraz. Tak, jakby chodziło o drobny, lokalny problem. Pokazuje to nie tylko arogancję władzy, wzmocnioną jeszcze arogancją stolicy, lecz również podejście przynajmniej części opozycji do państwa i jego instytucji. Kiedy tylko, a dzieje się to przecież werdyktem wyborców, przechodzą one pod kontrolę innego politycznego rozdania, przestają być partnerem – nawet w sytuacji kryzysowej. Traktowane są wyłącznie jako niepotrzebne, męczące obciążenie, zło konieczne lub jeszcze gorzej, z którym nie należy dzielić się informacjami i nie wypada prosić o pomoc. Przypomina to, oczywiście z zachowaniem proporcji, to luźne skojarzenie, relacje premiera Donalda Tuska i jego ministrów z Lechem Kaczyńskim w czasie kohabitacji 2007 – 2010. Co nie sprowadzało się przecież do sporów o samolot i szerzej, o rolę głowy państwa w polityce zagranicznej, lecz przecież uderzały, z winy Platformy, w sprawy bezpieczeństwa kraju. Przypomnijmy, że ekipa Tuska topiła plany tarczy antyrakietowej głównie dlatego, że obawiano się, że ewentualny sukces zostanie przez opinię społeczną przypisany prezydentowi Kaczyńskiemu. Premier Morawiecki podjął decyzję o budowie wodociągu, który pozwoli obejść skutki awarii. Po okresie lekceważenia dramatu i żarcików, władze stolicy zgodziły się na rządową propozycję i pomoc wojska. W pamięci zostaną jednak reakcje w rodzaju wpisu Kamili Gasiuk-Pihowicz: „Gdy politycy PiS biadolą nad awaryjnym zrzutem ścieków do Wisły z warszawskiej oczyszczalni Czajka – warto przypomnieć, że to inwestycja sfinansowana ze środków unijnych. To właśnie na tak ważne inwestycje Polska, z winy rządu PiS, może stracić pieniądze w nowym unijnym budżecie.” Zabawniejszej puenty tego mało zabawnego wątku nie będę nawet próbował wymyślić.",,
Papież: wykorzystajmy czas Wielkiego Postu do wewnętrznego oczyszczenia,"Papież zaapelował, by wykorzystać czas Wielkiego Postu do wewnętrznego oczyszczenia, które pozwoli odczuć obecność Boga w naszym życiu. Franciszek spotkał się z wiernymi na południowej modlitwie Anioł Pański na Placu św. Piotra.","W krótkiej katechezie Ojciec Święty nawiązał do opisanej przez św. Łukasza Ewangelistę sceny kuszenia Jezusa przez diabła na pustyni. Powiedział, że obecnie ludzie narażeni są na podobne pokusy.  – Dążąc do zaspokojenia własnej próżności, można stracić godność i ulec bożkom pieniądza, sukcesu i władzy – mówił Franciszek. Dodał, że zamiast ulegać iluzjom, iż osiągniemy w ten sposób szczęście, należy skupić się na życiu wewnętrznym, wierze w Boga i Jego miłosierdzie.  Po modlitwie papież życzył wiernym, by Wielki Post przyniósł im oczekiwane owoce. W niedzielę o 16.00 papież i pracownicy Kurii rzymskiej rozpoczynają w Aricci pod Rzymem rekolekcje. Potrwają one do piątku, a prowadzić je będzie na prośbę Franciszka opat benedyktyńskiego opactwa w Toskanii Bernardo Francesco Maria Gianni.",,
Rosja idzie w zaparte ws. zestrzelenia malezyjskiego boeinga nad Ukrainą,"Rosja konsekwentnie zaprzecza, by była odpowiedzialna za zestrzelenie malezyjskiego boeinga 777 nad Ukrainą w 2014 roku. Holenderscy śledczy dowiedli, że pocisk, którym zestrzelono pasażerski samolot, pochodził z brygady przeciwlotniczej rosyjskiego wojska.","Szef holenderskiego MSZ Stef Blok wezwał Rosję do uznania wyników dochodzenia podczas spotkania Rady Bezpieczeństwa ONZ poświęconego Ukrainie.Sprzeciwił się temu stały przedstawiciel Rosji przy ONZ. – Nikt nie ma prawa posługiwać się w rozmowach z Rosją językiem ultimatum – oświadczył ambasador Wasilij Nebenzja. Dodał, że konkluzje holenderskich śledczych nie mogą zostać uznane przez Moskwę. Określił je mianem „bezpodstawnych”.Stronę holenderską poparła ambasador USA przy ONZ Nikki Haley. Podkreśliła przy tym, że Rosja bezsprzecznie eskalowała konflikt na Ukrainie.",,
Guy Verhofstadt uwikłany w aferę „Paradise Papers”. „To polowanie na czarownice”,"Szef liberałów w PE Guy Verhofstadt jest powiązany z „Paradise Paper”, czyli ujawnionymi niedawno dokumentami z rajów podatkowych  – podał portal Politico Europe. Belgijska firma Exmar, w której władzach zasiadał polityk, miała spółkę offshore na Bermudach.","Informacje dotyczące Verhofstadta zostały ujawnione przez skrajnie lewicową Partię Robotniczą Belgii (PVDA). Były premier Belgii zasiadał w radzie dyrektorów grupy Exmar w latach 2010-2016. Roczne sprawozdanie tego przedsiębiorstwa żeglugowego pokazuje, że zarabiał tam 60 tys. euro na rok. W radzie dyrektorów był również były ambasador USA w Belgii Howard Gutman. W dokumentach „Paradise Papers”  wspomina się firmę córkę Exmar – Exmar Offshore, zarejestrowaną na Bermudach. Została ona ustanowiona w 1997 r. i miała świadczyć usługi związane z energetyką.Prezes grupy Exmar Nicolas Saverys opisuje Exmar Offshore jako oddzielną, ale powiązaną firmę inżynieryjną z siedzibą główną w Houston w Teksasie. Według niego zakres działalności firmy z siedzibą na Bermudach jest bardzo ograniczony i jest to „spółka uśpiona”, która wykonuje minimalne czynności. Według raportów rocznych, na które powołuje się Politico, Exmar Offshore poza spółką na Bermudach i główną spółką w USA ma jeszcze oddział w Luksemburgu oraz spółkę w Belgii.",,
Prezydent: stan wojenny jest dziś często bagatelizowany,"Stan wojenny jest dziś często bagatelizowany; także po to, by umniejszyć zbrodniczość działań tych, którzy wtedy prześladowali polski naród i prześladowali tych, którzy władzy komunistycznej mówili „nie” – powiedział w piątek wieczorem w Warszawie prezydent Andrzej Duda.","W piątek, w 38–lecie wprowadzenia stanu wojennego w Polsce, prezydent zapalił na pl. Piłsudskiego jeden ze zniczy ułożonych w symboliczny krzyż na pamiątkę ofiar stanu wojennego. Uroczystość, która odbyła się przed krzyżem papieskim, upamiętniającym pierwszą pielgrzymkę do ojczyzny papieża Jana Pawła II w czerwcu 1979 r., zorganizował IPN. Instytut od kilku lat, wieczorem 13 grudnia, prowadzi akcję „Ofiarom Stanu Wojennego. Zapal Światło Wolności”. Inicjatywę tę i obchody upamiętniające wszystkich, którzy stracili życie lub ucierpieli z powodu stanu wojennego, podjęto w piątek w całej Polsce.– Władze komunistyczne w swojej naturze miały zbrodniczość i posługiwały się zbrodnią od samego początku, od swojego zarania, od 1945 roku, kiedy z sowieckiego nadania zaczęli rządzić w Polsce; kiedy mordowali wszystkich niepokornych, którzy się sprzeciwiali; mordowali żołnierzy wyklętych, tych, którzy chcieli wolnej Polski i sprzeciwiali się komunistycznemu zniewoleniu – mówił prezydent. „Wojciech Jaruzelski i jego kamraci wypowiedzieli wojnę Polakom”13 grudnia 1981 r. – jak przypomniał – „Wojciech Jaruzelski i jego kamraci wypowiedzieli wojnę Polakom”. – Chcieli i domagali się pomocy ze Wschodu od sowieckiego Związku Radzieckiego; domagali się pomocy innych państw bloku socjalistycznego, sowieckiego, ale jej nie dostali. W związku z powyższym postanowili sami rozprawić się z narodem. Tylko chwilowo im się to udało – powiedział Duda. Podkreślił, że władze komunistyczne internowały i aresztowały tamtej grudniowej nocy i w późniejszych dniach prawie 10 tys. ludzi z opozycji niepodległościowej.– Niestety byli tacy, którzy wtedy za wolną Polskę, za swoje głębokie przekonania, swoją wolę odzyskania wolności, suwerenności, niepodległości przez polskie państwo, zapłacili życiem – powiedział przywołując m.in. pacyfikację kopalni „Wujek”, podczas której śmierć poniosło dziewięciu górników.– W czasie trwania stanu wojennego i po nim, aż do 1989 roku, ta liczba ofiar szacowna jest w sumie na ponad 120. Wśród nich uczniowie, studenci, robotnicy, inteligencja, księża – wszystkich łączyła jedna myśl o wolnej, suwerennej Polsce; myśl o życiu swobodnym, wolnym, o tym, żeby podstawowe prawa były przywrócone w naszym kraju. To była ta myśl o niezgodzie na wszystko to, co niosła ze sobą komunistyczna rzeczywistość. Oddajemy im dzisiaj hołd – powiedział prezydent. „Trzeba pamiętać również o ofierze tych, którzy nie zginęli”Prezydent przypomniał postać m.in. Emila Barchańskiego – 17-letniego ucznia LO im. Mikołaja Reja w Warszawie, który uczestniczył w działalności opozycyjnej. 3 czerwca 1982 r. zaginął on w niewyjaśnionych okolicznościach nad Wisłą; dwa dni później jego ciało wyłowiono z rzeki.– Zamordowany przez nieznanych do dzisiaj sprawców. To „nieznanych sprawców” było charakterystycznym wtedy określeniem, że ktoś został zamordowany przez komunistycznych oprawców, przez Służbę Bezpieczeństwa, skrytobójczo” – zauważył Duda. Zaznaczył, że trzeba pamiętać również o ofierze tych, którzy nie zginęli, ale cierpieli, którym złamano plany życiowe, których uwięziono, zepchnięto na margines życia. Takimi osobami – jak mówił prezydent – byli m.in. podchorążowie Wyższej Oficerskiej Szkole Pożarniczej w Warszawie, którzy „strajkowali, bo nie chcieli być zmilitaryzowani i – jak się obawiali – wysłani przeciwko swym współobywatelom”. – Wyrzucono ich ze szkoły, spacyfikowano strajk, prześladowano, złamano kariery, życie – mówił Duda.– To są właśnie w całej swojej sumie ofiary stanu wojennego dziś często bagatelizowanego – podkreślił. – Bagatelizowanego także po to, by umniejszyć zbrodniczość działań tych, którzy wtedy prześladowali polski naród i prześladowali tych, którzy władzy komunistycznej mówili „nie” – oświadczył prezydent. – Dlatego musimy pamiętać, bo to niezwykle ważna karta naszej historii, a wszyscy, którzy wtedy stawali walcząc o wolną Polskę, walcząc przede wszystkim o wolność nas Polaków, są zapisanymi w naszej historii – mam nadzieję – na wieczne czasy jako bohaterowie – podkreślił Andrzej Duda.Akcja społecznoedukacyjna „Ofiarom stanu wojennego. Zapal Światło Wolności” polega na zapaleniu wieczorem 13 grudnia w oknach domów, mieszkań oraz urzędów światełek lub świec. Okolicznościowe świece lub światełka związane z akcją IPN „Ofiarom Stanu Wojennego. Zapal Światło Wolności” można było zobaczyć w piątek wieczorem m.in. w Pałacu Prezydenckim, a także w Kancelarii Prezesa Rady Ministrów oraz w Sejmie i Senacie.",,
„Je*** PiS” po rosyjsku na lewicowym „marszu równości” w Płocku,"W sobotę pod hasłem „Płock napędza równość!” odbył się pierwszy w tym mieście marsz równości, zorganizowany przez środowiska LGBT. Marsz poprzedzony był spotkaniem z europosłami, którego tematem – jak poinformowali organizatorzy – było m.in. „wsparcie, jakiego Parlament Europejski mógłby udzielić w przeciwdziałaniu nienawiści i przemocy wobec osób LGBT w Polsce”. Jeden z uczestników marszu – aktywista Aleks Polak – pojawił się na wydarzeniu przyozdobiony przypinką o nienawistnej treści, choć dla niepoznaki zapisanej po rosyjsku.","Przypinka, którą na to pokojowe, mające przeciwdziałać nienawiści wydarzenie, założył Aleks Polak opatrzona była tekstem „Je*** PiS” zapisanym cyrylicą. Aktywistę z przypinką uwieczniła posłanka Joanna Scheuring-Wielgus, która opublikowała swoje zdjęcie na portalu społecznościowym Twitter. Aleks Polak ostatnio zasłynął jako organizator protestu w sprawie dymisji abp. Marka Jędraszewskiego. Jak o popularnym od niedawna aktywiście pisze „Gazeta Wyborcza”, „W przestrzeni publicznej pojawił się jednak znikąd. A działać zaczął dlatego, że ksenofobia, mowa nienawiści oraz dyskryminacja budzą w nim frustrację i potrzebę działania”.Wcześniej aktywista zorganizował również wydarzenie „Warszawa przeciw przemocy – solidarni z Białymstokiem”. Przy okazji tego wydarzenia opublikował na Facebooku 10 punktów, które jego zdaniem, powinny znaleźć się w programie partii politycznej, na którą jest gotowy zagłosować. W tym manifeście politycznym pod hasłem „StopPedofilii” – używanym przez autorów obywatelskiego projektu ustawy przeciw pedofilii, nękanych przez zwolenników ideologii LGBT – domagał się „obowiązkowej edukacji seksualnej wg standardów WHO”, co, jak podkreśla wielu ekspertów i komentatorów, oznaczałoby wczesną seksualizację dzieci.Pod hasłami świadomego rodzicielstwa domagał się finansowania przez podatników antykoncepcji, również dzieciom powyżej 15 roku życia. Z kolei ochronę życia najsłabszych określił mianem „religijnego fundamentalizmu”. Aktywista domagał się również m.in.: rozszerzenia katalogu poglądów penalizowanych przepisem o zakazie propagowania totalitaryzmu o „dyskryminację ze względu na płeć, wiek, niepełnosprawność, orientację seksualną, tożsamość płciową, przynależność etniczną czy status majątkowy” i jednocześnie zniesienia karalności obrazy uczuć religijnych.Aleks Polak jest synem muzyka i kompozytora Sidneya Polaka (właśc. Jarosław Marek Polak) – znanego przede wszystkim z gry w zespole T.Love. Studiował m.in. w Instytucie Filozofii Wydziału Filozofii i Socjologii UW oraz w Collegium Civitas w Warszawie. W okresie studiów uczestniczył w seminariach i wykładach m.in. Rafała Trzaskowskiego, Jacka Kozłowskiego, Piotra Łukasiewicza, Tomasza Stryjka i Przemysława Witkowskiego.",,
"Duda w Białym Domu, Trzaskowski na paradzie, Pereira na meczu","Spotkanie prezydentów Polski i USA, bardzo ważne umowy i potwierdzenie bliskich i wyjątkowych relacji polsko-amerykańskich – to jest prawdziwa polityka! Chciałoby się napisać – reszta się nie liczy, ale to nie prawda. Choć nic nie przebije sukcesów polskiej dyplomacji, to trudno byłoby zapomnieć o naszych krajowych politycznych ekscesach: Paradzie Równości, koszulce z numerem 88 czy zakupach Ryszarda Petru.","Sobota. Parada z bluźnierstwem Platforma Obywatelska przejęła resztę posłów z masy upadłościowej Nowoczesnej. Niestety nie z całym dobrodziejstwem, czyli bez długu tej partii wynoszącego około 2 mln złotych. – Z tej drogi nie ma odwrotu, tylko w jedności jest siła – powiedział tego dnia Grzegorz Schetyna, szef PO i nieformalny lider opozycji. W ostatnich sondażach Nowoczesna miała zwykle około 2 proc. poparcia, czyli w granicach tzw. błędu statystycznego, zatem istotnie „jest moc”. Klub poselski obu połączonych partii będzie się nadal nazywał tak samo zabawnie: POKO, więc nawet N z Nowoczesnej w nim nie zostanie. Przez Warszawę przeszła Parada Równości pod patronatem i z aktywnym udziałem samego prezydenta stolicy Rafała Trzaskowskiego. Na paradzie pojawiły się postulaty adopcji dzieci przez pary jednopłciowe a także, przyjmowania imigrantów. Dowiedzieliśmy się również jak wygląda szacunek i tolerancja: jedna/jeden z uczestników/uczestniczek parady (płeć trudna do ustalenia) powiedział/a wprost do kamery, to co myślało i czuło zapewne wielu innych uczestników parady: – Czekam, aż wszystkie stare k***y głosujące na PiS wymrą i w końcu władza trafi w normalne ręce. Skandalem stała się tzw. otwierająca paradę „mszy ekumeniczna” z udziałem m. in. koncelebranta w durszlaku na głowie z Kościoła Latającego Potwora Spaghetti. Prześmiewczą mszę rzecznik episkopatu Polski ks. dr Paweł Rytel-Adamik określił jako noszącą znamiona bluźnierstwa. Rafał Trzaskowski z kolei mówił, że „naszym obowiązkiem jest być przy tych mniejszościach”. Niedziela. Rodziny na marszu, Petru na zakupachW niedzielę w stolicy i 130 innych polskich miasta odbył się „Marsz dla Życia i Rodziny”. W warszawskim marszu pod hasłem „Nie pozwól na demoralizującą seksedukację w warszawskich szkołach” udział wzięło, według jego organizatorów, ok. 20 tys. osób. Łącznie, według organizatorów, we wszystkich polskich miastach demonstrowało swoje przywiązanie do wartości chrześcijańskich nawet 200 tys. osób.Niektórym jednak nie w smak marsze ani niedzielny wypoczynek, bo muszą właśnie w niedzielę wydać zarobione pieniądze. Ryszard Petru postanowił wybrać się tego dnia na zakupy do Niemiec. Chciał w ten sposób udowodnić, że Polska traci na zakazie handlu w niedzielę, ponieważ podobnie jak on, wszyscy Polacy jeżdżą wtedy do sklepów za Odrę. Ryszard Petru jednak odbił się od drzwi niemieckiego centrum handlowego, które było zamknięte, ze względu na Zielone Świątki… Jak ktoś nie ma szczęścia to partię straci, dotacji nie rozliczy i nawet zakupów w Niemczech nie zrobi… Poniedziałek. Osiemdziesiąty ósmy poziom szaleństwa– Prawo i Sprawiedliwość gwarantuje, że w Polsce nie będzie podatku katastralnego. Wprowadzenie go doprowadziłoby do wywłaszczenia ogromnej części Polaków z wszelkiego rodzaju własności odnoszących się do nieruchomości – powiedział  prezes PiS Jarosław Kaczyński. Podatek katastralny to koncepcja połączona z decentralizacją Polski, którą propagują środowiska opozycyjne. Również w tzw. „21 tezach samorządu” podpisanych 4 czerwca w Gdańsku przez m. in. Donalda Tuska, Rafała Trzaskowskiego i Aleksandrę Dulkiewicz, pojawiło się żądanie wolności podatkowej dla samorządów – samodzielnego ustalania ich wysokości. Na Stadionie Narodowym w ramach eliminacji Mistrzostw Europy w piłce nożnej spotkały się drużyny Polski i Izraela. Mecz przebiegał w spokojnej, przyjaznej atmosferze a nasza reprezentacja wygrała 4:0. I w ogóle nie byłoby się czym zajmować w Politycznym Przeglądzie Tygodniowym, gdyby nie numerologia… W sieci pojawiło się zdjęcie redaktora naczelnego portalu tvp.info Samuela Pereiry kibicującego polskiej drużynie. Znany dziennikarz miał na sobie koszulkę z numerem 88 (to rok urodzenia Pereiry). I się zaczęło! Bo jak to tak? 88? Właśnie 88? Przecież każdy wie, że 88 nie można, że to cyfry faszystowskie, że to antysemityzm. Sprawą zajęła się nawet „Rzeczpospolita” i niemal wszystkie media związane z opozycją. Czekamy na obywatelski projekt ustawy zakazującej używania liczby 88 na wydrukach, koszulkach i w obliczeniach a także obowiązkowej zmiany numerów PESEL wszystkich urodzonych w roku 1988. KOD powinien już zbierać podpisy pod „Ustawą 88”. Wtorek. Gawłowski przed kamerąChociaż nie mamy w Polsce islamskich terrorystów gotowych atakować księży i kościoły, to stała antyklerykalna retoryka opozycji i części mediów sprawia, że osoby wierzące mogą się czuć coraz bardziej zagrożone. Nożownik, który dzień wcześniej we Wrocławiu zaatakował i ugodził księdza, odpowiedział na pytanie, czy jego agresja miała związek z filmem Tomasza Sekielskiego odpowiedział: To jest dobry trop. Stanisław Gawłowski, sekretarz generalny Platformy Obywatelskiej pokazał swój szacunek dla tzw. czwartej władzy. Na swojej konferencji prasowej zwrócił się do dziennikarzy TVP: – Wielki to dla mnie zaszczyt, że kurwizja mnie tutaj odwiedziła, telewizja reżimowa. I dodał nawet łaskawie: – Za wszystko możecie mnie pozywać do sądu. Z tym ostatnim nie trzeba się kłopotać, bo przeciwko Gawłowskiemu już toczy się postępowanie w którym postawiono mu już siedem zarzutów, m. in. o korupcję. Środa. Andrzej Duda w Białym DomuHistoryczna wizyta prezydenta Andrzeja Dudy w Stanach Zjednoczonych. Spełniają się marzenia wielu pokoleń Polaków, którzy pragnęli bezpiecznej przyszłość naszego kraju połączonego bliskim sojuszem z USA. Prezydenci Donald Trump i Andrzej Duda podpisali deklarację ws. zwiększenia obecności wojskowej USA w Polsce o około tysiąca dodatkowych żołnierzy. Obejrzeli również pokaz myśliwców F-35, które Polska chce kupić od USA. Donald Trump zapowiedział także współpracę energetyczną (dostawy gazu i wsparcie przy budowie elektrowni atomowej) i medyczną (przede wszystkim w zakresie leczenia raka), wyraził także nadzieję na szybkie włączenie Polski do ruchu bezwizowego i nie wykluczył, że we wrześniu złoży wizytę w Polsce. Lista sukcesów dyplomatycznych jest długa, ale z tej wizyty zapamiętamy nie tylko ważne umowy, ale także wiele ciepłych słów prezydenta USA pod adresem Polski, Polaków i prezydenckiej pary Andrzeja Dudy i Agaty Kornhauser-Dudy. Zapamiętamy też doskonałe wypowiedzi prezydenta Andrzeja Dudy wyjaśniające krótko i zwięźle amerykańskim dziennikarzom nasze skomplikowane relacje z Rosją i konieczność reformy sądownictwa. Czwartek. A w „Sputniku” napisali, że… „To była przyjemność gościć dziś w Białym Domu moich przyjaciół, prezydenta Andrzeja Dudę i panią Agatę Kornhauser-Dudę. Stosunki polsko-amerykańskie są na rekordowo wysokim poziomie. Dziękuję, że jesteście takim wzorowym sojusznikiem!” – napisał na Twitterze prezydent USA. A w Polsce rozpoczął się festiwal negacji. Jeszcze przed spotkaniem prezydentów „Newsweek” pisał, że to wizyta czwartej kategorii. Ryszard Schnepf, były ambasador w USA, w TVN24 chwalił się, że czyta rosyjski „Sputnik”. I to wiarygodne medium napisało, że amerykańskie samoloty F-35, które chce kupić polskie wojsko, są gorsze i droższe od rosyjskich… Dlaczego więc chcemy kupować F-35? Czy nikt więcej nie czyta „Sputnika” poza Ryszardem Schnepfem?Polskie Radio w czwartek przyznało po raz trzeci Nagrody Gospodarcze. Nagrodę specjalną otrzymał premier Mateusz Morawiecki za wpływ na rozwój polskiej gospodarki i tworzenie dobrego otoczenia dla przedsiębiorczości. Nagrodami w kilku kategoriach (takich jak „Dobry Zarząd”, „Filantrop Polski” i Ambasador Biznesu RP”) uhonorowano m. in.: Orlen, PKO BP, Totalizator Sportowy, Grupę Lotos i KGHM. Piątek. Biedroń uzależniony od mediówPrezydent Andrzej Duda kontynuuje wizytę w USA, natomiast premier Mateusz Morawiecki spotkał się byłym prezydentem USA Billem Clintonem. – Tematem rozmów premiera i Billa Clintona była przede wszystkim współpraca biznesowa. W ostatnim roku Polska jest krajem, w którym bardzo dynamicznie rosną inwestycje zagraniczne, jest pod tym względem już na drugim miejscu w Europie. Ale chcemy jeszcze więcej, chcemy wykorzystać dobry klimat i ściągnąć do naszego kraju jeszcze więcej amerykańskich inwestorów – mówił rzecznik rządu Piotr Mueller. Dzień wcześniej Clinton na 10. Kongresie ABSL Summit  komplementował  Polskę nie mniej, niż obecny prezydent USA Donald Trump: – Jest gospodarką, która plasuje się na 6. miejscu w Unii. Wiele krajów chciałoby iść tym samym szlakiem i być takimi jak Polska (…) Możecie być przywódcą Europy i zawieźć Europę do zupełnie innego miejsca. Robert Biedroń zdradził, że nie może, tak jak obiecywał przed wyborami, oddać mandatu europosła, bo dzięki niemu może być zapraszany do mediów. Jak sobie radził wcześniej, kiedy europosłem nie był a ciągle bywał w związanych z opozycją mediach???",,
„Siła Europy”. Włoska prasa o literackich Noblach,"„Siła Europy” – tak włoska prasa komentuje w piątek literackie Noble dla Olgi Tokarczuk za 2018 r. i Petera Handkego za 2019 r. Polska noblistka, znana i ceniona we Włoszech, przedstawiana jest jako wyjątkowa pisarka, która łączy uznanie z sukcesem.","Na łamach dziennika „Corriere della Sera” pisarz i krytyk Franco Cordelli wyraża opinię, że decyzja Szwedzkiej Akademii była „także polityczna”. Zwracając uwagę na to, że dwoje laureatów to Europejczycy, autor stwierdza, że kiedy patrzy się na ten werdykt, „wydaje się, że zglobalizowany świat nagle już nie istnieje”. „Albo zdaje się, że znajduje się on blisko gremium Akademii, złożonego z konserwatystów” – dodaje autor komentarza, wyjaśniając od razu, że nie zgadza się z taką opinią. „Był zatem jasny powód takiego wyboru; rzekłbym - niekonserwatywny, ale po prostu polityczny tak, jak zawsze polityczna jest nagroda Nobla” – wskazuje. „Chodziło o to, by w momencie słabości pokazać jeszcze raz jedność Europy. Niezależnie od indywidualnej nadzwyczajności chodziło o to, by powtórzyć i by potwierdzić wspólną siłę, w którą wielu wątpi” – ocenia Cordelli. Przedstawia Tokarczuk jako „wędrowczynię” do głębi tego, co osobiste, w istotę pisarstwa. „Olga Tokarczuk wychodzi na spotkanie światu” i „spotykając nie rzeczy, architekturę, dzieła sztuki, słynne miasta, ale osoby lub po prostu miejsca, odkrywa samą siebie” – podkreśla autor tekstu w największej włoskiej gazecie. Dziennik odnotowuje, że noblistce „udaje się połączyć uznanie krytyki z sukcesem komercyjnym i świadomością politycznej funkcji pisarstw”. Gazeta odnotowuje też, że jej twórczość dotarła do Włoch już w 1999 roku. Przypomina zarazem, że lepiej włoscy czytelnicy poznali ją dzięki przekładowi książki „Bieguni”, której dodruk jest już obecnie przygotowywany. O „środkowoeuropejskich Noblach” pisze katolickie „Avvenire”. Jak podkreśla, literacka nagroda, „nieprzewidywalna, jak często ma to miejsce, tym razem zdołała zaskoczyć samą siebie”. Przytacza głosy, jakie napłynęły ze Szwedzkiej Akademii przed kilkoma dniami, w których sugerowano, że w tym roku dwoje laureatów zostanie wybranych „w perspektywie mniej eurocentrycznej niż w przeszłości”. A laureatami zostali pisarze „wręcz z serca Europy” – zaznacza. Dziennik wyjaśnia zarazem, że zanim niedawno „Bieguni” ukazali się nakładem wielkiego włoskiego wydawnictwa Bompiani, poprzednie książki Tokarczuk publikowały niezależne oficyny.Ponadto gazeta wskazuje, że polska pisarka dostała Nobla wyjątkowo szybko, podczas gdy nagroda dla austriackiego pisarza i dramaturga Handkego wydaje się w dużym stopniu „spóźniona”.",,
Spór o Białoruś w Euroneście,"Władze europarlamentu nie porozumiały  się co do tego jak ma wyglądać skład delegacji białoruskiej w zgromadzeniu Euronest, w którym zasiadają przedstawiciele PE i sześciu krajów Partnerstwa Wschodniego. To może opóźnić co najmniej o miesiąc zapowiadane na 24 marca inauguracyjne posiedzenie Euronestu – dowiedział się serwis internetowy tvp.info.",,,
„Podważanie wyboru prezesa lub pozycji sędziów TK ma charakter zastraszania”,"Podważanie wyboru prezesa lub pozycji sędziów Trybunału Konstytucyjnego ma charakter zastraszania – oceniła na antenie TVP INFO prezes TK Julia Przyłębska. Podkreśliła, że na stanowisko wybrano ją zgodnie z prawem. Nazywanie sędziów „dublerami” określiła jako bulwersujące i obraźliwe.","Prezes TK odniosła się do wniosków parlamentarnego zespołu ds. ładu konstytucyjnego i praworządności, utworzonego przez posłów opozycji. Wśród wniosków w zaprezentowanym we wtorek raporcie na temat „kryzysu wokół TK w latach 2015-18” znalazło się: zastąpienie tzw. sędziów dublerów w TK, wybór nowego prezesa, uchwalenie nowej ustawy o TK, a także potrzeba podjęcia próby „samooczyszczenia przez Trybunał Konstytucyjny przy wykorzystaniu postępowań dyscyplinarnych”.Przyłębska zastrzegła, że nie zna treści raportu, ale zawarte w nim zarzuty od pewnego czasu pojawiają się w przestrzeni publicznej. W jej ocenie są to swego rodzaju groźby. b,r>– Grożenie postępowaniem dyscyplinarnym, podważanie wyboru prezesa TK czy pozycji sędziów ma charakter zastraszenia – podkreśliła.Zapewniła, że nie da się zastraszyć i wskazała, że podstawową cechą każdego sędziego powinna być odwaga, ponieważ to czyni go niezawisłym. – Sędzia często jest konfrontowany z pewnymi decyzjami, które mogą być niekoniecznie społecznie akceptowane –zauważyła.",,
"„Panie prezydencie, proszę, niech pan zacznie negocjacje z talibami. Oni nas zabiją”","Afgańscy talibowie udostępnili nagranie dwóch porwanych w sierpniu mężczyzn Amerykanina i Australijczyka. Zakładnicy błagają swoje rządy, by rozpoczęły negocjacje z porywaczami. Twierdzą, że jeżeli nie doczekają się reakcji władz, zginą.","Film miał zostać nagrany 1 stycznia. Przedstawia dwóch mężczyzn proszących swoje rodziny, by te naciskały na amerykański rząd. W ten sposób mają pomóc w ich uwolnieniu. Zwracając się do prezydenta elekta Donalda Trumpa, który ma objąć urząd 20 stycznia, jeden z zakładników Timothy Weeks poprosił, by Stany Zjednoczone uwolniły więźniów przetrzymywanych w bazie w Bagram oraz w więzieniu Pul-e-Charkhi na obrzeżu Kabulu.  – Oni są tam przetrzymywani nielegalnie i talibowie chcą wymienić ich na nas – mówi na nagraniu Timothy Weeks. – Donaldzie Trump, proszę pana, proszę, to jest w pana rękach. Proszę pana, by zaczął pan negocjacje z talibami. Jeżeli nas nie wymienicie, zabiją nas – błagają zakładnicy.Australijski nauczyciel z Uniwersytetu w Kabulu Timothy Weeks i jego amerykański kolega Kevin King zostali porwani w sierpniu 2016 roku w pobliżu kampusu.",,
MEN o „Tęczowym piątku”: Akcja miała marginalny charakter,"Akcja „Tęczowy piątek” miała charakter marginalny i nie została przeprowadzona na taką skalę, o jakiej informowali organizatorzy – oceniło w piątek MEN. „Tęczowy piątek” to akcja, której celem ma być sprawienie, by uczniowie i uczennice LGBTQI czuli, że „w szkole jest miejsce też dla nich”.",   ,,
"Sondaż „Wiadomości” TVP1 komentowany w Sejmie. „PO nie obiecuje gruszek na wierzbie”, „Człowiek bez wykształcenia chce być premi","– To byłoby nieszczęście dla Polski, gdyby osoba, która grozi dubeltówkami, która wygaduje najróżniejsze rzeczy, która ma zmienność poglądów i nie rozumie polityki krajowej i zagranicznej osiągnęła sukces wyborczy – powiedział w TVP Info o Pawle Kukizie poseł PO Marcin Święcicki. – Szanuje wszelkie ruchy, ale gdy Paweł Kukiz – człowiek bez większego wykształcenia, bez przygotowania, dokonujący meandrów w życiu politycznym – serio mówi, że chce być premierem, to się dziwie – dodał poseł SLD Tadeusz Iwiński. Politycy komentowali najnowszy sondaż dla „Wiadomości” TVP1.","Z najnowszego sondażu TNS Polska dla „Wiadomości” TVP1 wynika, że gdyby wybory parlamentarne odbywały się w najbliższą niedzielę na koalicję PiS, SP i Polski Razem głosowałoby 32 proc. Polaków, a na PO – 24 proc. Próg wyborczy, z wynikiem 20 proc. przekroczył jeszcze ruch Kukiza. Inne partie nie dostałyby się do Sejmu. PSL uzyskałoby 3 proc. głosów, podobnie jak  ugrupowanie ekonomisty Ryszarda Petru NowoczesnaPL. SLD podobnie jak partia KORWiN, uzyskałby 2 proc.  Poprawi się wynik PO? – Wierzymy sondażom, ale wierzymy też, że są zmienne i jeszcze nam się poprawi  – skomentował te wyniki poseł Święcicki. Według polityka partii rządzącej jego ugrupowanie wyciągnie wnioski z przegranej walki o prezydenturę Bronisława Komorowskiego. – Trzeba przejrzeć jeszcze raz program, co tam poprawić, trzeba słuchać ludzi, przypomnieć osiągnięcia Polski w ostatnich latach, bo przecież nie mamy się czego wstydzić.   Teraz przystąpimy do ofensywy  i powalczymy o zwycięstwo. Potrafimy bowiem wyciągnąć wnioski z błędów – dodał. Według posła PO należy w kampanii przedstawiać realne obietnice. – My przedstawimy realną ofertę, a nie jakieś gruszki na wierzbie, czy obiecanki-cacanki, które zaprowadzą nam w kierunku Grecji, a nie dobrobytu – podkreślił. Możliwy udział w rządzie ruchu Pawła Kukiza określił zaś „nieszczęściem dla Polski”. SLD jeszcze żyje?W podobnym tonie o Kukizie wypowiedział się Tadeusz Iwiński, który wyraził zdziwienie, że premierem chce zostać „człowiek bez większego wykształcenia”. Z kolei sondażowy wynik SLD (2 proc.) określił jako „przykrą wiadomość”. – Jest to prawdopodobnie efekt rozczarowania naszego elektoratu złym wyborem kandydatki na prezydenta RP i jej oddaleniem się od wartości lewicy. Zostaliśmy za to słusznie ukarani – mówił.Poseł SLD podkreślał, że w naszym kraju istnieje potencjał lewicy społecznej. – Wciąż nie tracę nadziei, że w sytuacji, gdy przedstawimy jedną, w miarę najszerszą listę lewicy demokratycznej, z dobrymi nazwiskami i dobrym programem społecznym, m.in. z podniesieniem najniższych płac i emerytur, to ja wciąż wierzę, że ten duży potencjał lewicy społecznej przełoży się na potencjał lewicy politycznej – dodał.  – Polsce jest potrzebna lewica i ja wierzę w nawet kilkunastoprocentowy wynik – mówił Iwiński.",,
Kontrowersyjne honoraria kandydata SPD na kanclerza,"Kandydat SPD na kanclerza Niemiec Peer Steinbrück w czasie, gdy był ministrem finansów, zapłacił ponad 1,8 mln euro kancelarii adwokackiej za usługi doradcze, a po odejściu z rządu zainkasował od tej samej kancelarii sowite honorarium za wykład.","Steinbrück kierował resortem finansów w koalicyjnym rządzie CDU/CSU-SPD Angeli Merkel w latach 2005-2009. Kancelaria Freshfields Bruckhaus Deringer w 2008 roku brała udział między innymi w pracach nad ustawą o stabilizacji rynku finansowego i zarządzeniami do tej ustawy. Jak pisze agencja dpa, przedstawiciele partii FDP i Lewica uznali ewentualny związek pomiędzy wcześniejszą działalnością Steinbrücka jako ministra a wygłoszonym w 2011 roku wykładem na zaproszenie kancelarii za problem. Dziennik „Handelsblatt” określił sytuację mianem „pikantnej”. Ministerstwo finansów ujawniło wysokość honorarium wypłaconego kancelarii dopiero po decyzji sądu, do którego zwróciła się redakcja tabloidu „Bild”.  W minionych miesiącach Steinbrück krytykowany był wielokrotnie za pobieranie wysokich honorariów za odczyty na zaproszenie koncernów i banków. Jego krytycy, także w szeregach jego partii, SPD, uważają, że naraził w ten sposób na szwank swoją poselską niezależność i zaniedbywał poselskie obowiązki. Od jesieni 2009 roku, gdy po porażce SPD w wyborach parlamentarnych Steinbrück przestał być ministrem finansów i został szeregowym posłem, zarobił 1,25 mln euro, stając się najlepiej zarabiającym parlamentarzystą niemieckim.Odpowiadając na zarzuty, Steinbrück opublikował w internecie listę otrzymanych honorariów, z której wynika, że za każdy występ pobierał średnio 15 tys. euro, choć zdarzało mu się inkasować też kwoty powyżej 20 tys. euro za jeden odczyt.Największa partia opozycyjna SPD na nadzwyczajnym zjeździe w Berlinie 9 grudnia mianowała Steinbrücka rywalem Angeli Merkel w wyborach na jesieni przyszłego roku. 65-letniego polityka poparło ponad 94 proc. delegatów. Zajmując stanowisko wobec zarzutów, Steinbrück powiedział delegatom, że honoraria za wykłady są „ciężkimi kamieniami, które nosi w swoim bagażu”.",,
"Matka wszystkich wojen. Putin wyciągnął wnioski, Zachód – nie","Wojna z Rosją wisiała nad Gruzją niczym miecz Damoklesa od początku lat 90. ubiegłego wieku. Wyrok podpisali przywódcy Niemiec i Francji, blokując na szczycie NATO wiosną 2008 roku uruchomienie kolejnego etapu integracji Gruzji z Sojuszem. Gdyby nie desperacka misja prezydenta Lecha Kaczyńskiego i innych przywódców państw regionu, mogło się skończyć podporządkowaniem Gruzji Moskwie. Zachód nie wyciągnął wniosków, nie ukarał Rosji za inwazję. Cenę zapłaciła Ukraina w 2014 roku. Przed czym przestrzegał prezydent Kaczyński – na wiecu  w Tbilisi, gdy do rogatek miasta zbliżały się rosyjskie czołgi.","Źródeł konfliktu należy szukać na początku lat 90. XX wieku, gdy separatystyczne regiony Abchazji i Osetii Południowej ogłosiły niezależność od władz w Tbilisi. Rosja poparła separatystów politycznie, wsparła bronią i najemnikami. Narzuciła słabej Gruzji rozmowy w formacie czterostronnym (Gruzja-Rosja-Abchazja-Osetia Płd.).Od tamtej pory Abchazja i Osetia Płd., formalnie będąc częścią Gruzji, były de facto protektoratami rosyjskimi. Przeżywająca kolejne polityczne kryzysy, słaba militarnie i gospodarczo Gruzja nawet nie próbowała odzyskać kontroli nad regionami.Sytuacja zaczęła zmieniać się po zwycięstwie tzw. rewolucji róż (2003). Do władzy doszedł prozachodni, a przede wszystkim zdeterminowany zmieniać kraj obóz młodych reformatorów. Prezydent Micheil Saakaszwili ogłosił, że jednym z jego priorytetów będzie przywrócenie terytorialnej integralności kraju. Ale to nie obawy przed powrotem gruzińskiej władzy do zbuntowanych regionów skłoniły Moskwę do podjęcia przygotowań do ataku. Gruzja była zbyt słaba militarnie i dopiero zaczynała proces odbudowy armii przy pomocy Amerykanów.Prawdziwym powodem, dla którego Rosja postanowiła ukarać krnąbrny kaukaski kraj, był sukces reform wewnętrznych i determinacja, by wejść do NATO. Kreml rozzłościło, że w pogrążonej w stagnacji i beznadziejności postsowieckiej przestrzeni pojawił się kraj, który bardzo szybko wydźwignął się z dołka. I to bez pomocy czy zgody Moskwy. Zielone światłoPierwszy ważny krok w procesie przygotowań Rosji do wojny z Gruzją nastąpił niemal niezauważenie i początkowo nikt nie wiązał tego z sytuacją na Kaukazie. Oto Duma uchwaliła nową ustawę o obywatelstwie. Umożliwiło to uruchomienie procesu masowego przyznawania paszportów Federacji Rosyjskiej mieszkańcom separatystycznych regionów gruzińskich. W efekcie ponad 2/3 Abchazów i 4/5 Osetyjczyków stało się obywatelami Rosji. Jak się miało potem okazać, było to bardzo ważne.Decyzja o wojnie zapadła w kwietniu 2008 roku, zaraz po szczycie NATO w Bukareszcie, na którym Sojusz nie zdecydował się przyznać Gruzji (i Ukrainie) Planu na Rzecz Członkostwa (MAP – Membership Action Plan) – co oznaczało zamrożenie procesu integracji Gruzji z Sojuszem.Weto postawiły Niemcy i Francja, a tylko dzięki nieugiętej postawie prezydenta Lecha Kaczyńskiego w deklaracji końcowej znalazło się w ogóle, dość ogólnikowe, sformułowanie na temat możliwego przyszłego wejścia Gruzji i Ukrainy do Sojuszu. Na razie jednak Kreml uznał wyniki szczytu za swój sukces i gwarancję, że z bardzo wysokim stopniem prawdopodobieństwa uderzenie na sąsiada pozostanie bezkarne. Saakaszwili w pułapceDzwonki alarmowe powinny rozbrzmieć nie tylko w Tbilisi, ale też gabinetach polityków na Zachodzie już 3 sierpnia. Wtedy separatystyczne władze zaczęły ewakuację dzieci z Osetii Płd. do Rosji, Abchazi odwołali swój udział w planowanych na 15 sierpnia międzynarodowych rozmowach pokojowych w Berlinie, zaś MSZ Rosji wydał komunikat: „Groźba działań militarnych na dużą skalę między Gruzją a Osetią Południową staje się coraz bardziej realna”.Dwa dni później znów MSZ Rosji ostrzega („Jeśli wypadki potoczą się według najgorszego scenariusza, Rosja nie pozwoli sobie na to, aby pozostać obojętną”), ale jednocześnie zapowiada coś świadczącego wręcz o deeskalacji sytuacji: 7 sierpnia w Cchinwali odbędzie się spotkanie przedstawicieli Gruzji i Osetii Płd. To ma być pierwsze bezpośrednie spotkanie obu stron od ponad dekady.Nazajutrz separatyści odwołują swój udział, zaś 7 sierpnia MSW Gruzji ogłasza, że w Osetii Południowej siły rządowe toczą już z separatystami walki na dużą skalę. Wieczorem, o godz. 21, gdy cały świat ogląda transmisję z rozpoczęcia igrzysk olimpijskich w Pekinie, Saakaszwili ogłasza w telewizji jednostronne zawieszenie broni, proponuje negocjacje i ponawia ofertę autonomii dla Osetii Płd., której gwarantem mogłaby być Rosja. Jednak separatyści kontynuują ostrzał gruzińskich wsi wokół Cchinwali.Pojawia się informacja – kolportowana przez rosyjskie agencje prasowe, że doszło do porozumienia osetyjsko-gruzińskiego ws. zawieszenia broni. Tbilisi dementuje. – Nawet po kilku godzinach od jednostronnego ogłoszenia przez nas zawieszenia broni separatyści wciąż ostrzeliwują gruzińskie wioski – mówi sekretarz Rady Bezpieczeństwa Narodowego  Aleksander Lomaja. Saakaszwili postanawia działać zdecydowanie – o godz. 23 jednostronne zawieszenie broni przez Gruzję dobiega końca. Rusza operacja „przywrócenia konstytucyjnego porządku” w Osetii Południowej. Tak oto Moskwa dostaje wyczekiwany pretekst. W rosyjskich mediach rozpętuje się propagandowa ofensywa: Gruzini oskarżani są o wręcz ludobójstwo na cywilnej ludności osetyjskiej. Jedna z telewizji nadaje znad granicy gruzińskiej rozmowę z urzędnikiem z Osetii Północnej (część Osetii leżąca w granicach Federacji Rosyjskiej). – Setki ochotników z Północnej Osetii i Abchazji są w drodze do Osetii Południowej. Nie możemy ich zatrzymać ani powstrzymać ich, by tam nie szli – mówi Tajmuraz Mamsurow. Zaś rosyjski generał Murat Kułachmietow melduje, że „korpus rosyjskich sił pokojowych w strefie konfliktu gruzińsko-osetyjskiego zostanie postawiony w stan pełnej gotowości”.                                                    Wojna w Gruzji była dla Władimira Putina poligonem doświadczalnym (fot. Burak Kara/Getty Images) Wyścig do Cchinwali8 sierpnia nad ranem do Osetii Płd. wkraczają pierwsze oddziały rosyjskie. Mogą jednak nie zdążyć – bo większość Cchinwali jest już w rękach armii gruzińskiej. W rosyjskiej telewizji pojawiają się doniesienia, że Gruzini z premedytacją ostrzeliwują koszary rosyjskich sił pokojowych, mają być zabici i ranni. – Konieczna jest interwencja wojskowa, by powstrzymać wojnę – mówi przedstawiciel Osetii Płd. w Moskwie Dmitrij Miedojew. Rosja widzi, że może nie zdążyć – jeśli Cchinwali upadnie, sytuacja strategiczna stanie się bardzo korzystna dla Gruzinów.W przestrzeń powietrzną Gruzji wlatują trzy pierwsze rosyjskie bombowce Su-24. Atakują cele naziemne. Bomby spadają na miasto Gori. Prezydent Dmitrij Miedwiediew na zwołanym w Moskwie nadzwyczajnym posiedzeniu Rady Bezpieczeństwa jest stanowczy: „Nie dopuścimy do bezkarnego zabijania naszych rodaków. Winni poniosą zasłużoną karę”.Mówiąc o rodakach, ma na myśli nie tylko oddział rosyjskich „mirotworców”, ale przede wszystkim osetyjskich cywilów z rosyjskimi, niedawno przyznanymi paszportami. Około południa na terytorium Osetii Południowej od strony Rosji wjeżdża strategicznym tunelem Roki kolumna 150 rosyjskich czołgów i pojazdów opancerzonych, co pokazuje na żywo rosyjski Kanał Pierwszy. Zaczyna się regularna otwarta wojna Rosji z Gruzją.Ósmego sierpnia Rosjanie bombardują pozycje gruzińskie wokół Cchinwali i miasto Gori. Do 10 sierpnia Cchinwali jest już całe pod kontrolą armii rosyjskiej. Gruzja ogłasza wycofanie sił z Osetii Płd. i rozejm. Rosjanie nie przyjmują tego do wiadomości. 11 sierpnia bombardują Gori, nadmorskie Poti i przedmieścia Tbilisi.Na zajętych terenach w Osetii Płd. najemnicy oraz miejscowe bojówki realizują systematyczne czystki etniczne niszcząc całe gruzińskie wsie. Tymczasem Rosja atakuje także na drugim froncie – z Abchazji, oraz blokuje Gruzję od strony morskiej. Kulminacyjnym momentem wojny jest dotarcie rosyjskich czołgów na odległość zaledwie około 30 km od Tbilisi. Legalne władze Gruzji przed militarną katastrofą i upadkiem ratuje misja Lecha Kaczyńskiego i przywódców paru innych państw naszego regionu. Ryzykowali życie  Ryzykujący życiem przywódcy lecą do stolicy kraju ogarniętego wojną przez przestrzeń powietrzną pełną rosyjskich samolotów bojowych. Przemawiają na wielkim wiecu w Tbilisi – Rosjanie nie ważą się bombardować miasta. Jednocześnie z Rosjanami negocjuje w imieniu Unii Europejskiej, a de facto całego Zachodu, prezydent  Francji. 12 sierpnia Nicolas Sarkozy uzgadnia postanowienia rozejmu. Ustalenia przewidują wstrzymanie ognia, powrót wojsk gruzińskich do koszar, a rosyjskich na pozycje zajmowane przed wybuchem wojny. Po grze nerwów i próbach poprawienia tekstu rozejmu, 15 sierpnia podpisuje go Saakaszwili. Nazajutrz robi to Miedwiediew – 16 sierpnia to oficjalna data końca wojny.Wojnę sprowokowali dowódcy paramilitarnych bojówek osetyjskich, w większości etniczni Rosjanie lub oddelegowani z Rosji kadrowi oficerowie FSB i wojska. To prowadzony przez nich ostrzał cywilnej ludności gruzińskiej wywołał siłową reakcję Tbilisi. To zaś posłużyło Moskwie za pretekst do otwartej inwazji. Do której Rosja była zresztą przygotowana.W ciągu tygodnia walk Gruzja straciła ponad 400 ludzi, a Rosja – około 70. Moskwa nie osiągnęła celu maksimum: nie obaliła prozachodniego rządu i nie zainstalowała w jego miejsce posłusznej sobie ekipy. Rosjanie utrwalili za to swe panowanie nad Abchazją i Osetią Płd. 26 sierpnia oficjalnie uznali niepodległość tych regionów, co umożliwiło oficjalne już wprowadzenie na ich terytorium (oficjalnie wciąż jest to w świetle prawa międzynarodowego terytorium Gruzji) dużych sił wojskowych. Potem niepodległość tych quasi-państewek uznało jeszcze tylko sześć krajów: Nikaragua, Wenezuela, Syria, Nauru, Vanuatu i Tuvalu. Gruziński poligonSwoje wtargnięcie na terytorium Gruzji Rosja uzasadniała rzekomym ludobójstwem dokonywanym na ludności cywilnej przez Gruzinów. Prezydent Dmitrij Miedwiediew mówił o „tysiącach ofiar”, separatyści oceniali liczbę zabitych na ponad dwa tysiące. Tymczasem Human Rights Watch oceniła tuż po zakończeniu wojny, że liczba cywilów zabitych w walkach w Osetii Płd. wyniosła raczej „dziesiątki”, a nie tysiące.To pokazuje, że wojna 2008 roku była jednym z pierwszych dużych poligonów, na których Rosjanie ćwiczyli swe umiejętności prowadzenia wojny informacyjnej. Sześć lat później twórczo to jeszcze rozwinęli. Doświadczenie pozyskanie w Gruzji miały też ogromne znaczenie dla rosyjskiego wojska. Przebieg działań wojennych uświadomił decydentom i generałom, że armia jest w kiepskim stanie. Szczególnie wstydliwe były duże straty w sprzęcie (lotnictwo) w starciu z wielokrotnie słabszym przeciwnikiem. Już kilka tygodni po wojnie minister obrony Anatolij Sierdiukow ogłosił początek wielkiej reformy sił zbrojnych. Choć nie do końca ją zrealizowano, bez wątpienia podniosła poziom rosyjskiego wojska.Przekonały się o tym Ukraina i świat w 2014 roku. Zresztą aneksji Krymu i walk w Donbasie nie byłoby bez wojny 2008 roku. To zwycięstwo nad Gruzją utwierdziło prezydenta Władimira Putina w przekonaniu, że siła militarna pozostaje najbardziej skutecznym i łatwym w użyciu narzędziem polityki Moskwy. Putin nauczył się jeszcze jednego: uderzać słabszego i tylko wtedy, gdy jest pewność, że nikt nie przyjdzie mu z pomocą.Zachód popełnił ogromny błąd, nie wyciągając odpowiednich wniosków z tamtej wojny. Wygodnie było potraktować ją jako kolejny niewielki lokalny konflikt na chronicznie niestabilnym Kaukazie. Nie posłuchano prezydenta Kaczyńskiego, który mówił jasno, że po Gruzji przyjdzie kolej na Ukrainę, a potem na innych. Gruzja przetrwała pierwszy szok i nadal dąży do integracji z Zachodem. Tyle że minęło 10 lat, a do członkostwa w NATO jest wciąż bardzo daleko. Już to świadczy, że Rosjanie osiągnęli cel.– Jeśli w 2008 roku byśmy się zawahali, to mielibyśmy dzisiaj inny układ geopolityczny. Cały szereg krajów, które w sztuczny sposób próbowano wciągnąć do Sojuszu Północnoatlantyckiego, prawdopodobnie już by tam było – przyznał Miedwiediew jesienią 2011 roku na spotkaniu z wojskowymi w Osetii Północnej.",,
"Morawiecki: Jestem optymistą, że wystarczająco wiele państw przyjmie naszą argumentację","– Jestem umiarkowanym optymistą, że większość państw członkowskich Unii, a przynajmniej wystarczająco wiele, przyjmie naszą argumentację – stwierdził premier Mateusz Morawiecki na konferencji w czasie pierwszego dnia unijnego szczytu w Brukseli. – Nie zamierzamy się wycofywać z reformy wymiaru sprawiedliwości. My danego słowa dotrzymaliśmy i liczyłem, że Komisja Europejska też go dotrzyma – dodał.","Premier Mateusz Morawiecki powiedział w czwartek, że jeśli KE uruchomi procedurę naruszenia prawa unijnego wobec polskiej ustawy o Sądzie Najwyższym, to Polska bardzo drobiazgowo i skrupulatnie będzie przedstawiała swoje racje w tej procedurze. Premier nie krył, że trudno mu zrozumieć, „jakimi ścieżkami podąża linia rozumowania i argumentacji KE”, w kontekście zapowiedzi złożenia nowej skargi. – Odczytuję to z jednej strony jako prawdopodobną refleksję po stronie Komisji Europejskiej, że ich przesunięcie procedury art. 7 na forum Rady UE doprowadziło do wytrącenia pewnych argumentów z ręki KE – stwierdził premier. – Byliśmy w bardzo zaawansowanym dialogu z KE i praktycznie wszystkie argumenty uzgodniliśmy w bardzo zaawansowanym dialogu. Ten dialog traktowałem bardzo poważnie. My danego słowa dotrzymaliśmy i liczyłem, że Komisja Europejska też go dotrzyma – dodał. Premier dał wyraźnie do zrozumienia, że nie boi się głosowania w sprawie art. 7. – Jestem umiarkowanym optymistą, że większość państw członkowskich Unii, a przynajmniej wystarczająco wiele, przyjmie naszą argumentację – mówił, zwracając uwagę, że w czasie kuluarowych rozmów w Brukseli nikt go nie zagadywał o kwestię art. 7. „Polska się obroni”Z kolei Jarosław Sellin, wiceminister kultury i dziedzictwa narodowego, odniósł się w „Minęła 20” do informacji Agencji Reutera, jakoby Komisja Europejska zdecydowała o pozwaniu w piątek Polski do Trybunału Sprawiedliwości UE. – Nasuwa się pytanie, dlaczego robią to tak późno? Może dlatego, że we wtorek prezentacja ministra Szymańskiego była tak przekonująca – mówił Sellin, odnosząc się do wysłuchania Polski dotyczącego praworządności. – Ci, którzy w tak zapiekły sposób prowadzą spór z Polską, zrozumieli, że ten bój przegrają i jak przyjdzie do głosowania w RE, to Polska się obroni – dodał. Pytany, czy to oznacza, że Polska może być pewna poparcia innych krajów w głosowaniu przed unijnymi instytucjami, Sellin przyznał, że Polska od dłuższego czasu prowadziła „różne rozmowy i konsultacje” oraz dokonywała „analiz” w sprawie art. 7. – Uważam, że kamieniem milowym była wtorkowa prezentacja min. Szymańskiego. Dużo się w tej panoramie poparcia zmienia, ale wiemy, że sprawa jest raczej odłożona do września. Myślę, że coraz więcej polityków europejskich rozumie, że dalszy spór nie ma sensu w ramach konsensusu ustrojowego w UE – stwierdził. Jarosław Sellin zwrócił uwagę, że zapowiedź działań KE zbiegła się z wizytą w Brukseli „lidera totalnej opozycji Grzegorza Schetyny”. – To zastawiające – stwierdził.",,
Trzęsienie ziemi w Tajlandii i Laosie,"Trzęsienie ziemi o sile 6,1 w Tajlandii miało miejsce podczas drugiego dnia wizyty apostolskiej papieża Franciszka w tym kraju – poinformowało amerykańskie centrum badań sejsmicznych USGS. Epicentrum odnotowano 92 km na północ od miasta Muang Nan leżącego w regionie granicznym z Laosem.","Według mediów tajlandzkich przez 30 sekund trzęsły się nawet wieżowce w Bangkoku odległym o 600 km od epicentrum. Na razie nie ma informacji na temat szkód i ofiar w ludziach. Przez północne regiony Birmy, Tajlandii i Laosu, gdzie stykają się płyty indoaustralijska i indochińska, ciągnie się sieć aktywnych przemieszczeń.Papież Franciszek będzie w Tajlandii do 23 listopada. Potem uda się w dalszą podróż do Japonii, gdzie pozostanie do 26 listopada.",,
"PO za przyjęciem uchodźców czy przeciw? Sprawdziliśmy, co mówili o tym politycy tej partii","Polska powinna przyjmować uchodźców, czy nasze granice powinny być dla nich zamknięte? To pytanie sprawiło ostatnio kłopot szefowi Platformy Obywatelskiej. – Platforma nie jest za przyjęciem uchodźców – powiedział we wtorek dziennikarzowi TVP Info Grzegorz Schetyna. Ale wcześniej przedstawiciele tej partii prezentowali odmienne stanowisko. – Nie możemy wychodzić przed szereg i mówić, że „my nie chcemy” – mówił ten sam Schetyna w 2016 roku, krytykując premier Beatę Szydło.","Pytanie reportera TVP Info do Schetyny brzmiało, czy jest za przyjęciem uchodźców do Polski?. – Nie, jestem za tym, żeby nie przyjeżdżali do Polski – odpowiedział szef Platformy. Dopytany, czy takie jest stanowisko partii, odparł: „tak, tak, Platforma nie jest za przyjęciem uchodźców”.Brak decyzji Wcześniej na konferencji prasowej lider PO, odnosząc się do sprawy przyjęcia imigrantów, ocenił, że „nie ma żadnych decyzji, które wymagają natychmiastowych decyzji”. – Jest pytanie, czy będziemy uczestniczyć w rozmowie na temat solidarnego działania Unii Europejskiej w tej kwestii – dodał.W środę były wicepremier sprecyzował swoje zdanie w kwestii przyjmowania uchodźców. – Jesteśmy za tym, żeby Polska, tak jak Unia Europejska, angażowała się w humanitarną pomoc ofiarom wojen – zaznaczył . – Nie będziemy przyjmować nielegalnych migrantów – zapowiedział Schetyna. Ale jeszcze w marcu 2016 lider PO krytykował premier Beatę Szydło, która mówiła wówczas o braku możliwości przyjęcia przez Polskę migrantów.  – Najpierw wyrażamy solidarność z Brukselą, z Belgią, z ofiarami, z ich rodzinami, a kilkanaście minut później zajmujemy stanowisko, które jest tak naprawdę niezrozumiałe, bo tu Europa powinna reagować jako całość – mówił w Radiu ZET. Podkreślił też, że „Polska znowu stawia się na marginesie”.  – Nie możemy wychodzić przed szereg i mówić „my nie chcemy”, bo to Europa, wspólnota, wszystkie kraje powinny decydować – dodał. Co z relokacją uchodźców?W 2015 roku toczyła się w Polsce debata nad przyjęciem przez nasz kraj uchodźców, w ramach tzw. unijnej relokacji. Rada Europejska zdecydowała w czerwcu, że państwa UE powinny do końca lipca zdeklarować przyjęcie w sumie 60 tys. osób (40 tys. z Grecji i Włoch oraz 20 tys. z obozów poza Unią). Premier Ewa Kopacz zapowiedziała latem tamtego roku, że nasz kraj ma przyjąć około 2 tys. uchodźców. Niedługo potem Grzegorz Schetyna o unijnych planach mówił na antenie TVP Info. – Jestem przekonany, że jeśli się nie zgodzimy, będzie nam to pamiętane. Polska jest zbyt dużym, zbyt ważnym krajem w UE, żebyśmy dzisiaj powiedzieli: „Nie, bo nie. Bo nas to nie interesuje”. Nie może się tak wypowiedzieć kraj, który jest politycznym graczem. Musimy być solidarni i odpowiedzialni – podkreślił Schetyna,  będący wtedy szefem MSZ. Negatywnie odniósł się też do działań opozycji, która wykorzystywała temat uchodźców w kampanii wyborczej.  – Robienie z dzieci, z kobiet przyszłych terrorystów, to są argumenty nieprawdziwe, kłamliwe. Specjalnie używane żeby zbudować zagrożenie, którego tak naprawdę nie ma – stwierdził.Uciekają by przeżyć Również premier Kopacz wielokrotnie powtarzała, że Polska musi przyjąć uchodźców. – Polska przyjmie 2 tysiące uchodźców w ciągu dwóch lat  – zapowiadała pod koniec lipca 2015 roku.  – To nie imigranci ekonomiczni, a ludzie, którzy uciekają, żeby przeżyć, którzy widzieli śmierć, strach i wojenną pożogę  – argumentowała szefowa rządu.   – Ta liczba 2 tysięcy uchodźców to jest liczba wynikająca z realizacji bardzo dla nas, Polaków, szczególnie ważnego hasła solidarności europejskiej – podkreśliła Kopacz.  –  Ci ludzie, którzy będą przyjmowani w ramach europejskiej akcji na nasze terytorium, to nie są ludzie, którzy uciekają tylko po to, żeby szukać pracy. Nie wolno ich mylić z tymi, którzy szukają pracy. To są ludzie, którzy uciekają, żeby przeżyć  – dodała. Do swojej decyzji przekonywała Polaków we wrześniu 2015 roku, w programie „Dziś wieczorem”, w TVP Info. – Wiem, że dzisiaj w Polsce będą ci, którzy będą mówili: „przyjmujemy wszystkich”, inni powiedzą: „nie, nie przyjmujemy nikogo”, a my idziemy środkiem. Chcemy przyjąć tych, których życie chcemy uchronić lub uchronić ich życie przed chorobą - wskazywała. Dodała nawet, że Polska jest gotowa na przyjęcie większej liczby uchodźców niż dwa tysiące. Nie chciała jednak podawać konkretnych liczb.Jesteśmy przygotowani O przyjmowaniu przez Polskę uchodźców mówił też w tamtym czasie poseł PO Cezary Tomczyk. – Jako kraj jesteśmy przygotowani na każdą liczbę uchodźców. Chodzi o to, żeby podział uchodźców w Europie był sprawiedliwy. Weźmiemy na klatę wszystkie decyzje, które podejmiemy ws. uchodźców – zadeklarował w RMF FM. Inny przedstawiciel PO, poseł Michał Szczerba dowodził z kolei, że „Polska jest częścią międzynarodowej społeczności i ma z tego tytułu zobowiązania, by przyjąć uchodźców”.  – To także nasze zobowiązanie, jako chrześcijan – podkreślał. A wiceszef MSZ Rafał Trzaskowski dowodził, że nie było możliwości twardego postawienia się UE.  – Można było się odwrócić i powiedzieć, że to nie nasz problem, tylko że to nieprawda, bo to problem całej UE. Nie zakładaliśmy więc głosowania przeciw, ale zakładaliśmy negocjowanie bardzo twardych warunków – nie było tak, że na dzień dobry zgadzamy się na wszystko – mówił. – Nie chcieliśmy blokować decyzji, bo uważamy, że 7 tys. osób, to nie jest liczba, która nas przerasta, a za to pozwoli wcielić w życie cały plan polityki emigracyjnej – dodał. I skrytykował polityków PiS, którzy zapowiadali wówczas, że po przejęciu władzy będą renegocjować ustalenia.  – Można mówić, że się nie zgodzi na to i postawić wojsko na granicy, ale to jest równoznaczne z wyjściem z UE – dodał.Trzeba pomagaćPodobne stanowisko przedstawiał ówczesny szef MON Tomasz Siemoniak.  – Nikt nie ma wątpliwości, ze ludziom, których życie lub zdrowie jest zagrożone, trzeba pomagać. Myślę, że każdy Polak ma tu naturalny odruch pomocy – mówił. Dodał jednak, że dla Polski mogłoby to być znaczące finansowe obciążenie.  – Polska nie jest krajem, który mógłby być obiektem takiej emigracji ekonomicznej, sami jesteśmy państwem na dorobku; przyjmowanie takich osób wymaga znacznych środków – wskazywał.  Co ciekawe w środowej rozmowie z radiem TOK FM zaprzeczył, jakoby PO chciała przyjęcia w naszym kraju uchodźców. – Wmawia się ludziom, że Platforma była za przyjmowaniem uchodźców i się na to zgodziła. Proszę pokazać jednego uchodźcę, który za sprawą PO się w Polsce pojawił – oświadczył.",,
Wilno „punktem G” Europy? Oburzenie na Litwie,"Poza granicami Litwy rusza kontrowersyjna promocja Wilna, prezentująca miasto jako „punkt G” Europy. Hasło reklamowe „Nikt nie wie, gdzie jest, ale kiedy go znajdziesz, jest niesamowicie” wywołało w kraju dyskusje z udziałem arcybiskupa Wilna i premiera.","Kontrowersyjna kampania reklamowa Wilna w Berlinie i Londynie rozpocznie się we czwartek. Plakat reklamowy prezentujący miasto przedstawia kobietę leżącą w pościeli z nadrukowaną mapą Europy i ściskającą ją w miejscu, gdzie znajduje się stolica Litwy. Na plakacie znajduje się hasło w języku angielskim: „Vilnius is the G spot of Europe. Nobody knows where it is, but when you find it, it's amazing”.Odważny obraz i treść reklamy wywołują od kilku miesięcy burzliwą dyskusję w kraju. Jedni uważają, że jest to doskonały chwyt reklamowy, inni oceniają, że jest żenująca, zwłaszcza że zbliża się wrześniowa wizyta papieża Franciszka w Wilnie.Miasto seksturystykiMetropolita wileński arcybiskup Gintaras Gruszas mówi, że reklama „wzmacnia obraz Wilna jako miasta seksturystyki”, krytykuje też to, że „wykorzystuje się tu płciowość kobiety”. Premier Saulius Skvernelis przyznał, że to „dziwny sposób na reklamę”, chociaż „normy moralne nie zostały przekroczone”. Jak zaznacza, jego „rząd nie zdecydowałby się na taką reklamę”.Z kolei mer Wilna Remigijus Szimaszius chwali pomysł. Zaznacza, że gdy spotyka się z zagranicznymi inwestorami, dziennikarzami, przedstawicielami delegacji, większość z nich mówi, że po raz pierwszy przybywają do stolicy Litwy i ich wrażenia przerastają oczekiwania; są zaskoczeni i zachwyceni Wilnem. – Ocena jest miła, ale świadczy też o tym, że Wilno jest za mało znane na świecie – mówi Szimaszius.",,
"Kawa, czerwone kartki i zdejmowanie unijnych flag; ostatnia prosta eurokampanii",To już ostatnia prosta kampanii do euro parlamentu – do zakończenia agitacji zostało niewiele ponad 30 godzin. Przedstawiciele wszystkich partii od samego rana zażarcie walczą o głosy.,"Leszek Miller rozdawał dziś w centrum Warszawy kawę, premier finiszuje z kampanią na zachodzie Polski, Jarosław Kaczyński na Śląsku. Im bliżej wyborów, tym więcej obietnic, ale nie brakuje też sporów personalnych.  Szczecin był pierwszym przystankiem Donalda Tuska na ostatniej prostej kampanii. Po Szczecinie były Police, Zielona Góra, Gorzów, Żagań i Wałbrzych. – To ziemie, które są z jednej strony motorem napędu cywilizacyjnego, z drugiej wymagają szczególnego wsparcia – mówił premier i obiecał wsparcie. Przypomniał, że podjęto decyzję o budowie drogi między Szczecinem a Trójmiastem.Kolejny przystanek – Grupa Azoty w Policach.  – Jest rzeczą oczywistą, że Polska chemia może stać się jednym z takich pozytywnych znaków rozpoznawczych – mówił Donald Tusk. „Trzeba pokazać czerwoną kartkę Tuskowi” Z kolei prezes PiS Jarosław Kaczyński, który podróżował po Śląsku, zarzuca Donaldowi Tuskowi oszustwo i nazywa go największym złem. – W tych wyborach trzeba pokazać czerwoną kartkę Tuskowi, i trzeba pokazać ją tym wszystkim, którzy chcą sprowadzać politykę do propagandy, do, jak to się dzisiaj mówi , PR-u – powiedział Jarosław Kaczyński.Jarosław Kaczyński zapowiedział, że PiS może stać się języczkiem u wagi przy wyborze szefa Komisji Europejskiej. – Stawka jest bardzo wysoka – mówił, bo chodzi o kształt Unii Europejskiej.  NIE dla euro, walka z bezrobociem Unii innej niż PiS chce Solidarna Polska. I tłumaczy – jesteśmy jedyną partią, która mówi: nie dla euro. – Ta wielka presja na wprowadzenie euro w Polsce, to jest presja samobójcza, to jest żądanie, by Polacy na główkę skakali do pustego basenu – mówił Zbigniew Ziobro w Sejmie. Z kolei SLD obiecuje rozwój i walkę z bezrobociem. – W ciągu ostatnich 5 lat, kiedy parlament europejski był zdominowany przez prawicę,  przybyło 27 mln europejczyków bez pracy – stwierdził Leszek Miller.                                                teraz odtwarzaneKonwencja koalicji Europa Plus –Twój Ruch PSL stawia na normalność, Polska Razem chce mówić o historii PSL stawia na normalność. – Idziemy do Parlamentu Europejskiego nie po to, by Polaków ośmieszyć, ale godnie reprezentować, nie po to, by ośmieszać instytucje unijne, tylko je uzdrawiać i usprawniać – zapowiadał Janusz Piechociński.  Za to Paweł Kowal z Polski Razem zapewnia: – Nie odpuścimy do końca, idziemy do Parlamentu Europejskiego, by walczyć o miejsca pracy dla młodych, by mówić o historii Polski. To aluzja do słów Janusza Korwin-Mikkego, który stwierdził, że nie ma dowodów na to, że Adolf Hitler wiedział o ludobójstwie czy Holokauście. Polska Razem pozwała go za to w trybie wyborczym do sądu. Pozew oddalono.Lider Kongresu Nowej Prawicy  komentując to orzeczenie stwierdził: – Po pierwsze, każdy wie, że takiego dowodu nie ma, jest nawet nagroda pół mln funtów, dla człowieka, który znajdzie taki dowód, po drugie, co za różnica – stwierdził Janusz Korwin-Mikke. „Namawiamy do roztropnego, aktywnego zdejmowania flag unijnych” Ruch Narodowy sprzeciwia się wieszaniu unijnych flag przy lokalach wyborczych, bo to zakłóca standardy wolnego głosowania. – Namawiamy do roztropnego, aktywnego zdejmowania flag unijnych wszędzie tam, gdzie będą zakłócały ciszę wyborczą – powiedział Robert Winnicki. Konwencja Twojego Ruchu Kampanię kończy Twój Ruch. – Te wybory mogą zdecydować o tym, czy będziemy iść naprzód czy zaczniemy buksować w miejscu – powiedział Aleksander Kwaśniewski na konwencji wyborczej podsumowującej kampanię koalicji Europa Plus – Twój Ruch.Koniec kampanii – jutro o północy. CZYTAJ TAKŻE Kampania do europarlamentu na ostatniej prostej. Co planują partie?",,
"Trzy konwencje. Na jednej z nich wszystko wygląda tak, jakby już nikomu nie zależało","Jak to przed wyborami, w weekend obyły się trzy konwencje wyborcze. Różniły się od siebie nie tylko stylem czy wiarygodnością składanych Polakom obietnic, ale nawet stopniem nagłośnienia w mediach. Wyborcza impreza PiS łączyła amerykański styl z bardzo polskimi problemami. Platforma po raz pierwszy pokazała w nowej roli Małgorzatę Kidawę-Błońską, choć wielu obserwatorów zwraca uwagę na fakt, że wszystko wygląda tak, jakby już nikomu nie zależało. O konwencji ludowców zaś w ogóle trudno się czegoś dowiedzieć.","„Platforma Obywatelska miała jakąś konwencję wyborczą? Nawet jej nie zapamiętałem” – ni to stwierdza, ni to ironizuje w rozmowie z wpolityce.pl mazowiecki ludowiec Piotr Zgorzelski. I choć sympatykowi PiS taka szpila może się spodobać, to jednak pozostaje pytanie, kto zapamiętał konwencję ludowców. A przecież PSL, wzmocnione częścią ludzi Pawła Kukiza, jest w dość ciekawej sytuacji wyborczej. Wydawało się wcześniej, że tworząc centrową, początkowo nawet centroprawicową alternatywę dla dwóch głównych bloków, ma szansę zgarnąć nawet kilkanaście procent poparcia. Jak wiemy, kolejne tygodnie kampanii, w których niemal codziennie pojawia się jakiś sondaż i można przynajmniej wskazywać na trendy wyborczych preferencji, wskazują raczej, że PSL nie odzyskał na razie swoich własnych sympatyków straconych wcześniej na rzecz Prawa i Sprawiedliwości, a oczekiwane zyski wynikające z przyjęcia na pokład Kukiza w rzeczywistości są o wiele mniejsze, wszystko zaś powoduje, że nawet próg wyborczy dla partii, nie koalicji, nie jest wcale tak bezpieczny. Co więcej, sobotnie wystąpienie prezesa Jarosława Kaczyńskiego, w którym padło bardzo dużo słów na temat tradycyjnych wartości i modelu rodziny, pokazuje, że PiS elektoratowi ludowców nie odpuszcza, mając jeszcze w zanadrzu bardzo istotną z jego punktu widzenia zapowiedź wyrównania dopłat unijnych dla rolników do poziomu zachodniego. Trzeba przyznać, że nieraz są to pomysły o wiele bardziej realne niż oparte na sloganach, atrakcyjnie brzmiące, lecz zupełnie niepoparte konkretami społeczne punkty programu Platformy. Cóż z tego jednak, skoro tak samo jak politykom PO, ludowcom można na każdy tego typu pomysł odpowiedzieć, że mieli na to osiem lat. A tak naprawdę nie osiem, a 16, bo tyle czasu współtworzyli oni kolejne koalicje rządowe. PiS musiałby wygrać jeszcze nie raz, nie dwa razy nawet wybory parlamentarne, dopiero w połowie trzeciej kadencji zrównałby się w długości rządzenia z partią Waldemara Pawlaka i Władysława Kosiniaka-Kamysza. Gdyby jednak Piotr Zgorzelski konwencję Platformy obejrzał, zapewne zapamiętałby z niej chociażby pytanie „Gdzie jest program?”, które razem z „O Boże, zapomniałam o in vitro” będą zapewne największym wkładem Małgorzaty Kidawy-Błońskiej w historię polskiej polityki. Ma to wszystko jakiś swój urok, choć trudno się spodziewać, by miało odwrócić szersze tendencje, zwłaszcza po przedstawieniu przez PiS kolejnych propozycji. Te zaś mają tę przewagę nad pomysłami innych, że mają szansę na realizację. Być może jednak Kidawa-Błońska utrwali polityczną przewagę swojego środowiska i zatrzyma sondażowy pochód lewicy. Ta ostatnia wpadła, zdaje się, w pułapkę zastawioną chyba tylko mimochodem przez prezesa PiS. Kilka tygodni temu lewicowcy sprawiali wrażenie, że chcą się ścigać z rządzącymi na obietnice socjalne, mówiąc w kwestiach ekonomicznych bardziej Zandbergiem niż Millerem. Od kilku dni jednak znów wraca bardziej liberalna optyka starego SLD, co uwypukla jeszcze szybkie i brutalne wygaszenie potencjalnego konfliktu z Platformą po wypowiedzi rzeczniczki SLD w sprawie wyłudzeń VAT. Ponieważ ewentualni przyszli koalicjanci w sposób ewidentny kanibalizują dziś swoje elektoraty, ich wzajemne relacje stają się bardzo wrażliwe i możemy się spodziewać jeszcze kilku zwrotów akcji. Bo jak tu się pięknie różnić i podbierać sobie głosy w atmosferze zrozumienia i współpracy? Polska polityka zna już przypadek partii, które miały współpracować ze sobą po wyborach w imię naprawy państwa, ba, zawierały ze sobą różne wyborcze porozumienia, a których losy potoczyły się zupełnie inaczej.",,
Stan Skibby zagra z wrocławianami „Hey Joe”,"Stan Skibby,  muzyk grający w  stylu  Jimy'ego
Hendriksa, wystąpi podczas jubileuszowego 10. Gitarowego Rekordu Guinnessa na wrocławskim Rynku. Skibby zagra 1. maja wraz z innymi muzykami znany utwór Hendriksa „Hey Joe”.","Polski Rekord Guinnessa,wynosi 6346 wspólnie grających gitarzystów, czyliponad trzykrotnie więcej niż amerykański. Ostatnia udana próba bicia rekordu odbyła się w 2009 r., kiedy „Hey Joe”zgrało wspólnie 6346 gitarzystów. W kolejnych latach na wrocławskim rynkupojawiło się 4597 (2010 r.), 5601 (2011 r.)osób.Skibby najpierw wystąpi na wrocławskim Rynku, gdzie wspólnie z gitarzystamizagra i zaśpiewa „Hey Joe”. Później będzie gościem Leszka Cichońskiego,gitarzysty i pomysłodawcy rekordu, podczas Konctu Gwiazd na Wyspie Słodowejwe Wrocławiu. Jak poinformowała  Anna Pupin, reprezentująca organizatorów imprezy,Skibby po raz pierwszy przyjechał do Polski w 2000 r. na zaproszenie LeszkaCichońskiego, który w 30. rocznicę śmierci Jimiego Hendriksa zorganizowałmemoriałową trasę koncertową Tribute to Jimi Hendrix. Zarejestrowany zostałwtedy materiał na płytę.Sobowtór Hendrixa?Pupin dodała, że Skibby jest jednym z najlepszych naśladowców Hendriksa. W1999 r. wygrał Hendrix Competition Festival w Memphis, kwalifikując się dofinału w Seatle. – Mówią o nim: „żywy Hendrix”, bowiem gra, śpiewa i wyglądajak Jimi, jest leworęczny i jako jeden z niewielu gra naprawdę zębami –mówiła Pupin. Wcześniej swój udział w imprezie zapowiedział m.in. polski skrzypek MichałJelonek., który będzie pierwszym muzykiem nie gitarzystą „bijącym rekord nawrocławskim Rynku”. Gwiazdami tegorocznego jubileuszowego rekordu będąjeszcze: zespół Europe, amerykański basista Marcus Miller oraz Tomek „Lipa”Lipnicki, współzałożyciel reaktywowanego w 2011 r. zespołu Illusion.  Co roku polscy i zagraniczni muzycy przyłączają się do „Thanks JimiFestival”, organizatora rekordu, by wraz z wielotysięcznym tłumem gitarzystów zagrać wspólnie „Hey Joe” Hendrixa i tym samym pobić Gitarowy RekordGuinnessa. Zgodnie z ideą Cichońskiego, pomysłodawcy imprezy, do wspólnego graniazapraszani są artyści z wielu środowisk muzycznych. Według organizatorów taintegracja różnych pokoleń i stylów muzycznych wpływa nie tylko naatrakcyjność programu festiwalu, ale przede wszystkim na niezwykłą energię,która towarzyszy rekordowi. Organizatorzy przypominają, że udział w Gitarowym Rekordzie Guinnessa nawrocławskim Rynku jest bezpłatny. Do tej pory uczestnicy festiwalu mogli zagrać z takimi artystami jak: SteveMorse z Deep Purple, Al Di Meola, Tommy Emmanuel, Ray Wilson, były wokalistaGenesis, Ten Years After, Neil Zaza, Greg Koch, Tood Wolf (gitarzysta SherylCrow). A z polski artystów rekord bili: L.U.C, Paweł Kukiz, GrzegorzMarkowski, Marek Piekarczyk (TSA), Mieczysław Jurecki (ex Budka Suflera),Maciej Balcar (Dżem), Zbigniew Hołdys, Gienek Loska, Sebastian Riedel iLeszek Cichoński.",,
Szef MON: Zakończyliśmy negocjacje dot. zakupu myśliwców F-35,"Minister obrony narodowej Mariusz Błaszczak poinformował, że jeszcze w styczniu planowane jest podpisanie ze Stanami Zjednoczonymi umowy na zakup myśliwców F35. Polska – zgodnie z porozumieniem z firmą Lockheed Martin – chce kupić 32 samoloty.","W III Programie Polskiego Radia minister obrony przekazał, że negocjacje z Amerykanami zostały już „w zasadzie sfinalizowane” i pozostało dopełnić jedynie drobne sprawy proceduralne.   – Jestem przekonany, że jeszcze w styczniu podpiszemy umowę z USA na zakup 32 samolotów F-35, czyli najnowocześniejszych samolotów na świecie – powiedział Błaszczak.  To jednomiejscowy, jednosilnikowy myśliwiec wielozadaniowy piątej generacji, który spełnia wymagania wszystkich rodzajów amerykańskich sił zbrojnych. Samolot jest zdolny do wykonywania misji bliskiego wsparcia, bombardowań i typowo myśliwskich zadań walki powietrznej.",,
CBOS: trzy partie w parlamencie,"Gdyby wybory parlamentarne odbyły się na początku września, 43 proc. ankietowanych zagłosowałoby na PO, a 23 proc. na PiS; próg wyborczy przekroczyłoby jeszcze tylko SLD z 13 proc. wynikiem – wynika z sondażu CBOS.","Poza Sejmem znalazłoby się m.in. PSL, które otrzymało poparcie 3 proc. ankietowanych deklarujących udział w wyborach.  Poparcie dla PO wzrosło, w porównaniu do sondażu z sierpnia, o 2 punkty proc., a dla PiS zmniejszyło się o 6 punktów proc. Notowania SLD poprawiły się w stosunku do badania z poprzedniego miesiąca o 4 punkty proc.  Poziom poparcia w sondażu dla PSL nie zmienił się od sierpnia. Identyczne jak w sierpniu – 1 proc. poparcia – pozostały notowania: Krajowej Partii Emerytów i Rencistów, Ligi Polskich Rodzin, Partii Kobiet, Unii Polityki Realnej.  Żadnego poparcia – tak jak w ubiegłym miesiącu – nie otrzymały: Partia Demokratyczna – demokraci.pl, Polska Partia Pracy, Prawica Rzeczypospolitej, Samoobrona RP, Socjaldemokracja Polska, Stronnictwo Demokratyczne, Unia Pracy.   1 proc. ankietowanych oddałoby głos na inne ugrupowanie, niż te wymienione w sondażu, a 12 proc. (2 punkty proc. mniej niż w sierpniu) nie wyraziło zdania w kwestii preferencji partyjnych.  Uczestnictwo w wyborach zadeklarowało 63 proc. ankietowanych. 16 proc. nie podjęło decyzji, czy poszłoby do urn, a na pewno nie wzięłoby udziału w głosowaniu 21 proc. badanych.  CBOS przeprowadził sondaż w dniach 2-8 września na liczącej 1041 osób reprezentatywnej grupie dorosłych mieszkańców Polski.",,
"KE opublikowała czarną listę krajów, które za słabo walczą z praniem pieniędzy","Komisja Europejska przedstawiła czarną listę krajów trzecich, które niewystarczająco walczą z praniem brudnych pieniędzy i finansowaniem terroryzmu. Celem wykazu jest ochrona systemu finansowego UE.","Są to: Afganistan, Samoa Amerykańskie, Bahamy, Botswana, Koreańska Republika Ludowo-Demokratyczna, Etiopia, Ghana, Guam, Iran, Irak, Libia, Nigeria, Pakistan, Panama, Portoryko, Samoa, Arabia Saudyjska, Sri Lanka, Syria, Trynidad i Tobago, Tunezja, Wyspy Dziewicze Stanów Zjednoczonych i Jemen. KE informuje o „strategicznych brakach w ramach prawnych” w tych krajach. Celem wykazu jest ochrona systemu finansowego UE poprzez skuteczniejsze zapobieganie praniu pieniędzy i finansowaniu terroryzmu. W wyniku przyjęcia listy banki i inne podmioty objęte unijnymi przepisami dotyczącymi przeciwdziałania praniu pieniędzy będą miały obowiązek przeprowadzania większej liczby kontroli operacji z udziałem klientów i instytucji finansowych pochodzących z tych państw. – Ustanowiliśmy najwyższe na świecie standardy w zakresie przeciwdziałania praniu pieniędzy, ale musimy zadbać o to, by brudne pieniądze pochodzące z innych krajów nie trafiały do naszego systemu finansowego. Brudne pieniądze są siłą napędową przestępczości zorganizowanej i terroryzmu. Zwracam się do państw, które znalazły się w wykazie, o niezwłoczne usunięcie braków. Komisja jest gotowa ściśle współpracować z tymi państwami w celu rozwiązania tych problemów, co przyniesie obopólne korzyści – powiedziała Viera Jourova, komisarz do spraw sprawiedliwości, konsumentów i równouprawnienia płci.",,
"Biskupi Iraku: Błagajmy o pokój, wojna byłaby czymś strasznym","Eskalacja konfliktu między Stanami Zjednoczonymi i Iranem grozi zaognieniem sytuacji na całym Bliskim Wschodzie. Budzi to poważny niepokój biskupów Iraku, którzy wezwali ludzi dobrej woli na całym świecie do wytrwałej modlitwy o pokój.","Kard. Louis Raphal Sako zaapelował do stron konfliktu, by zasiadły do stołu negocjacji i podjęły racjonalny dialog. Podkreślił, że trzeba uczynić wszystko, by zapobiec kolejnej wojnie i temu, by Irak stał się znów polem walki. Chaldejski patriarcha wskazał, że konsekwencje kolejnego konfliktu mogą byćniewyobrażalne. – Błagajmy Boga Wszechmogącego, by obdarzył Irak i cały Bliski Wschód „normalnym życiem” oraz stabilnym, trwałym pokojem, o którym wszyscy marzymy – apeluje kard. Sako. Duchowny przypomniał też słowa papieża Franciszka: „powinniśmy wierzyć, że drugi ma taką samą potrzebę pokoju. Nie otrzymuje się pokoju, jeśli się go nie pragnie”. W podobnym tonie wypowiedział się w rozmowie z Radiem Watykańskim biskup pomocniczy Bagdadu Shlemon Warduni. Zaznaczył, że kolejna wojna byłaby czymś straszliwym.",,
Setki tysięcy Kanadyjczyków w prawie 300 demonstracjach dla klimatu,"Pół miliona uczestników demonstracji w Montrealu, Greta Thunberg domagająca się prawdziwych działań od polityków, łącznie 278 demonstracji w całej Kanadzie - tak wyglądały kanadyjskie piątkowe protesty w obronie klimatu.","prawdziwych działań od polityków, łącznie 278 demonstracji w całej Kanadzie - tak wyglądały kanadyjskie piątkowe protesty w obronie klimatu.Centra wielkich i mniejszych miast zostały zajęte przez łącznie setki tysięcy protestujących - podliczały kanadyjskie media. Największa demonstracja odbyła się w Montrealu. Miasto spodziewało się 300 tys. osób, organizatorzy podali, że na ulicach Montrealu pojawiło się ostatecznie pół miliona osób. Decyzją burmistrz Montrealu Valerie Plante komunikacja publiczna w mieście była w piątek bezpłatna. Wiele firm było zamkniętych, by umożliwić pracownikom wzięcie udziału w manifestacji. Jak podawały media, przed protestem Thunberg spotkała się z przedstawicielami rdzennych mieszkańców Kanady i z premierem Justinem Trudeau. Miała mu powiedzieć, że jako premier nie zrobił wystarczająco dużo. Trudeau, razem z żoną i dwojgiem dzieci, pozostał na manifestacji około godziny.W montrealskim proteście wzięła też udział lider Zielonych Elizabeth May oraz lider Bloc québécois Yves-François Blanchet. Lider Nowej Partii Demokratycznej (NDP) Jagmeet Singh wziął udział w manifestacji w Victorii (Kolumbia Brytyjska). W piątkowych demonstracjach nie wziął udziału szef konserwatystów Andrew Scheer. O klimacie przed wyborami  federalnymiProblem zmian klimatu jest wśród trzech najistotniejszych tematów toczącej się kampanii przed wyborami federalnymi, które odbędą się 21 października.Trudeau zapowiedział, że jeśli Liberałowie wygrają wybory, rząd przeznaczy środki na posadzenie 2 mld drzew w ramach planowanych ekologicznych wydatków 3 mld dolarów CAD. Rządzący liberałowie obiecują uzyskanie neutralności emisji przez Kanadę w 2050 r. Zapowiadają, że rząd będzie kupował więcej energii od „zielonych” dostawców, w programie mają m.in. obniżenie podatków dla firm inwestujących w proekologiczne rozwiązania, dotacje dla budowy nowych zeroemisyjnych domów oraz remontów istniejących.Konserwatyści twierdzą, że ich podejście to „zielone technologie a nie podatki”, w tym ulgi podatkowe dla firm i dla osób, decydujących się na proekologiczne prace remontowe we własnych domach. Chcą zlikwidowania wymogów dotyczących oceny środowiskowej dużych projektów energetycznych i odwołania zakazu dopływania tankowców do zachodniego wybrzeża Kanady.NDP, która swój plan przedstawiła w maju br., poza ulgami podatkowymi, tanimi kredytami na remonty domów, bankiem inwestycyjnym finansującym sektor nowych technologii, przewiduje m.in. wsparcie dla pracowników, którzy muszą przekwalifikować się w związku ze zmianami gospodarczymi. NDP ma też plan budowy transkanadyjskiej sieci elektrycznej dla zielonej energii.Partia Zielonych swój plan przedstawiła również w maju br. Program przewiduje zmiany w kanadyjskiej gospodarce, pomoc dla pracowników tradycyjnego sektora paliwowego w przekwalifikowaniu się do nowych zawodów. Zieloni chcą zakazu importu ropy, zakazu tradycyjnych samochodów do 2030 r. oraz zredukowania emisji węglowych przez Kanadę do zera w 2050 r.",,
"Wysadzili bankomat, wpadli po kilku minutach","Policyjni antyterroryści zatrzymali trzech mężczyzn, którzy kilka minut wcześniej wysadzili bankomat w Cegłowie w okolicach Mińska Mazowieckiego. Rabusie nie zdążyli zabrać kasety z gotówką. Przestępcy nie wiedzieli, że są namierzani przez kryminalnych z trzech komend: stołecznej, kieleckiej i radomskiej.","Nie ma miesiąca, by na terenie Polski nie doszło do próby zrabowania gotówki z bankomatu. W jednej maszynie może być nawet kilkaset tysięcy złotych, stąd obecnie częściej dochodzi do włamań do tych urządzeń niż do klasycznych napadów na banki. Na szczęście większość prób kończy się tylko uszkodzeniem bankomatu, ale policjanci nie kryją, że jest to plaga. Na trop jednej z ekip rabusiów natrafili kryminalni z komendy wojewódzkiej w Kielcach. Ustalili operacyjnie, że trzech ich krajanów przymierza się do wysadzenia bankomatu na terenie Mazowsza. Nie wiedzieli jednak, gdzie przestępcy uderzą. Kryminalni z Kielc skontaktowali się z kolegami z komendy wojewódzkiej w Radomiu i KSP. Wspólnie zaczęli polować na rabusiów. Przez kilka dni, razem z antyterrorystami w odwodzie, dyskretnie pilnowali bankomatów w rejonie, w którym mogli uderzyć kieleccy przestępcy.W końcu policjantom udało się ustalić, że celem jest powiat miński, a konkretnie jedno z urządzeń w Cegłowie. Wiadomo, że rabusie wpuścili do maszyny mieszankę gazów technicznych i doprowadzili do eksplozji. Wybuch zniszczył osłonę bankomatu, otwierając przestępcom dostęp do kasety z pieniędzmi. Jednak zanim zdążyli ją zabrać, na miejscu pojawili się policjanci. Rabusie zostali błyskawicznie obezwładnieni. Wszyscy są mieszkańcami Kielc w wieku od 30 do 43 lat.",,
Amerykanie złożą hołd ofiarom zamachów z 11 września,"W środę mija 18. rocznica ataków terrorystycznych z 11 września. Głowna ceremonia odbędzie się tradycyjnie pod pomnikiem zamachów na wieże World Trade Center w Nowym Jorku. Prezydent Donald Trump odda hołd poległym podczas ceremonii w Pentagonie, w który uderzył jeden z porwanych samolotów.","Tak jak co roku głównym punktem ceremonii rocznicowych w Nowym Jorku będzie odczytanie nazwisk prawie 2700 ofiar ataków na World Trade Center. Przy pomniku 11 września zgromadzą się rodziny zabitych, strażacy, policjanci, lokalni politycy i mieszkańcy miasta. Po zachodzie słońca na dolnym Manhattanie wystrzelą w górę dwa słupy światła symbolizujące dwie wieże World Trade Center. Prezydent Trump wraz z Pierwszą Damą USA Melanią odda hołd poległym minutą ciszy na Południowym Trawniku Białego Domu. Następnie udadzą się do Pentagonu, gdzie uderzył trzeci z porwanych samolotów zabijając 125 osób w siedzibie Departamentu Obrony i 64 na pokładzie.Osobna ceremonia odbędzie się w Shanksville w stanie Pensylwania, gdzie spadła czwarta z porwanych maszyn i gdzie w ubiegłym roku otwarto pomnik w postaci 40 poruszanych wiatrem dzwonów upamiętniających 40 pasażerów, którzy znajdowali się na pokładzie maszyny United Airlines podczas lotu oznaczonego numerem 93.Zamachy z 11 września 2001 roku zostały przeprowadzone przez 19 terrorystów z Al-Kaidy. Zginęło w nich 2996 osób. Był to najtragiczniejszy atak terrorystyczny w historii.",,
"„Oto człowiek, z którym kiedyś spędziłem 48 h w jednej celi”","Premier Mateusz Morawiecki spotkał się we Wrocławiu z byłymi działaczami Solidarności Walczącej. „Oto człowiek, z którym kiedyś spędziłem 48h w jednej celi” – napisał na Facebooku, zamieszczając zdjęcie Michała Gabriela.","Do spotkania doszło w sobotę w Centrum Historii Zajezdnia we Wrocławiu. Premier Mateusz Morawiecki poinformował o nim w mediach społecznościowych.  „Ponad trzydzieści lat temu, kiedy współtworzyliśmy historię, marzyliśmy o Polsce wolnej, demokratycznej, solidarnej. Dzisiaj, pomimo upływu lat, nadal jesteśmy Polsce potrzebni, by dawać świadectwo tamtych dni i uczestniczyć w budowaniu Ojczyzny naszych marzeń. Z Wami, drodzy Przyjaciele, uda się nam to zadanie zrealizować” – napisał premier.Mateusz Morawiecki podzielił się też osobistymi zdjęciami. Jest na nich „Michał Gabriel – człowiek, z którym kiedyś spędziłem 48h w jednej celi” oraz „rodzeństwo Morawieckich, czyli ja z trzema siostrami”.",,
GUS: Sprzedaż detaliczna rośnie,"Sprzedaż detaliczna liczona w cenach bieżących wzrosła w styczniu o 6,6 proc. licząc rok do roku. Taką informację opublikował Główny Urząd Statystyczny. Sprzedaż liczona w cenach stałych wzrosła o 5,2 proc. w ujęciu rocznym.","Ekonomista Santander Bank Polska Piotr Bielski ocenia, że dane o sprzedaży pokazały, że utrzymują się dobre nastroje polskich konsumentów.GUS poinformował też, że produkcja budowlano-montażowa wzrosła w styczniu o 3,2 proc. licząc rok do roku. Bielski wskazuje, że tempo wzrostu produkcji jest słabsze od obserwowanego w zeszłym roku, choć poziom produkcji jest wciąż wysoki.Największa dynamika wzrostu w ramach produkcji budowlano-montażowej została odnotowana w kategorii: budowa obiektów inżynierii lądowej i wodnej. Wzrost wyniósł 15,3 proc. w ujęciu rocznym.",,
Ministerstwo Bohaterów zachęca: Znajdź ich także wśród swoich przodków,"Z okazji rocznicy wybuchu II wojny światowej w mediach społecznościowych działalność rozpoczęło Ministerstwo Bohaterów. Na jego profilu w serwisie YouTube 1 września o godz. 4:40 – dokładnie w 80. rocznicę ataku Niemiec na Polskę – opublikowano wideo, które ma być zachętą do tego, by rozpocząć poszukiwania bohaterów także wśród swoich przodków. „W każdej rodzinie byli bohaterowie. Znajdź ich w swojej” – podpowiadają autorzy projektu w opisie filmu.","Bohaterem dwuminutowego nagrania jest kilkuletni chłopiec, który na strychu domu, w szafie, odkrywa pamiątki z II wojny światowej, należące prawdopodobnie do jego dziadków – m.in. guziki munduru żołnierskiego, odznaczenia, a także fragmenty gazet sprzed 80 lat, których nagłówki informowały o agresji Niemiec na nasz kraj. Chłopiec trafił na strych w poszukiwaniu kryjówki w czasie zabawy w chowanego z innymi dziećmi, które wkrótce dołączają do niego i wspólnie przeglądają wojenne pamiątki przodków.Do tego samego zachęcają autorzy projektu „Ministerstwo Bohaterów”, dołączając cytat Johanna Wolfganga von Goethego: „bohater czerpie inspirację z cnót swoich przodków”.",,
W środę decyzja SLD ws. Kalisza,"W najbliższą środę zbierze się Zarząd Krajowy SLD, który podejmie decyzję w sprawie przyszłości Ryszarda Kalisza w Sojuszu – poinformował rzecznik SLD Dariusz Joński. Kalisz deklaruje, że nie weźmie udziału w posiedzeniu zarządu, bo nie powinien „być sędzią we własnej sprawie”.  W czwartek z Kaliszem spotkał się szef Sojuszu Leszek Miller.","Przyszłość Kalisza w SLD stanęła pod znakiem zapytania po tym, jak b. prezydent Aleksander Kwaśniewski poinformował w zeszłym tygodniu, że poseł ma współpracować z nim i Januszem Palikotem przy tworzeniu projektu Europa Plus i   wspólnej centrolewicowej listy w przyszłorocznych wyborach do europarlamentu. W odpowiedzi na tę deklarację, Miller zagroził Kaliszowi wyrzuceniem z partii.Jak mówił dziennikarzom po spotkaniu rzecznik SLD Dariusz Joński, który brał w nim udział, Kalisz sam zwrócił się w czasie rozmowy do Millera o zawieszenie go w prawach członka partii.– Ryszard Kalisz zwrócił się do przewodniczącego o zawieszenie go w prawach członka, ale przewodniczący nie wysłuchał jego prośby. W najbliższą środę odbędzie się Zarząd Krajowy SLD, który podejmie decyzję w tej sprawie – powiedział Joński na briefingu w Sejmie.Jednak Kalisz zaprzecza. „Wiadomość rozsyłana do dziennikarzy przez Centrum Medialne SLD oraz rzecznika partii Dariusza Jońskiego, mówiąca o tym, że na dzisiejszym spotkaniu prosiłem Przewodniczącego Millera o zawieszenie mnie w prawach członka SLD jest nieprawdziwa!” – napisał na Facebooku.Kalisz twierdzi, że powiedział jedynie, iż „logiczną konsekwencją wypowiedzi medialnych Leszka Millera oraz jego współpracowników”, w tym Grzegorza Napieralskiego, powinno być wystąpienie do zarządu SLD z wnioskiem o wykluczenie go z partii.„Stwierdziłem również, że przed sądem partyjnym będę wykazywał, że nie ma podstaw do takiej decyzji i to ja działam dla dobra SLD” - zaznaczył Kalisz.Jak dodał, do tego czasu poseł i wiceszef klubu SLD ma czas do namysłu. – Damy jeszcze Ryszardowi Kaliszowi kilka dni, by się zastanowił. Przekonywaliśmy go, żeby budował z nami silne SLD i nie budował żadnej nowej formacji, ani bytu politycznego – zaznaczył rzecznik Sojuszu.Kalisz deklaruje, że nie weźmie udziału w posiedzeniu zarządu. „Nie będę brał udziału w posiedzeniu Zarządu SLD pomimo, że jestem jego członkiem, gdyż nie powinienem być »sędzią we własnej sprawie«” – napisał na Facebooku.  Likwidacja  SLD? Według relacji Jońskiego, Kalisz miał opowiedzieć się za powstaniem nowej, centrolewicowej formacji. – My się z tym nie zgadzamy – oświadczył Joński. W rozmowie z PAP polityk dodał, że poseł miał dodatkowo optować za „likwidacjąSLD”.– Ryszard Kalisz dzisiaj w rozmowie nam sugerował, że trzeba się zastanowić nad zmianą szyldu i likwidacją Sojuszu Lewicy Demokratycznej jako takiego, zakończeniem dotychczasowej formuły i szukaniem nowej, wraz z nową nazwą partii – powiedział.    W odpowiedzi miały padać pytania, dlaczego Kalisz chce działać na szkodę partii. – Zapytałem Ryszarda Kalisza, dlaczego chce likwidować SLD,  skoro mamy dzisiaj dwa razy wyższe poparcie niż jeszcze rok temu? – relacjonował Joński. Debata o przyszłości Podczas konferencji w Sejmie rzecznik Sojuszu powiedział też, że zaprasza wiceszefa swego klubu, by uczestniczył w zaplanowanej na sobotę w Warszawie naradzie szefów rad powiatowych i wojewódzkich SLD. Spotkanie, które odbędzie się na Wiejskiej, ma być poświęcone m.in. omówieniu sytuacji partii po decyzji Kwaśniewskiego o rozwijaniu projektu Europa Plus, który zapoczątkowali wspólnie: Palikot i europoseł Marek Siwiec, który w grudniu odszedł z SLD i teraz – jako osoba bezpartyjna – reprezentuje w Parlamencie Europejskim Ruch Palikota.  – Będziemy rozmawiali o naszej strategii na najbliższe kilka miesięcy i dobrze jakbyśmy taką dyskusję odbyli. Mam nadzieję, że Ryszard znajdzie czas i przyjdzie na to spotkanie – powiedział rzecznik SLD.  Z samym Kaliszem nie udało się PAP skontaktować. Jego partyjni stronnicy przedstawiają jednak inną wersję spotkania, niż wynika to ze słów Jońskiego. – Nie było żadnych sugestii likwidowania SLD – Kalisz przekonywał tylko, że powinniśmy iść szerokim frontem, namawiał do porozumienia się z Kwaśniewskim – powiedział jeden z działaczy bliskich posłowi Sojuszu.  Nie wszyscy przeciwko Kaliszowi Miller również nie wypowiadał się po czwartkowym spotkaniu. W nieoficjalnych rozmowach jego współpracownicy przewidują, że jeśli Kalisz nie zrezygnuje ze współpracy z Kwaśniewskim, wówczas przewodniczący nie będzie miał innego wyjścia, jak zwrócić się do zarządu o zawieszenie go w prawach członka partiii skierować jego sprawę do sądu partyjnego. Jak powiedział jeden z członków SLD, jest przekonany, że zarząd przychyli się do woli Millera. – Nie wiem, czy jednomyślnie, ale z pewnością większość będzie za tym, by go zawiesić – zapewnił polityk.Innego zdania są z kolei działacze SLD bliscy Kaliszowi. – Nie byłbym tego taki pewien – coraz więcej osób ma wątpliwości w tej sprawie – uważa bliski współpracownik wiceszefa klubu SLD. Kalisza bronił też wiceszef Sojuszu Józef Oleksy.",,
USA szukają poparcia w NATO ws. powstrzymania Iranu,"P.o. szefa Pentagonu Mark Esper wyraził nadzieję na zdobycie poparcia sojuszników z NATO dla wysiłków USA, zmierzających do powstrzymania konfliktu z Iranem i „otwarcia drzwi dla dyplomacji”. Esper przybył do Brukseli na posiedzenie ministrów obrony państw Sojuszu.","– Wyraźcie z nami obawy, oburzenie w odniesieniu do działań Iranu w regionie. To byłby dobry pierwszy krok – powiedział Esper, pytany w czasie podróży do Brukseli, czego spodziewa się od sojuszników z NATO. – Po drugie, trzeba wesprzeć każde działanie, które pomoże powstrzymać konflikt i pokazać, że jesteśmy stanowczy. To, co próbujemy zrobić, co chcemy zrobić, to zamknąć drzwi przed konfliktem i otworzyć drzwi dla dyplomacji – podkreślił p.o. sekretarza obrony USA.Agencja AP wskazuje, że podczas swojego spotkania z szefami resortów obrony krajów Sojuszu Esper będzie musiał przekonać swych kolegów i dowódców wojskowych w regionie, że armia amerykańska jest w stabilnych i sprawnych rękach, choć prezydent Donald Trump w ciągu ostatnich siedmiu miesięcy mianował trzech szefów Pentagonu. Jest to nadzwyczajna misja dla p.o. szefa resortu obrony w czasach globalnej niepewności co do amerykańskiej polityki obronnej i zagranicznej, nie tylko wobec Iranu, ale także w kwestii kontrowania Chin i Rosji, zapobiegania odradzaniu się Państwa Islamskiego i zakończenia wojny w Afganistanie – ocenia AP.",,
"„Nigdy nie przypuszczałem, że przy moim udziale powstanie broń terrorystyczna”","– Nigdy nie przypuszczałem, nawet w najgorszych snach, że substancja chemiczna, która została opracowana z moim udziałem, stanie się bronią terrorystyczną. Teraz Rosja niestety dowiodła, że jest krajem terrorystycznym – powiedział Wił Mirzajanow, jeden z twórców nowiczoka, środka trującego o działaniu nerwowo-paralitycznym. To właśnie „nowicjusz” został użyty do otrucia Siergieja Skripala i jego córki.","– Kreml oczywiście zaprzecza, jak wszyscy kryminaliści, ale to nic nie znaczy. Nie można ufać ani jednemu słowu Putina – powiedział Wił Mirzajanow, który przebywa obecnie w Stanach Zjednoczonych.– Ten człowiek i jego córka są praktycznie martwi. Nawet jeśli przeżyli, nie będą już w stanie dojść do siebie – dodał.66-letni Siergiej Skripal, były pułkownik rosyjskiego wywiadu wojskowego GRU, który w przeszłości był skazany w Rosji za szpiegostwo na rzecz Wielkiej Brytanii oraz towarzysząca mu 33-letnia córka Julia zostali 4 marca przyjęci w stanie krytycznym do szpitala, gdy stracili przytomność podczas pobytu w centrum handlowym w mieście Salisbury na południowy zachód od Londynu.Nowiczok to najsilniejsza na świecie broń chemiczna. Wił Mirzajanow twierdzi, że wystarczą dwa gramy tej substancji, żeby zabić pół tysiąca ludzi. Pierwszy raz nowiczok został przetestowany w Rosji. Dziś teoretycznie nikt tej substancji nie powinien mieć. Władze Rosji we wrześniu 2017 r. ogłosiły, że zlikwidowały całą broń chemiczną.",,
Wiceminister cyfryzacji o serwisach społecznościowych: Nie ma zgody na cenzurę w Polsce,"Przedstawiciel rządu dosadnie krytykuje należące do wielkich korporacji serwisy społecznościowe, które blokują treści krytyczne wobec aktywistów LGBT. – Nie ma zgody na cenzurę prewencyjną w Polsce z żadnej strony. W Polsce jest i będzie wolność słowa. Jeśli ktoś może w Polsce promować marsze równości, to inna osoba ma prawo te marsze krytykować, o ile obie strony nie łamią polskiego prawa. Zablokowanie homilii arcybiskupa Jędraszewskiego było wprowadzeniem cenzury przez YouTube. Na szczęście wycofano się z tej decyzji – powiedział portalowi tvp.info wiceminister cyfryzacji Adam Andruszkiewicz.","Polityk zapewnia, że jego resort analizuje podobne przypadki. Ze zrozumieniem patrzy na blokowanie treści łamiących prawo, ale ministerstwo cyfryzacji chce rozwiązania systemowego dla przypadków, w których możemy mieć do czynienia z cenzurą prewencyjną. Wiceminister nie wyklucza, że po wyborach rząd przygotowuje przepisy, które to utrudnią. – Wydaje się, że tu jakieś możliwości ustawowe są i pewnie będziemy o tym myśleć. Chcemy do tego podejść jednak bardzo delikatnie i spokojnie. Nie chcemy bowiem jakichkolwiek podejrzeń, że wprowadzamy cenzurę. Atmosfera w Polsce w trakcie kampanii wyborczej jest bardzo napięta. Wszelkie próby rozsądnego działania legislacyjnego mogłyby spowodować reakcję na przykład ze strony Platformy Obywatelskiej, że chcemy zabrać komuś YouTube'a albo Facebooka – zapowiedział w rozmowie z portalem tvp.info Andruszkiewicz. Parlamentarzysta twierdzi, że w ministerstwie cyfryzacji pojawił się pomysł, żeby rozwiązać kwestię cenzury prewencyjnej w całej Unii Europejskiej. W ocenie Andruszkiewicza zaangażowanie Brukseli mogłoby jednak budzić podejrzenie, że przyszłe regulacje będą korzystne dla środowisk lewicowych.  Wiceminister zapewnia, że dialog z przedstawicielami firm, do których należą serwisy społecznościowe, może być skuteczny. – Te korporacje międzynarodowe do tej pory uważały się de facto za oddzielne państwa z dużymi budżetami i wpływami na całym świecie. Teraz zaczynają rozumieć, że muszą się układać z rządami suwerennych państw i nie da się funkcjonować ponadnarodowo, bo to się może różnie zakończyć. Zarówno w ich interesie, jak i naszym jest, żeby te relacje wyglądały poprawnie – mówił nam Andruszkiewicz. Andruszkiewicz zauważa postępy w tych relacjach. W zeszłym roku ministerstwo cyfryzacji zawarło porozumienie z Facebookiem, które pozwala polskim obywatelom na odwołanie się od decyzji administracji portalu po zablokowaniu treści. Resort nawiązał też kontakty z Twitterem. – Nie jest to proste, ale idziemy do przodu – zapewnił wiceminister cyfryzacji.",,
Politico: Merkel powinna „zabić” Nord Stream 2 na szczycie z Putinem,Weekendowy szczyt kanclerz Niemiec z prezydentem Rosji Władimirem Putinem jest szansą na skorygowanie poważnego geopolitycznego błędu – pisze dla Politico John Vinocur. Publicysta namawia Angelę Merkel do „zatopienia” projektu Nord Stream 2.,"Amerykański autor, który zamieszcza swoją opinię na poczytnym wśród europejskich urzędników i polityków portalu pisze, że zrezygnowanie z gazociągu, byłoby opowiedzeniem się po dobrej stronie historii przez Merkel. Nord Stream 2 ma biec z Rosji do Niemiec po dnie Morza Bałtyckiego. „Ta decyzja byłaby wyborem przyjaźni Niemiec z Kongresem USA, położeniem kresu łagodnemu traktowaniu Rosji przez Niemcy i potwierdzeniem rangi kanclerz w Europie” – podkreślił Vinocur. Przypomniał, że rurociąg, który zwiększy o 55 mld metrów sześciennych możliwość przesyłu gazu z Rosji do Europy, z pominięciem systemów na Ukrainie i w Polsce, ma zacząć funkcjonować już w 2019 r. „Kraje Europy Środkowej i bałtyckie przeciwstawiają się projektowi jako strategicznemu zagrożeniu ze strony Kremla dla bezpieczeństwa ich dostaw energetycznych” – czytamy w tekście. Autor zwraca uwagę, że przeciw Nord Stream 2 opowiedzieli się szef Europejskiej Partii Ludowej w PE, (do której należą europosłowie partii Merkel) Manfred Weber oraz przewodniczący komisji spraw zagranicznych Bundestagu Norbert Roettgen. „Guenther Oettinger, gdy był komisarzem ds. energii od 2010 do 2014 r. nazwał rosyjską politykę energetyczną »nową Czerwoną Armią Putina«, oskarżając Merkel o uzależnianie Europy i Niemiec od dostaw z Gazpromu” – pisze Vinocur. Jego zdaniem, chociaż Merkel przekonywała przed dwoma laty, że projekt jest w pełni komercyjny, już wówczas urzędnicy z Berlina mówili nieoficjalnie, że taki opis jest błędny. Polityczna prawda – dodaje Vinocur – jest bowiem taka, że gazociąg nieprzypadkowo ma utrwalać rolę Niemiec jako centrum dystrybucji gazu na Europę. Amerykanin przypomina też, że prezydent USA Donald Trump podpisał w ubiegłym roku ustawę przyjętą z niemal jednomyślnym republikańskim poparciem, która określała rurociąg jako geostrategiczną broń, wymierzoną w sojuszników i przyjaciół Ameryki w Europie. Ustawa umożliwiła wprowadzenie amerykańskich restrykcji w celu powstrzymanie budowy Nord Stream 2. Sankcje mogą być nakładane na firmy pracujące bezpośrednio przy rurociągu. „Niezależnie od tego Trump nie zrobił od roku nic, odkąd wprowadził prawo w życie, a Niemcy mówią, że niebezpieczeństwo amerykańskich działań zmniejsza się” – pisze Vinocur. Przypomina w tym kontekście niedawne spotkanie Putina z Trumpem w Helsinkach, podczas którego padły słowa wskazujące, że prezydent USA gotów jest zaakceptować Nord Stream 2 jako fakt dokonany, a rosyjski przywódca chciałby podzielić europejski rynek gazu między USA i Rosję. „Gdyby Merkel rzeczywiście była w stanie pełnić rolę lidera w epoce, w której – jak mówi – europejski proces decyzyjny nie może w pełni polegać na Ameryce, zabiłaby Nord Stream 2 na szczycie z Putinem” – ocenił felietonista. Jego zdaniem nie można jednak na to liczyć. Nord Stream 2 to projekt liczącej 1200 km dwunitkowej magistrali gazowej przez Morze Bałtyckie z Ust-Ługi w Rosji do Greifswaldu w Niemczech. Gazociąg ma być gotowy do końca 2019 roku, a w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się temu projektowi.",,
"Strzelanina w więzieniu. Jest podejrzenie, że broń dostarczyli strażnicy","Co najmniej 12 osób poniosło śmierć, a 13 zostało rannych podczas strzelaniny, jaka wybuchła między więźniami w zakładzie karnym La Joyita w pobliżu stolicy Panamy – miasta Panama. Kraj ten ma jeden z najwyższych wskaźników przestępczości na świecie.","Według oficera policji Alexisa Munoza, do strzelaniny doszło z nieustalonych przyczyn w więzieniu, w którym osadzeni są podzieleni na grupy. Kluczem podziału jest przynależność skazanych do poszczególnych gangów, właśnie po to, aby zapobiec podobnym incydentom.Policja skonfiskowała dużą ilość broni, w tym karabiny.Prezydent Laurentino „Nito” Cortizo Cohen, który objął urząd w lipcu oświadczył, że wszystko wskazuje na to, iż strażnicy pomogli w przeszmuglowaniu broni do więzienia. – Ta broń nie spadła z nieba, najwidoczniej doszło do jakiejś współpracy, aby ją przemycić – powiedział.Panama należy do krajów Ameryki Środkowej o najwyższym wskaźniku przestępczości, w tym przestępczości zorganizowanej zajmującej się przemytem narkotyków.",,
"Kolejny lider KO ma problemy z „szóstką Schetyny”. „Nie jestem od tego, żeby znać”","– Ja nie jestem od tego, żeby punkt po punkcie znać i cytować („szóstkę Schetyny” – przyp. red.) – stwierdził Tomasz Zimoch, lider łódzkiej listy Koalicji Obywatelskiej do Sejmu. W czasie porannego wywiadu w Radiu ZET były dziennikarz, teraz kandydat w wyborach parlamentarnych, został poproszony o wymienienie kolejnych elementów zaprezentowanego w lipcu programu swojego ugrupowania – programu nazywanego „szóstką Schetyny”.","– Najważniejszy jest dekalog politycznej fair play. Postanowiłem dlatego kandydować do Sejmu bez względu na to, co jest w „sześciopaku” i co będzie w programie przedstawionym przez panią marszałek (Małgorzatę Kidawę-Błońską – red.) – powiedział kandydat do Sejmu w rozmowie z dziennikarką.Na uwagę rozmówczyni, że polityk jest „trochę zdenerwowany” i „w tej roli nie czuje się najlepiej”, zaczął wymieniać sześć elementów własnego programu, nawiązujących do „politycznych zasad fair play”. Tomasz Zimoch został więc ponownie poproszony, by „jednak wymienił te sześć punktów w szóstce Schetyny, (…) ale tak punkt po punkcie”. – Ale ja nie jestem od tego, żeby punkt po punkcie znać i cytować – stwierdził. Wcześniej o podobne przypomnienie wyborcom własnych postulatów zostali poproszeni także Paweł Poncyljusz, „jedynka” KO w Rzeszowie, a także lider PO Grzegorz Schetyna. Pierwszy z nich wymienił trzy punkty programu, po czym stwierdził, że więcej „nie pamięta w tej chwili”, bo „przecież wszyscy mówią, że nie ma programu”.",,
Posłanka PO za ochroną życia dzików „od poczęcia”: W czym jesteśmy od nich lepsi? [WIDEO],"– W czym my, ludzie w XXI wieku, jesteśmy lepsi od tych dzików, od zwierząt? W tym, że chcemy zabijać bezbronne zwierzęta, często lochy ciężarne? Państwo tyle mówią o ochronie życia od poczęcia. To dotyczy całego gatunku ludzkiego czy całej przyrody? W czym jesteśmy lepsi? – pytała Klaudia Jachira w Sejmie. W ten sposób posłanka Platformy Obywatelskiej odniosła się do problemu rozprzestrzeniania się afrykańskiego pomoru świń.","Sejmowa Komisja Rolnictwa zajmowała się specustawą o zwalczaniu afrykańskiego pomoru świń (ASF). Propozycje zgłoszone przez posłów Praw i Sprawiedliwości zakładają m.in. możliwość odstrzału sanitarnego dzików przez żołnierzy czy policjantów, zakaz blokowania polowań przez ekologów oraz ułatwienia w bioasekuracji dla rolników.   Największym echem przebiła się wypowiedź Klaudii Jachiry, która wypowiadała się w imieniu PO.  – Do zabrania tego głosu nakłoniło mnie zdanie przedmówcy, posła, który pytał, w czym dziki są lepsze od ludzi. Ja mam takie pytanie do państwa tutaj zgromadzonych: w czym my, ludzie w XXI wieku, jesteśmy lepsi od tych dzików, od zwierząt? – pytała Klaudia Jachira. – To dlaczego tu pani siedzi? Do lasu! – skomentował ktoś na sali.",,
"Wizy na Sri Lankę za darmo dla turystów z 48 krajów, w tym z Polski","Rząd Sri Lanki ogłosił zniesienie opłat za wizy turystyczne dla obywateli 48 krajów, w tym Polski. Darmową wizę po wylądowaniu na wyspie turyści otrzymają już 1 sierpnia br. Inicjatywa ma pobudzić rynek turystyczny, który ucierpiał po ataku terrorystycznym.","Na liście państw są kraje Unii Europejskiej i USA oraz m.in. Rosja, Indie i Chiny. Dotychczas wizy kosztowały turystów ok. 20-40 dol. – Darmowe wizy będą dostępne przez sześć miesięcy, a po tym czasie rząd oszacuje stratę wpływów z tytułu wiz – powiedział agencji Reutera urzędnik ministerstwa ds. rozwoju turystyki. W Niedzielę Wielkanocną, 21 kwietnia, grupa terrorystów z lokalnej organizacji islamistycznej o nazwie National Thowheeth Jama'ath (NTJ), z pomocą Państwa Islamskiego, przeprowadziła atak samobójczy na trzy kościoły i cztery hotele na Sri Lance. Zginęło ponad 250 osób. Po atakach wiele krajów wydało ostrzeżenia dla turystów planujących tam urlop. Liczba turystów spadła o 13,4 proc. w pierwszej połowie br. W 2018 r. turystyka przyniosła gospodarce wyspy ok. 4,4 mld dol. wpływów, co stanowi 4,9 proc. PKB kraju. Sri Lanka doświadczała już spadków liczby turystów podczas wojny domowej i po tsunami w 2004 r. Po podpisaniu porozumień pokojowych w 2009 r. turystyka na wyspie odżyła, stając się trzecim najbardziej dynamicznie rozwijającym się sektorem gospodarki.",,
Grecy kończą z „gettem Idomeni”. Trwa ewakuacja uchodźców,"We wtorek rano greckie władze przystąpiły do ewakuacji migrantów ze znajdującego się przy granicy z Macedonią obozu Idomeni. Od kilku miesięcy koczowało tu prawie 8,5 tys. osób, pochodzących m.in.: z Syrii, Iraku i Afganistanu, ale także z Maroka, Tunezji i Pakistanu.","Grecka policja poinformowała, że uchodźcy i imigranci będą w miarę możliwości stopniowo rozwożeni do innych nowych obozów, których tworzenie nieustannie trwa. Do obozu przybyło ok. 20 oddziałów policji, łącznie około 400 funkcjonariuszy. Rząd grecki za pośrednictwem swojego rzecznika zapewnił, że ewakuacja będzie przebiegała spokojnie, bez użycia siły. Rzecznik rządu Jeorios Kyricis, potwierdził również, że wszyscy mieszkańcy obozu mają być przeniesieni, a sam obóz „służy tylko interesom przemytników”. Podkreślił, że celem przenosin jest zapewnienie ludziom godnych warunków. Według rzecznika, władze zadbały już o przeszło 6 tys. miejsc a kolejne są przygotowywane – do końca tygodnia ma być ich około 8 tys. Transport będzie odbywał się autobusami. Kluczowa trasa kolejowa GrecjiPriorytetem dla Greków jest przeniesienie około 2 tys. ludzi blokujących linię kolejową na granicy. Zablokowana od ponad miesiąca linia jest kluczowa dla greckiego eksportu. Rejon graniczny w okolicach Idomeni był od lata zeszłego roku ważnym punktem tzw. „szlaku bałkańskiego”, którym setki tysięcy migrantów zmierzały do Europy. Od momentu zamknięcia granicy grecko-macedońskiej ruch na szlaku ustał, choć każdego dnia, wielu imigrantów nadal stara się tędy przedostać do zamożnych państw Europy.",,
Konserwatyści i unioniści. Premier May zachowuje kluczowych ministrów z poprzedniego rządu,"Stojąca na czele Partii Konserwatywnej brytyjska premier Theresa May, która w wyniku wyborów parlamentarnych dostała ponownie od królowej Elżbiety II misję utworzenia rządu, zachowała bez zmian obsadę kluczowych resortów – podało w piątek Downing Street.","Służby prasowe przekazały, że na swoich stanowiskach pozostają: minister finansów Philip Hammond, szef dyplomacji Boris Johnson, szefowa MSW Amber Rudd, minister obrony Michael Fallon oraz minister ds. Brexitu David Davis.   – Żadne dalsze nominacje już nie będą ogłoszone w piątek wieczorem – informuje Downing Street. Wśród priorytetów May wskazała na „zrealizowanie woli narodu i wyprowadzenie Wielkiej Brytanii z Unii Europejskiej”, a także wzmocnienie bezpieczeństwa wewnętrznego w obliczu niedawnych zamachów terrorystycznych w Londynie i Manchesterze. Premier wyjaśniła, że jej rząd będzie wspierany przez północnoirlandzką DUP, która w czwartkowych wyborach parlamentarnych uzyskała 10 mandatów.– Nasze dwie partie miały dobre relacje na przestrzeni lat, co daje mi poczucie pewności, że będziemy w stanie pracować w interesie całej Wielkiej Brytanii. (...) To pozwoli nam zjednoczyć się jako kraj i wykorzystać naszą energię w celu osiągnięcia dobrego porozumienia w sprawie Brexitu, który będzie korzystny dla wszystkich  – powiedziała. Tłumaczyła, że zależy jej na takim porozumieniu z Unią Europejską, które zagwarantuje dobrobyt w dłuższej perspektywie. Opozycja apeluje o dymisję O dymisję Theresy May zaapelował z kolei lider lewicy Jeremy Corbyn, którego Partia Pracy zwiększyła liczbę mandatów, choć wciąż pozostaje na drugim miejscu.Komentatorzy są zgodni, że obecnie pozycja Theresy May jest osłabiona. Ogłosiła bowiem przedterminowe wybory, aby zwiększyć swoje zaplecze parlamentarne. Sondaże początkowo sugerowały, że prawica uzyska więcej mandatów. Po podliczeniu głosów w 649 z 650 okręgów wyborczych, Partia Konserwatywna może liczyć na 318 mandatów w Izbie Gmin, a opozycyjna Partia Pracy na 261. Trzecią największą partią będzie Szkocka Partia Narodowa z 35 deputowanymi, a czwartą - Liberalni Demokraci z 12 posłami. Pozostałe ugrupowania uzyskały 23 mandaty. Wciąż trwa liczenie głosów w ostatnim okręgu wyborczym.",,
USA żądają zamknięcia rosyjskiego konsulatu i placówek dyplomatycznych,Stany Zjednoczone zażądały zamknięcia rosyjskiego konsulatu w San Francisco oraz dwóch placówek w Waszyngtonie i Nowym Jorku. To odpowiedź na wymuszoną wcześniej przez Kreml redukcję liczby amerykańskich dyplomatów w Rosji.,"W zeszłym miesiącu Ministerstwo Spraw Zagranicznych Rosji poinformowało, że od 1 września liczba pracowników przedstawicielstw dyplomatycznych Stanów Zjednoczonych ma zostać zrównana z liczbą personelu rosyjskiego w placówkach w USA. Ma wynosić 455 osób. Decyzję podjęto po tym, jak amerykański Kongres zaakceptował zaostrzenie sankcji wobec Rosji w odpowiedzi na próbę wpłynięcia na wynik wyborów w USA.",,
Wszczęto dochodzenie ws. ataku LGBT na kościół w Płocku. Ale dopiero po zażaleniu,"Po zażaleniu na odmowę wszczęcia dochodzenia w sprawie złośliwego zakłócenia mszy świętej w kościele św. Dominika w Płocku w czasie Wielkanocy, 21 kwietnia, postępowanie to zostało ostatecznie podjęte – poinformował prokurator rejonowy w Płocku Norbert Pęcherzewski. Osobne śledztwo jest prowadzone w sprawie gróźb karalnych, które otrzymał proboszcz parafii.","W Wielkanocną Niedzielę, 21 kwietnia w płockim kościele św. Dominika dwójka aktywistów protestowała przeciw wystrojowi Grobu Pańskiego, gdzie na tekturowych pudełkach wypisano m.in. słowa: LGBT, gender, agresja, pycha, odrzucenie wiary, a także – kłamstwo, zboczenia, egoizm, hejt, pogarda. Pod koniec maja rzeczniczka płockiej policji Marta Lewandowska informowała, że w sprawie zawiadomienia podjęto decyzję „o odmowie wszczęcia dochodzenia z uwagi na brak znamion czynu zabronionego” – postanowienie to zostało zatwierdzone przez prokuraturę. Uznano wtedy, że do utarczek słownych, które mogłyby być kwalifikowane jako złośliwe przeszkadzanie, doszło już po zakończeniu aktu religijnego.– W sprawie zakłócenia przebiegu mszy świętej w niedzielę 21 kwietnia pierwotnie została sporządzona odmowa wszczęcia dochodzenia, ale postępowanie to zostało podjęte po uwzględnieniu zażalenia. Wykonywane będą dalsze czynności procesowe – powiedział we wtorek szef płockiej Prokuratury Rejonowej. Jak poinformował prokurator Pęcherzewski, zażalenie na odmowę wszczęcia postępowania złożył pełnomocnik proboszcza parafii. W Wielką Sobotę, 20 kwietnia w kościele św. Dominika pojawiło się dwoje aktywistów protestujących przeciw aranżacji wielkanocnego Grobu Pańskiego. Między nimi i proboszczem, jak opisywały m.in. media, doszło do wymiany zdań – jeden z aktywistów nagrywał zajście telefonem komórkowym. Gdy wezwano policję, zarzucił księdzu odebranie telefonu, informował też o zaginięciu kart pamięci z aparatu. Ksiądz zawiadomił z kolei o zakłóceniu obrządku religijnego. Aktywiści ponownie przyszli do kościoła w niedzielę, 21 kwietnia. Po wydarzeniach w kościele św. Dominika rzeczniczka płockiej kurii diecezjalnej dr Elżbieta Grzybowska poinformowała, że podczas spotkania z biskupem pomocniczym proboszcz „złożył obszerne wyjaśnienia dotyczące konfliktu powstałego wokół Grobu Pańskiego”. Dodała, że wobec proboszcza kierowane były „groźby nawołujące do fizycznej przemocy wobec niego, w tym zagrażające jego życiu”. Ksiądz nie skorzystał z zaproponowanej przez policję ochrony osobistej.  W nocy z 26 na 27 kwietnia wokół kościoła, m.in. na koszach na śmieci i na przenośnej toalecie, pojawiły się plakaty i nalepki z wizerunkiem Matki Bożej Częstochowskiej, na których postaci Maryi i Dzieciątka zostały otoczone aureolami w barwach tęczy. Zarzut obrazy uczuć religijnych z art. 196 kodeksu karnego usłyszały w tej sprawie dwie mieszkanki Warszawy, w tym na początku maja 51-letnia Elżbieta P. W jej mieszkaniu policja przeprowadziła przeszukanie, a następnie zatrzymała kobietę i po przewiezieniu do komendy w Płocku przesłuchała. Podejrzana nie przyznała się do zarzucanego czynu, odmówiła składania wyjaśnień. Po przesłuchaniu i przedstawieniu zarzutu została zwolniona.  W połowie maja identyczny zarzut – obrazy uczuć religijnych – w ramach dochodzenia dotyczącego profanacji wizerunki Matki Bożej Częstochowskiej usłyszała także 27-letnia Anna P. Zgłosiła się ona do płockiej policji wraz z inną kobietą, która została przesłuchana w charakterze świadka – skorzystała z prawa do odmowy odpowiedzi na pytania. Anna P. po przedstawieniu zarzutu dotyczącego profanacji wizerunku Matki Bożej Częstochowskiej nie przyznała się do zarzucanego czynu i odmówiła składania wyjaśnień.  W sprawie Elżbiety P. policja informowała na początku maja, że „po analizie zgromadzonego materiału ustalono dane osoby, która mogła mieć związek z tym przestępstwem” – profanacji wizerunku Matki Bożej Częstochowskiej. Policja podawała jednocześnie, że na podstawie nakazu prokuratorskiego funkcjonariusze przeszukali mieszkanie kobiety w Warszawie i ujawnili kilkadziesiąt obrazków z wizerunkiem Matki Bożej Częstochowskiej z tęczową aureolą. Za sprawną akcję policji podziękował ówczesny szef MSWiA Joachim Brudziński. Pod koniec maja do Sądu Rejonowego w Płocku wpłynęło zażalenie Elżbiety P. na zatrzymanie. Sprawa ma zostać rozpoznana w lipcu. W wypowiedziach, które cytowały wcześniej media, adwokat Elżbiety P. argumentował m.in., że funkcjonariusze powinni doręczyć kobiecie wezwanie na przesłuchanie. Zgodnie z art. 195. par. 1. kodeksu karnego, „kto złośliwie przeszkadza publicznemu wykonywaniu aktu religijnego kościoła lub innego związku wyznaniowego o uregulowanej sytuacji prawnej, podlega grzywnie, karze ograniczenia wolności albo pozbawienia wolności do lat 2”.",,
Ukraina przygotowała 29-tomowy „prezent” na Dzień Rosji,O przekazaniu Międzynarodowemu Trybunałowi Sprawiedliwości (MTS) memorandum w sprawie złamania przez Rosję konwencji o walce z finansowaniem terroryzmu oraz konwencji o likwidacji dyskryminacji rasowej poinformował we wtorek szef ukraińskiego MSZ Pawło Klimkin.,– Dziś Federacja Rosyjska otrzyma od nas swoisty „prezent” w MTS ONZ. Waży on około 90 kg i składa się z 17 500 stron tekstu zawartego w 29 tomach. Składamy memorandum w sprawie finansowania terroryzmu i dyskryminacji rasowej – napisał na Twitterze minister spraw zagranicznych Ukrainy .,,
Orban skrytykował Tuska za próby izolowania Rosji. „Stoi po drugiej stronie linii podziału”,"– Rozdźwięk w sprawie współpracy z Rosją w Unii Europejskiej jest bardzo głęboki i ma charakter strategiczny – powiedział premier Węgier Viktor Orban dzień po wizycie w Budapeszcie prezydenta Rosji Władimira Putina. Dodał, że „po drugiej stronie” linii podziału jest szef Rady Europejskiej  Donald Tusk.","Węgierski premier wskazał w rozmowie z dziennikarzami, że Unia Europejska jest podzielona, jeśli chodzi o wizję stosunków z Rosją. Węgry, podobnie jak Czechy, Słowacja i Austria, uważają współpracę z Moskwą za konieczną – mówił. – Naszym zdaniem bez współpracy z Rosją nie możemy osiągnąć naszych celów – oświadczył Orban.– Ten rozdźwięk w UE jest bardzo głęboki i ma charakter strategiczny – powiedział Orban. Oświadczył, że „po drugiej stronie” linii podziału jest obecny szef Rady Europejskiej i były premier Polski Donald Tusk.Reuters, który relacjonował wypowiedź węgierskiego premiera, ocenia, że jako szef polskiego rządu Tusk był jednym z najbardziej zaciętych stronników sankcji wobec Rosji. Jako szef Rady Europejskiej Tusk kontynuował ten kurs – dodał Reuters. Zastrzega przy tym, że Orban poparł unijne sankcje wobec Rosji. Orban w czwartek przyjedzie do Warszawy, gdzie spotka się z premier Ewą Kopacz. Rosja elastyczna w sprawie gazu dla WęgierNa środowym briefingu szef węgierskiego rządu zauważył też, że węgierska polityka rozwijania krajowego sektora energetycznego na zasadach niedochodowych, tak by zapewnić tanią energię dla gospodarstw domowych, jest sprzeczna z polityką energetyczną UE.Orban powiedział, że rząd uniknął zawarcia już teraz kolejnej umowy z Rosją na dostawy gazu. Według niego, nie byłoby to obecnie korzystne w związku z ogromną niestabilnością cen ropy – informuje portal gospodarczy vg.hu.Ustalono natomiast, że 3 mld euro z sumy, jaką Budapeszt powinien zapłacić Moskwie do końca roku zgodnie z obowiązującą od 1996 r. umową, będzie przelewane w miarę otrzymywania gazu. Problem polegał na tym, że zapotrzebowanie Węgier na gaz znacznie się zmniejszyło w ciągu ostatnich 6-7 lat i nie odbierały one minimalnej ilości zapisanej w kontrakcie, chociaż miały obowiązek za nią zapłacić.Przy obecnej cenie 260 dolarów za tysiąc metrów sześciennych gazu Węgry będą miały za sumę 3 mld euro zapewniony gaz na około 4-5 lat. Orban podkreślił, że rząd węgierski będzie nadal zabiegał o jak najwięcej powiązań z europejskim systemem energetycznym.",,
„Z punktu widzenia niemieckiego to ideał – Donald Tusk i jego spolegliwość”,"– Tusk wykonuje to, czego sobie Niemcy zażyczą albo robi to co trzeba i nie ma wtedy problemu. Oni chwalą ten okres jako milowy w stosunkach polko-niemieckich. Po prostu nie było problemów – mówił historyk prof. Bogdan Musiał, komentując stosunki polsko-niemieckie w ostatnich latach.","Prof. Bogdan Musiał zapytany w TVP Info, czy niemieckim mediom polskojęzycznym zależy na określonym wyniku wyborów w Polsce odpowiedział, że zdecydowanie tak. – Niemcom zależy na tym, żeby określona partia w Polsce rządziła. I na pewno tą partią nie jest PiS – stwierdził. Wyjaśnił, że PiS ma inne podejście do państwowości, polskiej pozycji na świcie. – Z punktu widzenia niemieckiego byłoby wspaniale – to dla nich ideał – Donald Tusk i jego spolegliwość. To, co sobie Niemcy zażyczą, to Tusk wykonuje albo robi to co trzeba i nie ma wtedy problemu. Oni chwalą ten okres jako milowy w stosunkach polko-niemieckich. Po prostu nie było problemów – mówił prof. Musiał. Podkreślił, że  z punktu widzenia Niemiec nie jest dobre, „jeśli Polska ma, nie daj Boże, jakieś własne interesy”.",,
"Najnowszy sondaż: Zjednoczona Prawica nadal na prowadzeniu, ze sporą przewagą","42,9 proc. badanych chce głosować na Zjednoczoną Prawicę – wynika z najnowszego sondażu pracowni Social Changes przeprowadzonego na zlecenie portalu wpolityce.pl. Koalicję Obywatelską poparło 30,8 proc. ankietowanych.","Wyniki dwóch największych komitetów oznaczają, że Prawo i Sprawiedliwość straciło w porównaniu z poprzednim badaniem 2 punkty proc. poparcia, zaś Koalicja Obywatelska zyskała niemal 4 punkty proc. Gdyby wybory odbyły się w sierpniu, do Sejmu dostałyby się jeszcze Lewica i PSL-Koalicja Polska.  Na Lewicę chce głosować 13,4 proc. To o 1,5 punktu proc. mniej niż w poprzednim badaniu. Komitet Władysława Kosiniaka-Kamysza i Pawła Kukiza cieszy się poparciem 8,4 proc. badanych, co oznacza spadek o 0,9 punktu proc.  Pod progiem wyborczym znalazła się Konfederacja, na którą chce głosować 4,5 proc. badanych. Komitet odnotował jednak wzrost w porównaniu z poprzednim badaniem o 0,5 punktu proc.",,
"„Nastawienie społeczne, klimat kulturowy wokół pedofilii zaczął się zmieniać w latach 80.”","– Nastawienie społeczne, klimat kulturowy wokół pedofilii zaczął się zmieniać w latach 80., kiedy nastąpiła rewolucja konserwatywna w Stanach Zjednoczonych – powiedział w „O co chodzi” ekspert od spraw religijnych i historycznych Grzegorz Górny. – Główna przyczyna kryzysu Kościoła katolickiego w wielu krajach to przeniknięcie w latach 60. i 70. obcych idei na łono Kościoła – mówił ks. prof. Andrzej Kobyliński, filozof i etyk.","Grzegorz Górny, dziennikarz i publicysta, ekspert od spraw religijnych i historycznych, mówił w TVP Info, że nastawienie społeczne, klimat kulturowy wokół pedofilii zaczął się zmieniać w latach 80., kiedy nastąpiła rewolucja konserwatywna w Stanach Zjednoczonych. – Kiedy na skutek pojawienia się epidemii AIDS ta rewolucja seksualna wyhamowała, ale wcześniej funkcjonował bardzo duży klimat przyzwolenia – mówił ekspert.  Ks. prof. Andrzej Kobyliński, filozof i etyk z UKSW, zauważył, że w latach 50., 60. i 70. w świecie zachodnim mieliśmy bardzo szerokie kulturowe przyzwolenie, jeśli chodzi o różne formy relacji seksualnych między dziećmi i osobami dorosłymi.",,
Polacy w czołówce narodów najlepiej znających język angielski,"Spośród wielu języków to angielski jest najczęściej używanym językiem na świecie. Gdzie są więc ludzie posługujący się nim najlepiej? Na to pytanie odpowiedź próbowali znaleźć badacze z międzynarodowej firmy edukacyjnej EF Education First. Wyniki mogą zaskakiwać, bowiem wiodące w Europie gospodarki – poza Niemcami – radzą sobie zaskakująco źle. W elitarnej czołówce znaleźli się natomiast Polacy.","Jak wynika z opublikowanego raportu, najpłynniej w języku angielskim mówią mieszkańcy Holadnii, a dalej Północnej Europy, kolejno: Szwecji, Norwegii i Danii. Na kolejnych miejscach wśród narodów o „bardzo wysokim poziomie zaawansowania” znalazły się Singapur i RPA, a także Finlandia, Austria, Luksemburg oraz Niemcy.   Na 11. miejscu w tym gronie uplasowali się Polacy – przed Portugalią, Belgią i Chorwacją.  Co ciekawe, spośród europejskich krajów nie najlepiej z angielskim radzą sobie m.in. Francuzi, Hiszpanie i Włosi. Najmniej sprawni są jednak przedstawiciele Bliskiego Wschodu – Irak, Kuwejt, Oman i Arabia Saudyjska znajdują się na samym końcu.  Jak zauważa jednak „The Economist”, badanie przeprowadzone przez Education First – choć daje interesujące wyniki – nie jest wyczerpujące ani też do końca reprezentatywne. Opiera się bowiem na wynikach darmowego testu online przeprowadzonego przez 2,3 mln wolontariuszy w 100 krajach.",,
"Politolog: Debata kandydatów PO pokazała, że to teatr jednego aktora – Schetyny","– Usłyszeliśmy dużą liczbę banałów i komunałów, które wszyscy znają. To pokazuje pewną miałkość intelektualną kandydatów, ale również strategów PO, skoro w ogóle dopuścili do takiej debaty. (…) Pan Jaśkowiak być może ma wiedzę o zarządzaniu miastem, ale ewidentnie nie jest przygotowany do zarządzania na poziomie państwem. Z kolei pani Kidawa-Błońska, pomimo kilkunastu lat w Sejmie, chyba jednak za mało się nauczyła, żeby sprostać takiej roli – powiedział w rozmowie z portalem tvp.info Artur Wróblewski, politolog z Uczelni Łazarskiego. Odniósł się w ten sposób do dzisiejszej debaty przed prawyborami prezydenckimi w PO.","– Usłyszeliśmy dużą liczbę banałów i komunałów, które wszyscy znają. To pokazuje pewną miałkość intelektualną kandydatów, ale również strategów PO, skoro w ogóle dopuścili do takiej debaty. Kandydaci, jak rozumiem creme de la creme PO, właściwie się takimi występami kompromitują. Po tych wszystkich intensywnych kampaniach wyborczych społeczeństwo jest o wiele bardziej wyedukowane, dojrzalsze w odbiorze debaty politycznej. Czeka na merytoryczne argumenty, a czas taniego populizmu na zasadzie „kochajmy się wszyscy, ponad podziałami, a w ogóle to chcemy czystego powietrza i zlikwidujemy węgiel” już minął. To było dobre kilka lat temu. Dziś wygrywa ten, kto jest mocny merytorycznie, a tu nie było merytoryki – mówił politolog. Według niego fragmenty debaty dotyczące polityki energetycznej były popisem niewiedzy. - Należało odnieść się do jakiegoś dokumentu ramowego o charakterze strategicznym i np. zaproponować coś nowego, a nie opowiadać, że węgiel truje, a wiatrak jest zdrowy, bo nie emituje CO2 – dodał. Zdaniem politologa, odpowiedzi na pytanie o aborcję w dziwnym świetle stawiają kandydatów. Jak mówił Wróblewski, „prawdopodobnie elektorat progresywny oczekiwał odważniejszego podejścia do tematu, a tak naprawdę widać było dążenie do zachowania status quo. Mamy przykład dyskusji, która jest nieciekawa i niemerytoryczna, a na dodatek dość konserwatywna. Wyborca PO może uznać, że już lepiej głosować na PiS”. Artur Wróblewski odniósł się również do słów Jaśkowiaka na temat postawienia Andrzeja Dudy przed Trybunałem Stanu oraz porównania Antoniego Macierewicza do Stalina. – Te słowa świadczą o zaprzeczeniu deklaracjom o pojednaniu ponad podziałami, wyciągniętych rękach czy sile spokoju. To pokazuje zacietrzewienie przeciwko polityce PiS. Frustracja ta spowodowana jest chyba również tym, że wiele rzeczy PiS-owi wyszło. Pojawia się tu chęć odwetu. Tak ostre słowa mogą być kontrproduktywne, ludzie niespecjalnie lubią tego typu straszenie – mówił. Politolog odniósł się również do deklaracji Jaśkowiaka, zgodnie z którą jako prezydent nie słuchałby szefa partii. Sala zareagowała wówczas śmiechem. –  Śmiechy, mowa ciała, atmosfera na sali pozwalają na wyciągnięcie wniosków, że być może jest coś na rzeczy. Że tak naprawdę wszyscy słuchają Schetyny, jest to partia wodzowska, niedemokratyczna mimo, że taką cechę przypisywano kiedyś PiS-owi. Pamiętajmy, że kandydatka w prawyborach miała być jedna, ale to trochę trąciło śmiesznością, więc z łapanki wzięto Jaśkowiaka. To pokazywało, że partia ma mentalność autorytarną. Słowa prezydenta Poznania brzmią dość niewiarygodnie, bo on jest kreacją Schetyny. Nikt wcześniej nie słyszał o Jaśkowiaku jako o polityku aspirującym do pierwszej ligi. To trąci niesamodzielnością, niesuwerennością myślenia. Rządzi Grzegorz Schetyna, to teatr jednego aktora, Grzegorza Schetyny, zaś kandydaci są aktorami w jego przedstawieniu – powiedział Wróblewski. Jak zauważył, nijakość dzisiejszej debaty źle wróży przyszłości PO i niewykluczone, że jej kandydata wyprzedzi kandydat Lewicy bądź Władysław Kosiniak-Kamysz.",,
Niemcy nie czują się bezpieczni we własnym kraju,"Z najnowszych badań przeprowadzonych przez instytut „Civey” wynika, że Niemcy nie czują się bezpieczni we własnym kraju. Obywatele wyrazili inne zdanie niż szef niemieckiego MSW Horst Seehofer, który prezentując najnowsze statystyki na temat przestępczości, zapewniał, że Niemcy stały się bardziej bezpieczne.","Tylko 6,6 procent Niemców deklaruje, że w ciągu ostatnich lat czuje się w swoim miejscu zamieszkania coraz bezpieczniej. Ponad 40 procent obywateli jest odmiennego zdania, uznając, że ich bezpieczeństwo w ostatnich miesiącach uległo znacznemu pogorszeniu. Szczególnie w wielkich miastach i aglomeracjach, gdzie występuje duży odsetek migrantów, poczucie bezpieczeństwa znacznie się pogorszyło.  Z zaprezentowanych przez MSW najnowszych statystyk wynika, że w Niemczech w ubiegłym roku wśród prawie 2 milionów osób uznanych za podejrzanych o popełnienie przestępstwa aż 30 procent stanowili cudzoziemcy. W zdecydowanej większości byli to migranci, którzy przybyli do Niemiec w ostatnim czasie.",,
„Powtórzono manewr z wyborów do PE. Dobre miejsca oddano osobom spoza PO”,Został powtórzony manewr z wyborów do Parlamentu Europejskiego. Wtedy też bardzo dobre miejsca zostały oddane osobom spoza Platformy – powiedział w programie „Panorama opinii” Piotr Apel. Poseł Kukiz’15 odniósł się do ogłoszonych we wtorek „jedynek” Koalicji Obywatelskiej.,"We wtorek Grzegorz Schetyna zaprezentował „jedynki” Koalicji Obywatelskiej na wybory parlamentarne. Posłanka PiS Anna Milczanowska, która była gościem programu „Panorama opinii”, nie kryła zaskoczenia faktem, że „tak niewielu posłów obecnej kadencji z PO otrzymało przywilej bycia jedynką”. – Sądzę, że musiało się trochę miejsca znaleźć dla tych, których pan Schetyna tak przygarniał – oceniła.Zaskoczeniem – jak powiedziała posłanka – była dla niej również „jedynka” dla byłego posła PiS Pawła Kowala, który startować będzie w Krakowie. Milczanowska wyraziła przekonanie, że „pani Wassermann i pan Gowin poradzą sobie świetnie z mało już znanym politykiem”.",,
"Prezydent Duda złożył wieńce na grobach Korfantego, Wolnego i Rymera","Prezydent Andrzej Duda złożył w Katowicach wieńce na grobach przywódcy III powstania śląskiego Wojciecha Korfantego, pierwszego marszałka Sejmu Śląskiego Konstantego Wolnego i pierwszego wojewody śląskiego Józefa Rymera. Prezydent oddał im hołd w związku ze świętowanym właśnie stuleciem powstań śląskich.","Ci zasłużeni politycy okresu II Rzeczypospolitej spoczywają na cmentarzu Parafii Niepokalanego Poczęcia NMP w Katowicach przy ul. Francuskiej. Wojciech (właściwie Adalbert) Korfanty urodził 20 kwietnia 1873 r. w osadzie Sadzawka (obecnie Siemianowice Śląskie). W latach 1903-12 i 1918 był posłem do Reichstagu oraz pruskiego Landtagu (1903-18), gdzie reprezentował Koło Polskie. 25 października 1918 r. wystąpił w niemieckim parlamencie z żądaniem przyłączenia do państwa polskiego wszystkich polskich ziem zaboru pruskiego. W latach 1918-19 był członkiem Naczelnej Rady Ludowej stanowiącej rząd Wielkopolski podczas powstania. Następnie, w 1920 r. jako mianowany przez rząd polski komisarz plebiscytu na Górnym Śląsku, kierował całością przygotowań organizacyjnych, propagandowych i politycznych. W maju 1921 r., po przegranym przez Polskę plebiscycie, stanął na czele III powstania śląskiego, które przyniosło korzystniejszy dla Polski podział Śląska. W odrodzonej Polsce w latach 1922-30 Korfanty był posłem na Sejm z ramienia Chrześcijańskiej Demokracji. Zmarł 17 sierpnia 1939 r. Jego pogrzeb, na który przyszło ok. 5 tys. osób, stał się manifestacją patriotyczną Ślązaków. Konstanty Wolny urodził się 5 kwietnia 1877 r. w Bujakowie k. Mikołowa. Był działaczem narodowym i społecznym na rzecz polskości Górnego Śląska, współpracownikiem Wojciecha Korfantego, współautorem Statutu Organicznego Woj. Śląskiego – aktu prawnego, który dawał regionowi autonomię.Zaangażował się w akcję plebiscytową oraz przygotowanie powstań śląskich. W trzecim z nich był zastępcą Korfantego. W 1922 r., po przyłączeniu Górnego Śląska do Polski, Wolny został marszałkiem Sejmu Śląskiego. We wrześniu 1939 r. wraz z falą uchodźców dotarł do Lwowa, gdzie był współzałożycielem Śląskiego Komitetu Uchodźców. Zmarł w tym mieście w 1940 r. Spoczął w grobowcu oo. jezuitów na tamtejszym Cmentarzu Janowskim. Zgodnie z wolą rodziny oraz samorządu woj. śląskiego w 2012 r. zidentyfikowane prochy polityka ekshumowano z lwowskiego cmentarza i pochowano na cmentarzu przy ul. Francuskiej w Katowicach. Józef Rymer żył w latach 1882-1922. Pracował jako górnik. Był działaczem narodowym i społecznym. Został pierwszym wojewodą śląskim. W 1898 r. wyemigrował do Westfalii w poszukiwaniu zatrudnienia. Pracował w kopalni i studiował w wieczorowej szkole handlowej. W 1902 r. znalazł się w strukturach Zjednoczenia Zawodowego Polskiego. Karierę zrobił dzięki zdolnościom oratorskim i zmysłowi organizacyjnemu. W 1911 r. został sekretarzem głównym Zjednoczenia, a w 1913 roku prezesem. Na Górny Śląsk powrócił w 1913 roku. Zamieszkał w Katowicach. Zaangażował się m.in. w działalność społeczno-polityczną, został członkiem Komitetu Wykonawczego Niesienia Pomocy Głodującej Ludności Królestwa na Okręg Śląski. W 1918 r. został delegatem na Sejm Dzielnicowy w Poznaniu. Powołano go również na stanowisko przewodniczącego Naczelnej Rady Ludowej. W 1919 r. uczestniczył w konferencji pokojowej w Wersalu jako ekspert ds. górnośląskich. W czasie plebiscytów był zastępcą Wojciecha Korfantego. Uczestniczył w przygotowaniu „Statutu Organicznego Województwa Śląskiego”. Zmarł 5 grudnia 1922 r. w Katowicach.",,
„Rosja jest prawnym i ideologicznym spadkobiercą Związku Sowieckiego”,"Przed ambasadą rosyjską odbyła się w niedzielę wieczorem manifestacja klubu „Gazety Polskiej” w związku z 78. rocznicą napaści ZSRR na Polskę. – Trzeba przypominać, że Rosja jest prawnym i ideologicznym spadkobiercą Związku Sowieckiego – mówił opozycjonista z czasów PRL Adam Borowski.","W niedzielę, w 78. rocznicę sowieckiej agresji na Polskę przed ambasadą rosyjską w Warszawie odbyła się manifestacja organizowana przez warszawski klub „Gazety Polskiej”. Mimo ulewnego deszczu przed ambasadą zebrało się kilkadziesiąt osób, trzymali biało-czerwone flagi. Obecni wśród nich byli m.in. działacz antykomunistyczny, szef warszawskiego klubu „GP” Adam Borowski i publicysta Jan Bodakowski. Borowski apelował, aby pamiętać, że Rosja „jest prawnym i ideologicznym spadkobiercą Związku Sowieckiego”. –Groźne dla nas jest to, że Rosja i Władimir Putin nie chcą uznać agresji 17 września za akt agresji, akcję imperialnych dążeń Związku Sowieckiego w tamtym czasie – ocenił. Bodakowski z kolei zwrócił uwagę, że „sowiecka okupacja” była nie tylko okupacją polityczną, a także przekreśleniem „na 50 lat możliwości rozwoju gospodarczego Polski”. Wskazał, że w wyniku działań Armii Czerwonej, okupacji i – jak się wyraził – „rządów kolaborantów sowieckich” Polakom odebrano prawo własności. – Dzisiaj to, że my nie mamy własności, nie jest wynikiem tego, że byliśmy niegospodarni, tylko że nam tę własność jako narodowi odebrano – dodał.  17 września 1939 r., łamiąc polsko-sowiecki pakt o nieagresji, Armia Czerwona wkroczyła na teren Rzeczypospolitej Polskiej, realizując tym samym ustalenia zawarte w tajnym protokole paktu Ribbentrop-Mołotow. W wyniku najazdu i rozbioru Polski dokonanego przez III Rzeszę i ZSRR, Związek Sowiecki zagarnął obszar o powierzchni ponad 190 tys. km kw. z ludnością liczącą ok. 13 mln. Okrojona Wileńszczyzna została przez władze sowieckie w październiku 1939 r. przekazana Litwie. Jednak w czerwcu 1940 r. Litwa razem z Łotwą i Estonią została włączona do Związku Sowieckiego. Pełna liczba ofiar wśród obywateli polskich, którzy w latach 1939-1941 znaleźli się pod sowiecką okupacją, do dziś nie jest znana.",,
„Polacy nie powinni obawiać się prezydentury Trumpa”,"– Rozmowa prezydenta Andrzeja Dudy z prezydentem elektem Donaldem Trumpem jest potwierdzeniem sojuszu pomiędzy Polską a Stanami Zjednoczonymi – powiedział nowy ambasador RP w Waszyngtonie profesor Piotr Wilczek. Zapowiedział, że będzie pytać nową administrację o złożoną przez Donalda Trumpa obietnicę zniesienia wiz dla Polaków.","Polski prezydent rozmawiał z prezydentem elektem telefonicznie. Oprócz złożenia gratulacji podziękował mu za spotkanie z przedstawicielami Polonii w trakcie kampanii oraz przychylne słowa o Polsce. Prof. Piotr Wilczek poinformował, że prezydent Andrzej Duda był siódmym przywódcą z Unii Europejskiej i pierwszym z naszego regionu, z którym po wyborze rozmawiał Donald Trump. – Dlatego uważam, że to jest wielki sukces naszego kraju. To oznacza, że prezydent elekt traktuje nasz kraj poważnie – podkreślił ambasador.",,
Katyń: Rosja nie przekaże wszystkich akt?,"Główny prokurator wojskowy Federacji Rosyjskiej Siergiej Fridinski dał do zrozumienia, że Rosja może nie przekazać Polsce wszystkich akt śledztwa, które prowadziła w sprawie Katynia w latach 1990-2004.","„Wszystko, co można było przekazać, praktycznie już przekazaliśmy – zwyjątkiem tej części materiałów, które stanowią tajemnicę państwową” –oświadczył Fridinski, którego cytują agencje ITAR-TASS i Interfax. Główny prokurator wojskowy FR wyjaśnił, że chodzi o materiały zawierającedane osobowe. „Nie sądzę, abyśmy musieli komukolwiek przekazywać takie dane” – powiedział. Rosja – jak dotąd – przekazała Polsce 148 ze 183 tomów akt śledztwa, jakie w sprawie mordu NKWD na polskich oficerach z 1940 roku prowadziła Główna Prokuratura Wojskowa (GPW) FR. Dokumenty te trafiły do prokuratorów z Komisji Ścigania Zbrodni przeciwkoNarodowi Polskiemu, która działa w ramach Instytutu Pamięci Narodowej, aktóra od listopada 2004 roku prowadzi polskie śledztwo w sprawie zbrodnikatyńskiej. IPN podkreśla, że otrzymanie pozostałych 35 tomów akt rosyjskiego śledztwa, w tym postanowienia o jego umorzeniu, jest niezbędne dla polskiego śledztwa,ponieważ pozwoli w sposób procesowy ustalić stan faktyczny dotyczący morduNKWD na polskich oficerach. We wrześniu 2004 roku prezydent RP Aleksander Kwaśniewski po rozmowach wMoskwie z prezydentem Rosji Władimirem Putinem poinformował, że rosyjskiprzywódca zapewnił go, iż „te dokumenty, które mają klauzulę tajności,zostaną jej pozbawione”. Podobne deklaracje w kwietniu i maju 2010 roku – po spotkaniach z pełniącymobowiązki prezydenta RP Bronisławem Komorowskim w Krakowie i Moskwie – złożyłteż prezydent FR Dmitrij Miedwiediew.",,
"„Z przedstawicielem Włoch warto rozmawiać”, „Spekulacje o froncie są bezpodstawne”","– Dzisiaj odbyło się pierwsze konsultacyjne spotkanie szefów partii, którzy mają również istotny wpływ na rządy. Spekulacje mówiące o jakimś porozumieniu, sojuszu czy froncie są bezpodstawne – powiedział w TVP Info były minister spraw zagranicznych Witold Waszczykowski o spotkaniu prezesa PiS z wicepremierem Włoch Matteo Salvinim. – Jak najbardziej prawidłowa i sensowna jest ta rozmowa – powiedział Andrzej Grzyb, europoseł PSL.","Wicepremier Włoch szef MSW i lider prawicowej Ligi Matteo Salvini rozmowiał z prezesem PiS Jarosławem Kaczyńskim w Warszawie. Salvini przyjechał na zaproszenie ministra spraw wewnętrznych Joachima Brudzińskiego. Wcześniej spotkał się z premierem Mateuszem Morawieckim.Andrzej Grzyb, eurodeputowany z PSL, przyznał, że  Włochy są ważnym krajem UE. – Z jego przedstawicielem, który jest w randze wicepremiera i ministra odpowiedzialnego za sprawy bezpieczeństwa wewnętrznego, warto rozmawiać – ocenił Grzyb. – Wydaje mi się, że ekspresyjność premiera Salviniego jest w czym innym upatrywana: w sposobach rozwiązywania niektórych kwestii – mówił polityk PSL i wskazał na stanowisko włoskiego rządu, który groził niepłaceniem składki do unijnego budżetu, jeśli inne kraje nie przyjmą części uchodźców. Wskazał też na inne cechy włoskiego wicepremiera. – Chociażby jego stosunek, bardzo pozytywny, do polityki naszego dużego sąsiada – Rosji. Poparcie de facto dla aneksji Krymu. Są to kwestie, które niewątpliwie wywołują kontrowersje. Natomiast jeśli chodzi o relacje z Włochami i wybranym rządem to uważam, że jak najbardziej prawidłowa i sensowna jest ta rozmowa – powiedział Grzyb.",,
Bez obywatelstwa za niepłacenie podatków?,"Niemieccy przedsiębiorcy, którzy uchylają się od
płacenia podatków w Niemczech, powinni tracić obywatelstwo - postuluje szef
niemieckiej partii Lewica Bernd Riexinger w wywiadzie
dla dziennika „Die Welt”.  Jego zdaniem wzorem dla niemieckich władz w walce z tzw. uciekinierami
podatkowym powinien być model obowiązujący w USA.","„Jeśli amerykańskie firmywypracowują zyski za granicą i tam płacą niższe podatki, niż we własnymkraju, to muszą zwrócić amerykańskiemu państwu różnicę. Jeśli tego nieuczynią, grozi im pozbawienie przynależności państwowej” – powiedziałRiexinger. „Przedsiębiorców, którzy nie są gotowi płacić pełnego podatku, powinno siępozbawiać obywatelstwa” – dodał. „Nie ma prawa do azylu za posiadaniewielkich pieniędzy” – podkreślił. Jego zdaniem Niemcy powinny skorzystać też z drugiego amerykańskiegorozwiązania, zgodnie z którym „banki z krajów, które odmawiają zgłaszaniapodejrzanych transakcji, traciłyby licencję na działalność w Niemczech”. „To co udaje się w ojczyźnie kapitalizmu, musi być możliwe także u nas” –ocenił.Rząd kontra  „grzesznicy podatkowi”Niemieckie władze od dawna szukają skutecznego sposobu na ukrócenie oszustwpodatkowych, które kosztują budżet państwa miliony euro. Sięgają też pokontrowersyjne metody, jak kupowanie pozyskanych nielegalnie danychniemieckich klientów banków w Szwajcarii czy Liechtensteinie, którzy ukrywajątam swoje majątki przed niemieckim fiskusem. Wśród znanych osób, przyłapanychdzięki tej metodzie na przestępstwach podatkowych, był kilka lat temuówczesny szef Niemieckiej Poczty (Deutsche Post) Klaus Zumwinkel.W minionych miesiącach niemiecki kraj związkowy Nadrenia Północna-Westfaliakupił za 9 mln euro cztery dyski CD z danymi klientów banków w Szwajcarii.Już sama informacja o transakcji skłoniła wielu „grzeszników podatkowych” do  dobrowolnego zgłoszenia się do fiskusa, dzięki czemu mogą oni uniknąćsurowych kar.Kupienie przez Nadrenię Północną-Westfalię danych „grzeszników podatkowych” może przyczynić się do fiaska podpisanego w zeszłym roku porozumieniapodatkowego między Niemcami a Szwajcarią, zgodnie z którym szwajcarskie bankimiałyby automatycznie odprowadzać podatek za swych niemieckich klientówwedług stawek od 21 do 41 proc. i przy zachowaniu anonimowości właścicielilokat. Przyszłe lokaty mają być opodatkowane w skali 26,4 proc.Umowa ma wejść w życie 1 stycznia 2013 r., ale została zakwestionowana przezniektóre kraje związkowe Niemiec, w tym Nadrenię Północną-Westfalię, któreuważają, iż oszustów podatkowych potraktowano zbyt łagodnie.",,
Oponenci o koalicjancie Kukiz'15: „PSL szuka politycznych frajerów”,"Prawo i Sprawiedliwość oraz Konfederacja nie zostawiają suchej nitki na ugrupowaniu Kukiz'15, które idzie do wyborów wspólnie z Polskim Stronnictwem Ludowym. –  PSL jest bardzo słaby w miastach, więc dla nich jest korzystne wzięcie jakiś takich „politycznych frajerów” w cudzysłowie, żeby zrobili im trochę głosów w mieście. Mandatu i tak nie wywalczą, a to się będzie liczyć do lepszego bilansu PSL-u w skali ogólnokrajowej – powiedział portalowi tvp.info eurodeputowany PiS Ryszard Czarnecki.","Pod koniec poprzedniej kadencji Sejmu do PSL-u dołączyło sześciu byłych posłów Ruchu Palikota, którzy później kandydowali w wyborach parlamentarnych. Żaden z nich nie zdobył mandatu. Na sejmowych korytarzach słychać, że podobny los czeka posłów Pawła Kukiza w tegorocznych wyborach parlamentarnych.  – Pragnę przypomnieć, że z PSL-u weszli wtedy prawdziwi PSL-owcy. Żaden malowany PSL-owiec, który udawał antysystemowa, z list PSL-u do Sejmu po prostu nie wejdzie. Własny elektorat antysystemowy (ruchu Kukiz’15 – red.) nie zagłosuje na kogoś z listy PSL-u, a elektorat PSL-u nie zagłosuje na malowanego antysystemowca. Mam apel do wyborców PSL-u: „Uważajcie, bo głosując na PSL, głosujecie na Kukiza” – stwierdził w rozmowie z portalem tvp.info poseł Jakub Kulesza z Konfederacji.",,
Deutsche Bank podejrzany o pranie pieniędzy. Policja przeszukała siedzibę,"Ekipy śledcze dokonały przeszukań w głównej siedzibie największego niemieckiego banku komercyjnego Deutsche Bank we Frankfurcie nad Menem oraz w placówkach w pobliskim Eschborn oraz mieszkaniu w Hesji. Śledczy uważają, że pracownicy banku mogli maczać palce w omijaniu przepisów podatkowych i praniu brudnych pieniędzy.","Chodzi tu o domniemaną pomoc udzielaną przez pracowników banku jego klientom w zakładaniu tak zwanych spółek offshore w rajach podatkowych i praniu pieniędzy pochodzących z przestępstw. Ponadto na konta w Deutsche Bank miały wpływać pieniądze pochodzące z przestępstw, przy czym bank nie zgłosił podejrzenia, że może chodzić o pranie brudnych pieniędzy.Jak podała prokuratura we Frankfurcie, toczy się śledztwo przeciwko dwóm pracownikom Deutsche Bank w wieku 42 i 50 lat oraz „innym dotąd niezidentyfikowanym odpowiedzialnym” osobom z tej samej instytucji. Zarzuca się im niedopełnienie obowiązku zawiadomienia o podejrzeniu prania pieniędzy, mimo że znamiona tego przestępstwa ujawniały się już w trakcie pierwszych rozmów z klientem. Jak przypomina agencja dpa, niemieckie prawo nakazuje pracownikom banków natychmiastowe zgłaszanie wymiarowi sprawiedliwości podejrzeń, że dany klient chce wyprać pieniądze pochodzące z działalności przestępczej lub zawiera transakcję służącą finansowaniu terroryzmu. Wysokość kwoty nie ma w tym przypadku znaczenia. Badany przez prokuraturę przypadek dotyczy należącej do Deutsche Bank spółki z siedzibą na Brytyjskich Wyspach Dziewiczych, której tylko w 2016 roku ponad 900 klientów powierzyło łącznie 311 mln euro. Postępowanie w tej sprawie wszczęto w rezultacie dokonanych przez Federalny Urząd Kryminalny (BKA) analiz tak zwanych Panama Papers – udostępnionych dzięki dziennikarskiemu śledztwu akt panamskiej kancelarii adwokackiej Mossack Fonseca na temat tworzonych przy jej pomocy spółek offshore.",,
Kalisz będzie bronił Niesiołowskiego: Nigdy nie miałem pretensji o „pornogrubasa”,"– Uruchomię wszystkie środki prawne, żeby udowodnić, że Stefan Niesiołowski jest niewinny – oświadczył b. poseł i adwokat Ryszard Kalisz, którego w środę cytuje „Super Express”. Prokuratura zamierza postawić Niesiołowskiemu zarzuty korupcyjne. W rozmowie z gazetą Kalisz zapewnił również, że dawno już zapomniał Niesiołowskiemu określenie mianem „pornogrubasa”.","– Zadzwonił do mnie i poprosił, żebym podjął się jego obrony. Zgodziłem się od razu, nie miałem chwili wątpliwości ani zawahania – powiedział Ryszard Kalisz. Gazeta zapytała go, czy nie ma żalu do Niesiołowskiego o słowa z 2000 r. Niesiołowski, wówczas poseł AWS, z powodu zawetowania ustawy o zakazie rozpowszechniania pornografii nazwał Aleksandra Kwaśniewskiego i Kalisza „pornogrubasami”. – To była normalna polemika. Uśmialiśmy się wtedy - zarówno Stefan, jak i ja oraz prezydent Kwaśniewski – zapewnił Kalisz, dodając, że nigdy nie miał pretensji o te słowa. – Będę uruchamiał wszystkie środki prawne, żeby mojego klienta wybronić, zrobię wszystko, by udowodnić, że jest niewinny – powiedział Kalisz. Według prokuratury poseł Stefan Niesiołowski wielokrotnie przyjmował korzyści osobiste w postaci usług seksualnych. – Mamy do czynienia z ciągłym popełnianiem przestępstwa. Prokuratorzy i funkcjonariusze CBA ujawniają materiały operacyjne. To jest niedopuszczalne – ocenił Kalisz. „Super Express” dodał też, że adwokat, były poseł i były szef MSWiA domaga się wszczęcia śledztwa w sprawie każdego przecieku. – Zbyt długo żyję, żeby nie wiedzieć, że termin wypuszczenia tych informacji nie jest przypadkowy – powiedział cytowany przez „SE” Kalisz. W ubiegłym tygodniu Prokuratura Krajowa poinformowała, że prokurator zamierza postawić Niesiołowskiemu zarzuty popełnienia przestępstwa o charakterze korupcyjnym. Według prokuratury, materiał dowodowy „wskazuje na to, że Stefan Niesiołowski w związku ze sprawowaną funkcją posła w okresie od stycznia 2013 r. do końca 2015 r. wielokrotnie przyjmował korzyści osobiste w postaci usług seksualnych, w zamian za działania na rzecz spółek należących do zaprzyjaźnionych z nim biznesmenów”. Do Sejmu wpłynął wniosek prokuratora o uchylenie posłowi immunitetu. Niesiołowski zapewniał w rozmowie z dziennikarzami, że żadnych łapówek nie brał. Oświadczył też, że nie zna zatrzymanych przez CBA biznesmenów. Dopytywany poradził, aby pytać o sprawę „tych geniuszy z CBA”. Zdaniem posła „chodzi chyba o przykrywkę Kaczyńskiego”. W związku ze sprawą zostali zatrzymani przedsiębiorcy Bogdan W., Wojciech K. i Krzysztof K. Bogdanowi W. i Wojciechowi K. prokurator przedstawił „zarzut dotyczący udzielenia posłowi na Sejm Rzeczypospolitej Polskiej Stefanowi Niesiołowskiemu co najmniej trzydziestokrotnie korzyści osobistej”. Podejrzani – mieli organizować i opłacać usługi seksualne „świadczone przez kobiety trudniące się zawodowo lub okazjonalnie prostytucją”. Zdaniem śledczych celem działania biznesmenów było pozyskanie przychylności posła w odniesieniu do podejmowanych przez nich przedsięwzięć, w tym o charakterze gospodarczym i doprowadzenia do podjęcia przez posła osobistych działań polegających m.in. na wywarciu wpływu na ustaloną osobę, w celu zawarcia umów z podmiotami wskazanymi przez Bogdana W. Według prokuratury należące do nich spółki, działające wcześniej w branży restauracyjno-hotelarskiej, „uzyskały intratne kontrakty na dostawy miału węglowego i fosforytów dla Grupy Azoty Zakłady Chemiczne Police SA”.",,
PO nie zareagowało na wpis Piotra Misiły. Telefony milczą,"Władze Platformy Obywatelskiej i posłowie tej partii nie odcięli się od skandalicznego wpisu Piotra Misiły. Portal tvp.info próbował skontaktować się z kilkunastoma posłami Platformy, lecz większość nie odpowiadała na nasze telefony.","W niedzielę poseł PO-KO Piotr Misiło zamieścił na swoim profilu na Twitterze grafikę, na której znak Polski Walczącej umieszczono na tle tęczowej flagi, uchodzącej za symbol LGBT. Grafikę poseł podpisał: „#ChwałaBohaterom”. Broniąc wpisu przed negatywnymi komentarzami Misiło pisał m.in.: „W 1944 stolicy bronili także geje i lesbijki. Czy się to komuś podoba czy nie. Zrozumcie to wreszcie prawicowi dyletanci”. Poinformował także, że jego dziadkowie walczyli za wolną Polskę. „Kocham Powstańców za ich odwagę, heroiczną postawę i miłość do Polski. Kocham wszystkich Powstańców” – pisał.Sam Piotr Misiło nie odpowiadał na nasze prośby o kontakt. Wiceszef Platformy Borys Budka powiedział, że sprawy nie zna i nie będzie jej dziś komentował. Wskazał, że przebywa poza Polską.Lider partii Grzegorz Schetyna, Bartosz Arłukowicz, rzecznik PO Jan Grabiec, Małgorzata Kidawa-Błońska, Sławomir Neumann, Rafał Grupiński i Tomasz Siemoniak nie odpowiadali na nasze telefony. Prezydent Warszawy Rafał Trzaskowski odpisał nam tylko, by kontaktować się z jego rzecznikiem. O jasne stanowisko Platformy ws. wpisu Piotra Misiły apelowali dziennikarze i publicyści.",,
"Pociąg, do którego wsiedli imigranci, był pułapką. Policja siłą usuwa dziennikarzy z dworca","Węgierska policja użyła pałek, wypychając dziennikarzy z dworca kolejowego w Bicske, ok. 40 km od Budapesztu, gdzie zatrzymano pociąg pełen uchodźców. Dworzec ogłoszono „strefą operacyjną”- informuje reporter agencji Reutera. Pociąg, który miał zabrać uchodźców z Węgier do Austrii, okazał się policyjną zasadzką.","Kiedy rano węgierska policja otworzyła dworzec Keleti, wyglądało na to, że sytuacja poprawia się. Wprawdzie imigranci wdarli się na stację i zaczęli wsiadać do wszystkich pociągów, jakie stały w tym czasie przy peronach, szybko okazało się, że są to jedynie połączenia krajowe. Z pociągu do obozu Przed południem grupa około 300 uchodźców odjechała pociągiem, który miał kończyć kurs w miejscowościach przy granicy austriackiej. Ostatecznie skład nie dojechał jednak do celu. Zatrzymał się w miejscowości Bicske, gdzie na stacji czekało już 20 radiowozów. Funkcjonariusze zaczęli wyprowadzać imigrantów z pociągu, jednak część z nich stawiała opór i nie opuściła wagonów. - Ludzie uderzali rękoma w okna, krzycząc „no camp, no camp”, tzn. protestując przeciwko umieszczeniu ich w obozie dla uchodźców - relacjonuje reporter agencji Reutera. Dziesiątki ludzi rzuciło się do ucieczki, inni kładli się na torach. Część uchodźców wdarła się do pociągu z powrotem.Agencja Reutera poinformowała, że w pewnym momencie policja odepchnęła obecnych na miejscu dziennikarzy, argumentując, że dworzec to „strefa operacyjna”. Mediom nakazano opuszczenie tej strefy. Później użyta siły: policja spałowała dziennikarzy. Sam posiąg wciąż stoi na stacji. Blokada dworcaPortal informacyjny index.hu podaje, że z dworca Keleti wyjechał w czwartek w kierunku Sopronu także drugi pociąg. Wielu uchodźców wysiadło jednak z niego przed odjazdem, gdy rozeszła się wiadomość, że mają zostać dowiezieni tylko do Bicske.Węgierska policja, która od wtorku nie wpuszczała na dworzec Keleti imigrantów chcących odjechać do Niemiec i Austrii, wycofała się w czwartek rano. Imigranci wdarli się do stojących na peronach składów mimo obwieszczeń z głośników po angielsku, że pociągi nie odjadą do Europy Zachodniej.Wśród panującego na dworcu chaosu, pod nieobecność policji, część imigrantów opuściła wagony, a część w nich pozostała. Węgierskie koleje oświadczyły, że wstrzymują bezpośrednie połączenia na Zachód ""ze względu na bezpieczeństwo transportu kolejowego"". Nieco później pociąg pełen uchodźców odjechał do Sopronu.Władze węgierskie nie podały przyczyn zdjęcia utrzymywanej od wtorku blokady dworca.Imigracyjny kryzysOd wtorku tysiące uchodźców nie mogły wyjechać z dworca Keleti do Austrii i Niemiec mimo kupionych biletów. Ludzie ci oblegali plac przed stacją, prowadzące do niej przejście podziemne i sąsiednie ulice. Władze w Budapeszcie argumentowały, że Węgry usiłują egzekwować prawo UE, na mocy którego każdy, kto chciałby poruszać się wewnątrz Unii, powinien mieć ważny paszport i wizę Schengen.Tymczasem szef wiedeńskiej policji Gerhard Puerstl oświadczył w czwartek, że uchodźcy przybywający z Węgier do stolicy Austrii nie będą rejestrowani ani poddawani kontrolom, a ich podróż dalej na Zachód nie będzie utrudniana.",,
Prezydent znieważony w Radiu Maryja? „Jemu tylko wąsa przyprawić – to jest gorzej niż Hitler”,Postępowanie sprawdzające w sprawie ewentualnego publicznego znieważenia prezydenta Bronisława Komorowskiego w programie Radia Maryja wszczęła w czwartek z urzędu Prokuratura Rejonowa Toruń Centrum-Zachód. W audycji wypowiadali się słuchacze i o. Tadeusz Rydzyk.,"– Prokurator przede wszystkim musi zapoznać się z audycją, której treść zna tylko z artykułu prasowego. Sprawę zbada pod kątem ewentualnego publicznego znieważenia prezydenta – powiedział rzecznik Prokuratury Okręgowej w Toruniu Artur Krause.Sprawa dotyczy audycji Radia Maryja w nocy z poniedziałku na wtorek z telefonicznym udziałem słuchaczy. Według „Gazety Wyborczej” punktem wyjścia audycji był list przewodniczącego episkopatu abp. Stanisława Gądeckiego, krytykujący prezydenta Komorowskiego za podpisanie ustawy o in vitro. Później na ten temat wypowiadali się słuchacze i o. Rydzyk.W audycji miały pojawić się m.in. porównania prezydenta do Adolfa Hitlera. Jedna ze słuchaczek – jak podała „GW” – powiedziała o Komorowskim między innymi: „jemu tylko wąsa przyprawić - to jest gorzej niż Hitler”. „Komorowski to rosyjski agent ukraińskiego pochodzenia”Odniesienie do Komorowskiego miało znaleźć się też w wypowiedzi o. Rydzyka. „To nas nie tylko bulwersuje, co zrobił prezydent, i to ośmieszanie Kościoła, lekceważenie, w tym biorą udział parlamentarzyści jacyś, znajdują jakieś autorytety z tytułami profesorów.... A propos tych profesorów, to Hitler też miał profesorów, wykształconych ludzi i tę machinę zbrodni dokonywali” – miał mówić dyrektor Radia Maryja.W przytoczonych wypowiedziach pojawiło się stwierdzenie, że Komorowski „to rosyjski agent ukraińskiego pochodzenia”, a także rozważania, jak naprawdę nazywa się prezydent.Prokurator prowadzący postępowanie sprawdzające zdecyduje po zapoznaniu się ze sprawą, czy zostanie wszczęte postępowanie przygotowawcze. Kodeks karny za znieważenie prezydenta Rzeczypospolitej Polskiej przewiduje karę pozbawienia wolności do trzech lat.",,
PKW wylosowała numery list wyborczych komitetów ogólnopolskich,Państwowa Komisja Wyborcza wylosowała numery na listach wyborczych do wyborów samorządowych dla poszczególnych komitetów. W losowaniu wzięło udział 10 komitetów wyborczych o zasięgu ogólnokrajowym.,"W losowaniu wzięły udział komitety, które zarejestrowały listy w co najmniej połowie okręgów w wyborach do wszystkich sejmików województw. Wylosowany numer przyjmą listy danego komitetu nie tylko w wyborach do sejmików, ale także w wyborach do rad powiatów i rad gmin.Wylosowane numery:Lista nr 1 – KWW Bezpartyjni SamorządowcyLista nr 2 – KW Polskie Stronnictwo LudoweLista nr 3 – KW Partia ZieloniLista nr 4 – KKW Platforma.Nowoczesna Koalicja ObywatelskaLista nr 5 – KKW SLD Lewica RazemLista nr 6 – KW Partia RazemLista nr 7 – KW Ruch Narodowy RPLista nr 8 – KWW Kukiz’15Lista nr 9 – KWW Wolność w SamorządzieLista nr 10 – KW Prawo i Sprawiedliwość odbędą się 21 października. Dwa tygodnie później, 4 listopada, przeprowadzona zostanie druga tura głosowania tam, gdzie w pierwszej nie zostanie wybrany wójt, burmistrz lub prezydent miasta. Do drugiej tury przechodzi dwóch kandydatów, którzy otrzymali najlepszy wynik. Wybieranych będzie blisko 47 tys. radnych gmin, powiatów i sejmików wojewódzkich oraz blisko 2,5 tys. wójtów, burmistrzów i prezydentów miast.",,
Lordowie zablokowali brexit bez umowy. Boris Johnson pod ścianą,"Jeszcze w czwartek premier Wielkiej Brytanii Boris Johnson zapowiadał, że „prędzej wyzionie ducha” niż zgodzi się na opóźnienie wyjścia Zjednoczonego Królestwa z UE. Jednak brytyjska Izba Lordów przegłosowała właśnie bez poprawek ustawę mającą na celu zablokowanie wyjścia kraju z unijnych struktur bez umowy. Otwiera to drogę do wymuszenia na Johnsonie złożenia wniosku o przedłużenie procesu brexitu do stycznia 2020 roku.","Zgodnie z zapisami dokumentu szef rządu będzie miał obowiązek poprosić o kolejną zmianę terminu opuszczenia Wspólnoty, jeśli parlament nie przyjmie do 19 października jakiejkolwiek innej wersji umowy wyjścia Wielkiej Brytanii z UE.Jej wcześniejsze procedowanie i przyjęcie przez Izbę Gmin wywołało głębokie podziały w rządzącej Partii Konserwatywnej, doprowadzając do wykluczenia z klubu parlamentarnego 21 posłów ugrupowania, którzy głosowali z opozycją wbrew stanowisku rządu.W tej grupie znaleźli się m.in. Philip Hammond, który jeszcze przed sześcioma tygodniami był ministrem finansów w rządzie Theresy May, oraz zasiadający w parlamencie nieprzerwanie od czerwca 1970 roku były minister w rządach Margaret Thatcher i Johna Majora Ken Clarke, a także wnuk legendarnego premiera Wielkiej Brytanii Winstona Churchilla, Nicholas Soames.Ustawa wymaga jeszcze formalnego podpisu królowej Elżbiety II; jeśli tak się stanie, powinna wejść w życie w poniedziałek.",,
Polski premier w światowych mediach. „Dzięki tym wystąpieniom Rosja przeżywa kryzys”,"Premier Mateusz Morawiecki wszedł na stałe do głównego nurtu informacji przekazywanych przez największe media na świecie. Statystyki z minionych siedmiu dni pokazują, jak polski premier potrafił wykorzystać sprzyjającą Polsce koniunkturę na rynku mediów, wywołaną m.in. atakiem Putina na Polskę – pisze Wojciech Surmacz, prezes Polskiej Agencji Prasowej.","„Co najważniejsze, zdecydowana większość wypowiedzi Mateusza Morawieckiego w tym czasie dotyczyła prawdy historycznej o Polsce” – podkreśla Surmacz. Jak stwierdza prezes PAP, dzięki tym wystąpieniom i wszystkim akcjom edukacyjnym, zainicjowanym przez premiera Morawieckiego, z jednej strony Rosja przeżywa największy kryzys wizerunkowy od czasów tzw. pieriestrojki i upadku reżimu komunistycznego. „Z drugiej strony zaś, mamy do czynienia ze zjawiskiem bez precedensu od czasu zakończenia II wojny światowej, bo tak naprawdę - po raz pierwszy - cały świat poznał historię ataku Sowietów na Polskę w 1939 roku, losy rotmistrza Witolda Pileckiego, rodziny Ulmów czy działalność Grupy Ładosia” – ocenia prezes PAP.  Statystyki:   Wykres 1:    Potencjalny, globalny zasięg premiera w portalach internetowych (np. „Daily Mail”, „Washington Post”,”Politico”) w dniach 17-23 stycznia 2020 r. „Potencjalny zasięg” oznacza, że taka liczba odbiorców zobaczyła online informacje, zawierające wzmianki o premierze Mateuszu Morawieckim, czyli przeczytali co najmniej tytuł i lead (pierwszy akapit tekstu).    Wykres 2:    Pierwszy moduł przedstawia liczbę publikacji w sieci na temat premiera w dniach 17-23 stycznia 2020 r. Drugi moduł  pokazuje, że w tym czasie najwięcej wzmianek na temat szefa polskiego rządu było w portalach (78 proc.), a potem  na Twitterze oraz w innych mediach społecznościowych. Trzeci moduł prezentuje liczbę reakcji na poziomie 18,2 mln. Jest to liczba realnych reakcji czytelników w sieci: polubień, retweetów, komentarzy itp.",,
Szef komitetu wykonawczego PiS: Mamy zebrane pół miliona podpisów w całym kraju,"Mamy zebrane około pół miliona podpisów w kraju i gdy ukonstytuują się okręgowe komisje wyborcze, przystąpimy do rejestracji list – poinformował szef komitetu wykonawczego PiS Krzysztof Sobolewski. Jak zapowiedział, w sobotę odbędą się dwie konwencje regionalne partii – w Bydgoszczy i Toruniu.","– Mamy około pół miliona podpisów w skali kraju i jak tylko zostaną ukonstytuowane okręgowe komisje wyborcze, a z tego co wiemy, ukonstytuują się one najpóźniej w poniedziałek, to od wtorku przystępujemy już do rejestracji list – mówił Sobolewski, który jest pełnomocnikiem wyborczym partii.Dodał, że po rejestracji list wyborczych przedstawiciele partii skupią się na „bezpośrednim kontakcie z Polakami” i będą chcieli dotrzeć do „każdej gminy i każdego sołectwa”.– W najbliższą sobotę natomiast odbędą się dwie konwencje regionalne: w Bydgoszczy i w Toruniu. W przyszłym tygodniu też będą zarówno konwencje okręgowe, jak również spotkania w terenie – zapowiedział szef komitetu wykonawczego PiS. Sobolewski podkreślił, że jest „mile zaskoczony” tak dużą liczba zebranych podpisów. – Nigdzie nam nie brakuje podpisów, te minimalne ilości są już dawano przekroczone – mówił.Jako przykład „dobrego tempa” zbierania podpisów podał zorganizowany w niedzielę przez PiS w Stalowej Woli piknik rodzinny, z udziałem prezesa partii Jarosława Kaczyńskiego i premiera Mateusza Morawieckiego. – W ciągu trwania pikniku zdołaliśmy zebrać około 5 tys. podpisów. To jest jeden z przykładów potwierdzających dobrą reakcję i odzew na naszą akcję zbierania podpisów – ocenił.Sobolewski pytany przez dziennikarzy, czy po czwartkowym spotkaniu prezesa PiS Jarosława Kaczyńskiego i szefa MS Zbigniewa Ziobry, prezes PiS nadal „ma zaufanie” do Ziobry, odpowiedział, że takie spotkania „nie są niczym nadzwyczajnym”. – Pan prezes jest szefem, liderem PiS, pan minister Ziobro jest szefem Solidarnej Polski, czyli naszego koalicjanta, dlatego (spotkania) nie są niczym nadzwyczajnym – mówił.Pytany o spadek poparcia dla jego partii o 5 proc. w jednym z ostatnich sondaży, Sobolewski powiedział, że dla polityków PiS prawdziwym sprawdzianem są wybory, a nie sondaże. Podkreślił, że w przeszłości były sondaże, które wskazywały na spadek poparcia dla PiS, ale wynik wyborów tych sondaży nie potwierdził.",,
"93 proc. Polaków uważa, że szczepienia to najskuteczniejszy sposób ochrony","93 proc. Polaków uważa, że szczepienia są najskuteczniejszym sposobem ochrony dzieci przed poważnymi chorobami. 90 proc. jest przekonanych, że szczepienie dzieci powoduje więcej dobrego niż złego, a 86 proc., że szczepionki są bezpieczne – wynika z sondażu CBOS.","W opublikowanej w poniedziałek informacji wskazano, że 87 proc. badanych uważa, że szczepienia przeciw najgroźniejszym chorobom zakaźnym powinny być obowiązkowe. Za dobrowolnością szczepień jest 9 proc. ankietowanych.Badanie pokazało, że ci, którzy sądzą, że szczepionki promowane są nie dlatego, że są potrzebne, lecz dlatego, że leży to w interesie koncernów farmaceutycznych, są w mniejszości (22 proc.), podobnie respondenci, którzy są zdania, że szczepionki dla dzieci mogą wywołać poważne zaburzenia rozwojowe (18 proc.).Z badania CBOS wynika, że opinie o szczepieniach są słabo zróżnicowane społecznie. We wszystkich analizowanych grupach społeczno-demograficznych ogromna większość badanych uważa, że szczepienia są najskuteczniejszym sposobem ochrony dzieci przed poważnymi chorobami, są bezpieczne, a szczepienie dzieci powoduje więcej dobrego niż złego. CBOS zauważa, że w ostatnich pięciu latach bardzo wyraźnie poprawiło się nastawienie Polaków do szczepień, a szczególnie duża poprawa nastąpiła w ciągu ostatniego półtora roku.W stosunku do lipca 2017 r. wyraźnie wzrósł odsetek badanych uważających, że szczepienia są bezpieczne (o 13 punktów procentowych) oraz negujących stwierdzenie, że szczepienia mogą wywoływać poważne zaburzenia rozwojowe (wzrost o 14 punktów). Przybyło również respondentów uważających, że szczepienia są najskuteczniejszym sposobem ochrony przed poważnymi chorobami (wzrost o 7 punktów) oraz że szczepienie dzieci powoduje więcej dobrego niż złego (wzrost o 5 punktów). Bardzo znacząco zwiększył się także odsetek badanych sprzeciwiających się opinii, że szczepienia promowane są głównie dlatego, że leży to w interesie koncernów farmaceutycznych (wzrost o 16 punktów).Polacy częściej niż półtora roku temu uważają, że szczepienia przeciw najgroźniejszym chorobom zakaźnym powinny być obowiązkowe (87 proc., wzrost o 7 punktów procentowych), a rzadziej opowiadają się za dobrowolnością szczepień (spadek o 3 punkty, do 9 proc). Mniej jest też badanych, którzy nie mają wyrobionej opinii na ten temat (spadek o 3 punkty).Badanie „Aktualne problemy i wydarzenia” przeprowadzono metodą wywiadów bezpośrednich, wspomaganych komputerowo, od 29 listopada do 9 grudnia 2018 r., na liczącej 942 osoby reprezentatywnej próbie losowej dorosłych mieszkańców Polski.",,
Walka o symbol. Polacy płacili najwyższą cenę za pamięć o 11 listopada,"11 listopada obchodzimy Narodowe Święto Niepodległości. Data ta jest nierozerwalnie związana z osobą marszałka Józefa Piłsudskiego, ale warto spojrzeć na nią w szerszym kontekście. Przez dziesiątki lat okupacji nazistowskiej, a potem komunistycznej stała się również symbolem walki ze zbrodniczymi ideologiami i ich reżimami. Symbolem, za którym Polacy byli gotowi oddać życie i oddawali. Im również należy się pamięć i wieczna chwała.","Tradycyjnie przyjmuje się datę 11 listopada 1918 roku jako dzień odzyskania przez Polskę niepodległości po 123 latach zaborów. Tego dnia Rada Regencyjna przekazała Józefowi Piłsudskiemu władzę nad podległym jej wojskiem. Sprawa była w zasadzie wygrana na terenie Kongresówki, gdyż dzień wcześniej rozbrojono niemiecki garnizon w Warszawie. Zajęci własnymi problemami zaborcy nie byli w stanie już nic zrobić.Co najmniej równie ważny, a można się zastanowić, czy nie ważniejszy, był 14 listopada. Tego dnia Rada Regencyjna przekazała bowiem Piłsudskiemu władzę polityczną. Aby nie dopuścić do dyktatury wojskowej czy wręcz wojny domowej, książę regent Zdzisław Lubomirski zobligował Piłsudskiego do powołania w krótkim czasie rządu, w którym będą reprezentanci wszystkich liczących się ugrupowań politycznych, oraz do zwołania wyborów parlamentarnych.Kluczowy elementMarszałek zlecił Ignacemu Daszyńskiemu utworzenie polskiego rządu. Wprawdzie misja nie powiodła się, pierwszy stały rząd stworzył Jędrzej Moraczewski 17 listopada, ale w tym przypadku kluczowe było, że funkcjonowała polska władza, niezależna od niedawnych zaborców. Piłsudski mógł wyznaczyć szefa rządu bez oglądania się na stolice innych państw.Żeby lepiej zrozumieć znaczenie dnia, który dziś czcimy jako Narodowe Święto Niepodległości, warto się cofnąć dwa lata, do konferencji w Pszczynie, która odbyła się na przełomie października i listopada 1916 roku z udziałem przedstawicieli Niemiec i Austro-Węgier. Generalni gubernatorzy Hans Hartwig von Beseler i Karl Kuk ustalili, że w obliczu coraz większych strat na frontach I wojny światowej koniecznym jest skorzystanie z zasobów okupowanego Królestwa Kongresowego, szczególnie ludzkich.Na podstawie ustaleń Beselera i Kuka cesarz Niemiec Wilhelm II i cesarz Austrii oraz król Węgier Franciszek Józef I ogłosili tzw. akt 5 listopada. Obiecano w nim budowę nowego państwa polskiego, tyle że w bliżej nieokreślonych granicach i o niejasnym statusie. W dokumencie wskazano, że monarchia nie będzie „niepodległa”, a „samodzielna”. Akt 5 listopada był pewnym etapem na drodze do niepodległości, pokazał, że Polacy mają się o co bić, że perspektywa zaistnienia Polski na mapie jest coraz bardziej realna. Ale sytuacja przerosła oczekiwania zaborców. 11 listopada 1918 roku miał pokazać światu, że powstaje nie kraj buforowy, źródło zasobów ludzkich dla państw ościennych, „samodzielny” – cokolwiek to miało znaczyć – tylko prawdziwie niepodległy.MitSam 11 listopada 1918 roku był jednak tylko epizodem, etapem w tworzeniu niepodległego państwa polskiego. Proces ten rozpoczął się znacznie wcześniej i miał jeszcze nieco potrwać. Każdy mit, szczególnie mit założycielski, potrzebuje jednak symbolu. Symbolu, który nada mu sens wykraczający poza codzienną politykę, będzie czymś wzniosłym, czymś ponad, czymś, co spaja tkankę i nie jest kwestionowane. Czymś co sprowadza skomplikowane procesy polityczne do prostej formuły, do czegoś, co ludziom będzie się kojarzyło jednoznacznie, będzie elementem tożsamości, oddzielającym nas od nich. Naszą sprawę, od „ich” sprawy.Takim symbolem miał stać się i stał 11 listopada. Piłsudski doskonale zdawał sobie sprawę z konieczności budowania tożsamości narodowej w oparciu o symbole, dlatego już w czasach II Rzeczpospolitej kultywowano pamięć o tym dniu. W 1919 roku uroczystości się nie odbyły, gdyż wciąż trwały walki o ostateczny kształt granic niepodległej Polski. Od następnego roku organizowano już jednak obchody. Były to uroczystości o charakterze wojskowym, co nie powinno dziwić, biorąc pod uwagę wydarzenia, które przywoływano w pamięci.Oficjalne obchody organizowano zazwyczaj w pierwszą niedzielę po 11 listopada. O ich randze świadczy fakt, że podczas pierwszej takiej uroczystości, 14 listopada 1920 roku, uhonorowano Piłsudskiego jako zwycięskiego Wodza Naczelnego w wojnie polsko-bolszewickiej, wręczając mu buławę marszałkowską. W ten sposób budowano mit, którego podstawą były dwa symbole – właśnie 11 listopada oraz sama postać Piłsudskiego.Co ciekawe, Adolf Hitler uważał, że silniejszym symbolem jest postać Piłsudskiego i pamięć o nim wśród Polaków, dlatego podczas okupacji Niemcy nie próbowali zbytnio z nim walczyć. 11 listopada był za to tępiony z całą stanowczością. Nie powstrzymywało to Polaków przed czczeniem tej daty, choć oczywiście na jawne świętowanie jakiegokolwiek święta państwowego nie było najmniejszej szansy. Ku pokrzepieniu sercW dniach poprzedzających rocznicę odzyskania niepodległości, m.in. w ramach akcji Mały Sabotaż, na murach, ogrodzeniach czy płytach chodnikowych pojawiały się afisze, ulotki i napisy, jak „Polska żyje”, „Polska zwycięży”, „Polska walczy”, „Jeszcze Polska nie zginęła”, „11.11.1918” czy znak Polski Walczącej. Zdarzało się, że pomniki przystrajano biało-czerwonymi kwiatami i proporczykami czy wywieszano flagę narodową. Miało to na celu pokazanie Niemcom, że Polaków nie da się ujarzmić, ale również pokrzepienie żyjących pod brutalną okupacją. Wlanie otuchy, ale również wzmocnienie poczucia patriotyzmu.Za tego typu manifestacje była w zasadzie jedna kara – śmierć bez wyroku sądowego. Polacy szybko dowiedzieli się, że Niemcy rozstrzeliwują, zamęczają w katowniach Gestapo czy wysyłają do obozów koncentracyjnych ze znacznie błahszych powodów, a nawet bez powodu. Ale w tym właśnie tkwiła siła symbolu, mitu – mobilizowała do stawiania własnego życia na szali dla działania, gestu, wystąpienia. Wykonanie napisu „11.11.1918” było równie heroicznym gestem, jak frontalne zaatakowanie uzbrojonego wroga. Czyniono tak w imię czegoś wyższego, bo tak trzeba. W tym tkwiła ogromna przewaga moralna Polaków, tak była budowana.Dlatego 11 listopada powinniśmy pamiętać nie tylko o micie założycielskim niepodległej II Rzeczpospolitej, ale również wszystkich zamordowanych i prześladowanych za czczenie tego symbolu. Ta data jest nierozerwalnie związana z jednym z najtragiczniejszych epizodów niemieckiej okupacji – masakry harcerzy za pielęgnowanie pamięci o Święcie Niepodległości, dokonanej równo 80 lat temu.W nocy z 10 na 11 listopada 1939 roku grupa harcerzy z 80 Warszawskiej Drużyny Harcerskiej w okolicach stacji kolejowej w podwarszawskiej Zielonce rozwiesiła plakaty ze słowami „Roty” Marii Konopnickiej. „Nie rzucim ziemi skąd nasz ród, nie damy pogrześć mowy. Polski my naród, polski lud, Królewski szczep Piastowy… Nie będzie Niemiec pluł nam w twarz, ni dzieci nam germanił…” – przypomnieli harcerze. Zatrzymani zostali wywiezieni. Z transportu zdołał uciec Zbigniew Czapiński, zaś tuż przd kaźnią skutecznie ucieczką salwował się Tadeusz Cieciera. W lesie Niemcy rozstrzelali harcerzy: 16-letnich Stanisława Golcza i Zbigniewa Dymka, 17-letniego Józefa Wyrzykowskiego, 25-letniego Józefa Kulczyckiego, 27-letniego Stanisława Stawiarskiego i 38-letniego Stanisława Jana Rudzkiego oraz trzech mieszkańców z Zielonki: Arona Kaufmana, Edwarda Szweryna i mężczyznę o nieustalonej tożsamości.Po wojnie, 1 listopada 1946 roku, Cieciera złożył obszerną relację, dokładnie opisując przebieg tego mordu. Oddajmy zatem głos świadkowi (za portalem NaszRembertow.pl; pisownia oryginalna): „Protokół spisany z inż. Ciecierą Tadeuszem zamieszkałym w Warszawie na Pradze przy ulicy Małej 14/30 w sprawie mordu dokonanego przez Niemców w Zielonce k/Warszawy 11 listopada 39 r. Zeznaje inż. Cieciera Tadeusz:Dzień 11 listopada 1939 roku był wyjątkowo słoneczny i ciepły, mieszkańcy Zielonki korzystając z pogody, a może i z powodu przypadającego na ten dzień Święta Niepodległości, wyszli w większej niż zwykle ilości na ulice i do kościoła wraz z dziećmi, a nawet z niemowlętami w wózkach. Około godziny 12-tej zajechały do Zielonki dwa samochody wojskowe niemieckie: jeden samochód ciężarowy marki Ford, drugi samochód pancerny. Na samochodzie ciężarowym było około 20-tu umundurowanych Niemców /Schupe/. Nie wszyscy mieszkańcy Zielonki orientowali się wtedy w oznakach wojskowych niemieckich i nie przypuszczali, że to są żandarmi.ŁapankaSamochody zatrzymały się przed kawiarnią »Bellewue«. Do przybyłych przyłączyli się Niemiec zawiadowca stacji i jako tłumacz pracownik kolejowy, a późniejszy volkdeutsch Wdzięczkowski i w niewiadomym mi charakterze hauptman Zygmunt i Grams Gustaw, a następnie kasjerka kolejowa Biadeusz Weronika, Polka z poznańskiego, która starała się bronić aresztowanych – co udało się jej nawet w stosunku do zatrzymanego Leśnikowskiego Zdzisława.Organizacje konspiracyjne wówczas w Zielonce jeszcze nie działały i nikt z mieszkańców Zielonki nie czuł się winnym w stosunku do Niemców, którzy do tej pory, poza Bydgoszczą, nie stosowali masowych mordów, jakie nastąpiły później. W poczuciu pełnego bezpieczeństwa dzieci, starsza młodzież, a nawet niektórzy dorośli, zbliżali się do przybyłych samochodów przez ciekawość dla obejrzenia. Do liczby ciekawych należałem i ja i mój kolega student Politech. Warszawskiej Zbigniew Czaplicki, gdyż nowy typ samochodu interesował nas jako sportowców. Obaj zostaliśmy zatrzymani jako pierwsi.                                                    Środowiska niepodległościowe organizowały w PRL nielegalne obchody Święta Niepodległości (fot. IPN) Po pewnym czasie Niemcy przyprowadzili dalsze osoby: harcerzy Golcza Stanisława lat 16, Dymka Zbigniewa 16 lat, Wyrzykowskiego Józefa lat 17, Stawierskiego – hufcowego, studenta Rudzkiego oraz Kulczyckiego Józefa studenta SGH lat 25, Szweryna właściciela restauracji, który jak dowiedziałem się później, zatrzymany został z powodu handlu naftą kolejową, Żyda Kaufmana rzeźnika z Zielonki i nieznanego mi mężczyznę z Zielonki, którego nazwiska nie pamiętam i dwie nieznane mi osoby.Dymek i Kaufman zostali przyprowadzeni z łopatami i fakt ten zaczął mnie i Czaplickiego niepokoić. Samochodem ciężarowym wywieziono nas na szosę w kierunku Rembertowa. Przypuszczalnie na drugim kilometrze od Zielonki kazano nam wysiąść. Zauważyłem już w samochodzie, że Czaplicki przygotowuje się do ucieczki, gdyż zrzucił pas i rozpiął kożuszek. Gdy prowadzono nas w głąb lasu, Czaplicki rzucił się do ucieczki, przebiegł obok mnie i oficera niemieckiego zrzucił po drodze kożuszek i znikł w lesie. Strzały doń kierowane chybiły, a pościg wrócił z niczym. Kolega Zbyszek ocalał. Po powrocie żandarmi wyładowali całą złość na pozostałych skazańcach, kopiąc ich i bijąc kolbami – najbardziej ucierpiał Rudzki. Dalej prowadziło nas każdego dwóch żandarmów, trzymając za kark.KaźńPrzy niewielkiej polanie, która miała być miejscem egzekucji, otoczono nas kołem, a oficer wyjął arkusz papieru na którym miał być napisany wiersz o treści patriotycznej i zapytał kto ten wiersz napisał, obiecując, że w razie przyznania się nam nic nie będzie. Nikt nie przyznał się a ja w międzyczasie podsłuchałem rozmowę Niemców, że nas rozstrzelają czy przyznamy się czy nie. Zdecydowałem uciekać, lecz przed tym chcąc ratować pozostałych, a będąc pewnym, że Zbyszek uciekł, oświadczyłem żandarmom, że wiersz napisał ten co uciekł. Nie odniosło skutku, a oficer przez tłumacza oświadczył nam, że będziemy rozstrzelani.Zaczęła się tragedia i rozpacz. Golcz i Dymek harcerze z Zielonki płakali. Kulczycki zbladł i milczał, nikt nie prosił o litość ani o łaskę, jedynie Szweryn całował buty Niemca dla ratowania życia. Scena powyższa obezwładniła mój umysł i czułem że słabnę, lecz trwało to tylko chwilę. Uprzedziwszy Golcza i Kulczyckiego, że po spisaniu personalii i ostatnich słów do rodziców będę uciekał, gdy Niemcy ustawili się w szereg do wykonania egzekucji i kazali zdjąć czapki, rzuciłem się w bok, klucząc między drzewami i rowem melioracyjnym dostałem się do Zielonki, będąc cały czas pod strzałem. Działo się to około godziny czternastej. Przenocowałem u pp. Dziedziców przy ulicy Piotra Skargi. Dnia następnego udałem się na tułaczkę. Do Zielonki powróciłem dopiero przed powstaniem warszawskim. Swoje ocalenie zawdzięczam przede wszystkim Bogu, zdecydowanej woli i śmiałej decyzji, którą zdobyłem w pracy harcerskiej, oraz zaprawie fizycznej, którą uzyskałem uprawiając sport./-/ inż. Cieciera Tadeusz. Zeznania te zostały złożone i spisane w naszej obecności, osobiście przez znanego nam inż. Ciecierę Tadeusza i przez niego własnoręcznie podpisane. /-/ Zygmunt Nowicki kol. Zosinek, Jaskłowski Józef Zielonka ul. Staszica dom Michlewicza. Własnoręczność podpisów i tożsamość osób ob. ob. Cieciery Tadeusza Nowickiego Zygmunta i Jaskłowskiego Józefa poświadczam: pieczęć podłużna Sołtys os. Zielonka Gmina Marki pow. warszawski /-/ Siwierski.”Hołd dla pomordowanychByła to jedna z pierwszych masowych egzekucji przeprowadzonych przez niemieckich okupantów. Hołd pomordowanym druhom złożyli harcerze, przygotowując film pt. „11 listopada”. W samym miejscu kaźni początkowo postawiono niewielki krzyż, zaś w latach 60. nieopodal stacji Zielonka Bankowa powstał większy pomnik.Po zakończeniu II wojny światowej komuniści nie zamierzali kultywować pamięci o 11 listopada. Uznali, że Polakom wystarczy wdzięczność za „niepodległość” tylko wobec jednego środowiska – ich własnego. Wprawdzie jeszcze w 1944 roku zorganizowano obchody święta na terenach objętych władzą przez utworzony kilka miesięcy wcześniej Polski Komitet Wyzwolenia Narodowego, ale miało to służyć jedynie zdobyciu zaufania Polaków. Już w 1945 roku na 22 lipca – w rocznicę ogłoszenia Manifestu PKWN – wyznaczono Narodowe Święto Odrodzenia Polski i zniesiono przedwojenne Święto Niepodległości.Co roku w listopadzie starano się przyćmić datę 11-ego obchodzonymi wcześniej rocznicami sowieckiej rewolucji październikowej z 1917 roku. PRL-owska propaganda dowodziła, że to bolszewicki zryw był kluczowy dla odbudowy polskiej państwowości. Naturalnie pomijano fakt, że to właśnie sowieci starali zniszczyć rzeczoną państwowość, wywołując w 1920 roku wojnę zakończoną upokarzającą klęską Armii Czerwonej. Wbrew intencjom komunistycznych władz, Polacy nie zapomnieli o 11 listopada. Świadczy to o sile tego symbolu, a także jego wyjątkowej żywotności. W czasach PRL data ta nabrała nowego znaczenia, stała się również symbolem oporu wobec władz z moskiewskiego nadania, niezwykle silnym wyznacznikiem tożsamościowym środowisk niepodległościowych. Organizowano wówczas nielegalne bądź półlegalne obchody, zwalczane przez bezpiekę.Wsparcie KościołaW pielęgnowanie tradycji dotyczących 11 listopada aktywnie włączył się Kościół. Dbał o to szczególnie między innymi metropolita krakowski kardynał Karol Wojtyła. W całej Polsce w kościołach tego dnia odbywały się msze w intencji ojczyzny. Organizacje niepodległościowe, także piłsudczykowskie, mogły korzystać z pewnego parasola ochronnego roztaczanego przez Kościół, ale tworzyły się też spontaniczne obchody i manifestacje.Tak było w 1978 roku, w 60. rocznicę przekazania Piłsudskiemu władzy nad wojskiem. Po wieczornej Mszy świętej w warszawskiej katedrze św. Jana pochód liczący około 2 tys. osób przeszedł Krakowskim Przedmieściem do Grobu Nieznanego Żołnierza. Przemarsze odbyły się również w Krakowie, Gdańsku i Łodzi.Podobnie jak naziści, również komuniści ścigali organizatorów i uczestników obchodów, których także represjonowano. Andrzej Czuma, Jan Janowski, Bronisław Komorowski i Wojciech Ziembiński zostali zatrzymani w 1979 roku za wygłaszanie przemówień przed Grobem Nieznanego Żołnierza, po podobnym pochodzie, jaki odbył się rok wcześniej. Kolegium ds. wykroczeń skazało opozycjonistów na kary od 1 do 3 miesięcy pozbawienia wolności. Po odwołaniach, 22 stycznia 1980 roku wyroki zatwierdził zbrodniarz komunistyczny, sędzia Andrzej Kryże.Mimo represji, 11 listopada był świętowany przez coraz większą liczbę Polaków. Na miesiąc przed wprowadzeniem stanu wojennego w 1981 roku – jak wynika z danych MSW – w obchodach wzięło udział około 100 tysięcy osób. Przedwojenny symbol coraz silniej wyrażał aktualne potrzeby wolnościowe Polaków. Próba monopolizacjiWładze PRL starały się ograniczyć siłę symbolu i zmonopolizować go. Z jednej strony walczyły z pamięcią o 11 listopada, z drugiej, pod wpływem „Solidarności” zaczęły organizować własne obchody. W latach 80. przedstawiciele władz państwowych składali wieniec przed Grobem Nieznanego Żołnierza w Warszawie, miało to przekonać społeczeństwo, że władza od niego nie odstaje. Skuteczność takich zabiegów była znikoma, ale tak się dzieje, gdy ktoś próbuje szargać symbol.Opozycja dalej organizowała własne obchody, również w trakcie stanu wojennego. Władze odpowiadały na nie, jak potrafiły – represjami. W 70. rocznicę odzyskania przez Polskę niepodległości doszło do starć z milicją. Pochody utworzone po Mszach świętych w intencji ojczyzny w Katowicach, Gdańsku i Poznaniu zostały zaatakowane przez funkcjonariuszy ZOMO i Służby Bezpieczeństwa. Podczas pacyfikacji ranne zostały dziesiątki osób, wiele trafiło do aresztów. Równolegle propaganda próbowała wpisać 11 listopada do kalendarza świąt komunistycznych.Oficjalnie 11 listopada, jako Narodowe Święto Niepodległości, do kalendarza świąt państwowych wszedł 15 lutego 1989 roku, w ostatnich podrygach Polski ludowej. Sejm PRL IX kadencji przyjął ustawę o treści: „Dla upamiętnienia rocznicy odzyskania przez Naród Polski niepodległego bytu państwowego oraz walk pokoleń Polaków o wolność i niepodległość stanowi się, co następuje: Art. 1. Dzień 11 listopada jest uroczystym Narodowym Świętem Niepodległości. Art. 2. Dzień 11 listopada jest dniem wolnym od pracy. Art. 3. Ustawa wchodzi w życie z dniem ogłoszenia”.11 listopada odzyskał należne miejsce. Warto tego dnia pamiętać nie tylko o odzyskaniu niepodległości po 123 latach zaborów i walkę o wolną Polskę, ale również o Polakach, którzy byli prześladowani i oddali życie za pielęgnowanie tradycji.",,
"Borowski: lewica jest kaput, co nie znaczy, że tak ma być","– W tej chwili jedyną szansą dla lewicy jest połączenie wszystkich sił i stworzenie ruchu. Już nie partii, bo to się nie da w tym momencie – powiedział w INFO Rozmowie senator Marek Borowski, który przyznał, że lewica w Polsce jest kaput. Jednak zaznaczył, że tak nie musi być i pokazał dwie drogi. – Federacja, ale wtedy trzeba przekroczyć 8 procent i to jest ryzykowne. Albo komitet wyborców, tylko wtedy nie dostaje się pieniędzy.  Byłbym za tym drugim wariantem – dodał.",,,
"Wspomnienia kamerdynera Jana Pawła II. „Widziałem, jak papież odprawia egzorcyzmy”","Były kamerdyner Jana Pawła II, Angelo Gugel, zdradził w swoim pierwszym wywiadzie, że przed inauguracją pontyfikatu papież przeczytał mu przygotowaną homilię i poprosił o pomoc. Angelo Gugel  opowiedział też dziennikowi „Corriere della Sera”, że widział papieża odprawiającego egzorcyzmy.","To pierwszy wywiad, jakiego udzielił były papieski kamerdyner, który w Watykanie pracował od czasów Piusa XII. Angelo Gugel opowiedział w nim, że do prywatnego apartamentu Jana Pawła II został wezwany dwa dni po jego wyborze, w październiku 1978 roku. – Wszedłem na ostatnie piętro Pałacu Apostolskiego. Nogi mi drżały. Byli tam tylko polscy księża, ja jedyny mówiłem po włosku – podkreślił 83-letni Angelo Gugel w rozmowie z gazetą.              – Byłem zdumiony, kiedy rano 22 października 1978 roku przed udaniem się na pl. Świętego Piotra na uroczystą inaugurację pontyfikatu Ojciec Święty wezwał mnie do swego gabinetu i przeczytał mi homilię, którą zaraz miał wygłosić ze słowami: „Nie lękajcie się” – mówił Gugel.              – Papież poprosił mnie, bym wskazał, co źle wymawia, i ołówkiem zaznaczał, gdzie ma postawić akcent. Kiedy dwa miesiące później spotkał moich dawnych kolegów z żandarmerii, powiedział coś, co mnie wprawiło w osłupienie: „Jeśli mylę akcent w jakimś słowie, 50 procent winy ponosi Angelo”, i uśmiechnął się do mnie – opowiedział Gugel. Egzorcyzmy po audiencji              Opisał również okoliczności egzorcyzmów, jakie odprawił Jan Paweł II po jednej z audiencji generalnych. – Dziewczyna bluźniła z wściekłości. Mówiła grobowym głosem. Jeden biskup uciekł ze strachu. Ojciec Święty modlił się po łacinie niewzruszony. Na koniec dotknął jej głowy, a jej twarz natychmiast z opętanej zaczęła przybierać wyraz pokoju – opowiedział były kamerdyner. Podobną scenę widział w saloniku przy Auli Pawła VI, także po audiencji generalnej.               Kamerdyner opowiadał też o wyjazdach Jana Pawła II na wycieczki poza Rzym. Podkreślił, że nie o wszystkich wiedziała wtedy prasa. Wspominał, jak podczas wspólnej wyprawy w góry Abruzji z ówczesnym prezydentem Włoch Sandro Pertinim w schronisku nalegano, aby szef państwa powiedział papieżowi, jakie danie przygotowano tam z tej okazji. Według relacji kamerdynera był to makaron o nazwie strozzapreti, czyli dosłownie „taki, który dusi księży”. Prezydent zirytował się, bo nie chciał okazać braku szacunku papieżowi – opowiedział Gugel.              Mówiąc o kulinarnych gustach Jana Pawła II, Angelo Gugel ujawnił: „Nigdy nie słyszałem, aby o coś prosił. Zjadał to, co było”. Były kamerdyner przyznał, że prawdą jest to, że papież dodawał parmezan do sałaty.  Pomogła modlitwa Jana Pawła II              W rozmowie pojawiło się też kilka osobistych wątków z życia włoskiego kamerdynera. Wyraził przekonanie, że to modlitwa Jana Pawła II sprawiła, że jego żona, której ciąża była zagrożona, urodziła dziecko. Jak zaznaczył Gugel, lekarz po wyjściu z sali porodowej powiedział: „Ktoś musiał się dużo modlić”. Córka – jak wskazał Gugel – urodziła się w chwili, gdy papież odprawiał poranną mszę.              Pytany o to, który dzień z okresu 50 lat pracy w Watykanie zapamiętał najbardziej, wymienił 2 kwietnia 2005 roku, gdy umierał Jan Paweł II. Poszedł wówczas pożegnać się z papieżem, a towarzyszyła mu córka, o której narodziny modlił się on przed laty. – Kiedy ona weszła do pokoju, papież przebudził się, otworzył oczy i uśmiechnął się do niej, jakby chciał powiedzieć: rozpoznaję cię, wiem, kim jesteś – dodał Angelo Gugel.              Angelo Gugel służył w Watykanie od 1955 roku, najpierw w papieskiej żandarmerii. Był także kamerdynerem Jana Pawła I i przez dziewięć miesięcy - Benedykta XVI. Następnie przeszedł na emeryturę, ale był potem jeszcze wzywany w czasie specjalnych okazji, na przykład podczas wakacji Benedykta XVI w Castel Gandolfo.",,
"„Nie może być przyzwolenia na pogardę, nienawiść i bestialskie traktowanie ludzi”","W żadnej sytuacji nie może być przyzwolenia na pogardę, nienawiść i bestialskie traktowanie ludzi; przemoc nie doprowadzi do rozwiązania problemów, z którymi boryka się świat – podkreśla rzecznik Konferencji Episkopatu Polski ks. Paweł Rytel-Andrianik w 78. rocznicę wybuchu II wojny światowej.","Ks. Rytel-Andrianik odniósł się do nauczania papieża Jana Pawła II, który wielokrotnie odnosił się do przeżyć z lat 1939-1945. – Jan Paweł II osobiście doświadczył, czym była II wojna światowa i jej okrucieństwo, szczególnie mocno wzywał w swoim nauczaniu do zachowania pokoju na świecie za wszelką cenę. Jego słowa: „Nigdy więcej wojny, nigdy więcej! Nigdy jedni przeciw drugim albo jedni ponad drugimi”, wyrażały program dotyczący przeciwdziałania konfliktom społecznym i międzynarodowym. Wzywał do zastępowania „cywilizacji śmierci”, „cywilizacją miłości” – napisał rzecznik KEP.",,
Morawiecki na szczycie G20. Chce porozmawiać o podatkach,"Wicepremier, minister rozwoju i finansów Mateusz Morawiecki rozpoczął udział w szczycie grupy G20, gdzie chce poruszyć między innymi temat unikania opodatkowania. Spotkanie ministrów finansów i przedstawicieli banków centralnych tego grona odbywa się w niemieckim Baden-Baden.","Oprócz reprezentantów grupy największych światowych gospodarek oraz najważniejszych instytucji międzynarodowych, w rozmowach biorą udział przedstawiciele jedenastu zaproszonych państw spoza G20, w tym Polska.Mateusz Morawiecki zapowiedział, że podczas spotkań chce poruszyć między innymi temat unikania opodatkowania. Wskazał, że w większości państw europejskich są sposoby na unikanie opodatkowania. Podkreślił też, że chce zlikwidowania rajów podatkowych. Wicepremier zamierza też rozmawiać o zbyt silnej pozycji, jaką część dużych korporacji ma na rynkach lokalnych. We wtorek premier Beata Szydło podkreśliła, że Polska chce stale uczestniczyć w spotkaniach grupy G20.",,
"„Najważniejsza jest debata. Wiemy, że Schetyna nie zostanie premierem”","– Nie wpadłabym na to, by to porównywać konstruktywne wotum nieufności do Matriksa. Opozycja w demokratycznym państwie ma  prawa  i jednym z nich jest właśnie taki wniosek  – mówiła w programie „Kwadrans polityczny” w TVP1 wicemarszałek Sejmu Małgorzata  Kidawa-Błońska. Jak wyjaśniła,  najważniejsza jest otwarta, długa debata na temat dotychczasowej pracy  rządu, ponieważ PO wie, że nie wygra głosowania, a Grzegorz Schetyna nie zostanie premierem.","PO w piątek zaprezentowała w Sejmie wniosek o konstruktywne wotum nieufności dla rządu Beaty Szydło. Kandydatem Platformy na nowego premiera jest lider partii Grzegorz Schetyna.  Teraz trwają konsultacje z opozycyjnymi sejmowymi klubami parlamentarnymi.      Spadek PKB, naruszanie zasad demokracji, niszczenie dorobku polityki zagranicznej III RP, czystki, nepotyzm, upolitycznienie prokuratury, chaos w edukacji i dewastacja przyrody – to zarzuty, które PO stawia obecnemu rządowi.   Mimo wsparcia opozycji, inicjatywa Platformy nie ma szans powodzenia – PiS, wraz z posłami Solidarnej Polski i Polski Razem, dysponuje w Sejmie stabilną większością 234 posłów.",,
"Premier: Jesteśmy zobowiązani żeby skorzystać z czasu pokoju, który został nam dany","– 100 lat temu Polacy chwycili nie tylko za biało-czerwone flagi, ale też za broń i ukształtowali granice odradzającej się Polski. Tych granic strzegli, bronili i dzięki tamtemu bohaterstwu cieszymy się dziś wolną Polską –  powiedział premier Mateusz Morawiecki w Katowicach przed rozpoczęciem defilady w dniu Święta Wojska Polskiego i w 100. rocznicę Powstań Śląskich.","Premier brał w czwartek udział w defiladzie z okazji święta Wojska Polskiego w Katowicach.W przemówieniu inauguracyjnym paradę przypomniał: – To nasi przodkowie, 100 lat temu, walczyli o polskość Śląska i tę polskość wywalczyli. To nasi wspaniali bohaterowie, żołnierze, ale i gimnazjaliści, studenci, chłopi i robotnicy z Bitwy Warszawskiej, którzy powstrzymali czerwoną zarazę, którzy szli na Warszawę, Berlin, Paryż obronili wtedy losy Polski i świata.– Wpłynęliśmy na losy świata i patrząc na dzieło Polaków sprzed lat musimy to wykorzystać powiedział premier Mateusz Morawiecki. Jak dodał, „patrząc na ofiarę naszych bohaterów dzisiaj jesteśmy zobowiązani, żeby tamto dzieło wykorzystać, żeby skorzystać z czasu pokoju, który został nam dany.– Hart ducha naszych żołnierzy pokazał, jak Polacy cenią wolność, jak cenią niepodległość, nasze umiłowanie wolności, nasz sprzeciw przeciw tyrani, nasze umiłowanie praworządności i demokracji wpłynęło na losy świata trzykrotnie – podkreślił Morawiecki. „Będziemy robili wszystko, żeby polska armia była doskonale uzbrojona”– Dziękując panu prezydentowi Andrzejowi Dudzie, zwierzchnikowi sił zbrojnych za dbałość o armię polską, chcę też obiecać jako premier Rzeczpospolitej Polskiej, że będziemy robili wszystko, żeby armia polska we współczesnych czasach była doskonale uzbrojona, żeby proces jej modernizacji postępował jak najszybciej, bo wiemy doskonale, że dzisiejszy wróg czasami nie staje z otwartą przyłbicą, czasami są to zagrożenia hybrydowe –  mówił Morawiecki.– Dlatego modernizacja polskiej armii obejmuje również te dziedziny, które właśnie polegają na najnowocześniejszym uzbrojeniu, na walce w cyberprzestrzeni i mamy tutaj coraz lepsze osiągnięcia, coraz doskonalsze sprzęty i broń – dodał premier. „Przed nami dobry czas, mogą spełnić się marzenia tych, którzy rysowali granice Polski swoją krwią”Morawiecki dziękował służbom, które w tym roku brały udział w usuwaniu skutków katastrof. Jak podkreślił, to ich służba w czasie powodzi - zarówno wojsk obrony terytorialnej, jak regularnych jednostek wojskowych „bardzo pomogła ludności w bardzo wielu miejscach w kraju”.Wyraził wdzięczność „za znakomita organizację i gotowość do służenia w każdej chwili”.– Dzisiaj przed nami dobry czas, mogą spełnić się marzenia naszych ojców, marzenia naszych dziadów, którzy rysowali granice Polski swoja krwią, mogą spełnić się ich marzenia o budowie silnej, sprawiedliwej, solidarnej Rzeczypospolitej. To było także marzenie wyrażane w owym czasie przez Wojciecha Korfantego, i jesteśmy dzisiaj na dobrej drodze do wypełnienia ich dziedzictwa, ich testamentu. Niech Bóg ma w opiece Polskę, polską armię i polskiego żołnierza - powiedział szef rządu. Defilada Wojska PolskiegoGłównym punktem obchodów Święta Wojska Polskiego jest wojskowa defilada „Wierni Polsce”, w której bierze udział ok. 2,6 tys. żołnierzy. Poza kolumnami pieszymi ulicami Katowic przedefiluje ponad 180 pojazdów, w tym czołgi, transportery Rosomak i samobieżne moździerze Rak, armatohaubice Krab i Dana, samobieżne wyrzutnie rakiet Langusta, wozy dowodzenia Łowcza, pojazdy saperskie Topola, zestaw przeciwlotniczy Poprad, samochody Humvee. Na niebie zaprezentuje się 60 statków powietrznych, w tym zespół „Biało-Czerwone Iskry”, myśliwce F-16, samoloty transportowe i śmigłowce. Obok żołnierzy Wojska Polskiego przemaszerują też stacjonujący w Polsce żołnierze z USA, Wielkiej Brytanii, Rumunii i Chorwacji.",,
Singapur zainteresowany udziałem w projekcie CPK,"Centralny Port Komunikacyjny szuka doradcy strategicznego dla projektu, w tej sprawie spółka spotkała się z przedstawicielami singapurskiego Lotniska Changi – powiedział pełniący obowiązki prezesa CPK Mikołaj Wild. Jak dodał, Singapurczycy są zainteresowani udziałem w projekcie.","Mikołaj Wild od ubiegłego tygodnia pełni obowiązki prezesa spółki CPK. Zmiana miała związek z powołaniem na jego dotychczasową funkcję – pełnomocnika rządu ds. CPK, Marcina Horały. Jak wskazał Wild, będąc jeszcze pełnomocnikiem ds. CPK zdecydował o rozpoczęciu wyboru doradcy strategicznego ds. CPK oraz konsultanta dla Lotniska Chopina.  – To jest równoległy proces. Chcemy, aby ten sam międzynarodowy podmiot został doradcą strategicznym dla CPK oraz konsultantem dla Lotniska Chopina. W przypadku CPK doradca pomoże spółce w pracy m.in. nad master planem, a jeżeli chodzi o warszawskie lotnisko, tutaj pomoże zarządzającemu, czyli Przedsiębiorstwu Państwowemu Porty Lotnicze zwiększyć przepustowość Lotniska Chopina – powiedział Wild.  Jak wyjaśnił, zaproszenia zostały wysłane do kluczowych światowych lotnisk. – Kluczowe było dla nas uświadomienie naszym partnerom, że prace przy planowaniu CPK i przebudowie Lotniska Chopina to tak naprawdę dwie strony tego samego medalu. Wybór doradcy dla tych dwóch przedsięwzięć ma nastąpić w pierwszej połowie przyszłego roku – powiedział. Jak dodał, spółka w tej sprawie już spotkała się z delegacją z Singapuru. – W ubiegłym tygodniu w Warszawie odbyły się rozmowy pełnomocnika rządu ds. CPK, przedstawicieli CPK, PPL, Polskiego Funduszu Rozwoju i LOT-u z delegacją firm z Singapuru. W jej skład weszli m.in. przedstawiciele Changi Airport International, to spółka należąca do Changi Airport Group, czyli operatora singapurskiego Lotniska Changi. Od siedmiu lat lotnisko to jest numerem jeden wśród najlepszych portów przesiadkowych świata w rankingu Skytrax – powiedział.  W rozmowach uczestniczyli także przedstawiciele Surbana Jurong - globalnej firmy doradczej w zakresie rozwiązań urbanistycznych i infrastrukturalnych oraz agencji rządowych Enterprise Singapore i Singapore Cooperation Enterprise, które odpowiadają m.in za współpracę gospodarczą z podmiotami zagranicznymi.  – Singapurczycy wyrażają zainteresowanie udziałem w naszym projekcie – powiedział Wild. Dodał, że w najbliższych tygodniach CPK oczekuje delegacji z kolejnych czołowych lotnisk na świecie.",,
Błaszczak: dla Polski relokacja uchodźców gorsza niż kary KE,"Szef MSWiA zapewnił we wtorek w rozmowie z radiową Jedynką, że rząd nie jest za przyjmowaniem uchodźców. Potwierdził tym samym wtorkową zapowiedź premier Szydło, że „nie ma zgody polskiego rządu, aby przymusowo zostały narzucone kwoty uchodźców”. KE zagroziła Polsce karami, jeżeli nie przystąpimy do ich przyjmowania. – Gorsza dla Polski jest relokacja uchodźców niż kary KE – uznał Błaszczak.","– Pamiętajmy o zamachach terrorystycznych na zachodzie Europy – powiedział Błaszczak i zaznaczył, że zasada relokacji tyko potęguje konflikt i skalę napływu nielegalnych migrantów. – Gdy handlarze ludźmi słyszą, że ci, których dostarczą do Europy znajdą schronienie w innych państwach, to tym bardziej zabierają się do swych przestępczych czynów – stwierdził minister. Kwestia uchodźców będzie jednym z głównych tematów czwartkowego spotkania unijnych ministrów spraw wewnętrznych. – To jest rzeczywiście główny przedmiot presji dokonywanej przez Komisję Europejską na Polskę – powiedział Błaszczak i przypomniał, że jego stanowisko w tej sprawie jest „stałe i jednoznaczne”. Zapewnił, że polska granica jest szczelna.",,
Ekologia kontra bazary,"Walka z biurokracją nie dotyczy ekologii. Sejm właśnie dorzucił przedsiębiorcom nowe obowiązki. Każda firma sprzedająca jakiekolwiek opakowane towary, choćby jabłka w papierowych torebkach, będzie musiała wpisać się do specjalnego rejestru. Prowadzić go będzie urząd marszałkowski, a wpis będzie kosztował od 50 zł do 2 tys. zł.","Uchwalona w czwartek ustawa nakazuje też, by firmy składały raporty o tym, ile i jakie wytworzyły odpadów.Obowiązki te nie dotyczą wyłącznie dużych zakładów przemysłowych. Jednak małe firmy, jak choćby kiosk z warzywami, teoretycznie powinny mieć lżej. Zgodnie z przyjętą przez Sejm nową ustawą o opakowaniach ci, którzy wprowadzają rocznie do 1 tony opakowań (jak warzywniak pakujący kiszonki do foliowych torebek), nie będą płacili kar, nawet gdy nie zatroszczą się o ich recykling. Z tym że zwolnienie z tej tzw. opłaty produktowej ma być traktowane jako dozwolona pomoc publiczna. A z tego trzeba się rozliczyć. I wymaga to kolejnych formularzy.Gdy nowe przepisy wejdą w życie, większość firm będzie musiała rocznie w sumie wypełniać do 10 formularzy związanych z ekologią. Każdy z nich wymaga co najmniej paru godzin pracy. Powstaje cały przemysł doradczy specjalizujący się w wypełnianiu takich formularzy – oczywiście nie za darmo.",,
KE szybsza od opozycji w Sejmie. „Wiarygodność Komisji pod dużym znakiem zapytania”,"– Jesteśmy w zupełnie innym miejscu, niż dzisiaj nad ranem – mówił z sejmowej mównicy Borys Budka (PO) w związku z informacją, że Komisja Europejska apeluje o wstrzymanie prac nad projektem dotyczącym dyscyplinowania sędziów. Wcześniej politycy opozycji wskazywali, że nie mieli czasu na zapoznanie się z poprawkami do nowelizacji. – To ciekawe, że Komisja Europejska w tak krótkim czasie jest w stanie wypowiadać się w sposób jednoznaczny na temat ustawy – skomentował sytuację Jan Kanthak (PiS), poseł sprawozdawca projektu nowelizacji ustaw sądowych.","– Komisja Europejska zdążyła się zaznajomić z poprawkami, które są przygotowywane? – pytał obecny również na konferencji poseł Jacek Ozdoba.  – To ciekawe, że Komisja Europejska w tak krótkim czasie jest w stanie wypowiadać się w sposób jednoznaczny na temat ustawy. Jednak wymaga to przetłumaczenia, zapoznania się z prawodawstwem i całym ustrojem sądów powszechnych w Polsce, a jak słusznie zauważył poseł Jacek Ozdoba, kwestia poprawek, które zostały zgłoszone wczoraj wieczorem o godz. 19 na posiedzeniu komisji sejmowej stawiają pod dużym znakiem zapytania kwestię wiarygodności KE w tym zakresie – dodał Kanthak.  – Myślę, że komisarze się nie zapoznali z poprawkami. Polska jest suwerennym państwem, które przyjmuje takie ustawy, jakie uznaje za stosowne. (...) Jeśli pan prezydent podpisze taką ustawę, będzie to obowiązujące w Polsce prawo – podkreślił. Dodał, że PiS zapozna się ze stanowiskiem KE. – To jest dla nas istotne – stwierdził.  W jego opinii wniesione poprawki rozwiewają wątpliwości dotyczące stosowania unijnego prawa w zakresie ustawy dotyczącej sędziów.",,
"Marek Suski: Dla totalnej opozycji demokracja jest tylko wtedy, kiedy rządzi totalna opozycja","– Jest to stara metoda walki kłamstwa z prawdą, bezpodstawnymi oskarżeniami. Mawia się, że jak się rzuca błotem, to zawsze się coś przyklei – powiedział w rozmowie z portalem tvp.info minister Marek Suski. Polityk PiS komentował dla portalu falę tzw. fake news, która w ostatnim czasie zalała media społecznościowe i stała się bronią opozycji w walce z rządem. Według polityka, „opozycja nie jest w stanie pogodzić się z tym, że przegrała demokratyczne wybory”. – Dla totalnej opozycji demokracja jest tylko wtedy, kiedy rządzi totalna opozycja – dodał.",,,
Jeleń wszedł do sklepu z ubraniami w centrum górskiego kurortu [WIDEO],"Jeleń, który stracił orientację w terenie, wszedł do sklepu z ubraniami w centrum górskiego kurortu Cortina d'Ampezzo w Dolomitach na północy Włoch – podały lokalne media. Dorodne zwierzę zostało uśpione i odtransportowane do lasu.","Gdy jeleń o dość dużych rozmiarach, mający około cztery, pięć lat, wszedł do sklepu, skrył się wśród wieszaków. Jak podkreślił miejscowy portal informacyjny, najwyraźniej zwierzę uznało butik za bezpieczne miejsce w sezonie polowań.",,
Flandria – klimatyczna i tajemnicza północ Belgii [GALERIA],"Brukowane uliczki, maleńkie sklepy z pralinami, kolorowe średniowieczne kamienice, gotyckie katedry. Flandria – dawna część Niderlandów jest coraz chętniej wybierana przez turystów. A jej perełki Brugia, Gandawa i Antwerpia to świetnie zachowane malownicze miasta, w których można zatracić poczucie czasu. Wszystkie znajdują się na liście światowego dziedzictwa UNESCO.","Do Gandawy docieram z Brukseli. Dworzec nie wygląda zachęcająco. Sprawia wrażenie jakbym  znalazła się na dalekiej prowincji, a nie w jednym z najpiękniejszych miast Europy. Tłumy turystów przeciskają się przez siebie. Postanawiam przejść się do centrum, choć większość ludzi wybiera tramwaj. Nawigacja pokazuje mi pieszo 40 minut, ale udaje mi się dotrzeć w pół godziny. Gandawa jest wspaniale zachowanym średniowiecznym miastem. Region był zamieszkiwany już od czasów celtyckich. Co prawda nie ma przekazów historycznych, które wskazywałyby na to, że Gandawa już wtedy też była zamieszkana, ale według archeologów jest to możliwe. Dziś Gandawa jest największym ośrodkiem akademickim w Belgii. Młodzi uśmiechnięci ludzie są widoczni na każdym kroku. Atmosfera jest tu znacznie lżejsza niż w Brugii. Młodzież odpoczywa nad brzegami kanałów, leniuchuje w parkach lub kosztuje belgijskiego piwa w licznych pubach i restauracjach. – Gandawa żyje o każdej porze. Odbywa się tu wiele cyklicznych imprez i festiwali. Ogromne wrażenie robi także wieczorem, gdy budynki są podświetlone. To jeszcze bardziej nadaje miastu tajemniczości – podkreśla Bhushavali Natarajan – podróżniczka i blogerka z Indii, która na stałe mieszka w Brukseli, ale Gandawę odwiedza często. Świetnie zachowane wzdłuż kanałów kamienice, brukowane uliczki, gotyckie kościoły robią ogromne wrażenie. W mieście czuć ducha historii, a stare ściany kamiennych budynków pamiętają czasy mroków średniowiecza – choć dla Gandawy był to czas świetności. Miasto przez kilka stuleci było potęgą, zamieszkiwało je już wtedy kilkadziesiąt tysięcy osób. To właśnie tu urodził się  w 1500 roku cesarz Świętego Cesarstwa Rzymskiego Narodu Niemieckiego Karol V. Najważniejszymi zabytkami Gandawy są Katedra św. Bawona, ratusz, dwunastowieczny zamek Gravensteen, romańsko-gotycki kościół św. Mikołaja i jeden z symboli miasta wieża Belfort, z której na miasto spogląda rzeźba smoka. Według legendy to właśnie smok miał strzec wolności miasta. Gadowi pomagali tajni rycerze. Warto przejść się także mostem św. Michała, z którego powstało wiele zdjęć do przewodników i katalogów biur podróży. Zabytkowe centrum od końca lat 90. jest wyłączone dla samochodów. W ciągu trzydziestu lat ruch rowerowy wzrósł o prawie jedną trzecią. Miłośnicy jednośladów są widoczni wszędzie, a parkingi dla rowerów zapełnione są do ostatniego miejsca. Zobacz zdjęciezobaczwszystkieGroup 27Created with Sketch.                    Flandria – dawna część Niderlandów jest coraz chętniej wybierana przez turystów.   – Tę historię w Belgii znają wszyscy. Nello znalazł skatowanego psa i się nim zaopiekował. Ubogi chłopiec zakochał się w córce bogacza, ale jemu nie podobała się ta znajomość. Nello niesłusznie oskarżono o wzniecenie pożaru. Chłopiec z psem chciał schronić się w katedrze, ale nie miał pieniędzy aby wejść do środka. W wigilijną noc udało mu się wejść. Nad ranem mieszkańcy Antwerpii znaleźli zamarzniętego chłopca i jego psa w środku kościoła – opowiada miejscowy przewodnik. Pomnik stoi przed katedrą dopiero od trzech lat. Jest jednym z najbardziej oryginalnych jakie do tej pory widziałam. Idę dalej i docieram do Grote Markt. Na rynku można podziwiać renesansowy ratusz, odnowione kamienice i pomnik Brabo. Turystów jest mniej niż w Brugii i Gandawie. Idąc dalej od ścisłego centrum można natknąć się na zabytkowe budynki, które wymagają remontu. Warto zajrzeć także do kościoła św. Pawła, kościoła Karola Boromeusza i zamku Het Steen. No i oczywiście diamentowej dzielnicy… W Antwerpii już od ponad 500 lat kwitnie handel diamentami. Dzielnica znajduje się niedaleko dworca kolejowego a większość mieszkańców to wywodzący się z Europy Wschodniej chasydzi. Jest tu wiele szlifierni diamentów i sklepów jubilerskich. Ceny przyprawiają o zawrót głowy. Ale bogatych klientów nie brakuje. Po niespełna godzinie wracam na dworzec. Kupuję jeszcze belgijskie frytki, robię ostatnie zdjęcia i wsiadam do pociągu w kierunku Brukseli.",,
Wiceprezydent USA: Stany Zjednoczone są i zawsze będą waszym najważniejszym sojusznikiem,"Wiceprezydent USA Mike Pence zapewnił w sobotę podczas 53. Konferencji Bezpieczeństwa w Monachium, że prezydent Donald Trump zdecydowanie wspiera NATO i wypełni wszystkie zobowiązania sojusznicze wobec Europy. Wezwał też europejskich sojuszników do podniesienia wydatków na obronność.","– Dziś zapewniam Was w imieniu prezydenta Donalda Trumpa: USA twardo wspierają NATO i wypełnią niezłomnie swoje zobowiązania na rzecz Sojuszu Atlantyckiego – powiedział Pence w oczekiwanym z napięciem pierwszym wystąpieniu programowym, mającym miejsce poza Ameryką.– Stany Zjednoczone są i zawsze będą waszym najważniejszym sojusznikiem – mówił Pence, zwracając się do europejskich polityków i wojskowych. – Wasze problemy są naszymi problemami, wasze sukcesy są naszymi sukcesami. Idziemy w przyszłość razem. To była obietnica prezydenta Trumpa. Będziemy stali razem z wami dziś i każdego innego dnia, bo łączą nas te same ideały – wolność, demokracja, sprawiedliwość i rządy prawa – zaznaczył. Wiceprezydent USA wezwał europejskich sojuszników do znacznego podniesienia wydatków na obronność. – Nadszedł czas, by zrobić więcej – zauważył.Do większego zaangażowania finansowego wzywał sojuszników w piątek także minister obrony USA James Mattis. – Kraje, które korzystają z NATO, powinny więcej płacić - mówił. Wydatki na obronnośćStany Zjednoczone wydają na wojsko 3,6 proc. PKB, podczas gdy budżet na obronność Niemiec wynosi 1,2 PKB. Kanclerz Niemiec Angela Merkel potwierdziła w Monachium, że Niemcy będą dążyć do poziomu 2 proc. PKB, zgodnie z ustaleniami podjętymi w 2014 r. na szczycie w Newport.Podczas kampanii wyborczej, ale także po objęciu urzędu prezydenta USA Trump wypowiadał się o przyszłości NATO w sposób, który wywołał zaniepokojenie wśród sojuszników. W jednym z wywiadów określił NATO mianem „przestarzałego”.Odnosząc się do sytuacji na Ukrainie, Pence powiedział, że Rosja musi respektować porozumienia pokojowe z Mińska i działać na rzecz deeskalacji przemocy na wschodniej Ukrainie. – Wiedzcie, że Stany Zjednoczone nadal będą czynić Rosję odpowiedzialną (za przestrzeganie porozumień z Mińska), nawet jeśli szukamy wspólnej płaszczyzny (porozumienia), którą, jak uważa prezydent Trump, trzeba znaleźć – powiedział Pence.",,
Rzecznik KGP odpowiada Bodnarowi: Tyle mogliśmy zrobić dla rodziny dziewczynki,"– Szkoda, że pan Adam Bodnar, Rzecznik Praw Obywatelskich, swoje stanowiska przesłał najpierw do mediów wywołując niepotrzebne, emocjonalne reakcje społeczeństwa i dyskusję tuż przed pogrzebem – powiedział portalowi tvp.info insp. Mariusz Ciarka, rzecznik Komendy Głównej Policji. Odniósł się tym samym do słów RPO, który w opublikowanym dziś wywiadzie dla „Wprost” stwierdził, że „ubolewa nad nieprofesjonalnym zachowaniem policji”.","– Z uwagi na należny szacunek dla rodziny zamordowanej dziewczynki nie będę komentować sprawy dotyczącej podejrzanego (Jakuba A. – przyp. red.), nawet licząc się z nieuzasadnioną krytyką niektórych środowisk – powiedział Ciarka. Rzecznik KGP podkreślił, że to co mogli zrobić dla rodziny zamordowanej Kristiny – a więc ustalić i zatrzymać podejrzanego – zostało we współpracy z prokuraturą zrobione. – Teraz jedynie możemy łączyć się w bólu z rodziną 10-latki i czekać na decyzje sądu – dodał.Przypomnijmy – Adam Bodnar skrytykował działania policji uznając, że środki zastosowane podczas zatrzymania podejrzanego o zabójstwo Jakuba A. (chwyt obezwładniający oraz kajdanki zespolone), były „nieproporcjonalne i miały charakter pokazowy”. Następnie w wywiadzie dla „Wprost” powiedział, że wypowiedź rzecznika policji była „nieprofesjonalnym zachowaniem”. W rozmowie z portalem tvp.info insp. Mariusz Ciarka zapewnił, że gdyby RPO zwrócił pierwotnie do policji drogą urzędową, dostałby, jak zawsze – podkreśla rzecznik KGP – „wyczerpującą odpowiedź, ze wskazaniem zarówno podstaw faktycznych jak i prawnych naszego działania”.",,
Dotychczasowa rzeczniczka Melanii Trump nową rzeczniczką Białego Domu,"Amerykańska pierwsza dama Melania Trump ogłosiła na Twitterze, że jej dotychczasowa rzeczniczka Stephanie Grisham, będzie nową rzeczniczką Białego Domu.","„Z radością informuję, że Stephanie Grisham będzie kolejnym rzecznikiem prasowym i dyrektorem ds. komunikacji! Jest z nami od 2015 roku. Zarówno prezydent USA, jak i ja nie wyobrażamy sobie lepszej osoby w pełnieniu służby na rzecz administracji i naszego kraju” – napisała Melania Trump. Poprzednia rzeczniczka Sarah Sanders ustępuje z tej funkcji z końcem czerwca. 36-letnia Sanders zapowiedziała, że zamierza spędzać więcej czasu z dziećmi. Według agencji Reutera w Białym Domu pojawiły się spekulacje, że Sanders być może będzie ubiegała się o stanowisko gubernatora Arkansas, które niegdyś piastował jej ojciec Mike Huckabee.",,
19-letni Ukrainiec porwany przez rosyjskie służby? Ukraina chce reakcji Rady Europy,"Ukraina chce, by Rada Europy interweniowała w sprawie 19-letniego Pawła Hryba. Został on najprawdopodobniej uprowadzony na Białorusi przez rosyjskie służby i znajduje się w rosyjskim areszcie.","W sprawie więzionego w Rosji Pawła Hryba interweniował Dmytro Kułeba – przedstawiciel Ukrainy w Radzie Europy. Zaapelował on do Komisarza Praw Człowieka Rady Europy Nilsa Muiżnieksa o podjęcie działań w celu uwolnienia Ukraińca. Dmytro Kułeba opowiedział też na posiedzeniu komitetu ministrów Rady Europy historię 19–latka przetrzymywanego przez Rosjan. Syn ukraińskiego wojskowego w stanie spoczynku Pawło Hryb pod koniec sierpnia pojechał z Ukrainy do białoruskiego Homla, aby spotkać się z poznaną w internecie dziewczyną. W Homlu ślad po nim zaginął. Ukrainiec odnalazł się tydzień temu w areszcie w rosyjskim Krasnodarze. Jest oskarżany o terroryzm. Dokument jego aresztowania wystawiono z datą wsteczną. Pojawiające się wersje o porwaniu Pawła Hryba potwierdził on sam w rozmowie z adwokatem. Rodzina Ukraińca zapewnia, że 19-latek nie uczestniczył w walkach na wschodzie kraju, angażował się jedynie w internetową krytykę rosyjskich władz.",,
Dawid Wildstein: Nie bądźmy tacy jak oni. Prawica i Białystok,"Po drugiej stronie stoi nasz rodak. Współobywatel. Człowiek. Proszę, nie bądźmy tacy jak oni. Jak wykrzywione nienawiścią twarze z Białegostoku czy napuchnięte od nienawiści buzie Gretkowskich, Lisów i innych Hartmanów, bo to twarz dokładnie tego samego zjawiska.","Ulicami Białegostoku przeszedł tzw. marsz równości. Zakończyło się bójkami i starciami. Rozgorzała dyskusja, okopały się barykady. Więc pomyślałem, że i ja dorzucę swoje trzy grosze.Po pierwsze, ciężko nie dostrzec, że część prawicy w kontekście Białegostoku zaczęła stosować strategię dyskusyjną „ale”. Że było źle, ale… i tutaj możemy wrzucić jakie właściwie chcemy tezy. Od bardziej prymitywnych, w stylu „sami się prosili, a patrioci zareagowali” (skądinąd dziękuję za takich patriotów), po subtelniejsze, związane z niezgodą na ideologię, która na swoich sztandarach ma walkę o prawa mniejszości a tak naprawdę przemyca skrajnie lewackie postulaty. Pisze się o tym, jak by to wyglądało na Zachodzie albo o tym, jak agresywne i niebezpieczne są lewicowe bojówki w Europie. Mocno zaznaczane jest, skądinąd prawdziwie, że można było się spodziewać takiej erupcji przemocy. W końcu - mnożą się filmiki analizujące, czy dane wydarzenie było prowokacją, czy nie. Nikomu nie zabraniam zastanawiać się nad różnymi, pojedynczymi sytuacjami, ale to, co widzieliśmy en masse, jest jednoznaczne. Gromada bandziorów, pełnych agresji i nienawiści, groziła ludziom, którzy przyszli korzystać ze swojego prawa do wyrażania swoich poglądów w przestrzeni publicznej - legalnie, bo prezydent miasta wydał zgodę. Co więcej - proszę mnie poprawić, jeśli się mylę - ludzie, którzy przeszli ulicami Białegostoku, nie nieśli, w przeciwieństwie do innych parad tego typu, żadnych transparentów z postulatami politycznymi. Nie byli też agresywni wobec innych. Chcieli tylko pokazać, że jako geje i lesbijki - mają prawo przejść się ulicami swojego miasta i zamanifestować swoje poglądy. I to z tego powodu, a nie z powodu kwestii ideologicznych, zostali zaatakowani. I nie ma tu żadnego „ale”. Ten atak był zaprzeczeniem fundamentu demokracji, był przemocą wobec naszych współobywateli, próbą ich sterroryzowania. Na to nie może być niczyjej zgody, niezależnie od tego, jakie wspomniani współobywatele wyznają poglądy, czy z kim sypiają. A jeśli ktoś tego nie rozumie… no to cóż, sam godzi się na to, by w jego kierunku podobna złość i agresja została skierowana. A pobite zostało m. in. dziecko (bo 14-latek to dziecko) i kobiety. To powinno kończyć dyskusję.Oczywiście ciężko nie zauważyć też histerii (połączonej z politycznymi manipulacjami i prymitywnymi, emocjonalnymi szantażami), jaka została w kontekście tego marszu rozpętana. Porównania do III Rzeszy, nazizmu albo w ogóle totalitaryzmu są wyjątkowo paskudne, zważywszy na „drobny” fakt, że tu manifestacja była chroniona przez policję, a sprawcy przemocy zatrzymani, a Niemcy wymordowały kilka milionów ludzi. Podobnie z oświadczeniami o końcu demokracji, o upadku państwa.  O ile jeszcze te dantejskie odezwy są dla mnie zrozumiałe, gdy wyraża je uczestnik tych zajść (ciężko się nie przerazić, gdy banda osiłków wyje, że cię zaraz załatwi), o tyle, gdy podobne stwierdzenia zaczynają padać z ust tzw. „analityków” czy polityków - czuć tu od razu cyniczną grę, aby wykorzystać na ile się da ludzką krzywdę. Tym bardziej staje się to żenujące, gdy o walce z nienawiścią zaczynają mówić partie czy osoby, które za czasów swoich rządów akceptowały zupełnie przerażające sytuacje (np. nagonka na ludzi pod krzyżem na Krakowskim Przedmieściu czy słynna akcja „Widelec” Grzegorza Schetyny, gdy po prostu torturowano ludzi). Podobnie głupie i cyniczne są argumenty, że skoro ktoś został pobity, to od dziś mamy szanować, a wręcz podzielać jego poglądy. Rozumiem, że jak lewica widziała pobitego prawicowca, to od razu zaczynała wierzyć w wartość konserwatyzmu? Co więcej, niezależnie od tego, kto by rządził w Polsce, tego typu manifestacja w Białymstoku skończyłaby się podobnie. Oczywiście orientacja seksualna to jedno (tutaj nienawiść do kogoś ze względu na jego preferencje seksualne jest podobna do rasizmu), drugie to ideologia. Ale i wtedy powinniśmy zawsze uważać na słowa. Umieć wskazywać ideologiczne błędy i pułapki, a jednocześnie zawsze zachowywać w sobie to, do czego wzywa nas nasza oparta na chrześcijaństwie cywilizacja. Szacunek do drugiego człowieka. Pamiętać o wezwaniu, by go miłować. W końcu - mieć świadomość, że żaden z nas nie jest bez grzechu. Musimy potrafić oddzielić człowieka od poglądów. Bo inaczej będziemy jak oni. I nie mówię tu o bandytach z Białegostoku. Nie założymy kominiarek i nie będziemy biegać po ulicach z butelkami. Ale możemy zamienić się w barbarzyńców w dobrych ubraniach. Wystarczy poczytać, co mają do powiedzenia Hartman czy Gretkowska. Zajrzeć do wylanym morzu nienawiści, jakie różni usłużni celebryci i celebrytki, których nawet nie chcę wymieniać z imienia i nazwiska, wydalają z siebie regularnie w mediach społecznościowych, nawołując do przemocy. To oni, wraz z totalną opozycją, usiłują wprowadzić narrację, że wartość człowieka jest uzależniona tylko od jego poglądów politycznych. Że jeśli ośmielasz się mieć inne zdanie, od razu stajesz się podczłowiekiem. Godnym pogardy. Śmieciem, menelem, szczurem, bandytą, jesteś brzydki i biedny, należy wykluczyć cię z debaty. Że taka narracja nie prowadzi do przemocy, zachłyśnie się jakiś zwolennik totalnej opozycji? Wystarczy przypomnieć zabójstwo polityczne w Łodzi, księdza niedawno dźgniętego nożem, który cudem uniknął śmierci, bo atakujący naoglądał się filmów o złym klerze albo faceta skazanego za zamordowanie człowieka, tylko dlatego, że zwrócił mu uwagę, gdy ten agresywnie wypowiadał się na temat barierek ustawionych w dniu miesięcznicy smoleńskiej. Pamiętamy akceptacje elit, w tym ówczesnego premiera za czasów rządów PO, dla pobić i najgorszych szykan pod krzyżem, dla wielomiesięcznych aresztów i tortur dla kibiców, którzy uznali, że będą krytykować Donalda Tuska. Albo satyryków czy dziennikarzy, do których przychodziły służby lub antyterroryści. W końcu brak zainteresowania dla ofiar mafijnej reprywatyzacji. Największym grzechem totalnej opozycji jest propaganda, którą stworzyła by zdobyć i utrzymać władzę. Że decyzja tego, jakie wyznajesz poglądy, oznacza twoje być albo nie być we wspólnocie politycznej. Być albo nie być jako „człowieka na poziomie”, ba, właściwie nawet człowieka. A tymczasem sprawa jest prosta. To, że serce mam po prawej stronie i jestem pewny, że to prawica lepiej odpowiada na problemy dzisiejszego świata - nie zmienia faktu, że znam wielu lewaków czy gejów, którzy są ludźmi uczciwszymi, lepszymi i wartościowszymi od kogoś, kogo jedyną zaletą ma być wyznawany zestaw prawicowych postulatów ideologicznych. Oczywistość? Być może, ale niestety mam wrażenie, że jest to oczywistość coraz mniej oczywista w naszym państwie, dla obu stron sporu.Dlatego proszę, nie bądźmy tacy jak oni. Jak te wykrzywione nienawiścią twarze z Białegostoku. Czy napuchnięte od nienawiści buzie Gretkowskich, Lisów i innych Hartmanów. Bo to twarz dokładnie tego samego zjawiska. Obrzydliwa, wykrzywiona w drgawkach wściekłości facjata. Twarz nienawiści, która nie pozwala dostrzec, niezależnie od tego co się dzieje, że po drugiej stronie stoi nasz rodak. Współobywatel i po prostu człowiek.",,
Konfederacja chce być bliżej centrum. Spór o usadowienie posłów,"Nie jest pewne, gdzie dokładnie zasiądą kluby w ławach przy Wiejskiej – czytamy w środowym wydaniu „Rzeczpospolitej”. Spór dotyczy m.in. Konfederacji czy SLD, czyli ugrupowań, które teoretycznie powinny zajmować skrajne miejsca na sali obrad.","Jak informuje „Rzeczpospolita”, Kancelaria Sejmu zaproponowała klubom, aby na sali plenarnej, począwszy od prawej strony, usadzić kolejno: PiS, PSL, PO i Lewicę. „Teoretycznie podział miejsc na sali plenarnej powinien być formalnością. Od czasu rewolucji francuskiej zwyczajem jest to, że prawica siedzi na prawo, a lewica na lewo” – zauważa dziennik.„Rz” przypomina jednak, że w 2015 r. – gdy do Sejmu nie dostał się zajmujący tradycyjnie lewą stronę SLD – sejmowi urzędnicy zaproponowali, aby na sali plenarnej, począwszy od prawej strony, siedziały kluby w kolejności od największego do najmniejszego. Czyli w 2015 r. usadzono kolejno: PiS, PO, Kukiz'15, Nowoczesną i PSL.Ta formuła przetrwała tylko jedną kadencję. „Wszystko dlatego, że do Sejmu wrócił SLD, który będzie miał trzeci co do wielkości klub, ale nie wyobraża sobie innego wariantu niż zajęcie miejsc z lewej strony sali obrad. Poza tym mandaty zdobyła Konfederacja, która z racji mocno prawicowego programu powinna siedzieć na prawo od PiS” – czytamy w „Rz”. W związku z tym Kancelaria Sejmu przedstawiła klubom i kołom poselskim wariant, w którym po lewej stronie znów siedzi lewica, a Konfederacja – z prawej strony od PiS i obok ław rządowych. Tyle tylko, że… w tylnych rzędach.Na taki układ z kolei nie zgadza się Konfederacja. – Nie rozważamy rozmieszczenia na sali plenarnej, wedle którego jako jedyna siła polityczna siedzielibyśmy w ostatnich rzędach – mówi Jakub Kulesza, szef Koła Konfederacji w nowej kadencji. – W Sejmie jest 11 rzędów, a my mamy 11 posłów – dodaje. Konfederacja chce siedzieć bliżej centrum, np. między PiS a PSL.Jak podaje „Rz”, zastrzeżenia mają też inne kluby. Platforma chciałaby się zamienić miejscami z PSL, a więc przesunąć się bardziej do środka. Na to nie godzą się z kolei ludowcy.",,
Straż Graniczna zatrzymała troje nielegalnych imigrantów z Afryki,"Troje młodych imigrantów z Erytrei, którzy pieszo przekroczyli tzw. zieloną granicę z Ukrainy do Polski, zatrzymali funkcjonariusze Bieszczadzkiego Oddziału Straży Granicznej. Cudzoziemcy mieli być w podróży od kilku tygodni. Ich celem były Niemcy.","Jak poinformowała rzeczniczka Bieszczadzkiego Oddziału Straży Granicznej w Przemyślu mjr Elżbieta Pikor, zatrzymani cudzoziemcy z Erytrei (północno-wschodnia Afryka) to 25-letnia kobieta i dwóch mężczyzn w wieku 25 i 26 lat. Pieszo przekroczyli polsko-ukraińską granicę. Zatrzymano ich w miejscowości Leszczyny niedaleko Przemyśla. – Cudzoziemcy chcieli dostać się do Unii Europejskiej, aby tam podjąć pracę zarobkową. Wyjaśnili, że od kilku tygodni są w podróży. Z Erytrei udali się do Sudanu, następnie samolotem do Moskwy, potem samochodem do Kijowa i dalej w rejon granicy z Polską – powiedziała mjr Pikor. Trwa procedura odesłania ich na Ukrainę.",,
Szymański: Musimy mieć własny scenariusz neutralności klimatycznej,"Musimy mieć własny scenariusz neutralności klimatycznej, a także gwarancje, że ta polityka będzie zbieżna z naszymi interesami – mówi „Dziennikowi Gazeta Prawna” wiceminister spraw zagranicznych ds. europejskich Konrad Szymański.","Szymański przypomniał konkluzje czerwcowego szczytu Wspólnoty, „bo choć nie zgodziliśmy się na zobowiązania do neutralności klimatycznej w 2050 r., to wpisaliśmy do nich swoje postulaty”. – Ważne dla nas jest uznanie zróżnicowanej sytuacji państw członkowskich w realizacji celu. Jest tam także zapis o ochronie konkurencyjności gospodarki europejskiej jako istotnym czynniku kształtowania ostatecznej decyzji – chodzi o kwestię śladu węglowego w państwach konkurujących z UE. Wpisaliśmy do konkluzji także konieczność sprawiedliwego charakteru transformacji oraz swobodę kształtowania miksu energii. To są cztery elementy, które są podstawą do znalezienia porozumienia – mówi Szymański.Wskazał, że premier Mateusz Morawiecki „nie mówił nigdy, że oponuje przeciw celowi neutralności klimatycznej jako takiemu”. – Musimy mieć jednak gwarancje, że ta polityka będzie zbieżna z naszymi interesami. Polska jako praktycznie jedyny kraj w Europie Środkowej i Wschodniej nie ma żadnego zasobu energii nuklearnej, która staje się jednym z głównych środków kompensowania skutków transformacji energetycznej – powiedział. Pytany o to, czego dotyczy istota sporu, Szymański odpowiedział, że chodzi o podział obciążeń. – Chodzi o takie ich rozłożenie, by zostało ono uznane za sprawiedliwe, proporcjonalne i politycznie akceptowalne. Grudniowy szczyt powinien określić ramy mechanizmu kompensacyjnego i sprecyzować podział obciążeń. Realizacja planu na 2030 r. pokazuje, że łatwo jest wyznaczać cel, lecz trudno go zrealizować. Jeśli chodzi o ograniczenie emisji w sektorze non–ETS (rolnictwo, transport czy gospodarka odpadami – red.), cel osiągną jedynie trzy z 28 państw. A wypracowanie rozwiązań w kwestii neutralności klimatycznej jest tym trudniejsze, że nie ma sprawdzonego modelu, który spełniałby kryteria sprawiedliwości, konkurencyjności i uznania zróżnicowanej sytuacji państw – mówi Szymański. Zdaniem Szymańskiego neutralność klimatyczna będzie kosztowna. – Poniesienie tak wielkich wydatków może być uzasadnione, tego nie wykluczamy. Ale nie możemy doprowadzić do sytuacji, w której koszty działań będą wyższe w krajach uboższych, a niższe w bogatych – niektóre proponowane rozwiązania miałyby taki właśnie skutek, stąd tak duże napięcie podczas negocjacji. Już ETS, system handlu uprawnieniami do emisji CO2, nie bierze pod uwagę zamożności krajów czy wielkości konsumpcji – powiedział.",,
Lipiński: Z Banasiem to był błąd,"Służby powinny się bardziej przyłożyć do sprawdzania ludzi kandydujących na najwyższe stanowiska państwowe – mówi w sobotniej „Gazecie Wyborczej” wiceprezes PiS Adam Lipiński. Dodaje, że PiS, jako ugrupowanie rządzące, odpowiada za wszystko, co się dzieje na scenie politycznej.","Lipiński odniósł się do pytań o wybór Mariana Banasia na prezesa NIK i roli służb, które do tego dopuściły oraz do pozytywnych ocen wyrażanych na temat Banasia przez niektórych polityków PiS. – Na pewno trzeba wyciągnąć wnioski z tego, co się wydarzyło, i to sprawdzanie kandydatów na najwyższe stanowiska państwowe powinno być bardziej szczegółowe i dokładniejsze – mówi Lipiński. – Z tego wynika, że tu zostały popełnione jakieś błędy – przyznał. Dopytywany, czy PiS poczuwa się do „odpowiedzialności za ten blamaż” odpowiedział: „(...) my rządzimy, więc odpowiadamy za wszystko, co się dzieje”. Zdaniem Lipińskiego „służby powinny się bardziej przyłożyć do sprawdzania ludzi, którzy kandydują na najwyższe stanowiska państwowe”. – Przykro mi, że tak się stało – podkreślił.",,
Kandydat na prezydenta Gliwic z KO: Żona Budki proponowała mi pomoc finansową w kampanii,"Kandydat na prezydenta Gliwic popierany przez KO Adam Neumann twierdzi, że działaczka PO Katarzyna Kuczyńska-Budka, prywatnie małżonka Borysa Budki, składała mu propozycje pomocy finansowej w kampanii w zamian za stanowisko wiceprezydenta.","W rozmowie z portalem 24gliwice.pl kandydat na prezydenta Gliwic Adam Neumann zdradził zakulisowe targi polityczne. Okazuje się, że mimo poparcia, jakiego udzielił mu Grzegorz Schetyna, nie wszyscy z gliwickiego koła PO zrobili tak samo.   – Spotkałem się z kołem gliwickim PO, dyskusja trwała dwie godziny. Atmosfera była bardzo dobra. Na koniec spotkania na wniosek Katarzyny Kuczyńskiej-Budki doszło do głosowania nad moją kandydaturą. Około 25 głosów było za, cztery osoby się wstrzymały, nikt nie był przeciw. Dla mnie to jednoznaczny wyraz poparcia – opisywał w rozmowie z portalem 24gliwice.pl Neumann.  Zapytany, dlaczego Katarzyna Kuczyńska-Budka go nie poparła, wyjaśnił, że „ona chce być wiceprezydentem”. – Składała mi taką propozycję wraz ze swoim mężem. Nawet zaproponowali pisemne porozumienie z Zygmuntem Frankiewiczem i ze mną. Oferowali opłaconą przez nich pomoc w kampanii – wyjaśnił i dodał, że niczego nikomu nie chce obiecywać. Na 5 stycznia 2020 r. premier Mateusz Morawiecki wyznaczył datę wyborów prezydenckich w Gliwicach. Są konieczne, ponieważ prezydent Zygmunt Frankiewicz został senatorem.",,
"Zastrzelony, spalony. Policja zatrzymała podejrzanych o brutalne zabójstwo","Śląscy policjanci zatrzymali trzy osoby podejrzane w sprawie zabójstwa 35-latka z Chorzowa. Zaginął on na początku sierpnia. Jego zwęglone zwłoki znaleziono kilka dni temu w woj. opolskim. Sprawcy zastrzelili go, a jego ciało podpalili, by zatrzeć ślady przestępstwa.","Rzeczniczka śląskiej policji podinsp. Aleksandra Nowara powiedziała, że w tej sprawie zatrzymano we Wrocławiu 40-letniego mężczyznę i jego 33-letnią partnerkę, a w Katowicach – 38-latka. Sprawą zajmowali się kryminalni z komendy wojewódzkiej Katowicach i policjanci z Chorzowa. Przy zatrzymanych i w trakcie przeszukań policjanci znaleźli broń palną, którą sprawcy przypuszczalnie posłużyli się podczas zbrodni, a także granat ręczny, środki służące do wytwarzania materiałów wybuchowych i duże ilości narkotyków. Decyzją sądu cała trójka została aresztowana. Zaginiony mężczyzna ostatni raz był widziany 3 sierpnia w Świętochłowicach. Od tego czasu nie nawiązał kontaktu z rodziną; zgłosiła ona jego zaginięcie. Policjanci z chorzowskiej komendy miejskiej skontrolowali miejsce zamieszkania zaginionego, miejsca, w których przebywał przed zniknięciem, sprawdzili nagrania kamer monitoringu, szpitale i inne miejsca w Chorzowie oraz w sąsiednich miejscowościach. Wraz z funkcjonariuszami z katowickiego oddziału prewencji, przy wykorzystaniu psa tropiącego przeszukali też rozległe tereny w Świętochłowicach. O zaginięciu mężczyzny poinformowali media. – Uwagę kryminalnych zwrócił przede wszystkim 40-letni mieszkaniec Świętochłowic, który w dniu zaginięcia miał odkupić od zaginionego jego samochód i był ostatnią osobą, która go widziała. Mężczyzna twierdził, że po dokonaniu transakcji zakupu samochodu mieszkaniec Chorzowa oddalił się i 40-latek nie miał już z nim żadnego kontaktu – relacjonowała podinsp. Nowara. W ostatni poniedziałek śląscy policjanci dostali informację od kolegów ze Strzelec Opolskich o znalezieniu na ich terenie zwęglonych szczątków ludzkich. Stróże prawa podejrzewali, że mogą to być zwłoki zaginionego. Dalsze policyjne ustalenia i zebrany w sprawie materiał dowodowy pozwoliły na zatrzymanie 40-latka ze Świętochłowic i 38-letniego mieszkańca Chorzowa, podejrzewanych o dokonanie tej zbrodni. – Podejrzewany 40-latek opuścił już teren Świętochłowic. Jednak kryminalni namierzyli mężczyznę i zatrzymali go na terenie Wrocławia, gdzie chwilę wcześniej wymeldował się z hotelu i poruszał się samochodem należącym do zaginionego – podała Nowara. Na miejsce wezwano pirotechników, którzy przeprowadzili rozpoznanie i wstępnie ustalili, że odnalezione substancje mogły posłużyć do wytworzenia materiałów wybuchowych. Środki i substancje zabezpieczono, a następnie przekazano do Laboratorium Kryminalistycznego KWP w Katowicach. 38-letniego chorzowianina, który miał dokonać zabójstwa razem z 40-latkiem, zatrzymali w Katowicach kryminalni z komendy wojewódzkiej wspólnie z policyjnymi kontrterrorystami ze Śląska. W trakcie przeszukania mundurowi znaleźli u niego 1,5 kg amfetaminy oraz 750 g marihuany. Zatrzymani mężczyźni usłyszeli zarzuty zabójstwa przez oddanie strzałów z broni palnej w głowę 35-latka, a także zacierania śladów zbrodni, zbezczeszczania zwłok przez ich spalenie i kradzieży jego samochodu. Policja przypuszcza, że do zabójstwa doszło jeszcze w Świętochłowicach, skąd później wywieziono ciało ofiary. 40-latkowi zarzuca się też posiadanie broni palnej bez zezwolenia i posiadanie materiałów wybuchowych, które mogły spowodować niebezpieczeństwo dla życia i zdrowia wielu osób albo mienia w wielkich rozmiarach. 38-latek odpowie również za posiadanie znacznych ilości środków odurzających. Mężczyznom grozi dożywocie; 33-letnia kobieta usłyszała zarzuty udzielania pomocy podejrzanym w zacieraniu śladów zbrodni, posiadania granatu ręcznego i amfetaminy. Decyzją sądu, na wniosek śledczych i prokuratury, wszyscy zatrzymani trafili do aresztu.",,
"„Gruzja będzie członkiem NATO, pomimo sprzeciwu Rosji”","Sekretarz generalny NATO Jens Stoltenberg powtórzył w poniedziałek w Tbilisi, że Gruzja będzie członkiem Sojuszu Północnoatlantyckiego, pomimo sprzeciwu Rosji.","– 29 sojuszników wyraźnie wskazało, że Gruzja zostanie członkiem NATO (...) Będziemy kontynuować współpracę, żeby przygotować przyjęcie Gruzji do NATO – oświadczył Stoltenberg na wspólnej konferencji prasowej w Tbilisi z premierem Gruzji Mamuką Bachtadzem.– Nie zgadzamy się, aby Rosja, czy jakiekolwiek inne mocarstwo mogło decydować, kto może być członkiem NATO – podkreślił.Kwestia ewentualnego przyjęcia Gruzji do NATO jest postrzegana przez władze w Moskwie jako ingerencja Zachodu w rosyjską strefę wpływów.Ze swej strony Bachtadze oznajmił, że Rosja „nie ma prawa ograniczać wyboru suwerennego kraju w odniesieniu do jego umów w dziedzinie bezpieczeństwa”. – Członkostwo w NATO jest wyborem narodu gruzińskiego i jest określone w naszej konstytucji – powiedział. W 12-dniowych ćwiczeniach, rozpoczętych 18 marca, bierze udział 350 żołnierzy z USA, Wielkiej Brytanii, Francji, Niemiec i 17 innych państw Sojuszu. Obecni są także przedstawiciele krajów spoza NATO, takich jak Azerbejdżan, Finlandia i Szwecja.W ubiegłym roku premier Rosji Dmitrij Miedwiediew stwierdził, że ewentualne wejście Gruzji do NATO „może wywołać straszny konflikt”.W sierpniu 2008 r. wybuchł kilkudniowy konflikt zbrojny między Rosją a Gruzją. Po serii osetyjsko-rosyjskich prowokacji Gruzja podjęła zbrojną próbę odzyskania kontroli nad Osetią Południową, regionem, który oderwał się od niej w latach 90. i przy nieformalnym wsparciu Moskwy uzyskał faktyczną niezależność od Tbilisi. Rosja odpowiedziała wprowadzeniem swych wojsk do tej republiki i dalej w głąb gruzińskiego terytorium. W wyniku konfliktu Rosja uznała niepodległość nie tylko Osetii Południowej, lecz także drugiej separatystycznej republiki gruzińskiej, Abchazji.",,
Prawo i Sprawiedliwość umacnia się na pozycji lidera,W najnowszym sondażu poparcia dla partii Prawo i Sprawiedliwość ma ponad 10 punktów procentowych przewagi nad kolejnym ugrupowaniem. Badanie dla portalu Onet.pl przeprowadził IBRiS.,"Partia Jarosława Kaczyńskiego może liczyć na 32,6 proc. głosów. Jest to wzrost o 5 proc. względem poprzedniego notowania. Na drugim miejscu znalazła się Nowoczesna z nieco ponad 21-procentowym poparciem. Liczba zwolenników ugrupowania Ryszarda Petru nie zmieniła się od ostatniego sondażu. Za to Platforma Obywatelska zanotowała wzrost poparcia o 2 punkty procentowe. To oznacza, że chce głosować na nią 16,2 proc. Polaków. Do Sejmu weszłoby jeszcze ugrupowanie Kukiz '15 z poparciem na poziomie 7,5 proc.Poza parlamentem znalazłyby się partie: Sojusz Lewicy Demokratycznej (4,9 proc.), Polskie Stronnictwo Ludowe (4,2 proc.), KORWiN (3,9 proc.) i Razem (3,8 proc.). 5,8 proc. badanych nie potrafiło udzielić odpowiedzi na pytanie, którą partię popierają.",,
„Ukraina nie jest w stanie stanąć w prawdzie w sprawie Wołynia”,"– W przypadku Rzezi Wołyńskiej dochodziło do rzeczy, które podczas II wojny światowej nie miały miejsca i precedensu - mówił Piotr Zgorzelski w programie „Gość Poranka”. – Ukraina nie jest w stanie stanąć w prawdzie w sprawie Wołynia i przyznać się do tego, że było to ludobójstwo ze szczególnym okrucieństwem – dodał poseł PSL. Gość TVP Info zwrócił też uwagę, że w „99 proc. ofiarami byli chłopi”. – Co najmniej od 15 lat zabiegamy o uchwałę sejmową w tej sprawie. Jeżeli będzie potrzeba, będziemy starali się o taką uchwalę kolejne 15 lat – zapewnił. Zgorzelski zwrócił uwagę również na „ironiczną dychotomię” w tej sprawie ze strony Ukrainy.",,,
Kwaśniewski i Cox rozmawiali z Tymoszenko,"Ponad 3,5 godziny trwała wizyta byłego prezydenta RP Aleksandra Kwaśniewskiego i byłego przewodniczącego Parlamentu Europejskiego
(PE) Pata Coksa w szpitalu w Charkowie, gdzie znajduje się skazana na siedem lat więzienia była premier Ukrainy Julia Tymoszenko.","Kwaśniewski i Cox opuścili szpital, gdzie Tymoszenko jest leczona naprzewlekłe schorzenia kręgosłupa, w niedzielę tuż po godzinie 21 (godz. 20czasu polskiego); nie rozmawiali z dziennikarzami. –  Spotkanie się zakończyło. Trwało długo  – powiedział w rozmowietelefonicznej obecny na miejscu polski konsul generalny w Charkowie JanGranat. Dyplomata przekazał, że w poniedziałek Kwaśniewski i Cox planują iść do sądu w Charkowie na proces, w którym Tymoszenko występuje jako oskarżona o machinacje finansowe z lat 90., gdy kierowała firmą handlującą gazem. Niewykluczone, że we wtorek były prezydent i były szef PE złożą wizytę wSądzie Najwyższym w Kijowie, gdzie ma być rozpatrywana skarga kasacyjna wsprawie wyroku siedmiu lat więzienia dla byłej premier. Kwaśniewski i Cox są specjalnymi wysłannikami PE, którzy mają monitorowaćpostępowania sądowe dotyczące Tymoszenko.  Były prezydent mówił wcześniej, iż celem ich misji jest szukanie rozwiązań, które pozwolą zachować dotychczasowy dorobek Ukrainy na jej drodze do integracji europejskiej. Chodzi m.in. o parafowaną, jednak wciąż nie podpisaną - m.in. w związku ze sprawą Tymoszenko – umowę stowarzyszeniową Ukraina-UE. Tymoszenko została skazana w zeszłym roku na siedem lat więzienia zanadużycia przy zawieraniu umów gazowych z Rosją w 2009 roku, kiedy stała naczele rządu ukraińskiego. UE ocenia, że sprawa Tymoszenko ma podłoże polityczne, a władze w Kijowiewybiórczo stosują prawo w procesach byłej premier i kilku jejwspółpracowników. Bruksela chce, by Tymoszenko i inni więzieni politycyukraińskiej opozycji mogli wziąć udział w zaplanowanych na koniecpaździernika wyborach parlamentarnych.",,
Rosjanie przejęli stocznię w Helsinkach. „Jesteśmy uczciwą spółką”,"Firma Algador Holdings, należąca do dwóch rosyjskich biznesmenów, kupiła stocznię w Helsinkach, znaną m.in. z budowy lodołamaczy. Transakcja została potwierdzona w poniedziałek.","Ze względu na sankcje gospodarcze USA nałożone na poprzedniego właściciela – rosyjski państwowy koncern stoczniowy USC (United Shipbuilding Corporation) – stocznia w Helsinkach była od kilku lat w trudnej sytuacji m.in. z braku finansowania bankowego i możliwości realizacji zamówień. Do czasu nałożenia sankcji wprowadzonych w związku z kryzysem na Ukrainie była ona największą stocznią na świecie budującą lodołamacze.W poniedziałek poinformowano, że holding Algador przejął 100 proc. udziałów, a nowa nazwa stoczni to Helsinki Shipyard (wcześniej Arctech Helsinki Shipyard AHS). Właścicielami zarejestrowanego na Cyprze holdingu są Riszat Bagautdinow i Władimir Kasjanienko, działający w sektorze przemysłu i transportu morskiego.Fińskie media podkreślają, że jeden z nich ma rosyjskie obywatelstwo, a drugi ma także belgijski paszport. – Jesteśmy uczciwą spółką – zapewnił prezes zarządu Wiktor Olerski, cytowany przez Fińską Agencję Informacyjną STT.Nowi właściciele wierzą, że stocznia wreszcie będzie mogła otrzymać finansowanie z zewnątrz, ponieważ Algador jako prywatna spółka nie jest objęta sankcjami.Dotychczasowy dyrektor zarządzający stocznią Esko Mustamaki, który po zmianach transakcyjnych przeszedł do zarządu nowej spółki, przyznał, że rozmowy o sprzedaży stoczni rozpoczęły się trzy lata temu, a poszukiwany był właściciel, który miałby ponad połowę udziałów i nie byłby objęty sankcjami. – Teraz gdy właściciel stoczni jest jeden, Algador Holdings, dyskusja o roli sankcji jest zamknięta i możemy skupić się na przyszłych zamówieniach – podkreślił.",,
Spaliny… napędzą auta?,"Wylatujący z kominów elektrowni dwutlenek węgla to jedna z przyczyn dramatycznych zmian klimatu na Ziemi. „Gazeta Polska Codziennie” wskazuje, że wkrótce może się on stać składnikiem paliwa gazowego napędzającego m.in. samochody…","Pilotażowa instalacja już działa w Elektrowni Łaziska. Opracowano ją w ramach projektu realizowanego przez międzynarodowe konsorcjum, w skład którego wchodzą firmy polskie i francuskie, zaś jego liderem jest Tauron Wytwarzanie.Projekt – ważny nie tylko dla Polski, ale też całej Unii, a wręcz świata – dofinansowany został ze środków firmy KIC InnoEnergy, która jest platformą wspierającą innowacje w sektorze zrównoważonej energii, oraz przez największy europejski fundusz inwestujący w rozwiązania z obszaru energii EIT InnoEnergy.W Elektrowni Łaziska dzięki wychwytywaniu CO₂ i jego przetwarzaniu uzyskuje się syntetyczny gaz ziemny (SNG), który może być wtłaczany do istniejącej sieci gazu ziemnego i służyć np. do ogrzewania domów lub – po sprężeniu – już jako CNG (Compressed Natural Gas) zostać wykorzystany w transporcie samochodowym.Jednym z pierwszych, którzy mieli okazję zobaczyć auto napędzane nowym paliwem z „odpadowego” dwutlenku węgla, był minister środowiska Henryk Kowalczyk.",,
Ostatni dzień kampanii przed wyborami na Podlasiu. O miejsce walczy 6 kandydatów,Na Podlasiu dobiega końca kampania przed wyborami uzupełniającymi do Senatu. Sześcioro kandydatów może przekonywać wyborców do północy w piątek. Do udziału w głosowaniu zachęca premier Beata Szydło.,"Kandydatów jest sześcioro: Anna Maria Anders, córka generała Andersa popierana przez PiS, Mieczysław Bagiński z poparciem PSL, PO i Nowoczesnej, Szczepan Barszczewski zarejestrowany przez partię KORWiN, Andrzej Chmielewski – szef podlaskiej Samoobrony, a także Sławomir Gromadzki – zgłoszony przez komitet wyborczy wyborców „Szary Obywatel” oraz Jerzy Ząbkiewicz, startujący z własnego komitetu wyborczego „Praca i Przyszłość – Jerzy Ząbkiewicz Senatorem Twojego Regionu”.Wybory odbędą się w niedzielę w okręgu wyborczym nr 59, obejmującym podlaskie powiaty: augustowski, grajewski, kolneński, łomżyński, moniecki, sejneński, suwalski i zambrowski oraz Łomżę i Suwałki. Kampania wyborcza potrwa do północy w piątek. Premier liczy na dużą frekwencję – Wybory na Podlasiu są niezwykle ważne. Każde wybory, każdy akt demokratyczny, w którym wyborcy mogą dokonać wyborów swoich przedstawicieli jest niezwykle ważny – powiedziała w czwartek premier Szydło.– To jest akt wyborczy najwyższej rangi. Przede wszystkim mam nadzieję, że będzie duża frekwencja, bo warto, żeby w Polsce zacząć budować kulturę wysokiej frekwencji w wyborach – dodała.",,
"Kwaśniewski o słowach Ogórek: Rosjanie strzelają do ludzi, nie ma szansy, żeby normalizować z nimi stosunki","– Mówienie dzisiaj, że z jednej strony źle, że Rosjanie strzelają do ludzi na Ukrainie, że zabrali metodą bezprawną Krym, a z drugiej chcemy z nimi znormalizować stosunki, to jest mówienie słów, które nie są możliwe do spełnienia, a może nawet jest to cyniczne spojrzenie na sprawę – powiedział b. prezydent Aleksander Kwaśniewski w programie „Tomasz Lis na żywo” w TVP1, komentując słowa kandydatki SLD na prezydenta o normalizacji stosunków z Rosją.","Podczas sobotniej konwencji wyborczej w Ożarowie Mazowieckim Magdalena Ogórek stwierdziła m.in., że będzie dążyć do normalizacji stosunków z Rosją. – Nie stać nas na to i nie leży to w interesie bezpieczeństwa żadnego Polaka, by rosyjskie media określały nas jako wroga Rosji numer jeden - dowodziła. – Zdecydowanie potępiając rosyjską agresję na Ukrainę chcę powiedzieć, że ja nie wahałabym się odpowiedzieć na depeszę Władimira Putina i podniosłabym słuchawkę, by do prezydenta Federacji Rosyjskiej zadzwonić – powiedziała. „Zmienił się koncept prezydencki. Ciężar przesunął się w stronę premiera”Aleksander Kwaśniewski pytany przez Tomasz Lisa, czy już wie, na kogo będzie głosował w majowych wyborach prezydenckich, odpowiedział przecząco. –  Mamy jeszcze czas, zobaczymy, jak się rozwinie kampania. Gdyby założyć, że moje lewicowe sentymenty pozostają w sile, to na lewicy mam kandydatów w brud – powiedział były prezydent.Prowadzący program dopytywał, czy będzie nią Magdalena Ogórek. – Ja panią Magdę znam i cenię. To jest naprawdę osoba sympatyczna i inteligentna, natomiast moim zdaniem to nie jest jeszcze kandydatka na wybory prezydenckie – stwierdził Kwaśniewski. Dodał, że problemem jest brak liderów partyjnych wśród kandydatów.  – Zmienił się trochę koncept prezydencki. Zaczęło się to wraz z kandydaturą Bronisława Komorowskiego, który nie był liderem. Po całej liście liderów, Wałęsie, Kwaśniewskim i Kaczyńskim, środek ciężkości przesunął się w stronę premiera – wytłumaczył Kwaśniewski.                                                teraz odtwarzane„Zmienił się koncept prezydencki. Ciężar przesunął się w stronę premiera” „Wystąpienie Ogórek nie niesie treści, które by mnie porwały”Kwaśniewski powiedział, że to pierwszy raz w historii, kiedy wybory prezydenckie i parlamentarne są tak blisko siebie. – Te wybory będą miały dużą synergię, ponieważ zwycięzca pomoże swojemu ugrupowaniu, a dotkliwe porażki mogą ciągnąć partię w niebyt – stwierdził.Dodał, że pożytkiem z braku wśród startujących liderów partii, jest pojawienie się na scenie politycznej nowych twarzy. – Polska polityka dojrzewa do zmiany pokoleniowej. Pani Ogórek ma wszelkie dane, żeby za pięć, dziesięć lat, stać się jednym z czołowych polityków lewicy. Podobnie Jarubas w PSL i Duda w PiS – powiedział były prezydent.Tomasz Lis zapytał Kwaśniewskiego, czy temu podobała się konwencja kandydatki SLD. – Wystąpienie było zgrabne, wszystko było opakowane całkiem nieźle, ale nie niesie treści, które by mnie, starego wyjadacza porwały – odpowiedział Kwaśniewski.                                                teraz odtwarzane„Wystąpienie Ogórek nie niesie treści, które by mnie porwały” „Kryzys na Ukrainie będzie miał ogromne konsekwencje”Kwaśniewski pytany był także o sytuację na Ukrainie. –  Jesteśmy w sytuacji, że na Ukrainie nie ma pokoju, ale nie ma też dobrego rozwiązania. Jesteśmy w trakcie długotrwałego kryzysu, który będzie miał ogromne konsekwencje – powiedział.Kwaśniewski stwierdził, jeśli polska lewica, chce wrócić do czasów sprzed naszego wejścia do NATO i UE, to popełnia błąd. – Jeśli chcieliby się zachować najostrożniej, to powinni powiedzieć: nie po to walczyliśmy, żeby być w NATO i Unii Europejskiej, żeby teraz z tej tarczy nie korzystać – dodał.– Mówienie dzisiaj, że z jednej strony źle, że Rosjanie strzelają do ludzi na Ukrainie, że zabrali metodą bezprawną Krym, a z drugiej chcemy z nimi znormalizować stosunki, to jest mówienie słów, które nie są możliwe do spełnienia, a może nawet jest to cyniczne spojrzenie na sprawę – powiedział Kwaśniewski, komentując słowa kandydatki SLD na prezydenta o normalizacji stosunków z Rosją.                                                teraz odtwarzane„Lech Kaczyński też by pięć lat temu nie wziął udziału w debacie” „Lech Kaczyński też by pięć lat temu nie wziął udziału w debacie”Kwaśniewski odniósł się także do dwóch innych polityków, startujących w wyborach prezydenckich. W wystąpieniu Andrzeja Dudy, kandydata PiS, zabrakło mu podjęcia tematu polityki zagranicznej i bezpieczeństwa Polski. – To jest duży niedostatek tej konwencji, która generalnie była dobrze zorganizowana i dała przekaz, że PiS ma młodego i energicznego kandydata – powiedział.Stwierdził, że górny pułap ilości głosów, jakie może zdobyć Duda, jest określony poparciem dla PiS. – Może jednak dodać coś swojego i przełamać takie poczucie związane z wieloma porażkami partii i zgłosić aspirację jako przyszły lider tego ugrupowania – powiedział Kwaśniewski.Wyjaśnił, że Komorowski zaczął kampanię spokojnie, ale trochę leniwie. – To co musi zrobić, to pokazać, że się starta o wyborców, mimo  że jest urzędującym prezydentem – powiedział Kwaśniewski. Dodał, że rozumie strategię obecnego prezydenta, żeby nie startować w debacie przed pierwszą turą wyborów. – Gdyby Lech Kaczyński nie zginął, też by pięć lat temu nie wziął udziału w takiej debacie – stwierdził.                                                teraz odtwarzane„Władimira Putina spotkały cztery niespodzianki” „Władimira Putina spotkały cztery niespodzianki”Kwaśniewski powiedział, że niezwykle szanuje konsekwencje z jaką kanclerz Niemiec Angela Merkel krytykuje politykę Kremla. – Mówi o tym otwarcie i działa w dużej kontrze do ogromnej części swojego społeczeństwa, a w szczególności niemieckiego świata biznesu. Dla nich zawsze Rosja była ważniejszym partnerem niż Ukraina – wytłumaczył.Były prezydent dodał, że Władimira Putina spotkały cztery niespodzianki. – Postawa i opór Ukraińców, zjednoczenie i wspólny głos Europy i USA, opór kanclerza Niemiec oraz ceny ropy – wymienił Kwaśniewski.Zdaniem Kwaśniewskiego mit założycielski Ukraińców tworzy się właśnie teraz. – 25 lat temu nie okupił wolności krwią, więc jej nie szanował. Teraz to nadrabia – powiedział. Zobacz cały program „Tomasz Lis na żywo” w TVP2",,
Cios w Nord Stream 2. „Możemy wstrzymać jego finansowanie”,"Przyjęta przez amerykański Senat ustawa pozwalająca ukarać każdą spółkę, która współpracuje z Rosjanami przy budowie, modernizacji oraz utrzymaniu inwestycji, przynosi pierwsze efekty. – Jeżeli sankcje zostaną wprowadzone, możemy wstrzymać finansowanie Nord Stream 2 – powiedział Pierre Chareyre, wiceprezes francuskiego przedsiębiorstwa Engie.","– Francuskie przedsiębiorstwo Engie może wstrzymać finansowanie gazociągu Nord Stream 2, jeżeli Stany Zjednoczone wprowadzą nowe sankcje wobec Rosji – poinformowała agencja Bloomberg, powołując się na wypowiedź wiceprezesa Engie Pierre’a Chareyre’a. – Jeżeli sankcje zostaną wprowadzone, aby ich uniknąć, Engie może wstrzymać finansowanie projektu – powiedział Chareyre. To reakcja na przyjęcie przez amerykański Senat zatwierdzonej wcześniej przez Izbę Reprezentantów ustawy, pozwalającej ukarać każdą spółkę, która współpracuje z Rosjanami nie tylko w obszarze budowy, ale także modernizacji oraz utrzymaniu inwestycji. Oznacza to, że europejskie firmy współpracujące z rosyjskimi przedsiębiorstwami podlegałyby amerykańskim sankcjom. Wiceprezes Engie stwierdził, że obecnie spółka realizuje swoje zobowiązania dotyczące finansowania 10 proc. całkowitych kosztów budowy Nord Stream 2. Jego zdaniem ryzyko międzynarodowych sankcji może dotyczyć wyłącznie przyszłych transferów finansowych. Chareyre w wypowiedzi dla Bloomberga stwierdził, że obecnie Komisja Europejska i firmy zaangażowane w projekt Nord Stream 2 szukają rozwiązań, które pozwolą uniknąć skutków sankcji.   Prezydent USA podczas warszawskiej wizyty na szczycie Trójmorza zadeklarował współpracę z krajami naszego regionu w zakresie bezpieczeństwa energetycznego, a także gotowość dostarczenia amerykańskiego LNG, które może być w przyszłości alternatywą dla oferty Gazpromu.",,
„Platforma Schetyny nie jest moją partią”. Były wiceprezydent Warszawy odchodzi,"Jacek Wojciechowicz poinformował, że podjął decyzję o wystąpieniu z PO; uzasadnił tę decyzję nieudolnością kierownictwa partii. – Platforma Grzegorza Schetyny nie jest moją partią – powiedział były wiceprezydent Warszawy.","„W swojej działalności publicznej zawsze kierowałem i kieruję się takimi wartościami, jak uczciwość, współdziałanie, dobro mieszkańców i wspólne poszukiwanie jak najlepszych rozwiązań. Wartością nadrzędną jest dla mnie dobro obywateli, nie zaś partyjne układanki, czy rozrachunki. Dlatego nie zgadzam się na działania, które mają na celu zajmowanie się głównie politycznymi przepychankami, nie zaś pracą nad tym, co jest najlepsze dla obywateli – napisał w oświadczeniu Wojciechowicz, który w latach 2006-16 był zastępcą prezydenta Warszawy.  „Chociaż od dwóch lat państwo polskie jest niszczone przez Prawo i Sprawiedliwość, opozycji nie udało się ani zatrzymać tych szkodliwych działań, ani zbudować realnej, dającej nadzieję alternatywy. Na skutek braku umiejętności łączenia różnych środowisk Grzegorz Schetyna jawi się dzisiaj jako główny +utrwalacz+ władzy PiS” – pisze Wojciechowicz.",,
Tureckie statki wiertnicze u wybrzeży Cypru. USA apelują o wstrzymanie prac,"Departament Stanu USA wezwał Turcję do zaprzestania wierceń dna morskiego u wybrzeży Cypru, a władze cypryjskie zaprotestowały przeciwko obecności na tych wodach tureckiego statku. Konflikt wokół złóż gazu zaostrzył spór o wyspę.","– To prowokacyjne posunięcie wzmaga napięcie w regionie. Wzywamy władze tureckie do zaprzestania tych działań i wzywamy wszystkie strony do powściągliwości – oświadczyła rzeczniczka Departamentu Stanu Morgan Ortagus.Turcja i uznawany przez społeczność międzynarodową rząd Cypru, państwa członkowskiego Unii Europejskiej, wysuwają wzajemne roszczenia do części wód Morza Śródziemnego, pod której dnem mają zalegać duże złoża gazu ziemnego.Złoża zostały odkryte przez władze Cypru, chociaż dotychczas nie rozpoczęto ich eksploatacji. Turcja kontestując prawo Cypru do tych złóż i wysłała własne statki wiertnicze.Urząd prezydenta Cypru oskarżył w poniedziałek Turcję o „ciężkie naruszenie”, również Unia Europejska skrytykowała Ankarę.",,
Więziony w Rosji  Ołeh Sencow z nagrodą im. Sacharowa,"Ołeh Sencow, ukraiński reżyser więziony w Rosji, został laureatem nagrody imienia Sacharowa przyznawanej przez Parlament Europejski za zasługi w walce o prawa człowieka i demokrację. Tak zdecydowali przewodniczący grup politycznych na spotkaniu w Strasburgu. – Sencow nie wie, że został laureatem nagrody – oświadczył jego adwokat Dmitrij Dinze.","„Nominowaliśmy Ołeha Sencowa za pokojowy protest przeciwko okupacji Krymu przez Rosjan oraz strajk głodowy na rzecz uwolnienia wszystkich ukraińskich więźniów politycznych uwięzionych przez Rosję” – podkreślił w oświadczeniu niemiecki europoseł Michael Gahler z Europejskiej Partii Ludowej, która nominowała Ukraińca.Ołeh Sencow, aresztowany po aneksji Krymu, oskarżony o terroryzm i skazany na 20 lat łagru jest pierwszym Ukraińcem, który zostaje laureatem nagrody imienia Sacharowa, przyznawanej od 1988 r. Kilka lat temu duże szanse miał przywódca Tatarów krymskich Mustafa Dżemilew, który uzyskał największe poparcie europosłów z komisji spraw zagranicznych, ale przewodniczący grup zdecydowali inaczej. Komentowano wówczas, że to w obawie przed zaognianiem relacji z Rosją. Pozostali nominowani Wśród  nominowanych do nagrody znalazły się także popierane przez socjalistów i zielonych  organizacje pozarządowe chroniące prawa człowieka i ratujące migrantów na Morzu Śródziemnym, którzy próbują przedostać się do Europy. Z kolei komuniści z poparciem kilkudziesięciu europosłów nominowali Nassera Zefzafiego, działacza opozycyjnego z Maroka, walczącego z korupcją, uciskiem i nadużyciami władzy. Dotychczasowi laureaciPierwszymi laureatami nagrody imienia Sacharowa byli Nelson Mandela i Anatolij Marczenko. Później otrzymywali ją dysydenci, przywódcy polityczni, dziennikarze, prawnicy, działacze organizacji społeczeństwa obywatelskiego, pisarze, matki, żony, przywódcy mniejszości, grupa walcząca z terroryzmem, działacze na rzecz pokoju, działacz zaangażowany w walkę z torturami, rysownik, wieloletni więźniowie sumienia, reżyser, Organizacja Narodów Zjednoczonych, a nawet nastolatka walcząca o prawo do edukacji. W przeszłości kilku laureatów nagrody Sacharowa otrzymało później Pokojowe Nagrody Nobla. Adwokat: Sencow nie wie, że otrzymał nagrodę SacharowaWięziony w Rosji ukraiński reżyser filmowy Ołeh Sencow nie wie, że został laureatem przyznawanej przez Parlament Europejski nagrody im. Sacharowa – oświadczył w czwartek jego rosyjski adwokat Dmitrij Dinze. Według obrońcy Sencow może dowiedzieć się o wyróżnieniu jedynie z listów od rodziny bądź znajomych. Dinze przypuszcza, że informacja o nagrodzie dotrze do jego klienta w ciągu jednego, dwóch tygodni. Cytowany przez portal Nastojaszcze Wremia, który jest projektem Radia Swoboda i Głosu Ameryki, adwokat powiedział, że nie omawiał ze swoim klientem nominacji do tej nagrody, ale wyraził nadzieję, że przyczyni się ona do jego uwolnienia. Dinze poinformował, że nikt nie prowadzi obecnie rozmów na temat uwolnienia Sencowa. – Zostały one zawieszone. Na razie nic się nie dzieje, jednak niewykluczone, że nagroda może doprowadzić do obalenia tego muru – zaznaczył.",,
Prezydent o Katyniu: Pamięć o bohaterskich ofiarach trwa w sercach rodaków,"Tym, którzy przyczynili się do zachowania pamięci o zbrodni katyńskiej, „którzy samotnie dźwigali jej ciężar, dla których była powinnością i brzemieniem na resztę życia” – dedykował prezydent Andrzej Duda obchody 79. rocznicy zbrodni katyńskiej w odczytanym dziś liście.","Podczas dzisiejszych obchodów 79. rocznicy zbrodni katyńskiej, które odbywały się na placu apelowym Muzeum Katyńskiego – Oddziału Martyrologicznego Muzeum Wojska Polskiego na Cytadeli Warszawskiej zastępca szefa BBN Dariusz Gwizdała odczytał list prezydenta Andrzeja Dudy do organizatorów i uczestników uroczystości. „Za rok minie równo 80 lat od czasu jednej z największych tragedii w naszych dziejach najnowszych. Od czasu ujawnienia ludobójczej zbrodni, popełnionej przez reżim sowiecki na przeszło 20 tys. obywateli Rzeczypospolitej, mija lat 76. Po raz 12 obchodzimy Dzień Pamięci Ofiar Zbrodni Katyńskiej, święto ustanowione dla uczczenia oficerów Wojska Polskiego, żołnierzy Korpusu Ochrony Pogranicza, funkcjonariuszy Policji Państwowej i Straży Więziennej, urzędników i przedstawicieli innych służb, zawodów i środowisk, których wspólną i jedyną »winą«, była wierność Ojczyźnie” – przypomniał prezydent. Jak podkreślił Andrzej Duda, prawda o zbrodni katyńskiej jest już dzisiaj dobrze znana, mimo że na odkrycie czekają wciąż nowe miejsca kaźni, a listy poległych być może nigdy nie zostaną ostatecznie skompletowane. „Jednak pamięć o bohaterskich ofiarach, o naszych przodkach i poprzednikach, którzy woleli zginąć niż zaprzeć się Niepodległej, trwa żywa i zwycięska w sercach rodaków. Ta pamięć ma wreszcie trwały kształt dzisiejszego święta, a także godny dom w tym nowoczesnym muzeum w kaponierze Cytadeli Warszawskiej. I możemy być pewni, że jak długo istnieć będzie wolna Polska, jak długo istnieć będzie nasz naród, prawda o zbrodni katyńskiej i pamięć o jej ofiarach będą przekazywane z pokolenia na pokolenie” – napisał prezydent. W liście prezydent przypomniał, że ofiary zbrodni katyńskiej przez pół wieku spoczywały bez upamiętnienia lub pod fałszywymi tablicami, ich kaci czy rozkazodawcy nie ponieśli odpowiedzialności, pozostali bezkarni, a w rosyjskiej sferze wpływów temat Katynia nie miał prawa istnieć. Zauważył, że prawdy o komunizmie nie potrzebował również świat za żelazną kurtyną, zwłaszcza, gdy bywała niewygodna, w latach wspólnej walki z III Rzeszą i później, w okresach odprężenia stosunków i współpracy ze wschodnim mocarstwem. „Ale my, Polacy, przechowaliśmy prawdę o Katyniu, o zbrodni, jej ofiarach i sprawcach” – pisał Andrzej Duda wspominając tych, którzy przyczynili się do zachowania tej wiedzy; m.in. malarza Józefa Czapskiego, pisarzy Józefa Mackiewicza i Ferdynanda Goetla oraz Kazimierza Skarżyńskiego, sekretarza generalnego Polskiego Czerwonego Krzyża.  „Pamięć i prawdę przechowały rodziny zabitych, strzegąc ostatnich pamiątek i wspomnień o bliskich jak relikwii. Odkrywali ją stopniowo badacze, tacy jak Janusz Zawodny na emigracji, a w kraju Jerzy Łojek i Jędrzej Tucholski, choć ani tu, ani tam nie czekały ich za to nagrody i uznanie” – napisał prezydent. „O nich wszystkich chciałem przypomnieć teraz, w 79. rocznicę zbrodni katyńskiej. Za rok skupimy uwagę na ofiarach, uczcimy ich wierność i poświęcenie. Upamiętnimy je w sposób szczególny, jak przystało w okrągłą rocznicę śmierci. Dlatego dziś przypominam o tych, którym zawdzięczamy tę wiedzę, którzy samotnie dźwigali jej ciężar, dla których była powinnością i brzemieniem na resztę życia. I jestem głęboko przekonany, że nasi bohaterowie – Katyńczycy – są im za to wdzięczni i z nich dumni. Wdzięczna i dumna z nich jest też wolna Polska” – dodał Andrzej Duda.  Szef MON, Mariusz Błaszczak, w swoim przesłaniu na dzień Pamięci Ofiar o Zbrodni Katyńskiej przypomniał: „Dokładnie 79 lat temu w Lesie Katyńskim rozbrzmiały pierwsze głuche echa wystrzałów. Rozpoczęło się masowe mordowanie przez NKWD polskich oficerów, którzy po zdradzieckiej napaści z 17 września 1939 roku i po przegranej Wojnie Obronnej trafili do sowieckiej niewoli. Zbrodnia Katyńska była próbą zlikwidowania kadry dowódczej Wojska Polskiego”. Szef MON przypomniał, że ta zbrodnia pochłonęła 22 tys. ofiar – oficerów Wojska Polskiego, policjantów, żołnierzy Korpusu Ochrony Pogranicza.",,
Marek Kuchciński w Wilnie: wspólnota polsko-litewska istnieje nadal,"Chcemy przywrócić aktywność zgromadzenia parlamentarnego Polski i Litwy; dzisiejszy czas, to signum temporis dla dyplomacji parlamentarnej, szczególnie w naszej części Europy – powiedział w Wilnie marszałek Sejmu Marek Kuchciński.","Kuchciński wystąpił w niedzielę w litewskim Sejmie z okazji obchodów Dnia Odrodzenia Niepodległości Litwy.Kuchciński podkreślał, że powrót Litwy do grona suwerennych państw w 1990 roku ma dla Polski olbrzymie znaczenie. – Można powiedzieć, że był to triumf Solidarności i Sajudisu – dwóch wielkich ruchów społecznych, które wyszły daleko poza granice naszych obu państw – dodał marszałek Sejmu.Nawiązując do wspólnej polsko-litewskiej historii, Kuchciński przekonywał, iż te wspólne dzieje „sprawiają, że wspólnota polsko-litewska istnieje nadal, chociaż ma inny charakter – związku państw europejskich”. Jak mówił Kuchciński, „we współczesnej Europie ukształtował się nowy typ współpracy i to on odpowiada potrzebom czasu”. – Są to wspólnoty, w których nie zatracamy naszej państwowości, naszej historycznej wyjątkowości, ale szukamy dróg do umacniania w wielkich międzynarodowych organizacjach takich, jak Sojusz Północnoatlantycki i Unia Europejska – dodał marszałek. Współpraca polsko-litewskaWymieniał też inne przykłady współpracy polsko-litewskiej: wspólne misje wojskowe, sojusz w kwestiach polityki wschodniej i bezpieczeństwa energetycznego, a także wielkie projekty infrastrukturalne, takie jak: Via Baltica, Via Carpatia, Rail Baltica, które – według niego – „mają nas trwale połączyć z pozostałymi częściami Europy – zachodnią i południową”.Zwrócił przy tym uwagę, że przed Polską i Litwą jest wciąż jeszcze wiele wyzwań. – Wsparcia wymagają sprawy Polaków na Litwie i Litwinów w Polsce, których uważamy potencjalnie za największy skarb wspólnego dziedzictwa polsko-litewskiego. Te sprawy chcemy omawiać przywracając aktywność zgromadzenia parlamentarnego Polski i Litwy – Sejmu i Senatu Polski oraz Sejmu litewskiego – zadeklarował Kuchciński.– Chcemy także włączyć się do współpracy parlamentarnej Polski, Litwy, Łotwy i Estonii. Dzisiejszy czas to signum temporis dla dyplomacji parlamentarnej w całym świecie, a szczególnie w naszej części Europy – dodał marszałek. Przewodniczący litewskiego Sejmu Viktoras Pranckietis w swoim wystąpieniu podkreślał, że „wiele odwagi mieli ludzie Sajudisu, którzy przed 30 laty zaczęli konsekwentne działania”. – Dzięki nim dziś (...) obchodzimy tę znaczącą dla Litwy datę historyczną. Jesteśmy pewni przyszłości i wolni – wolni od narzucanego sposobu myślenia i kłamstwa, od obcej kontroli (...) i wolni od strachu – mówił.Pranckietis wskazał, że jego kraj jest przykładem „pomyślnej transformacji”. – Dzielimy się swym doświadczeniem  – dodał.„Chrońmy siebie nawzajem”Przewodniczący litewskiego Sejmu powiedział, że „nowe technologie (...) i malejący szacunek do człowieka rodzi pokusę zapomnienia prawdziwych wartości i zaplątania się w sieci codziennych zajęć”. – Życzę abyśmy od poprzedników czerpali siłę i abyśmy budowali wolną, sprawiedliwą, sumienną, demokratyczną Litwę. Chrońmy nasze państwo, chrońmy siebie nawzajem – oświadczył Pranckietis.Marszałek Sejmu –  w ramach uroczystych obchodów –  weźmie też udział w ceremonii podniesienia flag państw bałtyckich na Placu Niepodległości w Wilnie oraz we mszy św. w Katedrze Wileńskiej.Kuchciński przybył na Litwę na zaproszenie Pranckietisa. Marszałkowi towarzyszą przedstawiciele klubów parlamentarnych: Tomasz Latos (PiS), Tadeusz Aziewicz (PO) oraz Jerzy Meysztowicz (Nowoczesna).Kancelaria Sejmu wskazała, że kontakty na szczeblu przewodniczących parlamentów Polski i Litwy są w ostatnim okresie „bardzo ożywione”.",,
„Reforma wymiaru sprawiedliwości staje się faktem”. W poniedziałek projekty ustaw prezydenta,"– Czekamy z niecierpliwością i wielkim zainteresowaniem na projekty ustaw o Sądzie Najwyższych i KRS, które trafią do Laski Marszałkowskiej już w poniedziałek. Będziemy nad nimi intensywnie pracować – powiedział w programie „Gość Wiadomości” Wojciech Skurkiewicz (PiS). – Cudów się nie spodziewam – mówiła Katarzyna Lubnauer (Nowoczesna).","24 lipca prezydent Duda poinformował, że podjął decyzję o zawetowaniu ustaw: o Sądzie Najwyższym i o Krajowej Radzie Sądownictwa; zapowiedział też przygotowanie swoich projektów ustaw o SN i KRS w ciągu dwóch miesięcy. Projekty mają być przedstawione w poniedziałek 25 września.  – Reforma wymiaru sprawiedliwości staje się faktem. Te 81 proc. opinii publicznej, które oczekuje zmian w wymiarze sprawiedliwości, jest dla nas dodatkowym motorem i bodźcem do podjęcia tych działań – powiedział Wojciech Skurkiewicz. Zapowiedział intensywną pracę nad projektami, „żeby jak najszybciej te przepisy mogły wejść w życie”.– Cudów się nie spodziewam. Te ustawy nie mają nic wspólnego z czymś, co moglibyśmy nazwać reformą sądownictwa. Są przykładem tego, w jaki sposób PiS chce przejąć władzę sądowniczą – oceniła Katarzyna Lubnauer.",,
Cięcia w polityce rolnej i spójności UE mają być mniejsze. Straci Afryka,"Cięcia w polityce rolnej i polityce spójności zostaną zmniejszone, natomiast ogromne cięcia mogą objąć programy przeznaczone na badania i innowacje oraz pomoc dla Afryki – ocenił ustępujący komisarz ds. budżetu UE Guenther Oettinger.","Komisarz wystąpił przed europejskimi samorządowcami zasiadającymi w Komitecie Regionów, organie doradczym UE, którzy zapowiadali przed spotkaniem, że chcą mu przekazać swoje „rosnące obawy” dotyczące kolejnego budżetu Unii na lata 2021-2027.Niespodziewanie Oettinger ocenił, że budżety instrumentów, które interesują samorządowców w największym stopniu – Wspólnej Polityki Rolnej oraz polityki spójności – zostaną ścięte w mniejszym stopniu niż początkowo przewidywano. – Uważam, że te cięcia w polityce rolnej zostaną zmniejszone, dojdzie również do zmniejszenia cięć w polityce spójności – oświadczył.Słowa te mogły zaskoczyć obserwatorów. Jeszcze w poniedziałek eksperci oceniali, że cięcia w budżecie przyszłej polityki spójności, której Polska jest głównym beneficjentem, mogą się pogłębić z zapowiadanych 10 proc. do nawet 15 proc.Oettinger przyznał jednak, że propozycja odchudzenia tradycyjnych polityk UE napotkała duży opór ze strony państw członkowskich. – Francja, Irlandia, Hiszpania kategorycznie nie zgadzają się na jakiekolwiek cięcia w polityce rolnej. Niektóre kraje i regiony bardzo krytycznie postrzegają cięcia w przypadku drugiego filara budżetu – polityki spójności – powiedział komisarz. Do tej grupy należy Polska. Trzeci filarJednak w przypadku, gdy składka członkowska zatrzyma się na poziomie 1 proc. połączonego dochodu narodowego brutto, czego chcą niektóre kraje członkowskie, zdaniem Oettingera „ogromne cięcia” obejmą trzeci filar budżetu. Składają się na niego programy takie jak: Instrument „Łącząc Europę”, „Europa Cyfrowa”, „Horyzont Europa” czy pomoc dla Afryki.– Obawiam się, że jeżeli przy stole zasiądą państwa członkowskie, a nie będzie przy nim Afryki, wówczas dojdzie do cięć w naszej pomocy dla tego kontynentu. A biorąc pod uwagę migrację, powinniśmy robić dużo więcej, to leży w naszym własnych interesie – podkreślił.Zdaniem komisarza Unia Europejska powinna robić wszystko, żeby do roku 2025 zmniejszyć powody do emigracji z terenów Afryki Saharyjskiej, Subsaharyjskiej, Sahelu i Bliskiego Wchodu. – Ci, którzy w 2025 roku będą chcieli opuść swoje ojczyzny, mają teraz 8, 10 czy 12 lat i będą potrzebowali naprawdę dobrych argumentów, żeby pozostać w swoich krajach, dlatego jest to konieczna inicjatywa, którą musimy w kolejnych ramach finansowych uwzględnić – przekonywał. Dowodził, że jedynym wyjściem w tej sytuacji jest podwyższenie składki członkowskiej. Za tym rozwiązaniem opowiada się również Polska.",,
Tajemnicza broń Korei Północnej. Kim Dzong Un „nie ukrywa radości”,Przywódca Korei Płn. Kim Dzong Un obserwował test i dokonał inspekcji poligonu dla niedawno opracowanej najnowocześniejszej „nowej broni” – poinformowała w piątek północnokoreańska agencja prasowa KCNA.,,,
Ponad 300 rannych na koncercie. Zawaliła się platforma,"Do 316 wzrosła liczba rannych w wypadku, do którego doszło w nocy z niedzieli na poniedziałek w Vigo na północy Hiszpanii podczas festiwalu kultury miejskiej – poinformowały służby medyczne. Dziewięć osób przebywa w szpitalu, a ich stan jest poważny.","Burmistrz Vigo Abel Caballero poinformował, że zostało wszczęte śledztwo, które ma wyjaśnić, jak doszło do wypadku. Zbudowana na wybrzeżu platforma, na której stali w większości nieletni uczestnicy koncertu rapera z Majorki Relsa B, zawaliła się w niedzielę tuż przed północą. Część ludzi wpadła do oceanu. Po wypadku wybuchła panika. – Dziewięć osób jest hospitalizowanych. Ich życie nie jest zagrożone, ale sytuacja jest poważna – mamy złamania, urazowe uszkodzenia mózgu czy odmę opłucną – poinformował Jesus Vazquez Almuina z miejscowych służb medycznych. Wyjaśnił, że pozostałe osoby odniosły niegroźne urazy, nie wymagające leczenia szpitalnego. Drewniana platforma ustawiona na wybrzeżu miała 3 metry wysokości, 30 metrów długości i 10 szerokości.",,
„Trzech radnych w Inowrocławiu to hejterzy. Uzyskali poparcie Ryszarda i Krzysztofa Brejzów”,"Trzy osoby z kręgu internetowych hejterów są teraz radnymi w Inowrocławiu z poparcia Ryszarda i Krzysztofa Brejzów – powiedział w rozmowie z portalem tvp.info lokalny działacz z Inowrocławia Marek Browiński. Dodał, że najczęściej hejt z ich strony zaczynał się od słów „ty pier***na złotówo”. – To zdarza się jeszcze teraz. Oni cały czas klepią, klepią, klepią – oznajmił.","Portal tvp.info ujawnił szczegóły funkcjonowania „wydziału nienawiści” w inowrocławskim ratuszu, którym kierował poseł Platformy Obywatelskiej Krzysztof Brejza. „Grupa portalowa” Brejzy posługiwała się w swoich działaniach nieprawdziwymi informacjami, hejtem, szerzeniem nienawiści i bezpardonowym atakowaniem przeciwników sugestiami dotyczącymi ich wyglądu, życia prywatnego czy orientacji seksualnej.Jedną z ofiar internetowych hejterów jest Marek Browiński, lokalny działacz z Inowrocławia, który był kandydatem w wyborach uzupełniających do samorządu w 2017 r. z komitetu popieranego przez Pawła Kukiza.Jak powiedział portalowi tvp.info Browiński, troje radnych miejskich w Inowrocławiu obecnej kadencji – dwie kobiety i jeden mężczyzna – których nazwisk z obawy przed „nienawiścią” nie chce ujawniać, trafiło na listy wyborcze z poparciem obecnego prezydenta miasta Ryszarda Brejzy i jego syna, posła na Sejm Krzysztofa.Dodał, że osoby, które go hejtowały, pisały to pod swoimi nazwiskami na lokalnym portalu. – Hejtowały mnie oficjalnie. Ciągła krytyka. One nagle pojawiły się na liście u panów Brejzów – zarówno na listach Platformy Obywatelskiej jak i Porozumienia Ryszarda Brejzy – powiedział. – Nikt nie próbował podjąć dyskusji merytorycznej, zawsze był hejt. Byłem taksówkarzem, pisali mi „ty pier***na złotówo”, „spie*** do Wrońskiego” – dodał.",,
„Śmierć śp. Pawła jest wołaniem do nas wszystkich o rachunek sumienia”,"Prezydent Andrzej Duda, premier Mateusz Morawiecki,  marszałkowie Sejmu i Senatu oraz przedstawiciele  parlamentu wzięli udział w mszy świętej w intencji tragicznie zmarłego prezydenta Gdańska Pawła Adamowicza. Uroczysta msza św. odbyła się w archikatedrze świętego Jana Chrzciciela w Warszawie.","Mszy świętej przewodniczył metropolita warszawski, kardynał Kazimierz Nycz. W swoim kazaniu kardynał podkreślał, że nikt z nas nie żyje ani nie umiera dla siebie. – Śp. Paweł nie żył dla siebie; żył dla swojej rodziny, żył dla swojego miasta, w którym od wczesnych lat, już w czasie studiów i zaraz po studiach, pełnił bardzo ważne funkcje - najpierw na Uniwersytecie Gdańskim, potem w Solidarności, i wreszcie, przez pełne 20 lat, jako gospodarz i prezydent tego miasta, wybierany na kolejne kadencje, ostatnio kilka miesięcy temu - mówił o zmarłym.Zastanawiając się, co mówi nam i czego może nauczyć jego śmierć, kapłan przekonywał, że niewątpliwie uczy ona, że „nienawiść i przyzwolenie na to, żeby ona się rozszerzała, to jest droga donikąd, że nie wolno, nigdy nie wolno, nie szanować i deptać godność człowieka”.– I wreszcie, śmierć śp. Pawła jest wołaniem do nas wszystkich o rachunek sumienia każdego z nas, z naszej postawy miłości braterskiej, rachunek sumienia z naszego życia i działania prospołecznego, jest wołaniem dla polityków, do ludzi mediów, ale jest także wołaniem do Kościoła: czy każdy z nas na swoim miejscu życiowego powołania robi to wszystko i robił to wszystko, co do niego należy? Czy nie milczeliśmy wtedy, kiedy trzeba było wołać o miłość, zgodę, wspólnotę oraz ją po prostu swoim codziennym życiem budować? - pytał Nycz. Tragiczna śmierć prezydenta Gdańska Pawła AdamowiczaPrezydent Gdańska zmarł w poniedziałek,  w wyniku ran odniesionych podczas ataku nożownika. 27-letni mężczyzna kilkukrotnie ugodził Pawła Adamowicza, uczestniczącego we wczorajszym finale Wielkiej Orkiestry Świątecznej Pomocy. W nocy Paweł Adamowicz przeszedł pięciogodzinną operację w Uniwersyteckim Centrum Klinicznym. Od tamtej pory przebywał na oddziale intensywnej opieki medycznej. Jego funkcje krążeniowo–oddechowe wspomagała aparatura. Informację o śmierci Pawła Adamowicza lekarze z Uniwersyteckiego Centrum Klinicznego w Gdańsku podali krótko przed 15.00. Prezydent Andrzej Duda zapowiedział, że dzień pogrzebu tragicznie zmarłego prezydenta Gdańska będzie dniem żałoby narodowej. W całej Polsce organizowane są spontaniczne manifestacje milczenia przeciwko przemocy i nienawiści. Napastnik usłyszał zarzut zabójstwa, a sąd zdecydował o jego tymczasowym aresztowaniu.",,
„Niemcy uratowały honor polskiego społeczeństwa. Tusk reprezentował Niemcy”,"– Panie ministrze, ja panu odpowiem, czyim reprezentantem był pan Donald Tusk – Niemców. Proszę to zapamiętać. To Niemcy uratowały honor i dumę polskiego społeczeństwa, a nie polski rząd, niestety. I to jest skandal – mówił w czwartek w Sejmie poseł Nowoczesnej Krzysztof Mieszkowski.","Słowa padły w debacie nad wystąpieniem ministra spraw zagranicznych Jacka Czaputowicza o zadaniach polskiej polityki zagranicznej w 2019 r. Czaputowicz odnosił się m.in. do zarzutów opozycji, która krytykowała go za słowa o tym, że Donald Tusk nie był kandydatem Polski na szefa Rady Europejskiej. – Skoro »27 do jednego«, a Polska głosowała przeciwko, bo miała swojego przedstawiciela Jacka Saryusza-Wolskiego, a państwo członkowskie może zgłosić tylko jednego kandydata, to wiadomo, że jednocześnie nie może poprzeć innego kandydata, Donalda Tuska, który nie był przedstawicielem Polski – mówił minister.– Skoro nie był polskim kandydatem, to pozostaje pytanie, kogo reprezentował – zgodził się minister z głosami, które padały z ław poselskich, podczas jego wyjaśnień wygłaszanych z mównicy. – Oczekiwałbym od państwa wyjaśnienia, czyim był kandydatem – powtórzył, odpowiadając na stawiane przez posłów nieformalne pytania.",,
„Wiarygodna lewica musi odrzucić SLD”,"– SLD to jest partia tajnych więzień CIA i wojny w Iraku. To jest partia, która konsekwentnie stała po stronie Kulczyków, a nie Kowalskich – przekonywał w programie „Świat się kręci” na antenie TVP1 Maciej Konieczny z nowej lewicowej partii Razem. Ryszard Kalisz ze stowarzyszenia Dom Wszystkich Polska zwrócił z kolei uwagę na strukturalne problemy wewnątrz Sojuszu.","– Sojusz Lewicy Demokratycznej jest dziś w sensie wewnętrznej organizacji partią konserwatywną. Traci wyborców dlatego, że jest [partią – przyp. red.] dla swojego aparatu, swoich szefów i struktur, dla otoczenia Leszka Millera. Przy tym poparciu to każdy myśli, że on się prześlizgnie do Sejmu – powiedział Ryszard Kalisz z stowarzyszenia Dom Wszystkich Polska, niegdyś poseł SLD. Zdaniem Kalisza, Sojusz odegrał ważną i pozytywna rolę w historii Polski. – Tworzył konstytucję, doprowadził Polskę do wejście do UE i NATO. – Ja za to walczyłem w SLD i za to zostałem wyrzucony – podkreślił. – Nie, zostałeś wyrzucony za nielojalność – przerwał mu posłanka Joanna Senyszyn z SLD.  – Wyrzucany byłem przez panią Senyszyn, która z powodu swoich ambicji chciała się mnie pozbyć – ripostował Kalisz. Konieczny: problemem są kompletnie oderwane od realiów elity  – Nie w tym tkwi problem kto kogo wyrzucał z Sojuszu – przerwał im Maciej Konieczny z partii Razem, nowo powstałej lewicowej formacji. Jego zdaniem problemem nie jest SLD, tylko kompletnie oderwane od realiów elity polityczne i biznesowe. – Pan Kalisz, który skarżył się niedawno w telewizji, że koledzy się z niego śmieją, że jako poseł zarabia kilkanaście tysięcy, jest takim samy problemem. My jako partia Razem mamy postulat związania pensji poselskiej z trzykrotnością pensji minimalnej – mówił Konieczny. Jego zdaniem posłowie oderwani od „normalnego życia”, nie powinni być reprezentantami społeczeństwa.Z tym stwierdzeniem nie zgodziła się Joanna Senyszyn. – Od 40 lat jestem wykładowcą na Uniwersytecie Gdańskim. Nigdy nie byłam zawodową posłanką. Oczywiście są różni posłowie, ale są też tacy, którzy po prostu pracują i znakomicie znają realia – powiedziała Senyszyn.  „SLD konsekwentnie stoi po stronie Kulczyków, a nie Kowalskich”   Maciej Konieczny zarzucił Sojuszowi odejście od lewicowych wartości.– SLD to partia, która wprowadziła prawo pozwalające na eksmisję na bruk. To jest partia, która obniżała podatki dla przedsiębiorców. Przez to nie ma teraz na szpitale, szkoły, na rzeczy potrzebne dla większości obywateli – powiedział Konieczny. Podkreślił też poparcie SLD dla wprowadzenia wojsk do Iraku i Afganistanu.– SLD to jest partia tajnych więzień CIA i wojny w Iraku. To jest partia, która konsekwentnie stała po stronie Kulczyków, a nie Kowalskich. Aby powstała wiarygodna lewica, musi ona odrzucić SLD – przekonywał. Senyszyn: nie czuje się postkomunistycznym złogiem Joanna Senyszyn zarzuciła nowo powstałej formacji brak otwarcia na inne inicjatywy lewicowe. – Ja czytałam pierwsze sprawozdanie z posiedzenia partii Razem, gdzie powiedziano, że nie ma wśród nas „złogów postkomunistycznych”. No to raczej „osobno” niż „razem”, bo kto miałby oceniać, kto jest takim złogiem. Ja się złogiem nie czuje – mówiła w programie „Świat się kręci”. Posłanka SLD mówiła też o rozliczeniach na łonie SLD za nieudaną kampanię prezydencką i spadku poparcia dla tej formacji politycznej. – Nie wiem dlaczego Miller miałby ponosić największą odpowiedzialność. Przecież przez 10 lat prezydentem był Aleksander Kwaśniewski, który również ponosi odpowiedzialność za lewicę. Spory personalne między Kwaśniewskim a Millerem na pewno się dobrze nie odbiły [na SLD - przyp. red.] – powiedziała Senyszyn.",,
Biznes i polityka przedmiotem globalnego zjazdu Polonii na Florydzie,"W piątek i sobotę odbędzie się w Miami na Florydzie kongres „60 mln - Globalny Zjazd Polonii”. Ma być platformą wymiany pomysłów, dyskusji oraz propozycji rozwiązań wiodących do rozwoju polsko-amerykańskich relacji biznesowych, a także debaty o polityce.",,,
"Prezydent: Musimy walczyć twardo, by polscy rolnicy byli traktowani w ramach UE sprawiedliwie","Polska musi walczyć bardzo twardo o to, aby nasi rolnicy byli traktowani w ramach Unii Europejskiej sprawiedliwie, aby polski rolnik otrzymywał dopłaty bezpośrednie przynajmniej na średnim poziomie UE – powiedział prezydent Andrzej Duda, który wziął udział w inauguracji Międzynarodowych Targów Rolno-Przemysłowych w Minikowie w Kujawsko-Pomorskiem.","Podczas wystąpienia prezydent dziękował ministrowi rolnictwa Janowi Krzysztofowi Ardanowskiemu „za niezwykłą troskę, z jaką podchodzi do spraw polskiego rolnictwa i polskiego rolnika”.– Często mówimy, żeby nasze rolnictwo, tak jak i cała Polska, rozwijało się jako rolnictwo nowoczesne. Trzeba sobie odpowiedzieć na pytanie, co to znaczy dzisiaj i w przyszłości rolnictwo nowoczesne, nowoczesna produkcja rolna, nowoczesne wytwarzanie żywności. Jestem przekonany co do jednego: nowoczesne nie oznacza masowe – mówił Andrzej Duda. Jak ocenił, nowoczesne to „przede wszystkim zdrowe, dobre dla człowieka”. – Nowoczesne oznacza to wszystko, co człowiekowi rzeczywiście służy, a więc takie rolnictwo, które jest realizowane w sposób zrównoważony. To właśnie dlatego cały czas akcentujemy i cały czas w naszej konstytucji, to najistotniejsze miejsce w hierarchii celów rolnych zajmuje wsparcie rodzinnego gospodarstwa rolnego – powiedział. – To jest podstawa, i mam nadzieję, że to będzie podstawa gospodarki rolnej w naszym kraju, właśnie rodzinne gospodarstwo rolne – podkreślił. Zagrożenia w produkcji rolniczej– Działalność rolnicza jest związana z wielkim ryzykiem, ryzykiem co roku, bo jest uzależniona od sił natury, jest uzależniona od pogody. Jest tyle niebezpieczeństw, które czyhają na rolnika i na to, co rolnik wytwarza: powodzie, gradobicia, przymrozki i inne formy (zjawisk) przyrody, które niszczą płody rolne, które niszczą to, co państwo w wielkim trudzie zdołaliście wytworzyć. Ważne jest to, żeby państwo polskie dbało o rolnika także poprzez to, że zawsze jest na takie okoliczności zabezpieczony – powiedział prezydent, który podziękował rolnikom za ich trud i za ich produkcję. Prezydent podkreślił, że dla rolników istotne jest to, że polskie państwo szybko reaguje na wszelkie tego typu wydarzenia, które zakłócają ich normalną pracę. – To właśnie taka gospodarka w tym znaczeniu państwowym i znaczeniu politycznym jest nam potrzebna po to, żeby rolnik mógł spokojnie pracować i po to, żeby miał – jak to się mówi – wolną głowę, żeby nie musiał myśleć jak przetrwa w sytuacji, gdyby dotknęła go klęska żywiołowa. To niezwykle istotne i ważne zadanie, które spoczywa na rządzie, a przede wszystkim na ministrze rolnictwa – dodał Andrzej Duda. Budżet UE na lata 2021-27 Prezydent przypominał, że obecnie trwa ustalanie budżetu unijnego na lata 2021-2027. – Obecny rząd i pan minister (rolnictwa – red.) zajmują się trudnym procesem negocjacyjnym i rozpatrywaniem różnych propozycji budżetowych, jakie są oferowane w ramach Wspólnej Polityki Rolnej na przyszłość i co w tym zakresie jest oferowane Polsce – wskazał. Podkreślił, że Polska musi „walczyć bardzo twardo o to, aby nasi rolnicy, abyśmy my byli traktowani w ramach Unii Europejskiej sprawiedliwie, aby polski rolnik otrzymywał dopłaty bezpośrednie przynajmniej na średnim poziomie UE”. Zaznaczył, że na WPR przeznaczane są gigantyczne pieniądze. Wymienił, że jest to co roku 58 mld euro, w tym 40 mld euro na dopłaty bezpośrednie, 14 mld euro na rozwój obszarów wiejskich, cztery miliardy euro na różne zdarzenia o charakterze incydentalnym. – Jest się o co bić – podkreślił.Wskazał, że „UE wspiera rolnictwo i gospodarkę rolną, bo Unii Europejskiej potrzebne jest bezpieczeństwo żywnościowe”. W uroczystości wziął też udział minister rolnictwa Jan Krzysztof Ardanowski. Historyczne problemy rolnictwa– Rolnictwo w Polsce jest bardzo złożone, skłamałby ktoś mówiąc o tym, że to rolnictwo nie ma problemów. Jest bardzo zróżnicowane, to jest również pewna spuścizna po naszej skomplikowanej historii zaborczej – zauważył Ardanowski. Zaznaczył jednocześnie, że polskie rolnictwo coraz lepiej radzi sobie w konkurencji międzynarodowej. Świadczą o tym – jak wskazał – wyniki eksportu. – Ok. 30 mld euro w zeszłym roku. W tym roku tendencja jest bardzo dobra, będzie to zapewne jeszcze większy eksport. Szukamy nowych rynków, rywalizujemy z tymi, z którymi kiedyś przegrywaliśmy konkurencję – podkreślił minister. – Staramy się, by polityka państwa, polityka PiS wobec rolnictwa najlepiej jak to jest możliwe odpowiadała oczekiwaniom rolników (...), ale również by była takim inwestowaniem naszego grosza publicznego, tego, który pochodzi od nas wszystkich, (...) żeby uzyskiwać efekty jak najlepsze – dodał Ardanowski. Ardanowski podkreślał ponadto konieczność upodmiotowienia rolników. – Żeby oni w tym łańcuchu od pola do konsumenta, byli tymi, których interes, dochody i pozycja się liczy. Tu jest wiele do zrobienia – zaznaczył.Dwudniowe Międzynarodowe Targi Rolno-Przemysłowe Agro-Tech odbywają się na terenach wystawowych Kujawsko-Pomorskiego Ośrodka Doradztwa Rolniczego. Kilkuset wystawców z kraju i zagranicy zaprezentuje m.in. zwierzęta hodowlane, maszyny i sprzęt dla rolnictwa; zaplanowano też konkursy i konferencje branżowe. Impreza w Minikowie co roku cieszy się wielkim zainteresowaniem – według organizatorów w 2018 r. odwiedziło ją ponad 30 tysięcy osób.",,
"Przemycał migrantów, ale nie chciał się narażać. Rosjanin zbudował fikcyjną granicę z UE","Zarobić, a się nie narobić – pewnemu Rosjaninowi zdawało się, że znalazł sposób na sprostanie temu trudnemu zadaniu. Mieszkaniec Petersburga, by wzbogacić się na migrantach z Azji, zaoferował przetransportowanie ich na terytorium Unii Europejskiej. Nie chciał jednak ryzykować spotkania z celnikami – w lesie stworzył więc fałszywą granicę z Finlandią.","Instalacja stanęła kilka kilometrów od faktycznej granicy z tym sąsiadującym z Rosją unijnym krajem.   Fikcyjną granicę pomysłowy Rosjanin poprzedził kilkoma znakami granicznymi, mającymi utwierdzać przemycanych azjatów w tym, że zbliżają się do upragnionej, choć zakazanej granicy.   Migranci zostali jednak zauważeni przez – ku zdziwieniu – rosyjską straż graniczną i wpadli w ręce funkcjonariuszy. Jak tłumaczyli, przewodnik miał zabrać od nich pieniądze za przeprawę po tym, jak poinformował ich, że z powodzeniem przekroczyli rosyjsko-finlandzką granicę – podał portal themoscowtimes.com, powołując się na agencję Interfax.  Lokalny sąd wydał decyzję o wydaleniu czworo pechowych migrantów z Rosji. Wobec mieszkańca Petersburga wszczęto z kolei postępowanie ws. oszustwa.",,
Niemcy: minister gospodarki broni budowy Nord Stream 2,"Niemiecki minister gospodarki Peter Altmaier powiedział, że rząd w Berlinie nie będzie ingerował w budowę gazociągu Nord Stream 2, ponieważ „nie ma do tego żadnych podstaw prawnych”.","Zdaniem Petera Altmaiera, w kwestii budowy gazociągu, Niemcy są niesprawiedliwie oceniani. „Nord Stream 2 stał się klasycznym chłopcem do bicia” – powiedział Altmaier dziennikowi „Handelsblatt”. Niemiecki minister zaznaczył, że budowa gazociągu jest mocno zaawansowana i na dnie morza zostało już położonych wiele kilometrów rur. „Rząd federalny nie będzie ingerował w ten proces, ponieważ nie ma do tego żadnych podstaw prawnych” – dodał niemiecki minister.„Jestem przekonany, że po dwa tysiące dziewiętnastym roku osiągniemy porozumienie i po zakończeniu budowy Nord Stream 2 zostanie utrzymany tranzyt gazu przez Ukrainę” – powiedział Peter Altmaier.",,
"Kałuża: Z nikim się nie umawiałem, że woj. śląskim będzie rządziło SLD","– To Platforma Obywatelska chciała, abym był jedynką w wyborach do sejmiku wojewódzkiego – zdradził w rozmowie z portalem Niezalezna.pl śląski radny, wicemarszałek Wojciech Kałuża. Do wyborów szedł pod flagą Nowoczesnej, później podpisał porozumienie z Prawem i Sprawiedliwością. Teraz opowiedział o kulisach rozmów i przyczynach swoich decyzji.","Wicemarszałek śląski Wojciech Kałuża opisując swoją drogę do współpracy z PiS wyjaśniał, że „szczególnym ulubieńcem Katarzyny Lubnauer nigdy nie był”.  – Nie poparłem jej, „mięty” między nami nie było. Za to, że znalazłem się na „jedynce” listy do sejmiku z okręgu rybnickiego, nie ponosi odpowiedzialności Monika Rosa, bo tak nie było. Ja rozmawiałem głównie z ludźmi z Platformy Obywatelskiej, Nowoczesna była raczej wstrzemięźliwa – wyjaśnił Kałuża.– Precyzuję to, bo obserwuję, co się dzieje i co mówi. Główną rolę odegrali prominentni działacze Platformy Obywatelskiej, ja się od nich wywodziłem i dla nich wygodniej było, gdybym ja był kandydatem niż kandydat stricte Nowoczesnej – powiedział wicemarszałek woj. śląskiego i doprecyzował, że rozmawiał z marszałkiem województwa śląskiego, szefem śląskiej PO Wojciechem Saługą. Wicemarszałek opisał także podział sił politycznych, jaki powstał po wyborach. – Wygrywa wybory PiS, zarówno pod względem liczby mandatów, jak i liczby głosów. Na potrzeby działań anty-PiS powstała koalicja, o której nigdy wcześniej się nie mówiło: Platforma Obywatelska, Nowoczesna, SLD, PSL. Czyli konserwowanie układu – opowiadał śląski radny. – A ja się na to z nikim nie umawiałem. A już na pewno nigdy się nie umawiałem na to, że województwem śląskim - w myśl zawartego porozumienia koalicyjnego - będzie rządziło dwóch członków SLD! – skonkludował Wojciech Kałuża. – W zarządzie województwa śląskiego jest pięć osób: marszałek, dwóch wicemarszałków i dwóch członków zarządu. I w tym gremium dwóch członków w zarządzie miało otrzymać SLD, choć ma tylko dwóch radnych, czyli tyle samo co Nowoczesna, do tego jeszcze jeden członek zarządu z PSL. Przecież Koalicja Obywatelska i tak nie miałaby prawa rządzić województwem śląskim, bo byłaby w mniejszości w zarządzie. Trzeba sobie szczerze powiedzieć: to była kapitulacja marszałka Saługi w stosunku do SLD, którego żądania były wielkie – stwierdził rozmówca Niezależnej.pl. Kałuża wyjaśnił, że ta sytuacja przelała czarę goryczy.",,
Śpiewak: To wyrok polityczny. Sędziowie po prostu się bronią,"– Moim zdaniem, sędziowie po prostu się bronią, bronią prawników, bronią innych sędziów, elit prawniczych, które przez lata dorabiały się gigantycznych majątków. Na dzikiej i nielegalnej reprywatyzacji (…). Na pewno będzie kasacja, a jeśli ona nic nie da, to Europejski Trybunał Sprawiedliwości. Bardzo poważnie rozważymy też wniosek do prezydenta Andrzeja Dudy o ułaskawienie – tak w rozmowie z TVP Info Jan Śpiewak skomentował utrzymanie przez Sąd Apelacyjny wyroku go skazującego.","– Absolutnie skandaliczny wyrok, to przemoc sądowa, wyrok jak w państwach autorytarnych. Pamiętamy dziś o kolejnej rocznicy wprowadzenia stanu wojennego i takie wyroki zapadały w stanie wojennym. To jest wyrok polityczny, myślę, że ma związek z tym, że pani mecenas jest córką Zbigniewa Ćwiąkalskiego. Udowodniliśmy w trakcie procesu, że pani Górnikowska nie dopełniła obowiązków, reprezentowała osobę 120-letnią w reprywatyzacji kamienicy na Ochocie. Jako kuratorka tej osoby przejęła nieruchomość w zarząd, co rozpoczęło dramat lokatorów, który skończył się tragicznie dla wielu osób. Doszło tam do czterech przedwczesnych zgonów – mówił Śpiewak.  – Dziś sąd uznał, że ja mam płacić pani Górnikowskiej nawiązkę za wyrządzone przez nią krzywdy, ale jakoś o tych ofiarach nie wspomniał – dodał.  Jak powiedział, gdyby nie udział Górnikowskiej, nie doszłoby do reprywatyzacji kamienicy.  – Jestem osobiście związany z tą sprawą. Tam mieszkali moi dziadkowie, poeci Anna Kamińska i Jan Śpiewak. Lokatorzy poprosili mnie o pomoc, mówiąc, że dochodzi do bezprawia, niesprawiedliwości. Po prostu zainterweniowałem, zrobiłem konferencję prasową, poinformowałem opinię publiczną. NSA unieważnił całą podstawę tej reprywatyzacji, uznał, że była ona nielegalna i dzisiaj faktycznie ta kamienica jest w rękach miasta, ale lokatorów dalej się prześladuje. Dalej muszą oni ponosić konsekwencje tych bezprawnych działań – powiedział działacz miejski.",,
Polska w koalicji na rzecz wolnego rynku. „Zasadnicza zmiana układu sił w UE”,"„Wraz z 16 krajami weszliśmy w sojusz, który może zablokować w Radzie UE każde ograniczenie wolnej konkurencji forsowane przez Niemcy czy Francję” – podaje najnowsze wydanie „Rzeczpospolitej”. Dziennik uzyskał dostęp do listu 17 przywódców unijnych, przekazanego przewodniczącemu Rady Europejskiej.","Sojusz 17 państw unijnych może zmienić układ sił we wspólnocie.  „Mowa o zapowiedzi wolnorynkowej krucjaty, która pozwoli polskim eksporterom towarów i usług w pełni rozwinąć skrzydła na wspólnym rynku” – pisze gazeta. Pod dokumentem podpisał się premier tylko jednego dużego kraju UE – Polski.  Obok niej znajdziemy tam naszych tradycyjnych sojuszników, takich jak Czechy, Słowację i kraje bałtyckie, ale też państwa, które do niedawna krytykowały polski rząd, m.in. Holandię, Belgię, Danię, Szwecję, Irlandię i Portugalię. Co interesujące, wśród sygnatariuszy listu zabrakło Viktora Orbana. Według informacji, do których dotarła gazeta, jego podpisu nie chciała część koalicjantów. – Polska od kilku miesięcy zabiegała o konsolidację państw działających na rzecz wspólnego rynku. To nasza reakcja na rosnące ryzyko protekcjonizmu w UE. Obawiamy się także zaburzenia równowagi politycznej w sprawach gospodarczych po brexicie – powiedział „Rzeczpospolitej” minister ds. europejskich Konrad Szymański.",,
"Budka: PO potrzebuje prawdziwej zmiany, pozytywnej energii. Ja to gwarantuję","Platforma Obywatelska potrzebuje prawdziwej zmiany, pozytywnej energii, gry zespołowej – podkreślał w sobotę w Łodzi kandydat na szefa PO Borys Budka. – Ja to gwarantuję, ale wybór pozostawiam koleżankom i kolegom; będę szanował każdy wybór – zadeklarował.","Budka przyjechał do Łodzi, aby spotkać się z lokalnymi politykami Platformy. Jest on jednym z sześciorga kandydatów w wyborach na przewodniczącego PO. Obok niego o funkcję szefa partii ubiegają się jeszcze: Bartosz Arłukowicz, Joanna Mucha, Tomasz Siemoniak, Bartłomiej Sienkiewicz i Bogdan Zdrojewski. Podczas krótkiej konferencji prasowej Budka podkreślił, że dla niego jednym z podstawowych filarów Platformy Obywatelskiej zawsze będą samorządowcy. Podkreślał, że PO powstawała, jako partia obywatelska, partia ludzi ciężko pracujących i również, jako partia ludzi związanych z samorządem. Dlatego – jak mówił – swój objazd po kraju rozpoczyna m.in. od spotkań z najlepszymi samorządowcami.  Budka jest przekonany, że PO powinna swoją aktywność opierać na ludziach sprawdzonych, na ludziach, którzy pokazali, że jest możliwe jednoczenie mieszkańców wokół dobrych projektów, wokół osobowości i wokół ciężkiej pracy. Takim symbolem jest według niego prezydent Łodzi Hanna Zdanowska. Budka liczy, że ludzie związani z samorządami będą stanowili o przyszłości partii i tę przyszłość wspólnie budowali.  Zdaniem Budki element obywatelskości powinien być bardzo mocno eksponowany w przyszłych działaniach partii i Koalicji Obywatelskiej. Jak mówił, Platforma Obywatelska powstawała, jako partia budowana na dole, przez ludzi przedsiębiorczych, ludzi związanych z samorządem, ciężko pracujących. – I do tych wartości – ciężkiej pracy, samorządności, europejskości, również otwartej obywatelskości chciałbym wrócić w programie Platformy – zadeklarował. Według Budki, PO „potrzebuje prawdziwej zmiany, pozytywnej energii, gry zespołowej”. – Ja to gwarantuję, ale wybór pozostawiam koleżankom i kolegom. Będę szanował każdy wybór, bo jestem przekonany, że będzie on najlepszy – powiedział. Przyznał, że jest gotowy wziąć udział w debacie z udziałem kandydatów na szefa PO, o której mówiła w jednym z wywiadów Joanna Mucha.  Jednocześnie zwrócił uwagę, że najważniejszym celem dla PO są wybory prezydenckie i wszyscy jej członkowie powinni wspierać kandydatkę PO na prezydenta Małgorzatę Kidawę-Błońską.  Obecni na spotkaniu Budki z mediami: Hanna Zdanowska, posłanki i posłowie PO – Małgorzata Niemczyk, Agnieszka Hanajczyk, Cezary Grabarczyk, Cezary Tomczyk i Krzysztof Piątkowski zwrócili uwagę, że wybór przewodniczącego PO to nie tylko wybór szefa partii politycznej, ale także wybór nowego kandydata na premiera, wybór nowej drogi dla Polski.  Jak mówili wszyscy czują, że zamiany w Platformie są potrzebne. Ich zdaniem Budka to znakomity kandydat, znakomity polityk, zawsze przygotowany do swojej pracy. Według nich, Budka jest twarzą walki o Polskę praworządną, o właściwe znaczenie konstytucji dla państwa prawnego, „gwarantuje Polakom, że nasz kraj będzie praworządny”.  Wybory na szefa PO odbędą się 25 stycznia, ewentualna druga tura 8 lutego.",,
„Tusk jest bardziej kandydatem kanclerz Merkel niż premier Szydło”,"– Donald Tusk zawsze przedkładał osobiste interesy ponad interes Polski. Widzieliśmy to w różnych jego decyzjach, kiedy był jeszcze premierem. Nie dziwię się, kiedy komentatorzy mówią, że jest kandydatem kanclerz Merkel bardziej niż premier Szydło – powiedział w „Kwadransie politycznym"" w TVP1 minister sprawiedliwości i prokurator generalny Zbigniew Ziobro.","Zbigniew Ziobro uważa, że jeśli zestawi się europejskie osiągnięcia i doświadczenie Jacka Saryusza-Wolskiego i Donalda Tuska, to okaże się, że Tusk mógłby jeszcze długo od Saryusza-Wolskiego uczyć, a stażem w strukturach europejskich na pewno mu nie dorównuje.  Minister podkreślił, że obecny szef RE całkiem niedawno znalazł się na podwórku europejskim, a Jacek Saryusz-Wolski całą swoją drogę polityczną i karierę ekspercką wiązał z funkcjonowanie Unii Europejskiej. – Na pewno ma nieporównywalnie większą wiedzę od Donalda Tuska – ocenił. ",,
Rydzyk namaścił swoich faworytów,"Asystent Jarosława Kaczyńskiego Jacek Cieślikowski i Bogna Bender-Motyka, córka senatora Ryszarda Bendera z PiS – to, jak dowiedział się portal tvp.info, niektórzy z faworytów o. Tadeusza Rydzyka w wyborach samorządowych. Redemptorysta namawiał do głosowania na nich na falach Radia Maryja.",,,
Kanadyjska fundacja Polish Orphans Charity laureatem nagrody Viventi Caritate,Kanadyjska fundacja Polish Orphans Charity otrzymała w Radomiu nagrodę Viventi Caritate (Żyjącemu Miłością). Wyróżnienie to przyznaje od 2005 r. Fundusz im. biskupa Jana Chrapka.,"W piątek przypada osiemnasta rocznica śmierci tragicznie zmarłego ordynariusza diecezji radomskiej bpa Jana Chrapka. Tradycyjnie w tym dniu wręczana jest nagroda Viventi Caritate. Działająca w Kanadzie fundacja Polish Orphans Charity od kilkunastu lat funduje stypendia dla uzdolnionych artystycznie uczniów z Radomia. Pomoc stypendialna jest przeznaczana dla dzieci osieroconych lub żyjących w rodzinach potrzebujących wsparcia finansowego. Stypendyści mogą przeznaczać pieniądze na rozwój swych talentów i umiejętności. Odbierający nagrodę przedstawiciel fundacji Krzysztof Gajewski powiedział, że bliska jest jej dewiza biskupa Chrapka: – Idź przez życie tak, aby ślady twoich stóp przetrwały Cię”. – Mam nadzieję, że ślady po naszej fundacji przetrwają w naszych stypendystach; że wykorzystają oni swoje talenty, które my –  poprzez stypendia –  staramy się rozwijać” –  zaznaczył Gajewski.",,
"Prezydent do nominowanych generałów: Oczekuję, że będziecie służyli z jeszcze większymi siłami","– Gratuluję tego niezwykle ważnego  momentu odebrania pięciu nominacji generalskich i jednej admiralskiej. Każda nominacja to zobowiązanie, liczę na jeszcze większe zaangażowanie – powiedział prezydent Andrzej Duda podczas uroczystości wręczenia nominacji i odznaczeń w dniu Święta Wojska Polskiego. Prezydent dementując medialne doniesienia zapowiedział, że nigdy nie podpisze ustawy o obniżeniu emerytur wojskowych.","Prezydent Andrzej Duda w czwartek w Katowicach podczas obchodów Święta Wojska Polskiego wręczył nominację pięciu oficerom Wojska Polskiego na stopnie generalskie oraz stopień admiralski.Gratulując nominowanym powiedział: – To najwięcej, co można osiągnąć przy tym wyborze życiowym, wyborze służby Rzeczpospolitej i służby polskiemu narodowi z bronią w ręku, po to, by stawać w jego obronie, po to, by także realizować to, co tak ważne było w naszej historii – za wolność waszą i naszą, a więc także i stawać z bronią w ręku w obronie innych, po to, żeby nieść im pokój, spokój, po to, żeby mogli żyć normalnie.– Oczekuję tego, że teraz będzie jeszcze więcej, że choć do tej pory wzorowo służyliście panowie Rzeczpospolitej Polskiej, to teraz będziecie służyli z jeszcze większymi siłami – dodał.Prezydent podkreślił, że nominacje zostały wręczone w Katowicach, w 99. rocznicę Bitwy Warszawskiej. „Rzeczypospolita o was nie zapomni”Podczas wystąpienia prezydent przypominał historię Śląska i determinację tych, którzy podczas Powstań Śląskich – jak mówił – „krwawili się tutaj na Śląsku i protestując przeciwko niemieckiemu uciskowi”. – Chcąc być częścią matki Polski, swojej ojczyzny w której się nie urodzili, bo urodzili się pod zaborami, za wszelką cenę, z bronią w ręku byli gotowi walczyć o to, by tutaj Była Polska i by Górny Śląsk wszedł w skład państwa polskiego – powiedział.Andrzej Duda podkreślił, że właśnie dzięki nim „ten może niewielki, ale tak niezwykle ważny skrawek ziemi, bo będący przemysłowym sercem tego regionu, stał się częścią Polski i tak mocno wzmocnił polskie państwo”.Prezydent wyraził zadowolenie, że jest w Katowicach właśnie w Święto Wojska Polskiego. – Dzisiaj, w tym właśnie dniu, który jest świętem polskiego żołnierza, chciałbym podziękować wszystkim naszym żołnierzom i ich najbliższym. (...) Dziękuję też wszystkim rodzinom wojskowym i wszystkim tym, którzy po żołnierzach pozostali: wdowom, ich dzieciom, sierotom tych żołnierzy, którzy zginęli na służbie Rzeczypospolitej – powiedział.– Jestem państwu bardzo wdzięczny za to, że trwacie państwo wiernie przy Rzeczypospolitej i chcę was zapewnić o tym, że Rzeczypospolita o was nie zapomni– zapewnił. „Nigdy nie podpiszę ustawy o obniżeniu emerytur wojskowych”Prezydent podczas swojego przemówienia w Katowicach mówił o doniesieniach medialnych dotyczących możliwości obniżenia wojskowych emerytur. Nazwał je „plotkami” i „absolutną, wstrętna nieprawdą”.– Nigdy nie podpisze ustawy, która będzie godziła w to, co otrzymują ci, którzy służyli Rzeczypospolitej i w ich najbliższych, którzy po nich pozostali. Gwarantuje to dzisiaj i mówię to z całą mocą i całą odpowiedzialnością. Było to wstrętne pomówienie, albowiem nie ma w tej chwili żadnych takich planów, ani założeń, aby cokolwiek takiego było przewidywane – mówił prezydent.Zwrócił się też do polityków, by nie posługiwali się takimi „kłamliwymi argumentami” w trwającej kampanii wyborczej. – Jest to po prostu ohydne i nieprzyzwoite. Ohydne nie dlatego, że dzieje się w kampanii wyborczej. Ohydne dlatego, ze wzbudza obawę kobiet, które często zostały same po śmierci swoich mężów. (...) Apeluje, by takimi argumentami się nie posługiwać – powiedział Duda.Wyjaśnił, że w ostatnim czasie od wdów żołnierzy otrzymał w tej sprawie „kilka telefonów, które ścisnęły mu serce”. „Dziękuję za to, że mogliśmy być w Katowicach, na Śląsku”– Dziękuję za dzisiejszą uroczystość. Dziękuję za to, że mogliśmy się tutaj w Katowicach, na Śląsku, spotkać w tym tak niezwykle ważnym dniu, który jest świętem Górnego Śląska i świętem wszystkich tych, którzy ten Górny Śląsk - piękny, coraz piękniejszy, coraz mocniejszy - na co dzień budują swoją pracą, swoją służbą dla Rzeczypospolitej - powiedział Andrzej Duda.– Jeszcze raz z całego serca dziękuję i życzę państwu wszelkiej pomyślności – powiedział prezydent kończąc swoje przemówienie po wręczeniu awansów generalskich i odznaczeń. Nominacje i odznaczeniaNa stopień generała dywizji zostali mianowani gen. bryg. Sławomir Kowalski - dowódca Centrum Operacji Lądowych - dowódca Komponentu Lądowego oraz gen. bryg. Krzysztof Radomski, dowódca 16. Dywizji Zmechanizowanej.Na pierwszy stopień generalski - generała brygady - zostali mianowani pułkownicy Artur Jakubczyk - zastępca dowódcy 18. Dywizji Zmechanizowanej i Krzysztof Walczak - dowódca 3. Skrzydła Lotnictwa Transportowego.Na stopień kontradmirała został mianowany dowódca 8. Flotylli Obrony Wybrzeża komandor Piotr Nieć. W czasie uroczystości przed pomnikiem marszałka Józefa Piłsudskiego prezydent wręczył również odznaczenia żołnierzom, który wyróżnili się na służbie, a także osobom zasłużonym dla Śląska.Wcześniej prezydent złożył wieniec przed pomnikiem Powstańców Śląskich i wziął udział w mszy w intencji ojczyzny w kościele garnizonowym pod wezwaniem św. Kazimierza Królewicza.",,
"„Magdalena Ogórek nie wpycha się do naszych domów i umysłów, bo szanuje wyborców”","Jak Magdalena Ogórek zareagowałaby na zakaz wjazdu do Rosji dla Bogdana Borusewicza, czy zadzwoniłaby do prezydenta Władimira Putina w sprawie zabójstwa Borysa Niemcowa – na te pytania odpowiadał Leszek Miller w „Dziś wieczorem” w TVP Info. Polityk tak tłumaczył medialne milczenie kandydatki SLD na prezydenta: – Ona po prostu nie wpycha się do naszych domów i umysłów, nie stara się być za wszelką cenę, tylko szanuje wyborców.","Leszek Miller nie ma wątpliwości, że trzeba było się liczyć z retorsjami Rosji wobec polskich polityków, co doprowadziło do zakazu wjazdu do Rosji dla Bogdana Borusewicza. Jego zdaniem być może polskim władzom „zabrakło czasu lub znajomości rzeczy” i stąd zaskoczenie marszałka Senatu. Pytany, co w takiej sytuacji zrobiłaby Magdalena Ogórek, kandydatka SLD na prezydenta, stwierdził, że nikt nie byłby w stanie z tym nic zrobić. – Chyba, że nadejdzie dzień, oby jak najszybciej, że sankcje zostaną cofnięte – mówił. A co na to kandydatka? Na pytanie, czy Ogórek, po zabójstwie Niemcowa, zadzwoniłaby do prezydenta Władimira Putina, przekonywał, że kandydatka „niewątpliwe potępiłaby samo zdarzenie i domagała się schwytania sprawców”. – Proszę nie wymagać, abym wcielał się w duszę i serce pani Ogórek – zaznaczył. Pytany o absencję kandydatki w mediach, przekonywał, że to celowe działanie. – Wyborcy są zmęczeni tymi, którzy wpychają się do naszych domów z telewizora i radia. Będzie czas, abyśmy poznali wszystkie poglądy pani Magdaleny Ogórek. Być może poczują się jeszcze zmęczeni, obecnością pani Ogórek – stwierdził tajemniczo. – Ona po prostu nie wpycha się do naszych domów i umysłów, nie stara się być za wszelką cenę, tylko szanuje wyborców!  – dodał.",,
Atak zimy w USA. Jest wiele ofiar,"Co najmniej 10 osób zginęło na północnym wschodzie i środkowym zachodzie USA w wyniku ataku zimy. Fatalne warunki atmosferyczne – silne mrozy, opady śniegu i marznącego deszczu – zakłóciły okres przedświątecznych zakupów i podróży.","Zła pogoda jest przyczyną setek wypadków samochodowych, w których śmierć poniosło wiele osób. Do największego katastrofy doszło w Baltimore, gdzie cysterna przewożąca paliwo wpadła w poślizg i eksplodowała na autostradzie międzystanowej nr 95. Zatarasowana droga spowodowała zderzenie 55 pojazdów, w których dwie osoby poniosły śmierć, a 15 zostało rannych.W części amerykańskich stanów panuje silny mróz. W stanie Montana na północy kraju słupek rtęci spada nawet do minus 35 stopni. Wyjątkowo zimno jest również na wschodnim wybrzeżu - w Waszyngtonie, Nowym Jorku i Bostonie, gdzie w grudniu tak zimno nie było od 1883 roku.Apel władzWładze Północnej Dakoty ostrzegają, że przebywanie na zewnątrz bez specjalnych zabezpieczeń powyżej 10 minut grozi odmrożeniami. W rejonie Minneapolis-St.Paul, gdzie temperatura spada nocami do ponad minus 20 st Celsjusza, mieszkańcom zalecono pozostanie w domach podczas weekendu. W stanach Illinois, Vermont, Indiana, New Hampshire, Wisconsin i Maine spadnie w najbliższym czasie od 15 do 30 centymetrów śniegu.Ostrzeżenia przed skutkami złej pogody opublikowano w szerokim pasie od Denver, w stanie Kolorado do Bangor, w stanie Maine. Na lotniskach odwołano lub opóźniono setki lotów. Na drogach i autostradach wprowadzono ograniczenia dozwolonej szybkości. Władze apelują do kierowców o wyjątkową ostrożność.",,
Napastnik z Hagi aresztowany,"Holenderska policja poinformowała w sobotę, że aresztowała 35-letniego mężczyznę podejrzanego o zaatakowanie nożem w piątek wieczorem trójki nastolatków w domu handlowym w Hadze. Młodzi ludzie po opatrzeniu obrażeń w szpitalu wrócili do domu.","Podejrzany został przewieziony na posterunek policji na przesłuchanie. „W wyniku napaści z użyciem noża, dokonanej na ulicy Grote Marktstraat, 35-letni mężczyzna został zatrzymany w centrum Hagi„ – napisała policja na Twitterze. Dodano, że zatrzymany nie miał stałego miejsca zamieszkania. Trójka rannych – dwie 15-latki i 13-etni chłopiec – została wypuszczona ze szpitala w piątek późnym wieczorem. Do ataku nożownika doszło w domu handlowym Hudson’s Bay na ruchliwej Grote Marktstraat w centrum Hagi, około 500 metrów od siedziby rządu i parlamentu.",,
"Wiadomo już, kiedy Sąd Najwyższy rozpozna kasację ws. Marka Falenty","Na listopad został wyznaczony termin rozpoznania kasacji skazanego prawomocnie na 2,5 roku więzienia biznesmena Marka Falenty, w związku z tzw. aferą podsłuchową.","Krzysztof Michałowski z zespołu prasowego Sądu Najwyższego przyznał, że sprawę 19 listopada ma rozpatrzyć skład trzech sędziów Izby Karnej - Tomasz Artymiuk, Piotr Mirek i Zbigniew Puszkarski. Ten ostatni będzie jej sprawozdawcą.  W grudniu 2017 r. Sąd Apelacyjny w Warszawie wymierzył Markowi Falencie prawomocnie karę 2,5 roku więzienia oraz grzywnę za podsłuchy w restauracjach. Tym samym SA utrzymał wtedy wyrok wymierzony biznesmenowi w 2016 r. przez warszawski sąd okręgowy.  Obrońca Falenty mec. Marek Małecki zapowiedział wówczas złożenie kasacji. Kasacja wpłynęła do Sądu Najwyższego w sierpniu ub.r. Obrona - jak informowano - wnosi w kasacji o uchylenie wyroku i „uniewinnienie oskarżonego z uwagi na oczywistą niesłuszność skazania lub ewentualnie o przekazanie sprawy do ponownego rozpoznania.",,
Rosjanie za Norwega i Litwinów. Wymiana szpiegów na granicy,"Litwa i Norwegia dokonały w piątek wymiany szpiegów z Rosją – poinformował szef litewskiego kontrwywiadu Darius Jauniskis. Dwóch obywateli Rosji wymieniono na dwóch Litwinów i Norwega, skazanych w Rosji za szpiegostwo – przekazał.","Wymianę przeprowadzono w południe czasu miejscowego na jednym z litewskich przejść granicznych.              Szef kontrwywiadu poinformował, że objęci wymianą Litwini to skazani w 2016 r. Jewgienij Mataitis i Aristidas Tamosaitis, a Norweg to skazany na 14 lat więzienia za szpiegostwo Frode Berg.              Premier Norwegii Erna Solberg poinformowała, że Berg został przekazany norweskim władzom na Litwie. – Cieszymy się, że Frode Berg wraca do domu, do Norwegii jako wolny człowiek. Chciałabym podziękować litewskim władzom za współpracę i działania podjęte na rzecz jego uwolnienia – podkreśliła norweska premier w oświadczeniu. Władze litewskie przekazały, że Berg został przewieziony do ambasady Norwegii w Wilnie. Ułaskawieni Rosjanie             Wcześniej w piątek media na Litwie poinformowały, że prezydent tego kraju Gitanas Nauseda ułaskawił tego dnia dwóch obywateli rosyjskich – Nikołaja Filipczenkę i Siergieja Moisiejenkę, skazanych w 2017 r. za szpiegostwo.              Według przedstawicieli władz w Wilnie Filipczenko pracował dla rosyjskiej Federalnej Służby Bezpieczeństwa (FSB) i próbował rekrutować ważnych litewskich urzędników. Został skazany na 10 lat więzienia i nie odwołał się od wyroku. Z kolei Moisiejenko został skazany na 10,5 roku więzienia za zwerbowanie litewskiego kapitana służącego w głównej bazie lotniczej w Szawlach na północy Litwy. Moisiejenko nie przyznał się do winy.              Nie wiadomo, czy w przypadku dwóch Rosjan objętych piątkową wymianą szpiegów chodzi o Filipczenkę i Moisiejenkę.",,
Narodowy Dzień Pamięci Polaków ratujących Żydów. „Czcimy bohaterów”,"Od modlitwy przy grobie rodziny Ulmów w Markowej koło Łańcuta (woj. podkarpackie) rozpoczęły się w sobotę obchody Narodowego Dnia Pamięci Polaków ratujących Żydów pod okupacją niemiecką. – Jest to wielki dzień dla polskiej historii, dla uczczenia naszych bohaterów narodowych. Pamiętajmy, że Polacy ratujący Żydów to jedni z największych bohaterów w naszych dziejach"" - powiedział wiceprezes IPN dr Mateusz Szpytma.","Wiceszef IPN Zaznaczył, że Polaków ratujących Żydów „jest wśród nas coraz mniej”. – Na nas spoczywa obowiązek pamięci o tym co czynili w czasach II wojny światowej. Chcemy żeby pamięć o nich wytrwała także w następnych pokoleniach – podkreślił.Po modlitwie przy grobie Ulmów w miejscowym kościele pw. św. Doroty została odprawiona msza św. w intencji ich rychłej beatyfikacji. Przewodniczył jej biskup pomocniczy archidiecezji przemyskiej Stanisław Jamrozek. Potem w Muzeum im. Ulmów zaplanowano m.in. spotkanie z przedstawicielami polskich Sprawiedliwych.W uroczystościach uczestniczą w nich m.in. szefowa Kancelarii Prezydenta RP Halina Szymańska i prezes Instytutu Pamięci Narodowej dr Jarosław Szarek oraz reprezentanci Polskiego Towarzystwa Sprawiedliwych Wśród Narodów Świata.W sobotę, 24 marca, obchodzony jest Narodowy Dzień Pamięci Polaków ratujących Żydów pod okupacją niemiecką. Święto ustanowione zostało przez parlament z inicjatywy prezydenta Andrzeja Dudy. Wybór daty nawiązuje do dnia, w którym Niemcy w 1944 r. zamordowali rodzinę Ulmów. Wymordowali całą rodzinęNad ranem 24 marca 1944 r. w Markowej niemieccy żandarmi zamordowali ośmioro Żydów oraz ukrywających ich Józefa Ulmę i będącą w zaawansowanej ciąży jego żonę Wiktorię. Niemcy zabili też szóstkę ich dzieci. Najstarsza, Stasia, miała osiem lat, najmłodsze dziecko – półtora roku.Prawdopodobnie od końca 1942 r. Ulmowie ukrywali członków trzech żydowskich rodzin: Didnerów, Gruenfeldów i Goldmanów. Byli to handlarz bydłem z Łańcuta Saul Goldman z czterema nieznanymi z imienia synami oraz dwie córki i wnuczka Chaima Goldmana z Markowej. Jedna z córek Goldmana, która zginęła z nieznaną z imienia swoją córeczką, nazywała się Lea Didner, a jej siostra Gienia (używająca także imienia Gołda) Gruenfeld.Józef Ulma urodził się w 1900 r. Był znanym w okolicy utalentowanym sadownikiem, hodował też pszczoły i jedwabniki. Był zarazem społecznikiem, bibliotekarzem i działaczem katolickim, członkiem ZMW RP „Wici”, w tym przewodniczącym komisji wychowania rolniczego przy powiatowym zarządzie tej organizacji. Jego wielką pasją było fotografowanie. O dwanaście lat młodsza żona Wiktoria zajmowała się domem i dziećmi. Wyjątkowa wystawaRównież w sobotę w Gdańsku została otwarta wystawa, na której można zobaczyć przedwojenne i wojenne zdjęcia Polaków pomagających Żydom uchronić się przed Holocaustem. Wystawa zostanie otwarta w Muzeum II Wojny Światowej.– To fotografie bohaterów przy codziennych czynnościach. Niektóre z nich pochodzą z domowych albumów, inne z archiwów – powiedział Aleksander Masłowski z Muzeum II Wojny Światowej. Dodał, że nawet najmłodsi powinni zobaczyć twarze tych, którzy w imię ratowania innych narażali własne życie.W ramach Narodowego Dnia Pamięci Polaków ratujących Żydów pod okupacją niemiecką IPN przygotował w 17 miastach pokazy filmów dokumentalnych na ten temat. Zapowiedział też, że poniedziałek w prasie regionalnej ukaże się dodatek edukacyjny IPN „Sprawiedliwi wśród Narodów Świata”.Na kanwie historii rodziny Ulmów - Józefa i jego ciężarnej żony Wiktorii oraz ich sześciorga dzieci, zamordowanych przez Niemców, jest osnuty spot Instytutu Pamięci Narodowej, wyemitowany z okazji narodowego dnia pamięci.",,
Sąd Najwyższy usunął z zawodu sędziego oskarżonego o kradzież,Izba Dyscyplinarna Sądu Najwyższego orzekła w czwartek o usunięciu z zawodu sędziego wrocławskiego sądu apelacyjnego Roberta W. oskarżonego o kradzież sprzętu elektronicznego. Orzeczenie jest nieprawomocne.,"Przed tygodniem Izba Dyscyplinarna SN po jednej rozprawie zakończyła w pierwszej instancji proces dyscyplinarny W. Sprawa dotyczy zarzutów kradzieży sprzętu elektronicznego z marketów we Wrocławiu i Wałbrzychu w lutym 2017 r. – Sposób dokonania kradzieży nie pozwala na jakiekolwiek wątpliwości –  powiedziała w uzasadnieniu wyroku sędzia SN Małgorzata Bednarek. Jak dodała, czyny sędziego „polegały na jaskrawym naruszeniu porządku prawnego”. – Sędzia swym zachowaniem powinien dawać przykład, a pospolita kradzież tego przykładu nie daje – podkreśliła. O taką – najwyższą – karę dyscyplinarną dla W. wnioskował przed tygodniem w SN sędziowski zastępca rzecznika dyscyplinarnego Przemysław Radzik. – W. nie jest godzien nosić miana sędziego – mówił. Czwartkowy wyrok dyscyplinarny był orzeczeniem w pierwszej instancji. Zgodnie z nową ustawą o SN Izba Dyscyplinarna składa się z Wydziału Pierwszego i Drugiego. Pierwszy zajmuje się m.in. przewinieniami dyscyplinarnymi sędziów i prokuratorów wyczerpującymi znamiona umyślnych przestępstw. Kradzież, która jest zarzucana W., jest takim umyślnym przestępstwem. Wydział Drugi rozpatruje zaś odwołania od orzeczeń pierwszej instancji w sprawach sędziów i prokuratorów, kasacje od orzeczeń dyscyplinarnych i odwołania od uchwał Krajowej Rady Sądownictwa.   postępowanie karne wobec sędziego Niezależnie od sprawy dyscyplinarnej toczy się postępowanie karne wobec sędziego. W końcu lutego 2018 r. SN utrzymał decyzję niższej instancji o uchyleniu immunitetu W., co otworzyło prokuraturze drogę do postawienia zarzutów. We wrześniu zeszłego roku Wydział Spraw Wewnętrznych Prokuratury Krajowej wysłał do sądu akt oskarżenia w tej sprawie. W styczniu br. sprawę Roberta W. wałbrzyski sąd rejonowy przekazał do Sądu Rejonowego Wrocław-Krzyki. Decyzja ta była uzasadniona tym, że śledztwo w sprawie kradzieży dokonanej we Wrocławiu zostało wszczęte jako pierwsze.",,
Najstarszy lądowy skorpion ma 437 milionów lat,"Naukowcy twierdzą, że zwierzę, które pierwsze wyszło z wody na ląd to skorpion. Zbadano skamielinę skorpiona, żyjącego 437 milionów lat temu. Miał on wykształcony układ pozwalający na oddychanie tlenem atmosferycznym. Odkrycie opublikowano w piśmie „Scientific Reports”.","Najstarsze skamieliny, które potwierdzają życie na Ziemi sięgają 560 milionów lat. Do niedawna najstarszym lądowym skorpionem był Dolichophonus loudonensis znaleziony w Szkocji. Jego wiek wynosi 434 miliony lat. 2,5-centymetrowy Parioscorpio venator, czyli „przodek łowcy skorpionów” jest 3 miliony lat starszy.Co ciekawe, naukowcy odkryli skorpiona, analizując zbiór okazów paleontologiczny  Uniwersytetu Wisconsin (USA), odkrytych w Wisconsin w... 1985 roku. Przez 35 lat nikt nie zainteresował się skamielinami.– Mamy do czynienia nie tylko z najstarszym znanym skorpionem, ale także z najstarszym znanym przedstawicielem pajęczaków. Jedną z najbardziej udanych linii stworzeń lądowych w całej historii Ziemi – przyznał jeden z odkrywców, profesor Loren Babcock.– Co ważniejsze, zidentyfikowaliśmy mechanizm, dzięki któremu zwierzęta dokonały tego pierwszego przejścia od środowiska morskiego do lądowego. To rewolucyjne odkrycie – dodał prof. Babcock.",,
Śmiertelny wypadek przyczyną konfliktu na linii Londyn-Waszyngton,"Brytyjski premier Boris Johnson wezwał prezydenta USA Donalda Trumpa do ponownego rozważenia sprawy skorzystania z immunitetu dyplomatycznego przez żonę amerykańskiego dyplomaty, która spowodowała w Anglii wypadek samochodowy ze skutkiem śmiertelnym – poinformował urząd premiera.","19-letni Harry Dunn zginął w pod koniec sierpnia w wypadku drogowym w pobliżu wykorzystywanej przez siły zbrojne USA bazy lotniczej w Croughton w środkowej Anglii. Prowadzony przez niego motocykl zderzył się prowadzonym przez żonę amerykańskiego dyplomaty samochodem typu SUV, który jechał pod prąd.Według BBC Anne Sacoolas i jej mąż byli w Wielkiej Brytanii od trzech tygodni. Kobieta wyjechała już z Wielkiej Brytanii, choć wcześniej mówiła policji, że nie ma takich planów.– Premier wezwał prezydenta do ponownego rozważenia stanowiska rządu USA, aby osoba, której to dotyczy mogła wrócić do Wielkiej Brytanii, współpracować z policją i pozwolić rodzinie Harry'ego na uzyskanie sprawiedliwości – powiedziała rzeczniczka Downing Street.",,
Płk Krzysztof Król będzie pełnił obowiązki komendanta SOP,"Minister Joachim Brudziński powierzył pełnienie obowiązków komendanta Służby Ochrony Państwa płk. Krzysztofowi Królowi – poinformowało Ministerstwo Spraw Wewnętrznych i Administracji. Nowy komendant SOP zastąpi gen. bryg. Tomasza Miłkowskiego, który pod koniec lutego złożył rezygnację.","Dotychczas Król był zastępcą komendanta SOP. W służbach mundurowych pracuje od 1991 r. Rozpoczął służbę w śląskim garnizonie policji, gdzie pracował na stanowiskach wykonawczych i kierowniczych. W 1997 r. skończył Wyższą Szkołę Policji w Szczytnie i uzyskał tytuł oficera dyplomowanego. „W 2013 r. został zastępcą Komendanta Rejonowego Policji - Warszawa II. W grudniu 2017 r. został oddelegowany do Biura Ochrony Rządu. Od 1 lutego 2018 r. był zastępcą Komendanta Służby Ochrony Państwa” – podało MSWiA w komunikacie. Resort podkreślił, że Król za osiągnięcia służbowe był wielokrotnie wyróżniany, m.in. odznakami Zasłużony Policjant i medalami Za Długoletnią Służbę. Jest magistrem prawa, skończył też studia podyplomowe z przestępczości zorganizowanej i terroryzmu.",,
"„UE nie ma strategii, dlatego Francja i Niemcy wzięły na siebie rozwiązanie konfliktu na Ukrainie”","– Unia Europejska nie jest podmiotem zdolnym do szybkiego negocjowania porozumień, bo zawsze musi uzyskiwać konsensus, a to wymaga czasu – ocenił Stanisław Koziej w programie „Gość poranka” TVP Info. Zdaniem szefa Biura Bezpieczeństwa Narodowego, właśnie dlatego Francja i Niemcy „wzięły na siebie ciężar odpowiedzialności rozwiązania konfliktu na Ukrainie”.","Stanisław Koziej stwierdził, że Unia Europejska „jako organizacja jest słaba”. – W Unii nie ma politycznej woli do określenia strategii bezpieczeństwa wspólnoty – mówił w programie „Gość poranka” szef BBN. Dlatego, jego zdaniem,  „ciężar odpowiedzialności rozwiązania konfliktu na Ukrainie” wzięły na siebie Niemcy i Francja. „Polska musi działać w koalicji” Koziej podkreślił przy tym, że Polska ws. ukraińskiej nie powinna działać samotnie, ponieważ „pojedyncze państwo nie jest w stanie zmienić sytuacji polityczno-strategicznej w relacjach między Ukrainą i Rosją. Tutaj musi działać koalicja”. Mówiąc o współpracy państw poruszył także temat dostarczania Ukrainie broni.– Jeśli chodzi o dostarczanie (Ukrainie-red.) uzbrojenia, szczególnie tego śmiercionośnego, uważamy, że powinna pojawić się koalicja państw. I do tej koalicji Polska powinna dołączyć – podkreślił. Koziej zaznaczył przy tym, że w koalicji powinny znaleźć się także Stany Zjednoczone. W Mińsku wciąż bez porozumieniaW stolicy Białorusi 11 lutego rozpoczęły się rozmowy dotyczące konfliktu na Ukrainie. Przywódcy Niemiec, Francji, Rosji i Ukrainy, czyli kanclerz Angela Merkel oraz prezydenci Francois Hollande, Władimir Putin i Petro Poroszenko po ponad 15 godzinach rozmów podpisali rano w Mińsku dokument dotyczący rozwiązania konfliktu na Ukrainie. Udało się m.in. wynegocjować rozejm między siłami ukraińskimi a prorosyjskimi separatystami. Ma on obowiązywać od północy z soboty na niedzielę.",,
Parlament Europejski uczcił pamięć Pawła Adamowicza,"Parlament Europejski na rozpoczynającej się w poniedziałek sesji w Strasburgu uczcił „ofiary nienawiści”, w tym prezydenta Gdańska Pawła Adamowicza, który zmarł w wyniku obrażeń zadanych mu przez nożownika.","Zarówno on, jak i przedstawiciele części grup politycznych, którzy wypowiadali się w sprawie zabójstwa prezydenta Gdańska, przypominali też grudniowy zamach terrorystyczny ze Strasburga. Życie straciło w nim pięć osób, w tym dziennikarz Bartosz Niedzielski, Polak od 20 lat mieszkający w Strasburgu.Tajani mówił, że wydarzenia te świadczą o radykalizacji w Europie. – Ofiary powinny nam przypominać, że musimy pracować na rzecz pokoju i potępiać każdą formę przemocy – zaznaczył. Jak wspominał, ci, którzy znali Adamowicza, wiedzą, że był on bliski obywatelom, był otwartym i potrafiącym słuchać człowiekiem. – Chciałbym wyrazić w imieniu PE naszą solidarność. Łączymy się w bólu z całym Gdańskiem – powiedział szef europarlamentu. „Straciliśmy wspaniałego Europejczyka”Europoseł PO Jarosław Wałęsa, który był kontrkandydatem Adamowicza w ubiegłorocznych wyborach na prezydenta Gdańska, ocenił, że zamordowany stał się ofiarą języka nienawiści. – Musimy się zastanowić nad tym, jak ograniczyć i wyrzucić takie zachowania, ten język z debaty publicznej – oświadczył.Przypominał, że tragedia wydarzyła się podczas koncertu charytatywnego, a prezydent Gdańska na krótko, zanim otrzymał cios, mówił o braterstwie, solidarności, o tym, że należy „oddawać siebie drugiemu człowiekowi”.– Gdańsk stracił wspaniałego, lokalnego patriotę, ale my wszyscy straciliśmy wspaniałego Europejczyka, bo Paweł Adamowicz rozumiał, że jedno i drugie nie jest sprzeczne: że możemy być lokalnymi patriotami i budować lepszą wspólną Europę. Takim go zapamiętajmy – zakończył Wałęsa. „Zbyt często w naszej Europie nienawiść i terroryzm zastępuje tolerancję, dialog i przyjazne współistnienie”Szef delegacji PO w europarlamencie Janusz Lewandowski mówił, że Adamowicz, jego przyjaciel, był człowiekiem wartości. – To dramat dla jego rodziny i wielki szok dla mieszkańców Gdańska, którzy zebrali się z radosnej okazji Wielkiej Orkiestry Świątecznej Pomocy. Chcemy, żeby pozostała z nami też pamięć ofiar zamachu terrorystycznego w Strasburgu. Zbyt często w naszej Europie nienawiść i terroryzm zastępuje tolerancję, dialog i przyjazne współistnienie ponad różnicami – powiedział polityk Platformy.Wiceszefowa grupy Socjalistów i Demokratów (S&D), hiszpańska europosłanka Maria Rodrigues mówiła, że znała Adamowicza i wie, że był wspaniałym, lokalnym liderem i jednocześnie symbolem otwartego społeczeństwa.– Pamiętam Pawła Adamowicza, który w trudnej sytuacji mówił, że Gdańsk będzie mógł przyjąć uchodźców, którzy starali się o azyl w Europie – przypominała. Jak podkreśliła, to szokujące, że wszystkie argumenty, którymi politycy posługują się w instytucjach demokratycznych, zostały zastąpione nożem. Zabójstwo Adamowicza  przykładem „ogromnego barbarzyństwa ”Europosłanka PiS Jadwiga Wiśniewska wskazała, że zabójstwo Adamowicza jest przykładem ogromnego barbarzyństwa. – To bardzo wielka tragedia dla nas wszystkich. To wielkie zło, które budzi złość, smutek i potępienie. Powinniśmy zastanowić się, jak z przestrzeni publicznej wyrzucić zło, jak potępić nienawiść. Powinniśmy się zastanowić, co możemy zrobić, żeby debata publiczna była spokojniejsza, a ulice Europy bezpieczne – oświadczyła.Również holenderski eurodeputowany z eurosceptycznej Europy Wolności i Narodów Marcel de Graaff mówił, że morderstwo prezydenta Gdańska to szokujący czyn. – Niestety nie jest to pierwszy taki czyn i prawdopodobnie nie ostatni. Trzeba pamiętać o atmosferze politycznej, która panuje w UE i która na przestrzeni ostatnich lat się pogorszyła – zauważył.Zwrócił uwagę, że nie chodzi tylko o debaty plenarne, ale również spory na ulicy. W tym kontekście wskazał na sposób działania ruchu „żółtych kamizelek”. Jego zdaniem politycy nie powinni „zamykać uszu i oczu na to, co się dzieje”, tylko wysłuchiwać tego, czego żądają ludzie.Włoski europoseł Fabio Castaldo z Grupy Europy Wolności i Demokracji Bezpośredniej, wspominając zamordowanych w grudniowym ataku w Strasburgu dziennikarzy Bartosza Niedzielskiego i jego kolegę Antonio Megalizziego, wskazał, że zostali oni również ofiarami fanatyzmu.Paweł Adamowicz zmarł w szpitalu w poniedziałek po południu. W niedzielę wieczorem został zaatakowany nożem podczas finału WOŚP przez 27-letniego Stefana W.",,
"O łódzkim lotnisku mówił: „ch*** wie, komu potrzebne”. Teraz lata z niego do PE","Były premier Marek Belka, a obecnie poseł do Parlamentu Europejskiego, skorzystał z łódzkiego lotniska w drodze do Strasburga. „A jednak potrzebne!” – napisano w facebookowym wpisie Portu Lotniczego . To komentarz do słów Belki zarejestrowanych w restauracji Sowa i Przyjaciele, które pięć lat temu ujawnił tygodnik „Wprost”.","– Wiesz, tu jest inna gra… Na przykład moje lotnisko im. Reymonta, czyli w Łodzi. Malutkie lotnisko, ch*** wie, komu potrzebne, ale jest. Ale jeszcze nie aż tak bardzo niepotrzebne jak lotnisko w Gdyni. (…) Otóż to lotnisko, to lotnisko w łodzi wisiało na tym OLT (Express – przyp. red.) – powiedział Belka w restauracji w lipcu 2013 roku, wówczas jako prezes Narodowego Banku Polskiego. Rozmawiał wtedy z Bartłomiejem Sienkiewiczem, ówczesnym ministrem spraw wewnętrznych, i Sławomirem Cytryckim, szefem gabinetu NBP.– No tak, tak jak wisi… na WizzAirze i Ryanairze. (…) Wisi przecież na… (…) Dlatego my ich dotujemy pod stołem, żeby w ogóle był jakiś ruch lotniczy – odpowiedział Sienkiweicz.Teraz Port Lotniczy w Łodzi nawiązując do tamtej rozmowy, komentuje, że lotnisko jest „jednak potrzebne”. Do wpisu dołączono także zdjęcie Marka Belki z prezes lotniska Anną Miderą. Jak dodano, europoseł zapowiedział, że będzie korzystał z łódzkiego portu, latając do Strasburga i Brukseli.",,
Premier: Wyrok w sprawie Śpiewaka „kompletnie niezrozumiały”,"Mateusz Morawiecki napisał na swoim profilu na Facebooku, że chciałby odnieść się do sprawy, która wyjątkowo go poruszyła. „Chodzi o sprawę Pana Jan Śpiewak, znanego z działalności dla Warszawy i jej mieszkańców. Nawet jeśli w niektórych kwestiach się różnimy, to są sprawy, za które go podziwiam i zawsze mu kibicuję” – czytamy.","„Jak powszechnie wiadomo Pan Jan Śpiewak stanął do walki z mafią reprywatyzacyjną. Walczył dzielnie o godność osób pokrzywdzonych przez bandytów i oszustów. Staram się publicznie nie komentować decyzji sądów, ale akurat ten przypadek wymaga odstępstwa od tej zasady. Wyrok Warszawskiego Sądu Okręgowego podtrzymujący wyrok niższej instancji, który uznał Jana Śpiewaka za winnego zniesławienia mecenas Bogumiły Górnikowskiej-Ćwiąkalskiej i zapłatę 5 tys. zł grzywny oraz dodatkowych 10 tys. zł jest kompletnie niezrozumiały. Warto przytoczyć tylko jedną kwestię z tej sprawy: otóż pani mecenas miała być kuratorem osoby w wieku 118 lat…. No comments” – napisał Mateusz Morawiecki. W połowie stycznia 2019 roku Sąd Rejonowy dla Warszawy-Śródmieścia orzekł, że działacz miejski jest winny zniesławienia Górnikowskiej i nakazał mu zapłatę 5 tys. zł grzywny i 10 tys. nawiązki na rzecz Górnikowskiej. Uzasadnienie wyroku było niejawne. Apelacje wniosły obie strony. Na piątkowej rozprawie Sąd Okręgowy w Warszawie podtrzymał wyrok sądu I instancji i zobowiązał Śpiewaka do zapłaty 5 tys. złotych grzywny i 10 tys. złotych nawiązki. Sąd utajnił uzasadnienie wyroku. Wyrok jest prawomocny. Pełnomocnik Jana Śpiewaka zapowiedział wniesienie kasacji. „Przegrałem. Sąd uczynił mnie kryminalistą”Górnikowska skierowała przeciwko Śpiewakowi prywatny akt oskarżenia dotyczący zniesławienia (z art. 212 Kodeksu karnego). Jak wynikało z wezwania do przeprosin, według Górnikowskiej-Śpiewak w wielu wypowiedziach pomówił ją o nieprawidłowości w wykonywaniu przez nią funkcji kuratora i o udział w aferze reprywatyzacyjnej, a w rezultacie naraził na utratę zaufania potrzebnego do wykonywania przez nią zawodu. Domagała się dla miejskiego aktywisty 10 tys. zł grzywny i trzech miesięcy pozbawienia wolności w zawieszeniu na rok. Chodzi m.in. o wpis opublikowany przez Śpiewaka w październiku 2017 r. na Twitterze. „Boom. Córka ministra Ćwiąkalskiego przejęła w 2010 roku metodą na 118-letniego kuratora kamienice na Ochocie” – napisał Śpiewak. Później kilkakrotnie powtórzył ten zarzut wobec prawniczki na konferencjach. Chodziło o kamienicę przy ul. Joteyki 13 na warszawskiej Ochocie. Budynek przekazano w prywatne ręce w 2011 roku. „Przegrałem. Sąd uczynił mnie kryminalistą. Za obronę słabszych, za obronę sprawiedliwości. Za ujawnienie, że córka ministra Ćwiąkalskiego brała udział w nielegalnej reprywatyzacji kamienicy na Ochocie jako kurator 120-latka. Jestem jedyną osobą skazaną już dwukrotnie prawomocnym wyrokiem w związku z aferą reprywatyzacyjną. Mimo tego, że udowodniliśmy, że mecenas Ćwiąkalska wielokrotnie nie dopełniła swoich obowiązków, a swoimi działaniami doprowadziła do tragedii i dramatu lokatorów” – napisał na Facebooku Jan Śpiewak.",,
"„Reżyser zdecydował, że twoją rolę zagra ktoś inny”. Kolejne szykany za wpis o LGBT?","„Pojutrze miałem grać przedstawienie pt. Krum, ale dostałem maila: »reżyser zdecydował, że Twoją rolę zagra inny aktor« Powód? »Reżyser nie musi się tłumaczyć«” – napisał na Twitterze aktor Redbad Klynstra-Komarnicki. Czy jest to dalszy ciąg szykan za wpis o LGBT z końca lipca? W sierpniu na 49-latka wylała się fala hejtu, a przez łatkę „homofoba” stracił pracę.","30 lipca aktor Redbad Klynstra-Komarnicki zapytał na Twitterze internautów: „Czy w Polsce pedofile są częścią LGBT+, czy nie? Kto czuje się kompetentny, żeby odpowiedzieć”. Wyjaśniał wówczas, że odwoływał się tu do doświadczeń holenderskich, gdzie w latach 2006-10 działała partia pedofilów; jednym z jej celów była „legalizacja związków między dorosłymi i dziećmi od 12. roku życia, w tym pośrednio zmiana kwalifikacji pedofilii z »dewiacji seksualnej« na »orientację seksualną«”.Aktor tłumaczył, że tamtejsze organizacje LGBT odcinały się publicznie od partii pedofili.Wyjaśnienia  nie pomogły i przez łatkę „homofoba” Redbad Klynstra–Komarnicki stracił pracę. Współpracę z nim rozwiązała m.in. agencja aktorska, która tłumaczyła decyzję względami artystycznymi. Aktor jednak był przekonany, że stracił pracę z powodu swojego tweeta.",,
„The Voice Senior”. Oto najlepsze głosy wśród polskich seniorów,"Poznaliśmy najlepsze głosy wśród polskich seniorów. Siostry Szydłowskie: Elżbieta, Krystyna i Jolantya wygrały pierwszą edycję muzycznego show „The Voice Senior”.  W nagrodę otrzymały 50 tys. zł, wycieczkę marzeń oraz zaproszenie do występu podczas Sylwestra Marzeń z Dwójką. Laureatki zaprezentowały podczas programu swoją interpretację znanego utworu Betty Everett „The Shoop Shoop Song (It's In His Kiss)” z 1964 r.","– Ponieważ ten program jest spełnieniem marzeń wszystkich państwa, to nie mam innego wyjścia niż zaprosić zwyciężczynie na Sylwestra Marzeń do Zakopanego – powiedział prezes TVP Jacek Kurski, gratulując laureatkom programu.  Podczas rozmowy z TVP Info jedna z sióstr Szydłowskich, Elżbieta, przyznała, że udział i zwycięstwo w historycznej edycji „The Voice Senior” to nieprawdopodobne emocje.  – Jeszcze nie wierzymy w to, że wygrałyśmy tak wspaniały program, jakim jest „The Voice Senior”. Może mnie pani uszczypnąć – mówiła Elżbieta Szydłowska rozmawiając z dziennikarką programu „Info Wieczór”. – Dziękujemy telewidzom z całego serca za głosy. Dziękujemy również tym, którzy na nas nie głosowali, ale poświęcili czas oglądając ten program – dodała.",,
Miller: wielkopolską „jedynką” SLD – Łybacka,"– Krystyna Łybacka będzie „jedynką” na wielkopolskiej liście SLD w wyborach do Parlamentu Europejskiego – poinformował b. premier Leszek Miller w programie „Dziś wieczorem” w TVP Info. Szef SLD odniósł się też do wczorajszego ataku w Sieradzu. – Chciałbym spotkać się z człowiekiem, który mnie zaatakował, żeby dowiedzieć się, dlaczego to zrobił – mówił.","Z pierwszego miejsca wielkopolskiej listy SLD miał startować Józef Oleksy, ale zrezygnował. Miller powtórzył, że Oleksy wycofał się z powodów zdrowotnych. – Dziś namówiłem bardzo dobrą kandydatkę. To będzie pani Krystyna Łybacka (posłanka SLD i była minister edukacji -red.) – dodał szef Sojuszu.",,
Samobójstwo pilota. Rosjanie przypisywali mu zestrzelenie malezyjskiego boeinga,Były ukraiński pilot wojskowy Władysław Wołoszyn popełnił samobójstwo. W Rosji był obwiniany o zestrzelenie malezyjskiego boeinga na wschodzie Ukrainy w 2014 roku; śledczy odrzucili tę wersję.,"Wołoszyn pełnił obowiązki dyrektora lotniska w Mikołajowie na południu Ukrainy. W niedzielę postrzelił się z broni palnej w swoim mieszkaniu i zmarł w wyniku odniesionych ran. Media na Ukrainie piszą w poniedziałek, że wcześniej informował znajomych o zamiarze samobójstwa.              Wołoszyn był pilotem samolotu szturmowego SU-25, zestrzelonego w sierpniu 2014 roku nad obszarami zajmowanymi przez prorosyjskich separatystów w Donbasie. Zdołał się wówczas katapultować i przedostać na stronę kontrolowaną przez ukraińskie siły rządowe.",,
"Większość Ukraińców uważa, że NATO jest najlepszym gwarantem bezpieczeństwa","Nieco ponad połowa Ukraińców uważa, że najlepszym gwarantem bezpieczeństwa dla ich kraju będzie członkostwo w Sojuszu Północnoatlantyckim – wynika z sondażu, którego rezultaty omawia w czwartek agencja Interfax-Ukraina.","51,2 proc. badanych stwierdziło, że przystąpienie do NATO byłoby dla Ukrainy najlepszym gwarantem bezpieczeństwa. 26,1 proc. uznało, że bezpieczeństwo ich kraju może zagwarantować pozostawanie dalej poza jakimkolwiek blokiem wojskowym. 5,5 proc. uczestników sondażu opowiedziało się za militarnym sojuszem z Rosją i innymi krajami poradzieckiej Wspólnoty Niepodległych Państw. 1,5 proc. respondentów uznało za najlepszy sojusz wojskowy z USA. 14,1 proc. nie udzieliło odpowiedzi na pytanie, a 1,6 proc. przedstawiło inne warianty.  W ramach tego samego sondażu 64,2 proc. respondentów opowiedziało się za integracją Ukrainy z Unią Europejską, 12,7 proc. – z Euroazjatycką Unią Gospodarczą (kierowanym przez Rosję projektem integracyjnym, w skład którego wchodzą także Białoruś, Kirgistan, Kazachstan i Armenia), a 23,1 proc. nie udzieliło odpowiedzi.  Badanie przeprowadziła Fundacja Demokratyczni Inicjatywy razem z Centrum Razumkowa w dniach 13-18 grudnia we wszystkich regionach Ukrainy z wyjątkiem Krymu i Donbasu. W sondażu wzięło udział 2017 osób powyżej 18. roku życia.",,
UEFA karze Legię za oprawę? 35 tys. euro za „niedrożne przejścia”,"Właściciel i prezes Legii Warszawa Dariusz Mioduski poinformował za pośrednictwem Twittera, że UEFA ukarała stołeczny klub grzywną w wysokości 35 tys. euro za niedrożne przejścia na trybunach stołecznego stadionu podczas meczu z FK Astana w eliminacjach Ligi Mistrzów.","„Kara 35 tys. euro. Wygląda na to, że kara (recydywa) tylko za niedrożne przejścia” – poinformował Mioduski na Twitterze.Europejska Unia Piłkarska (UEFA) prowadziła również postępowanie w sprawie niedozwolonej oprawy w trakcie spotkania z kazachskim zespołem. Podczas meczu rewanżowego 3. rundy eliminacji Ligi Mistrzów na jednej z trybun przy Łazienkowskiej kibice Legii wywiesili ogromny transparent z napisem: „W czasie Powstania Warszawskiego Niemcy zabili 160 000 ludzi, tysiące z nich były dziećmi”. Napis został zilustrowany obrazem dziecka (w czapce z biało-czerwoną flagą) z pistoletem przystawionym mu do głowy przez żołnierza w niemieckim mundurze. Piłkarze Legii wygrali 2 sierpnia w trzeciej rundzie kwalifikacji Ligi Mistrzów z FK Astana 1:0, ale pierwsze spotkanie w Kazachstanie przegrali 1:3. Teraz wystąpią w czwartej rundzie eliminacji Ligi Europejskiej, w której w czwartkowy wieczór zmierzą się z mołdawskim Sheriffem Tyraspol.",,
Wielki sukces Polski w mistrzostwach świata w lataniu precyzyjnym - całe podium dla nas,"Michał Wieczorek (Aeroklub Krakowski) zwyciężył w samolotowych mistrzostwach świata w lataniu precyzyjnym, które zostały rozegrane w hiszpańskim Castellón. Pozostałe miejsca na podium zajęli także Polacy.","Tytuł wicemistrza świata zdobył Krzysztof Wieczorek (również z Aeroklubu Krakowskiego) a drugim wicemistrzem globu został Marcin Skalik (reprezentujący Aeroklub Częstochowski). Biało-Czerwoni zdecydowanie triumfowali także w klasyfikacji drużynowej. Z kolei w konkurencji lądowania mistrzem świata został Jerzy Markiewicz z Aeroklubu Krakowskiego. W czołowej dziesiątce znalazł się jeszcze Marcin Chrząszcz, który uplasował się na ósmej pozycji. W sumie Polacy zdobyli w Hiszpanii sześć medali - cztery złote oraz po jednym srebrnym i brązowym.",,
Oleksy otwiera eurolistę SLD w Wielkopolsce,"Potwierdziły się doniesienia TVP Info. Wiceszef SLD, były premier Józef Oleksy będzie liderem listy Sojuszu w wyborach do Parlamentu Europejskiego w okręgu wielkopolskim – poinformował w  Poznaniu na konferencji prasowej szef SLD Leszek Miller.","Miller przyjechał do Wielkopolski w związku z promowaniem projektu SLD powrotu do podziału Polski na 49 województw – „Polska x 49”. Przed południem był w Kaliszu, a po wizycie w Poznaniu pojechał do Konina.  –  Cieszę się, że propozycja, żeby Józef otwierał listę w Wielkopolsce znalazła jednoznaczne poparcie. Jestem przekonany, że wraz z koleżankami i kolegami będą ubiegać się o mandaty, a w Brukseli odniosą sukces. Nie muszę przybliżać jego sylwetki. Jego dorobek jest imponujący, utrzymuje kontakty z ludźmilewicy w Europie. Jednym słowem to kandydat wymarzony  – powiedział szef SLD.  Zdaniem Oleksego najbliższa kadencja PE będzie ważna w kontekście przyszłości UE. –  Europa wchodzi w fazę zwątpienia w efektywność działania wspólnotyeuropejskiej. Sprawy europejskie od momentu otrzymania akcesji przez Polskę stały się ważną częścią polskiego losu i wyobrażeń, dlatego Polska i Europa są ze sobą bardziej zespolone niż 10 lat temu  – powiedział Oleksy. Jak zaznaczył, kluczowe w najbliższych latach będzie przeciwstawianie się nurtowi antyeuropejskiemu. –  Spór z zadeklarowanym ruchem antyeuropejskim będzie bardzo ważnym czynnikiem sporu o przyszłość Europy. Dzisiaj Europajest jednością, a my jesteśmy integralną częścią wspólnoty europejskiej i chcemy nią być  – powiedział Oleksy. Obecnie w Parlamencie Europejskim z listy SLD w okręgu wielkopolskim zasiada Marek Siwiec, który w grudniu 2012 roku zrezygnował z członkostwa w partii. –  Nie wiem, czy będziemy walczyli o ten sam elektorat, bo Marek zrezygnował z poparcia elektoratu, którym się posłużył wchodząc do Parlamentu Europejskiego. To ma swoją wymowę polityczną i moralną. Marek wyrzekł sięSojuszu, dzięki któremu 10 lat był obecny w Parlamencie Europejskim  – mówił Oleksy. Pełna lista kandydatów z regionu zostanie zaprezentowana 2 lutego. SLD w obecnej kadencji europarlamentu ma sześciu posłów w Parlamencie Europejskim. To: Wojciech Olejniczak, Joanna Senyszyn, Lidia Geringer de Oedenberg, Janusz Zemke, Bogusław Liberadzki i Adam Gierek. Wybory do Parlamentu Europejskiego w Unii Europejskiej odbędą się w dniach 22-25 maja 2014 roku. Polacy wybiorą 51 europosłów, którzy będą ubiegać się o mandat z 13 okręgów wyborczych. Będą to trzecie w Polsce wybory do europarlamentu. Poprzednie odbyły się w 2004 i 2009 roku. Oleksy był m.in. premierem oraz marszałkiem Sejmu. Obecnie pełni funkcję wiceprzewodniczącego SLD.",,
Kierwiński: Neumann to twarz Platformy Obywatelskiej,"Szef klubu PO-KO Sławomir Neumann powinien zostać „jedynką” na liście wyborczej Koalicji Obywatelskiej do Sejmu w Gdańsku – powiedział poseł Marcin Kierwiński (PO). Jak ocenił, Neumann jest jedną z twarzy PO i osobą, która jest gnębiona przez „policję polityczną PiS-u”.","Kierwiński został zapytany w Polsat News, czy Neumann powinien pozostać „jedynką” KO w Gdańsku. Dziennikarz prowadzący audycję telewizyjną przytoczył w tym kontekście artykuł „Super Ekspressu”, który donosił  powołując się na pismo CBA – że polityk wydawał pieniądze zasilające konto jego biura poselskiego na biżuterię, restauracje i alkohol.Kierwiński odpowiedział, że ostateczną decyzję w tej sprawie podejmie w poniedziałek Rada Krajowa PO. – Jeżeli pyta mnie pan o moje zdanie prywatne, to (Neumann) jest szefem regionu, jest szefem klubu (Parlamentarnego Klubu Platforma Obywatelska – Koalicja Obywatelska), jest jedną z twarzy Platformy Obywatelskiej i jest osobą, która jest gnębiona przez policję polityczną PiS-u i powinien zostać jedynką”.Kierwiński ocenił, że zarzuty formułowane wobec Neumanna mają charakter polityczny. – Cel był jasny i polityczny. Trzeba znaleźć coś na Neumanna. Trzeba wykorzystać polityczną policję, czyli Centralne Biuro Antykorupcyjne, upartyjnioną prokuraturę, żeby pognębić przeciwników politycznych – podkreślił poseł PO-KO.Dwa tygodnie temu CBA poinformowało o złożeniu zawiadomienia do prokuratury po kontroli oświadczeń majątkowych posła PO-KO Sławomira Neumanna. Według portalu wPolityce.pl, zawiadomienie trafiło do Prokuratury Okręgowej w Jeleniej Górze. Z informacji portalu wynika, że kontrola CBA dotyczyła prawdziwości i prawidłowości oświadczeń o stanie majątkowym z lat 2013-18 przez Neumanna jako posła i jako wiceministra zdrowia (2012-2015). Trwała ona od września 2018 r. do czerwca 2019 r. Neumann miał nie wpisać do oświadczenia jednego z samochodów – kupionej przez żonę mazdy 3 z 2014 r. Ponieważ Neumannowie mają wspólnotę majątkową, samochód powinien być w jego oświadczeniach – wynika z ustaleń CBA cytowanych przez portal.",,
Były prezes Nissana ponownie aresztowany. Nowe podejrzenia,"Japońska prokuratura ponownie aresztowała byłego prezesa Nissana, Carlosa Ghosna, wobec którego pojawiły się nowe podejrzenia o przeniesienie na firmę prywatnych strat rzędu 16,6 mln dolarów. Zmniejsza to jego szansę na zwolnienie za kaucją.","Prokuratura przeszukała również rezydencję Ghosna w Tokio – poinformowała japońska telewizja TV Asahi. Ponowny areszt jest najnowszym zwrotem w sprawie, która wstrząsnęła światowym przemysłem motoryzacyjnym i nadszarpnęła sojusz japońskiego Nissana z francuskim Renault. Dzień wcześniej sąd w Tokio nieoczekiwanie odrzucił wniosek o przedłużenie aresztu Ghosna, co zrodziło szanse, że już w piątek może on zostać zwolniony za kaucją. Ponowne aresztowanie oznacza jednak, że może spędzić jeszcze co najmniej 10 dni w areszcie, do którego trafił w ubiegłym miesiącu pod zarzutem fałszowania dokumentów finansowych. Aresztowano wówczas także jednego z byłych dyrektorów Nissana, Grega Kelly'ego. Według tokijskiej prokuratury ponowne aresztowanie oparte jest na podejrzeniu, że mniej więcej w październiku 2008 r. Ghosn przeniósł na Nissana prywatne straty inwestycyjne rzędu 1,85 mld jenów (16,6 mln dolarów) i między czerwcem 2009 r. a marcem 2012 r. wyprowadził z firmy na inne konto bankowe łącznie równowartość 14,7 mln dolarów. Sąd w Tokio poinformował, że prawnik Kelly'ego wniósł o jego zwolnienie z aresztu. Podobnie jak w przypadku Ghosna, sędziowie odrzucili wniosek o przedłużenie aresztu Kelly'ego. Ghosn i Kelly trafili do aresztu 19 listopada, a ich pobyt tam został raz przedłużony. Jak pisało Kyodo, przedłużający się areszt obu menedżerów wywołał krytyczne reakcje, zwłaszcza poza Japonią; wskazywano, że teoretycznie okres aresztowania mógłby być przedłużany w nieskończoność, a także że podczas przesłuchań obu podejrzanych nie byli obecni ich adwokaci. Ghosn i Kelly zostali zatrzymani pod zarzutem fałszowania dokumentów finansowych w celu zaniżania wynagrodzenia tego pierwszego. Były prezes Nissana jest podejrzany o zatajenie wynagrodzenia w wysokości ok. 9 mld jenów, czyli ponad 80 mln dolarów, w tym ponad 44 mln dol. w latach 2011-15. Śledczy odkryli także inne nieprawidłowości, których miał się dopuścić Carlos Ghosn, m. in. używanie firmowych pieniędzy do celów prywatnych. Ghosnowi grozi do 10 lat pozbawienia wolności i grzywna do 10 mln jenów (ok. 88 tys. dolarów). Nie wyznaczono dotąd daty rozpoczęcia procesu. Zdaniem prokuratorów Ghosn i Kelly nie powinni odpowiadać z wolnej stopy, ponieważ mogliby zbiec. 22 listopada Ghosn i Kelly zostali usunięci ze swoich stanowisk w Nissanie.",,
Kosiniak-Kamysz po spotkaniu opozycji: Nie padło nazwisko kandydata na marszałka Senatu,"Na spotkaniu z liderami PO i SLD nie padło żadne nazwisko kandydata na marszałka Senatu – poinformował prezes Polskiego Stronnictwa Ludowego Władysław Kosiniak-Kamysz. Sprawa rozstrzygnie się na pierwszym posiedzeniu Senatu, czyli 12 listopada – dodał.","Liderzy: PO – Grzegorz Schetyna, SLD – Włodzimierz Czarzasty i PSL – Władysław Kosiniak-Kamysz spotkali się w związku z koniecznością ustalenia obsady prezydium Senatu. Nie doszło do żadnych wiążących ustaleń, a rozmowy mają być kontynuowane w czwartek.Kolejna faza spotkań i rozmów liderów opozycji w sprawie prezydium Senatu ma się odbyć 8 listopada. Pierwsze posiedzenie Senatu nowej kadencji odbyć ma się 12 listopada. Opozycja w wyniku wyborów parlamentarnych ma w Senacie większość – 51 przedstawicieli, w tym Koalicja Obywatelska – 43.Prezes PSL poinformował w Polsat News, że na poniedziałkowym spotkaniu liderzy opozycji umówili się, że w nowym parlamencie każda partia opozycyjna przedstawi pakiet ustaw, a Senat będzie miejscem, gdzie będzie tworzyło się dobre prawo. – Umówiliśmy się, że każdy z nas będzie chciał przedstawić po 2-4 ustawy, do których uzyskamy akceptację wszystkich innych klubów, dzisiaj jeszcze opozycyjnych, ale za chwilę rządzących w Senacie – oznajmił polityk. Dodał, że te właśnie tematy były „esencją” poniedziałkowej rozmowy.Przypomniał też, że kolejna faza rozmów planowana jest na przyszły tydzień. Polskie Stronnictwo Ludowe, z którego list startowali także politycy Kukiz'15, otrzymało w wyborach do Sejmu 8,55 proc. głosów, co przełożyło się na 30 mandatów w Sejmie, w Senacie natomiast zdobyło 3 mandaty.Kosiniak-Kamysz zapytany też o opinię ws. odrzucenia przez Państwową Komisję Wyborczą wniosku PSL dotyczącego naruszenia terminu wpisania nowego kandydata na listę w miejsce zmarłego kandydata – Kornela Morawieckiego zaznaczył, że celem było tylko rozwianie wątpliwości, a nie kwestionowanie zwycięstwa wyborczego.",,
Kobieta przekazała 2 tys. euro fałszywemu żołnierzowi,"Mieszkanka Elbląga przelała 2 tys. euro na konto oszusta, który podawał się za amerykańskiego żołnierza służącego w Afganistanie. To kolejne tego rodzaju oszustwo w Elblągu.","Oficer prasowy elbląskiej policji Krzysztof Nowacki poinformował PAP, że ofiara poznała rzekomego żołnierza USA służącego w Afganistanie na portalu społecznościowym. – Ta znajomość trwała dłuższy czas, para rozmawiała ze sobą przy pomocy komunikatora internetowego – podał PAP Nowacki. W czasie jednej z rozmów rzekomy żołnierz zwierzył się, że chce zamieszkać w Polsce. – Mężczyzna zadeklarował, że prześle mieszkance Elbląga cały swój dobytek, który posiada. Kobieta odebrała wiadomość, że paczka już do niej została nadana – podał Nowacki. Kilka dni później z ofiarą skontaktował się „międzynarodowy agent”, który miał tłumaczyć kobiecie, że wysłana paczka utknęła. Aby do niej dotarła, kobieta miała wpłacić 2 tys. euro. – Kobieta próbowała dwukrotnie przelać pieniądze w placówkach bankowych na podane konto, ale tam spotkała się z informacją, że może to być oszustwo. Docelowo więc pieniędzy nie przesłała – podał Nowacki i dodał, że gdy powiedziała o tym „agentowi”, miała dostać wiadomości z pogróżkami. – Kobiecie podano nowy numer konta i zażądano, by wpłaciła pieniądze, grożąc jej. Kobieta zamiast od razu zgłosić się na policję wpłaciła wspomnianą kwotę w polskiej walucie na podane przez oszustów konto. Nadana przez żołnierza paczka do tej pory nie nadeszła – podał PAP policjant. W poprzednich latach w Elblągu odnotowano już podobne oszustwo „na amerykańskiego żołnierza”. Policji nie udało się ustalić przestępców. W ocenie Nowackiego to „proceder o międzynarodowej skali”.",,
Sondaż: Fatalne wyniki Kidawy-Błońskiej,"59,4 proc. badanych jest przekonanych, że zwycięzcą wyborów prezydenckich zostanie Andrzej Duda – wynika z sondażu IBRiS przeprowadzonego dla „Rzeczpospolitej”. W wygraną kandydatki Platformy Obywatelskiej Małgorzaty Kidawy-Błońskiej wierzy jedynie 10,8 proc. uczestników badania.","W sondażu zapytano, który z dwóch obozów politycznych może wygrać wybory prezydenckie: rządzący czy opozycja.  Zdecydowana większość – 54,2 proc. – wskazuje obóz rządzący, a jedynie 20,9 proc. opozycję. Jeszcze większa grupa badanych – 24,9 proc. – deklaruje, że nie wie, kto mógłby wygrać.  Jeżeli chodzi o poszczególnych kandydatów to 59,4 proc. wyborców wierzy w zwycięstwo Andrzeja Dudy, a tylko 10,8 proc. wskazuje na wygraną Małgorzaty Kidawy-Błońskiej.  O zwycięstwie Szymona Hołowni przekonanych jest 6,3 proc. respondentów, 5 proc. wskazało Władysława Kosiniaka-Kamysza. Nieznanego kandydata Lewicy wskazuje prawie 2 proc. badanych",,
Trwa liczenie głosów w Warszawie. Dotychczas rozliczono 549 protokołów z 2346,Miejska komisja wyborcza w Warszawie rozliczyła dotychczas 549 z 2346 protokołów – poinformował w poniedziałek członek komisji Jarosław Jóźwiak. Komisja nie podaje cząstkowych wyników niedzielnego głosowania.,"Jóźwiak zaznaczył, że dodatkowo 186 protokołów trafiło już do komisji; trwa ich wprowadzanie do systemu. Pierwsze protokoły zaczęły spływać około północy.Z sondażu Ipsos dla TVP, TVN i Polsatu, opublikowanego w niedzielę wieczorem wynika, że w pierwszej turze wyborów na prezydenta stolicy, z wynikiem 54,1 proc. wygrał Rafał Trzaskowski. Patryk Jaki uzyskał drugi wynik – 30,9 proc. Według sondażu pozostali kandydaci uzyskali: Jan Śpiewak – 3,0 proc.,Justyna Glusman – 2,6 proc., Marek Jakubiak – 2,6 proc., Andrzej Rozenek – 1,5 proc., Janusz Korwin-Mikke – 1,0 proc., Jacek Wojciechowicz – 1,0 proc., Piotr Ikonowicz – 0,8 proc., Jakub Stefaniak – 0,8 proc., Paweł Tanajno – 0,6 proc., Sławomir Antonik – 0,4 proc., Jan Potocki – 0,4 proc., Krystyna Krzekotowska – 0,3 proc.",,
Beata Szydło: nie akceptujemy dyktatu największych państw,Domagamy się przestrzegania traktatów unijnych i nie akceptujemy dyktatu największych państw. Mamy po swojej stronie silne argumenty – mówi premier Beata Szydło w wywiadzie dla tygodnika „Sieci”.,"Fragmenty wywiadu z premier Beatą Szydło zamieścił portal wpolityce.pl. Szefowa rządu mówi w nim m. in. o naciskach unijnych dotyczących przyjęcia imigrantów przez Polskę. – Nie możemy być szantażowani tym, że obetnie nam się część środków unijnych za karę, bo nie godzimy się na przymusową relokację migrantów z Afryki Północnej i Bliskiego Wschodu – oświadczyła premier.– Fundusze unijne, polityka spójności jest takim samym filarem Unii Europejskiej jak swoboda przepływu towarów i usług – mamy do nich po prostu prawo – powiedziała. Dlatego, jak dodaje, Polska „domaga się przestrzegania traktatów unijnych i nie akceptujemy dyktatu największych państw”.",,
„Wpis ministra Brudzińskiego był naprawdę bardzo niewinny przy wpisach prezydenta Trumpa”,"– Interweniują dyplomaci kraju, którego prezydent, praktycznie co rano, atakuje prywatne media amerykańskie – powiedział w „Kwadransie politycznym” wicemarszałek Senatu Adam Bielan, komentując list ambasador USA w Polsce Georgette Mosbacher do premiera Mateusza Morawieckiego.","Ambasador USA w Polsce Georgette Mosbacher wysłała do premiera Mateusza Morawieckiego list z komentarzem odnoszącym się do materiału TVN o środowiskach neonazistowskich w Polsce i śledztwa, które toczy się w tej sprawie.  – To, że ambasador jakiegoś kraju interweniuje w administracji rządowej czy np. w parlamencie w interesie swoich firm, firm, których kapitał pochodzi z danego kraju, nie jest niczym nienaturalnym. Takie interwencje się zdarzają w przypadku wielu państw – powiedział Bielan i dodał, że oczywiście ważna jest forma i kontekst. – Interweniują dyplomaci kraju, którego prezydent, praktycznie co rano, atakuje prywatne media amerykańskie. Prezydent Donald Trump słynie z tego, że jest w ostrym sporze z CNN, MSNBC, „New York Timesem”, „Washington Post”. Praktycznie co ranek, po kolejnych artykułach, materiałach telewizyjnych, nazywa te media fabrykami fake newsów. I nikt nie twierdzi, że w Stanach Zjednoczonych mamy kłopoty z wolnością słowa – powiedział gość programu. – Wpis ministra Brudzińskiego był naprawdę bardzo niewinny przy wpisach prezydenta Donalda Trumpa. Nie widzę niczego złego w tym, że politycy również krytykują media. Media nie są wyłączone z krytyki, oceny opinii publicznej ich działalności. Tym bardziej że chodziło o materiał, który był bardzo kontrowersyjny – powiedział Bielan.Wicemarszałek Senatu pytany, czy to była prywatna inicjatywa ambasador, stwierdził, że o to trzeba pytać stronę amerykańską. – Wiemy, że pani ambasador ma specjalne relacje - można powiedzieć przyjacielskie - z władzami firmy, która zainwestowała w Polsce w stację TVN – przyznał i odesłał do ambasador Mosbacher. Bielan zapytany o niedzielny incydent, podczas którego rosyjskie siły specjalne ostrzelały i zajęły trzy ukraińskie okręty, powiedział, że w tej sprawie powinna zareagować cała społeczność Zachodu, cała UE. – Zacząłbym od tego, żeby przestać pompować olbrzymie środki finansowe z Europy Zachodniej do Rosji, które później są używane przez prezydenta Putina do  gigantycznego programu zbrojeń. Rosja zbroi się na potęgę. Później wykorzystuje  swoją armię do działań agresywnych – powiedział. Wicemarszałek Senatu odniósł się też do publikacji gazety „Frankfurter Allgemeine Zeitung”, na łamach której stwierdzono, że po konfrontacji Ukrainy i Rosji jest jasne, że należy jak najszybciej zrezygnować z budowy Nord Stream 2. Dziennikarze zauważyli, że zależność od tranzytu gazu przez Ukrainę na razie powstrzymuje Moskwę przed większą agresją wobec Kijowa.– Cieszę się, że już prasa niemiecka apeluje do pani kanclerz Merkel, żeby wycofała się z tego bardzo złego dla całej UE projektu – powiedział Bielan i przyznał, że to jest nowość, bo dotąd niemiecka prasa albo milczała, albo wspierała ten projekt. – Mam nadzieję, że kanclerz, która jeszcze niedawno po spotkaniu z prezydentem Putinem deklarowała, że wierzy, że mimo wybudowania Nord Stream 2 gaz dalej będzie płynąć przez Ukrainę, straciła te złudzenia i wycofa się z tego bardzo złego projektu – powiedział gość „Kwadransa politycznego”.",,
Amerykańska telewizja zrealizowała program o Polsce,"Polsko–Amerykańska grupa producencka ze Stanów Zjednoczonych - Independent Film Factory, Inc, we współpracy z Amerykańską Telewizją Publiczną, zrealizowała serię 13-odcinkowego programu o Polsce z cyklu „culinary travel”. Pierwszy odcinek Amerykańska Telewizja Publiczna PBS/APT wyemitowała 6 stycznia.","Przedstawiciele firmy zapewniają, że otrzymali platformę (American Public Television) na terenie całych Stanów Zjednoczonych, do których dostęp mają miliony Amerykanów. Cała seria emitowana będzie przez najbliższe trzy lata.Producenci przekazali, że „Flavor of Poland”, czyli „Smak Polski” to 13-odcinkowy serial typu culinary travel, który po raz pierwszy w historii Amerykańskiej Telewizji Publicznej zaprezentuje Amerykanom Polskę, jakiej dotychczas nie znali, jej piękno, tradycje, zabytki, historię i nowoczesność oraz pełną gamę unikalnych smaków.Prowadzącą programu jest Aleksandra August, amerykańska aktorka polskiego pochodzenia, urodzona w Polsce, wychowana w USA. W każdym odcinku Aleksandra odwiedzi inny region Polski (13 regionów i ponad 30 miast i miasteczek), opowie o historii, dziedzictwie, zabytkach, kulturze i wyjątkowości tych miejsc.",,
Amerykanie zawieszają decyzję w sprawie ceł dla Meksyku,"Stany Zjednoczone i Meksyk porozumiały się w piątek ws. zdecydowanych działań, jakie podejmie Meksyk, by powstrzymać napływ imigrantów do USA. W zamian za to Biały Dom zobowiązał się do nienakładania 5–proc. taryf celnych na towary z tego kraju.","O odstąpieniu od planu obłożenia od poniedziałku 5-procentowymi karnymi taryfami celnymi towarów z Meksyku o wartości ponad 350 mld dolarów USA poinformował prezydent Donald Trump, który napisał na Twitterze, że zawiesił bezterminowo decyzję o wprowadzeniu ceł w związku z osiągnięciem amerykańsko-meksykańskiego porozumienia ws. imigracji.Jest to „porozumienie na piśmie” – podkreślił w swym tweecie Donald Trump. „Z swej strony Meksyk zobowiązał się do zdecydowanych kroków, które mają powstrzymać napływ migrantów przemierzających Meksyk, by dotrzeć do USA przez ich południową granicę” – wyjaśnił amerykański prezydent.„Kroki te pozwolą zasadniczo zmniejszyć, a nawet wyeliminować, zjawisko nielegalnej imigracji z Meksyku do Stanów Zjednoczonych” – wskazał.Trump zapowiedział, że szczegóły porozumienia zostaną wkrótce przedstawione przez Departament Stanu w osobnym komunikacie. Długie negocjacje w WaszyngtonieRozmowy z udziałem władz USA i delegacji meksykańskiej, której przewodzili minister spraw zagranicznych Meksyku Marcelo Ebrard oraz ambasador tego kraju w Waszyngtonie Martha Barcena, toczyły się w Waszyngtonie od czwartku. Stronę amerykańską reprezentował sekretarz stanu Mike Pompeo i specjalny pełnomocnik ds. handlu Robert Lighthizer.Ambasador Barcena napisała na Twitterze, że ostatnia runda rozmów w Departamencie Stanu trwała ponad 12 godzinach. Wyjaśniła też, co uzgodniono.„Meksyk podejmie działania na rzecz konsekwentnego egzekwowania przepisów prawa migracyjnego” – napisała Martha Barcena. „Osoby ubiegające się o azyl w USA, a przebywające w okresie rozpatrywania wniosku na terytorium Meksyku, będą mieć możliwość zatrudnienia oraz edukacji i zapewnioną opiekę zdrowotną” – wskazała.Oba kraje zamierzają też pogłębić „współpracę na rzecz rozwoju i pomnażania dobrobytu w prowincjach Meksyku, które bezpośrednio graniczą ze Stanami Zjednoczonymi oraz w całym regionie Ameryki Środkowej” – wyjaśniła meksykańska ambasador. Porozumienie USA – MeksykW ramach porozumienia zawartego w piątek ze Stanami Zjednoczonymi Meksyk skieruje na obszary przy granicy z Gwatemalą jednostki Gwardii Narodowej – powiedział po zakończeniu rozmów szef meksykańskiego MSZ Marcelo Obrado. Dodał, że jest to jeden z wielu kroków, obok zaakceptowania przez Meksyk zasady, że osoby ubiegające się o azyl w USA, a przybyłe do tego kraju przez granicę z Meksykiem mogą być odsyłane do tego kraju, by tam czekać na decyzję ws. ich wniosku. Ponadto – Meksyk zamierza się zdecydowanie zaangażować w walkę z gangami zajmującymi się przemytem ludzi do USA.Wszystkie te posunięcia pozwolą na zmniejszenie żywiołowego napływu imigrantów z krajów Ameryki Środkowej do USA.Marcelo Ebrador ocenił, że warunki porozumienia uzgodnione w Waszyngtowane gwarantują „uczciwe i zbalansowane uwzględnienie interesów każdej ze stron”.Minister spraw zagranicznych zaznaczył też, że wbrew oczekiwaniom Białego Domu Meksyk nie przystał na to, by Gwatemalczycy, którzy już złożyli w USA wnioski o azyl, mieli być wysłani do Meksyku zgodnie z zasadą „bezpieczny kraj trzeci” (safe third country”), która umożliwia danemu krajowi odesłanie osoby ubiegającej się o azyl do państwa trzeciego po rozpatrzeniu wniosku o azyl w trybie przyspieszonym.– Tak samo – podkreślił – nie ma mowy o tym, by obywatele Hondurasu czy Salwadoru mieli być odsyłani do Gwatemali.Granica Meksyku z Gwatemalą ma długość 962 km. W deklaracji podpisanej w piątek w Waszyngtonie zaznaczono, że po upływie 90 dni porozumienie zostanie poddane ocenie. Wtedy też zostanie ono rozszerzone o rozdział dotyczący wspólnych działań na rzecz zwalczania nielegalnej imigracji.Losy porozumienia ważyły się do ostatniej chwili. Komentatorzy polityczni wskazywali, że w rozmowach „nie było przełomu”. Na kilka godzin przed podpisaniem dokumentu, prezydent Meksyku Andres Manuel Lopez Obrador oświadczył: „Nie chcemy konfrontacji z władzami USA, chcemy przyjaźni z Trumpem i przyjacielskich relacji z narodem amerykańskim”.Jeśli stronom nie udałoby się uzgodnić stanowisk, od poniedziałku cały meksykański eksport do Stanów zostałby obłożony 5–proc. cłem z możliwością podniesienia taryf aż do 25 proc. już od października.",,
Amerykańskie raptory przyleciały na Litwę. Sygnał dla Rosji,"Dwa nowoczesne amerykańskie myśliwce wielozadaniowe F-22 Raptor, choć nieuzbrojone, przyleciały w środę na kilka godzin do bazy lotniczej w Szawlach. To pierwsza taka wizyta. Gości podjęła litewska prezydent Dalia Grybauskaite.","Agencja Reutera wskazuje, że wizyta jest pokazem siły i wsparcia regionu, zaniepokojonego agresywną postawą Rosji. W poniedziałek te same maszyny przyleciały do Rumunii. W zeszłym roku takie myśliwce odwiedziły również Polskę i Estonię.Prezydent Grybauskaite zaznaczyła, że przylot amerykańskich myśliwców to dowód, iż „Stany Zjednoczone dotrzymują swych zobowiązań i są gotowe chronić nasz region wszelkimi najnowocześniejszymi środkami”. Stwierdziła, że jest to też sygnał, iż NATO „jest gotowe i zdolne odeprzeć wszelkiego rodzaju zagrożenia”.Egzystencjalne zagrożenie W ocenie Grybauskaite agresywne działania rosyjskich sił zbrojnych, koncentracja zbrojeń przy litewskiej granicy i polityczna wola użycia siły „stanowią egzystencjalne zagrożenie dla Litwy”. Zapewniła, że wizyta raptorów nie jest skierowana do żadnego konkretnego kraju. – Nie chciałabym wyodrębniać żadnego z sąsiadów. Chciałabym powiedzieć, że nikt nie ma prawa wtykać tutaj nosa – wyjaśniła.",,
Tomasz Poręba: Koalicja Europejska nie przetrwa do wyborów parlamentarnych,"Szef sztabu PiS w wyborach do PE Tomasz Poręba uważa, że Koalicja Europejska nie przetrwa do wyborów parlamentarnych. Już dziś twórcy Koalicji Europejskiej mają olbrzymie problemy, by spiąć ją pod względem personalnym – podkreślił Poręba w poniedziałkowym wywiadzie dla „Do Rzeczy”.","Poręba pytany, czy jego zdaniem Koalicja Europejska przetrwa do jesiennych wyborów parlamentarnych, odparł, że w to nie wierzy. – Już dziś twórcy Koalicji Europejskiej mają olbrzymie problemy, by spiąć ją pod względem personalnym, ustalić, kto z których miejsc wystartuje na liście, już toczą się spory o to, kto ma mieć ile „jedynek”, słychać, że listy przedstawią dopiero pod koniec marca, co oznacza dla nich miesiąc straty w kampanii wyborczej – zaznaczył europoseł PiS.Według niego po wyborach „nie uda się utrzymać koalicji tak różnych podmiotów politycznych, w której z jednej strony są byli prominentni działacze PZPR, z drugiej strony skrajni liberałowie, »zieloni«, odwołujący się do chrześcijaństwa ludowcy i wreszcie działacze mający swoje korzenie w Solidarności”.Pytany, czy lewicowo-liberalna Koalicja Europejska, a z drugiej strony koalicja na czele z Grzegorzem Braunem i Januszem Korwin-Mikkem nie oznaczają dla PiS utraty kilku punktów procentowych, Poręba odparł: „Koncentrujemy się na naszym programie i nowych propozycjach dla Polaków, które chcemy sprawnie po raz kolejny zrealizować”.",,
"„Wciąż młodzi, a już dojrzali”. Jubileusz TVP Polonia","Wielkie gwiazdy, znakomici goście, wspomnienia z dawnych lat. Telewizja Polonia - pierwszy program satelitarny Telewizji Polskiej - świętuje ćwierć wieku istnienia. Od 25-ciu lat jest wszędzie tam, gdzie słychać język polski. Gratulujemy i dołączamy się do życzeń - a te płyną z całego świata.","– 25 lat to piękny wiek. Jesteśmy wciąż młodzi, a już dojrzali – powiedziała Magdalena Tadeusiak-Mikołajczak, dyrektor TVP Polonia.  Jak mówiła, przez ten czas „udało nam się wypełniać naszą misję: łączyć Polaków w kraju i za granicą, przybliżać Polskę rodakom rozsianym na świecie i opowiadać o ich działalności i sukcesach”. – Zmienialiśmy się dla naszych widzów, tak jak zmieniał się świat i emigracja Polaków. Zmieniamy się nadal, aby sprostać wyzwaniom nowoczesnej stacji telewizyjnej i oczekiwaniom coraz bardziej wymagającej widowni. Cieszymy się z licznych dowodów sympatii i uznania naszych widzów. To znak, że ciągle jesteśmy potrzebni – podkreśliła Magdalena Tadeusiak-Mikołajczak.",,
Nikaragua w ogniu. Krwawo tłumione protesty trwają kolejny miesiąc,"Dotychczasowy bilans ofiar śmiertelnych trwających od kwietnia protestów ulicznych wynosi 121 osób, a liczba rannych sięga już 1300 osób – oświadczył sekretarz wykonawczy nikaraguańskiego centrum praw człowieka (Cenidh) Marlin Sierra. Kraj jest pogrążony w najgłębszym od lat 80. kryzysie społeczno-politycznym. Przeciwko protestującym władze wysyłają policję uzbrojoną w ostrą amunicję.","Od kilku dni nie ustają krwawe zamieszki w stutysięcznym mieście Masaya na południu kraju. Ze świadectw składanych przez mieszkańców wynika, że siły porządkowe otworzyły w poniedziałek dwukrotnie ogień do nieuzbrojonych demonstrantów, zabijając co najmniej 10 osób.Wśród ofiar tych policyjnych „egzekucji” był piętnastolatek – powiedział agencji AFP Sierra. Według źródeł policyjnych zginął również funkcjonariusz sił porządkowych.Szturm na barykadyWe wtorek główną sceną zamieszek ulicznych było słynące ze swych zabytków miasto Granada, leżące 46 km na południowy wschód od stolicy kraju Managui. Podczas próby zlikwidowania ulicznych barykad policjanci śmiertelnie postrzelili tam młodego człowieka. O okolicznościach jego śmierci mówił we wtorek w stacji telewizyjnej TV 100% Noticias wywodzący się z Granady, ksiądz Edwin Roman, proboszcz kościoła pod wezwaniem św. Michała Archanioła.Prezydent Daniel Ortega, lider Frontu Wyzwolenia Narodowego im. Sandino (FSLN), który w 1979 roku przejął władzę w kraju po obaleniu dyktatury i sprawował ją do lat 90., by ponownie odzyskać wpływy w 2007 r., jest dziś jednym z najbardziej znienawidzonych polityków w kraju. Opozycja zarzuca mu ograniczanie swobód obywatelskich, zapędy dyktatorskie i nadmierną koncentrację władzy w jednych rękach.",,
Zdewastowano cmentarz w Bytomiu. Policja szuka sprawców,"Wandale zdewastowali około 30 nagrobków na cmentarzu przy parafii w zabrzańskiej dzielnicy Helenka. Zniszczono też krzyże na ponad 20 innych grobach. Śledztwo w tej sprawie prowadzi policja w Bytomiu, w którego granicach znajduje się cmentarz.","– Postępowanie jest prowadzone pod kątem znieważenia miejsca pochówku. Sprawcom takiego czynu może grozić kara do dwóch lat więzienia – powiedział oficer prasowy bytomskiej policji asp. sztab. Rafał Wojszczyk. W niedzielę rano policjantów zawiadomił o dewastacji gospodarz cmentarza. Policyjni technicy zabezpieczyli ślady, sporządzili zdjęciową dokumentację zniszczeń i rozpoczęli poszukiwania sprawców. Niebawem mają być przesłuchani pierwsi świadkowie. Cmentarz, położony w granicach Bytomia, należy do parafii Najświętszej Marii Panny Matki Kościoła w Zabrzu-Helence. Informację o zniszczeniach zamieściła w portalu społecznościowym Rada Dzielnicy Helenka, nazywając rozbicie prawie 30 płyt nagrobnych i dewastację ponad 20 innych grobów czynem „haniebnym”.",,
"Przewodniczący Europejskiej Partii Ludowej: Nord Stream 2 to projekt polityczny, a nie ekonomiczny","Przewodniczący Europejskiej Partii Ludowej Manfred Weber powiedział, że Nord Stream 2 to projekt polityczny, a nie ekonomiczny. Dodał, że „zawsze jako kandydat, jako polityk” był przeciwny temu przedsięwzięciu.","Kandydat EPL na stanowisko szefa Komisji Europejskiej przebywa w Warszawie, gdzie trwa dwudniowe spotkanie członków tej największej frakcji w Parlamencie Europejskim. Należą do niej między innymi Platforma Obywatelska i Polskie Stronnictwo Ludowe, a także niemieckie CDU/CSU czy francuska Unia na rzecz Ruchu Ludowego. Manfred Weber wspominał, że w kwestii bezpieczeństwa Europa powinna stanowić jedność. – Zawsze jako kandydat, jako polityk byłem przeciwny Nord Stream 2, jest to projekt polityczny, a nie ekonomiczny, zwiększa zależność Europy od rosyjskiego gazu, a w tej kwestii potrzebujemy większej niezależności – powiedział Manfred Weber. Zaznaczył też, że najbliższe wybory są kluczowe, a jego partia chce utrzymać jedność Unii Europejskiej. Przewodniczący Platformy Obywatelskiej Grzegorz Schetyna powiedział, że zwycięstwo Koalicji Europejskiej w eurowyborach będzie kluczem do tego, by Polska mogła wrócić do europejskiego mainstreamu. Wspominał też o nadchodzących w Polsce wyborach parlamentarnych i prezydenckich. Do Warszawy zaproszono także sekretarza generalnego NATO Jensa Stoltenberga i niemiecką minister obrony, Ursulę von der Leyen. Tematy rozmów polityków i ministrów to ochrona europejskich obywateli w obliczu coraz liczniejszych konfliktów zewnętrznych, bezpieczeństwo energetyczne czy ochrona środowiska. Spotkanie EPL potrwa to jutra – to ostatnia tak duża konferencja tej frakcji przed wyborami do Parlamentu Europejskiego.",,
Zwolennicy Tuska i Halloween pod domem Kaczyńskiego. „Zbydlęcenie opozycji” [WIDEO],Aktywiści znani jako „Lotna Brygada Opozycji” skandowali przed domem Jarosława Kaczyńskiego: „cukierek albo psikus”. Następnie zawiesili na ogrodzeniu polityka plakat z wizerunkiem Donalda Tuska. Publicysta Rafał A. Ziemkiewicz napisał w mediach społecznościowych o „postępującym zbydlęceniu opozycji”.,"Sympatyzujący z opozycją aktywiści udali się wczoraj wieczorem pod dom prezesa PiS. Zebrani zawiesili na ogrodzeniu Kaczyńskiego kilka wstążek oraz plakat z wizerunkiem Donalda Tuska i napisem: „Ja, prezes Kaczyński, będę głosował na Tuska"".Na miejsce przybyła wkrótce policja. Jeden z funkcjonariuszy  próbował dowiedzieć się od aktywistów, kto zawiesił plakat. – Nie wiem kto, musi pan dochodzenie przeprowadzić – żartował sobie z policjanta uczestnik pikiety. – Policjanci na miejscu nie stwierdzili żadnego przestępstwa ani wykroczenia. Te osoby po prostu świętowały Halloween. Interwencja została zakończona, a od tamtej pory nie otrzymaliśmy więcej żadnych zgłoszeń o uszkodzeniu ogrodzenia – powiedziała w rozmowie z „Faktem” asp. Kamila Szulc z komisariatu policji na warszawskim Żoliborzu. Do akcji pod domem prezesa PiS odniósł się na Twitterze publicysta Rafał Ziemkiewicz. W jego ocenie „atakowanie domu Jarosława Kaczyńskiego” stało się nową świecką tradycją. Podobne pikiety nazwał „postępującym zbydlęceniem opozycji” i „totalnym dnem”.",,
"Wczoraj Grecy, dziś Włosi","Po fali strajków w Grecji, Francji, Bułgarii, Portugalii i Finlandii czas na Włochy. Z inicjatywy największej lewicowej centrali związków zawodowych CGIL dziś Włosi ogłosili 
czterogodzinny strajk generalny.","Do strajku przystąpili niektórzy pracownicy transportu, w tym komunikacji miejskiej, urzędów administracji publicznej, służby zdrowia i oświaty.   Nie doszło do całkowitego paraliżu, ale notuje się poważne utrudnienia. Linie lotnicze Alitalia zredukowały liczbę lotów, długie kolejki interesantów ustawiają się w urzędach i bankach do nielicznych czynnych okienek.   W Rzymie czterogodzinny strajk komunikacji miejskiej zakończy się po południu, w Mediolanie autobusy, metro i tramwaje staną w godz. 18.00-22.00. Przewidywane są utrudnienia na kolei z powodu protestu, który odbędzie się po południu.  Największy chaos ogarnął szkolnictwo, ponieważ do strajku przystąpiły także mniejsze nauczycielskie związki zawodowe protestując przeciwko cięciom w nakładach na oświatę i przeciwko reformie edukacji. Większość włoskich dzieci nie poszła w piątek do szkoły. Związkowcy sprzeciwiają się polityce gospodarczej rządu w czasie kryzysu, a także zgodzie innych central związkowych na zmiany w prawie pracy.   W przeddzień strajku trzydzieści organizacji związkowych oraz pracodawców podpisało w ministerstwie pracy umowę w sprawie rozwiązywania konfliktów przed komisją arbitrażową, a nie jak do tej pory w sądzie.   Zgody na to nie wyraziła CGIL, największa centrala tradycyjnie związana z lewicą. Jej zdaniem, nowe prawodawstwo osłabia pozycję pracowników szczególnie w przypadku zwolenianie. To dodatkowy i najświeższy temat zapowiedzianego już od dawna protestu. Jest on wymierzony w rządu Silvio Berlusconiego, któremu CGIL zarzuca bierność w obliczu kryzysu. Według premiera dobiega on właśnie końca, według centrali związkowej końca kryzysu nie widać. Optymistyczne prognozy Berlusconiego  W przeddzień strajku generalnego premier Włoch Silvio Berlusconi ogłosił, że kraj wyszedł z „poważnego kryzysu”.  – Zaczynamy się znowu wspinać –  powiedział szef włoskiego rządu nawołując do optymizmu.  Podczas spotkania z ekonomistami i inicjatorami utworzenia we Włoszech banku, którego celem byłoby wspieranie ożywienia południa kraju, Berlusconi wiele miejsca poświęcił strategii wyjścia z kryzysu. Podkreślił, że obecna faza „ponownej wspinaczki” nie jest „szybka” i nie imponuje „wielkimi liczbami”, ale – zapewnił – już się ona na pewno zaczęła.  – Wyjdziemy z kryzysu lepiej niż inne kraje, bo prowadziliśmy stanowczą politykę dyscypliny w finansach publicznych nie zapominając o pokoju społecznym i wsparciu dla przedsiębiorstw –  powiedział włoski premier.  – Rząd starał się szerzyć optymizm i nie miał oczu zamkniętych na kryzys –  stwierdził Silvio Berlusconi.  – Musimy trzymać się tego optymizmu –  ocenił premier. Przyznał, że strach, związany z kryzysem, wpłynął na konsumpcję. Jednocześnie szef rządu wyraził opinię, że strach ten miał wyłącznie podłoże psychologiczne, bo według niego pieniądze pracowników budżetówki miały „większą siłę nabywczą” właśnie w czasie kryzysu na przykład z powodu spadku cen benzyny.",,
"„Wałęsa dostał oklaski również od osób, które uczestniczyły w pogrzebie”","Lech Wałęsa jest kompletnie nieodpowiedzialny, nie kontroluje tego, co mówi i kieruje się wyłącznie emocjami antypisowskimi – powiedział w poniedziałek wiceminister kultury i dziedzictwa narodowego Jarosław Sellin. Jego zdaniem zaproszenie Wałęsy na konwencję PO-KO było „strzałem w kolano”.","Wiceminister  skomentował w TVP1 słowa Lecha Wałęsy, który, występując gościnnie na konwencji Koalicji Obywatelskiej w niedzielę w Warszawie, mówił o zmarłym Kornelu Morawieckim. – A co oni z niego robią?  Bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada, proszę panów. Zdrajca – powiedział Wałęsa.Zdaniem Sellina, przekroczone zostały „kolejne granice, można powiedzieć, barbarzyństwa”. – Takich rzeczy się nie robi dzień po pogrzebie człowieka powszechnie szanowanego, docenianego i to jeszcze z użyciem takich słów – podkreślił.Zwrócił również uwagę, że „bulwersujący” był brak reakcji uczestników konwencji, która powinna być „natychmiastowa”. Jak wskazał, Wałęsa „dostał oklaski również od osób, które uczestniczyły w pogrzebie Kornela Morawieckiego”.",,
Szumowski: Współpraca z USA zapewni dostęp do najnowszych terapii onkologicznych,Dostęp do najnowszych terapii i wiedzy m.in. o rzadkich nowotworach zapewni polskim pacjentom współpraca resortu zdrowia z centrum onkologicznym MD Anderson Cancer Center w Houston – poinformował w piątek minister zdrowia Łukasz Szumowski.,"W piątek po południu czasu lokalnego (po 23.00 czasu polskiego) prezydent wraz z pierwszą damą Agatą Kornhauser–Dudą wziął udział w uroczystości podpisania umowy o współpracy w zakresie nowych technologii w leczeniu raka z centrum onkologicznym Uniwersytetu Teksas MD Anderson Cancer Center w Houston. Z polskiej strony umowę podpisał minister zdrowia Łukasz Szumowski.Przed podpisaniem porozumienia Szumowski podkreślił w rozmowie z dziennikarzami w USA, że MD Anderson Cancer Center to „czołowa placówka onkologiczna na świecie, której budżet jest porównywalny z jedną czwartą czy jedną trzecią budżetu Polski na zdrowie”. – Tutaj są najciekawsze, najnowsze terapie i praktyki, najwięcej wiedzy, choćby o rzadkich nowotworach” – zaznaczył minister zdrowia. Zauważył również, że „wiedza (na ten temat – red.) jest rozproszona po świecie, a tu jest ona skumulowana”.",,
"Zandberg: Chcemy, żeby była lista na lewo od PO; nie wybieramy się do Schetyny","Chcemy, żeby była lista na lewo od Platformy Obywatelskiej; my się do Grzegorza Schetyny nie wybieramy – powiedział lider Lewicy Razem Adrian Zandberg. Przyznał, że trwają rozmowy z organizacjami na lewo od PO.","Zandberg podkreślił, że wciąż trwają rozmowy ws. ewentualnej koalicji na lewicy, ale – jak zastrzegł – nie toczą się one z PO. – Rozmawiamy ze wszystkimi organizacjami, które są na lewo od Platformy. Z naszej strony stanowisko jest jednoznaczne – taka lewicowa lista będzie. My się do Grzegorza Schetyny nie wybieramy – oświadczył.– Chcemy, żeby była lista na lewo od Platformy, żeby to była jedna lista – zadeklarował Zandberg. Przyznał, że w Lewicy Razem trwają przygotowania „logistyki wyborczej”, czyli prace sztabu i taktyki zbierania podpisów pod listami poparcia.W zeszłym tygodniu lider Wiosny Robert Biedroń podczas konferencji prasowej przed Sejmem mówił, że jego ugrupowanie jest w trakcie rozmów m.in. z Lewicą Razem i SLD ws. budowania wspólnej listy wyborczej na lewicy. Z kolei szef SLD Włodzimierz Czarzasty mówił w radiowej Trójce, że jest zwolennikiem szerokiej Koalicji Europejskiej, czyli formuły startu, takiej jak w wyborach do Parlamentu Europejskiego, którą obok PO tworzyło PSL, SLD, Nowoczesna, Inicjatywa Polska i Zieloni. Wcześniej mówił, że jeżeli Schetyna nie zdecyduje się na kontynuowanie projektu koalicji wyborczej z SLD, to Sojusz podejmie decyzję z partnerami o budowie bloku lewicowego.Niedawne wewnętrzne referendum rozstrzygnęło, że SLD chce wystartować w wyborach parlamentarnych w ramach koalicji, ale Sojusz – jak mówili jego liderzy – jest przygotowany na trzy warianty: szerokiej koalicji, koalicji bez PSL i bloku lewicowego.",,
"Serwis internetowy pozwala udawać, że jesteś na wakacjach","Podróże to okazja do zobaczenia ciekawych miejsc i przeżycia wspaniałych przygód, o których można potem opowiadać znajomym. Są jednak tacy, którzy nigdzie nie wyjeżdżają, ale i tak snują historie o wojażach. W mediach społecznościowych chwalą się zdjęciami z miejsc, których nie odwiedzili. Do uwieczniania zmyślonych podróży na fotografiach służy serwis „Fake A Vacation”.","Z badań wynika, że czterech na dziesięciu Brytyjczyków (41 proc.) opowiadało historie o podróżach do krajów, których nigdy nie odwiedzili. Z tego 31 proc. przyznało, że historie o swoich wyprawach zmyśla po to, aby zaimponować innym. Co piąty Brytyjczyk, dodał też, że opublikował w mediach społecznościowych zdjęcie z rzekomo odwiedzonego miejsca. Badanie wykazało, że najpopularniejsze wakacyjne oszustwa dotyczą wyjazdów na narty i wizyt w dużych miastach Europy. Często wymyślone są też historie o samotnych wyprawach z plecakiem. Jest to nagminne nie tylko wśród Brytyjczyków.Amerykanie również chętnie dzielą się wrażeniami z podróży,  których nie odbyli. Badanie przeprowadzone w Stanach wykazało, że 14 proc. mieszkańców tego kraju kłamie na temat swoich wakacji, a 10 proc. z nich choć raz umieściło pamiątkowe, fałszywe zdjęcia w mediach społecznościowych. Powód – chęć zaimponowania innym. Miłośnicy zmyślania mieli tylko jeden problem – nie mogli pokazać zdjęć ze swoich podróży. Ten problem rozwiązała firma z siedzibą w Nebrasce, która oferuje swoim użytkownikom usługę nazwaną „Fake A Vacation”.Pozwala ona na stworzenie galerii fałszywych fotografii z wakacji. Wystarczy wysłać zdjęcie swojej sylwetki i dobrać tło, a serwis zmontuje te dwie fotografie w jedną. I tak, siedząc wygodnie w fotelu, możemy robić sobie portrety na piaszczystych rajskich plażach, przy wodospadzie Niagara czy zrobić sobie selfie z widokiem zachodzącego słońca nad Wielkim Kanionem w tle. – Popularność takiej usługi wzrosła wraz z rozwojem mediów społecznościowych – wyjaśnia Tom Eda, który zajmuje się marketingiem „Fake A Vacation”. – Ludzie zmyślają opowieści o swoich podróżach. Udają, ponieważ faktyczne wakacje są zbyt drogie lub chcą wzbudzić w innych zazdrość – uważa Eda.",,
„Dużo tych igieł rozdano za pieniądze z budżetu Warszawy?”,"Sebastian Kaleta przedstawił przed warszawskim ratuszem raport, w którym przekonuje, że z publicznych pieniędzy warszawskiego samorządu dotowane są organizacje promujące ideologię LGBT. Na raport wiceministra sprawiedliwości zareagowali internauci. „Zastanawiam się, czy to jest jeszcze ta redukcja szkód, czy już propagowanie zażywania narkotyków?”, „a później pieniędzy na warszawskie schroniska brakuje” – czytamy w komentarzach na Twitterze.","Z informacji zawartych raporcie wynika, że ratusz w ciągu ostatnich lat wydał na tego typu organizacje co najmniej kilka milionów złotych, a same organizacje „edukują”, jak zażywać narkotyki, promują dewiacje seksualne, walczą o legalizację prostytucji. – Łączna kwota dofinansowań w przypadku tych podmiotów, to kwota 7 mln zł w latach 2017-19 – powiedział na konferencji Kaleta. – Nie ma pieniędzy na inwestycje, od kilku dni słyszymy o cięciach w komunikacji miejskiej, ale, jak widać, pieniądze dla organizacji promujących ideologię LGBT są – dodał. W ocenie internautów organizacje, które przedstawiono w raporcie, służą rozprzestrzenianiu ideologii LGBT.   ",,
Śledczy wciąż szukają szczątków boeinga na Ukrainie. „Linia frontu się oddaliła”,"Uzyskaliśmy dostęp do miejsca, gdzie znajdują się ostatnie niezbadane fragmenty wraku, a być może także szczątki dwóch niezidentyfikowanych jeszcze ofiar – poinformowali w środę 
śledczy prowadzący dochodzenie ws. zestrzelonego w lipcu ub. r. nad Ukrainą malezyjskiego boeinga 777.","Dotychczas poszukiwania dowodów na obszarze położonym na północny zachód od miejsca katastrofy były niemożliwe, ze względu na ciężkie starcia między ukraińskimi siłami rządowymi a prorosyjskimi separatystami.Linia walk przesunięta– Obecnie linia walk się przesunęła, więc możemy tam bezpiecznie dotrzeć – powiedział na konferencji prasowej w Hadze dowódca sił powietrznych Theo van Haaf. Dodał jednak, że na obszarze tym, w okolicach wsi Pietropawłowka, nadal znajdują się miny przeciwpiechotne.Niezbadane dotąd części wraku mogą zawierać informacje pomocne przy ustalaniu przyczyny katastrofy, choć działania śledczych skupiają się przede wszystkim na wydobyciu i identyfikacji szczątków ofiar – pisze agencja Reutera. Zachód i Ukraina uważają, że Boeing 777 linii lotniczych Malaysia Airlines został zestrzelony na wschodzie Ukrainy, najprawdopodobniej rakietą ziemia-powietrze odpaloną z terenów opanowanych przez separatystów. Śledczy przyznają, że jest to na razie najbardziej prawdopodobna wersja wydarzeń, choć pod uwagę brana jest też inna, forsowana przez Rosję, według której samolot został zestrzelony przez myśliwiec należący do ukraińskich sił powietrznych. Brakuje dwóch ciałDotychczas udało się ustalić tożsamość 296 z 298 ofiar katastrofy. Zdaniem ekspertów szczątki ostatnich dwóch ofiar znajdują się na jednym z dwóch obszarów, w granicach liczącego 10 km kw. miejsca katastrofy, w których po upadku samolotu na ziemię rozgorzały największe pożary.Władze odpowiedzialne za śledztwo zastrzegają, że identyfikacja ostatnich niewydobytych szczątków będzie niezwykle trudna, bo prawdopodobnie znajdują się one pod nawet 30-centymetrową warstwą ziemi, w stanie utrudniającym pobranie próbek DNA.W katastrofie, do której doszło 17 lipca ub. roku podczas lotu z Amsterdamu do Kuala Lumpur, zginęło 298 osób, w tym 193 obywateli Holandii, 43 Malezyjczyków i 38 Australijczyków.",,
"Zandberg: Startujemy jako KW Lewica, bazą organizacyjną startu – SLD","W zbliżających się wyborach do parlamentu wystartujemy jako Komitet Wyborczy Lewica; bazą organizacyjno-prawną tego startu będzie SLD – poinformował jeden z liderów Lewicy Razem Adrian Zandberg. Start z list partii oznacza, że lewicowy komitet będzie obowiązywał pięcio-, a nie ośmioprocentowy próg wyborczy.","Jak ocenił Zandberg, siłą porozumienia, które wystartuje z list tego komitetu, jest „wielobarwność”. – Siłą Lewicy jest jej różnorodność. Jesteśmy silni dlatego, że jesteśmy różni: jesteśmy starsi i młodsi, (...) jesteśmy z mniejszych miejscowości i z wielkich miast, takich jak Warszawa – mówił lider Lewicy Razem. Jak zaznaczył, polityków, którzy wystartują z list KW Lewica, łączy „to, co było bliskie sercu Ignacego Daszyńskiego – przekonanie, że Polska może być krajem sprawiedliwym społecznie, krajem, który stoi po stronie pracowników, krajem, który stoi po stronie kobiet, krajem, który jest demokratyczny i wolny, krajem, który nikogo nie zostawia z tyłu”. Konferencja prasowa odbyła się przed pomnikiem Ignacego Daszyńskiego w Warszawie.– O taką Polskę Lewica zawalczy w wyborach do parlamentu i o taką Polskę będą walczyć w nowym parlamencie przedstawiciele silnej, różnorodnej reprezentacji lewicy – dodał Zandberg.",,
Kultowy program wraca po 23 latach. „Czar Par” już w piątek!,"Już w najbliższy piątek, po 23 latach przerwy, w TVP2 odbędzie się premiera show „Czar Par”. Program w nowej, zaskakującej odsłonie poprowadzą Maciej Kurzajewski i Izabella Krzan, a na fotelach jurorów zasiądą znane i lubiane małżeństwa: Katarzyna Cichopek z Marcinem Hakielem oraz Dorota Chotecka z Radosławem Pazurą. Nie zabraknie także jurora specjalnego.","Od 20 września, przez 12 tygodni, będziemy śledzić w programie zmagania 14 par. – Te pary są w pewien sposób przekrojem Polski, naszego społeczeństwa. To są ludzie w różnym wieku, różnych profesji, ale wszystkie te pary – odniosłem wrażenie – bardzo się kochają, wiedzą o sobie bardzo dużo, są niezwykle zaangażowane, mają w sobie wielką energię. I, co chyba najważniejsze dla telewizji - są bardzo zdeterminowane, by dobrze się bawić i walczyć – mówi Maciej Kurzajewski. Show poprowadzą Maciej Kurzajewski i Izabella Krzan.  Zmagania uczestników wybranych na castingach będą  oceniać Katarzyna Cichopek i Marcin Hakiel oraz Dorota Chotecka i Radosław Pazura.  Uczestnicy będą mierzyć się ze spektakularnymi zadaniami, które sprawdzą ich wiedzę ogólną, znajomość siebie, sprawność fizyczną, które poddadzą próbie ich miłość, współdziałanie i poczucie humoru. W każdym odcinku program opuści para z najmniejszą liczbą punktów. W finale spotkają się trzy najlepsze pary, które będą walczyć o nagrodę główną - 300 tys. złotych. Zwycięzców nowej edycji „Czaru Par” wybiorą widzowie w głosowaniu SMS–owym.",,
Miller: Za czasów rządów SLD osiągaliśmy tempo rozwoju 6-7 proc. PKB rocznie,"– Pierwsze półrocze było niezłe. Nawet jeżeli rozwijamy się na poziomie 3-4 proc. PKB, to i tak zdecydowanie za mało. Żebyśmy doścignęli w przyszłości Niemców, Francuzów czy Brytyjczyków, musimy się rozwijać co najmniej w tempie 5 proc. PKB rocznie. Za czasów rządów SLD osiągaliśmy tempo rozwoju nawet 6-7 proc. – stwierdził w TVP Info Leszek Miller, były premier z SLD.","Ekonomiści Goldman Sachs prognozują, że dynamika PKB Polski w 2017 r. sięgnie 4,4 proc., a w 2018 r. wyniesie 3,6 proc. Inflacja utrzyma się na poziomie 1,8 proc. Z kolei Morgan Stanley przewiduje, że PKB Polski w 2017 r. wzrośnie z 3,1 do 4,1 proc., zaś w 2018 r. z 3 proc. do 3,4.„Wzrost gospodarczy w Polsce przyspieszył w pierwszej połowie 2017 r. i spodziewamy się, że tempo to utrzyma się do końca roku i w 2018 r. wspierany będzie przez cztery czynniki: łagodne warunki finansowe, procykliczną politykę fiskalną, solidny popyt zewnętrzny i zwiększony napływ funduszy unijnych. Nasza prognoza zakłada dynamikę PKB na poziomie 4,4 proc. w 2017 r. i 3,6 proc. w 2018 r.” – napisano w raporcie.Na początku września eksperci z Goldman Sachs szacowali, że tempo wzrostu PKB Polski w 2017 r. wyniesie 4,3 proc., a w 2018 r. 3,5 proc. Autorzy raportu prognozują, że inflacji CPI w latach 2017-18 utrzyma się na poziomie 1,8 proc.",,
Sojuz MS-11 wystartował. Na pokładzie troje kosmonautów [WIDEO],"Z kosmodromu Bajkonur w Kazachstanie wystartował w poniedziałek statek kosmiczny Sojuz MS-11 z trzyosobową załogą. Jest to pierwszy start załogowego statku kosmicznego od 11 października, gdy start nie powiódł się z powodu awarii rakiety nośnej Sojuz-FG.","Na pokładzie Sojuza MS-11 znajdują się kosmonauci: Rosjanin Oleg Kononienko, Amerykanka Anne McClain i Kanadyjczyk David Saint-Jacques, lecący na Międzynarodową Stację Kosmiczną (ISS).Start nastąpił zgodnie z planem o godz. 12.31 czasu polskiego. Jeśli wszystko przebiegnie pomyślnie, Sojuz MS-11 przycumuje do ISS w poniedziałek o godz. 18.36 czasu polskiego.Start rakiety na kosmodromie Bajkonur śledzą: szef rosyjskiej agencji kosmicznej Roskosmos Dmitrij Rogozin, dyrektor ds. załogowych w amerykańskiej agencji kosmicznej NASA William Gerstenmaier i gubernator generalna Kanady Julie Payette, inżynier i w przeszłości astronautka Kanadyjskiej Agencji Kosmicznej.",,
Trump do Erdogana: Zewnętrzna ingerencja komplikuje sytuację,Zewnętrzna ingerencja komplikuje sytuację w Libii – powiedział prezydent USA Donald Trump podczas rozmowy telefonicznej z tureckim przywódcą Recepem Tayyipem Erdoganem. Jego słowa przywołał Biały Dom.,"Nie wiadomo, jakie zewnętrzne państwa lub podmioty miał na myśli Trump – pisze Agencja Reutera. Biały Dom nie przekazał w tej sprawie więcej szczegółów.Według Białego Domu Trump i Erdogan podczas rozmowy zgodzili się co do konieczności deeskalacji napięć w syryjskiej prowincji Idlib w celu ochrony cywilów. Syryjskie siły rządowe i wspierające je wojska rosyjskie nasiliły tam bombardowania ostatniej kontrolowanej przez rebeliantów enklawy, w której mieszka 3 mln ludzi.Wcześniej o rozmowie prezydentów na temat sytuacji w Libii i Syrii poinformowała kancelaria Erdogana. Podano, że Trump i Erdogan w rozmowie „podkreślili znaczenie dyplomacji w rozwiązywaniu regionalnych kwestii”.W czwartek na nadzwyczajnej sesji parlamentu Turcji deputowani zaaprobowali wysłanie ekspedycji do Libii, by wesprzeć uznawany przez społeczność międzynarodową rząd premiera Fajiza as-Saradża. Trypolis zwrócił się o taką pomoc do Ankary 26 grudnia. Siły ekspedycyjne Turcji mają umożliwić wojskom Saradża odparcie ofensywy armii generała Chalify Haftara, dążącego do zdobycia Trypolisu. Od 2011 r. Libia jest podzielona między rywalizujące ze sobą frakcje polityczne i wojskowe. Rząd porozumienia narodowego (GNA) Saradża walczy z wojskami Haftara, kontrolującymi wschodnią część kraju z centrum administracyjnym w Bengazi.Niepokój w związku z możliwością wysłania przez Turcję żołnierzy do Libii wyrażała Rosja, która popiera Libijską Armię Narodową (LNA) Haftara, wspieraną też przez Egipt, Jordanię i Zjednoczone Emiraty Arabskie.Turcja i Libia podpisały 27 listopada porozumienie o rozszerzonej współpracy militarnej i w zakresie bezpieczeństwa. Umowa dotyczy również granicy na Morzu Śródziemnym i pomija prawa Grecji oraz Cypru do ich wyłącznych stref ekonomicznych. Umowa została odrzucona przez Unię Europejską.",,
"Poseł PSL: Nie byli na głosowaniu, bo mieli komisje. Poseł PiS: Nie ma komisji podczas głosowań","– Bardzo często jest tak, że podczas naszych obrad odbywają się posiedzenia komisji, zespołów parlamentarnych – tłumaczył nieobecność na głosowaniu ws. dołączenia do porządku obrad projektu ustawy o sędziach poseł PSL Jarosław Rzepa. – Nigdy w czasie głosowań nie odbywają się komisje - zaprotestował natychmiast parlamentarzysta Prawa i Sprawiedliwości, Robert Telus.","Przedstawiciel ludowców w programie „Twój Wybór” w TVP3 przeprosił za „pojedyncze absencje”, ale próbował je usprawiedliwić okolicznością, która - jak wynika z wypowiedzi Telusa – nie miała prawa się wydarzyć.Inaczej niż polityk PSL do sprawy się odniosła przedstawicielka Lewicy Julia Zimmermann. – Rozumiem tę złość (wyborców na nieobecnych posłów – red.). To się nie powinno było wydarzyć. To jest nauczka, że trzeba pilnować każdej godziny obrad – powiedziała Zimmermann. Dodała, że ma nadzieję, że „taka sytuacja się w naszym klubie nie powtórzy”.                                                teraz odtwarzaneJulia Zimmermann o nieobecności posłów: to nie powinno się było wydarzyć. W Sejmie odbyło się pierwsze czytanie projektu PiS ws. zmian w sądownictwie. Na Konwencie Seniorów zgłoszono sprzeciw wobec uzupełnienia porządku obrad o ten projekt, ale w głosowaniu większość sejmowa zdecydowała, że Izba zajmie się projektem.Głosowało 394 posłów, za uzupełnieniem porządku obrad było 201, przeciw 193, nikt nie wstrzymał się od głosu. Udziału w głosowaniu nie wzięło 66 posłów, w tym 34 z PiS, 11 z Koalicji Obywatelskiej, 12 z Lewicy, 7 z PSL-Kukiz15 oraz 2 z Konfederacji.Za uzupełnieniem porządku obrad byli tylko posłowie PiS, wszyscy pozostali głosowali przeciw. Posłowie opozycji przyznawali po głosowaniu, że wobec dużej absencji PiS można było wygrać to głosowanie, gdyby w klubach opozycyjnych była większa frekwencja. Posłowie KO zostali ukarani przez władze klubu karą pieniężną 1 tys. zł.",,
Potencjalny „ukraiński Breivik”?,"Milicja w Odessie, na południu Ukrainy, drugi dzień przesłuchuje młodego człowieka, przeciwko któremu wszczęto śledztwo w związku z groźbami urządzenia strzelaniny w zamieszkanym przez cudzoziemców akademiku. Media nazywają go „ukraińskim Breivikiem”.","23-letni Ołeksandr Kurinnyj miał napisać na internetowym blogu, że chce powtórzyć „wyczyn” Andersa Breivika. Norweg w 2011 roku zabił w centrum Oslo i na wyspie Utoya 77 osób tłumacząc, że chciał „zapobiec islamizacji” swego kraju.„Mieszkam w Odessie od 23 lat i z każdym rokiem coraz mniej poznaję swoje miasto. Na nasze ulice wylegli imigranci i cudzoziemcy. Ze strachem myślę, że w przyszłości my, Ukraińcy, możemy stać się mniejszością we własnym mieście, we własnym państwie” – głosi wpis na jednym z popularnych w byłym ZSRR blogów.„Nie będę mówił, kto za mną stoi; mogę tylko opowiedzieć o swoich planach. Chcę zostać ukraińskim Andersem Breivikiem (...). Swą akcję przeprowadzę wprzyszłym tygodniu w jednym z akademików, gdzie mieszka wielu cudzoziemców(...)” – czytamy na blogu.Milicja stara się obecnie ustalić, czy mężczyzna rzeczywiście planowałzbrodnię, a przede wszystkim czy to on był autorem wpisu, który zaniepokoiłwładze i społeczeństwo Ukrainy.Media zwracają uwagę, że Kurinnyj sam zgłosił się na milicję w poniedziałek,gdy zastał w domu wezwanie na przesłuchanie, oraz, że współpracuje ześledczymi. Według odeskiego portalu Dumskaya.net Kurinnyj przekazał takżewszystkie hasła do komputera i kont mailowych, oraz swych profilów w sieciach społecznościowych.",,
Firma „kucharza Putina” broni się przed zarzutami o ingerencję w wybory w USA,"Firma Concord Management and Consulting, kontrolowana przez Jewgienija Prigożyna zwanego „kucharzem Putina” i oskarżona o ingerencję w wybory w USA, złożyła wniosek o oddalenie zarzutów. Jej prawnicy nie odrzucają oskarżeń, lecz kwestionują uprawnienia prokuratora specjalnego Roberta Muellera.","Trzy rosyjskie firmy i trzynastu Rosjan zostało oskarżonych przez Muellera badającego sprawę Russiagate o ingerencję w amerykańskie wybory prezydenckie w 2016 roku. Concord Management and Consulting jest jednym z tych przedsiębiorstw.Prawnicy firmy twierdzą we wniosku złożonym w poniedziałek, że zastępca prokuratora generalnego Rod Rosenstein złamał jedną z klauzul konstytucji, powołując Muellera na prokuratora specjalnego nadzorującego dochodzenie w sprawie Russiagate. Tym samym – dowodzą – nie ma on uprawnień do prowadzenia tego śledztwa.Zdaniem zespołu dochodzeniowego prokuratora Muellera, firma Concord finansowała kampanię propagandową prowadzoną przy pomocy internetowych trolli w mediach społecznościowych, głównie na Facebooku i Twitterze w celu siania zamętu i niezgody w społeczeństwie amerykańskim.",,
Schetyna: nie przedstawiam się jako lider opozycji,"– Ja się nie przedstawiam jako lider opozycji, mimo że sondaże są wyraźne i konkretne. Nie robię tego, bo to nie jest dzisiaj ważne. Ważne, by opozycja jako całość mogła liczyć na większe poparcie niż obóz rządzący plus ewentualni koalicjanci PiS. To jest najważniejszy pojedynek i mój cel. Teraz priorytetem jest dobry pomysł na zbudowanie bloku anty-PiS – oświadczył w wywiadzie dla „Dziennika Gazety Prawnej” przewodniczący Platformy Obywatelskiej Grzegorz Schetyna.","Lider PO w rozmowie z Grzegorzem Osieckim nakreślił plany swojej formacji na najbliższe miesiące. – Zbudowanie jednej formuły opozycyjnej przed wyborami samorządowymi, opartej na ochronie samorządności. Stworzenie wspólnej listy w wyborach samorządowych i przedstawienie propozycji kolejnych etapów reformy samorządowej. (...) To będziemy proponować wszystkim, którzy uważają, że to dobra odpowiedź na centralistyczne zapędy PiS – wyliczał Schetyna.Zapytany, czy obecnie trwają kuluarowe rozmowy z Nowoczesną i Polskim Stronnictwem Ludowym o wspólnych listach wyborczych, odpowiedział: – Rozmawiamy ze wszystkimi, ale to musi potrwać. Bo jeśli mówimy o wspólnej liście i reprezentacji, to każdy musi zrezygnować z części politycznej suwerenności. Ważne, by zbudować realną wspólnotę programu i celu.Zdaniem Schetyny rząd Beaty Szydło „obiecał leki dla seniorów i nie dotrzymał słowa”. – My mówimy o trzynastej emeryturze i przemodelowaniu 500 plus. Naszym zdaniem transfery społeczne są nie po to, by walczyć o poparcie polityczne, ale rozwiązywać demograficzne problemy. Z jednej strony zwiększyć dzietność, z drugiej strony prowadzić politykę senioralną – podsumował lider PO.",,
Zakaz rozmów w pociągach,"Jan Rzymełka, poseł PO, chce wprowadzić w polskich pociągach tzw. strefy ciszy, w których nie będzie można rozmawiać przed telefon ani słuchać głośnej muzyki z walkmana. Swój pomysł przedstawił już na posiedzeniu Sejmu – dowiedział się portal tvp.info.",,,
"Politycy o słowach Wałęsy: przebiliście dno, nie potrzeba takich słów","„Przebiliście dno” - tak wicemarszałek Sejmu Stanisław Tyszka skomentował wystąpienie Lecha Wałęsy podczas konwencji KO. Zdaniem liderki Inicjatywy Polskiej, Barbary Nowackiej, „nie potrzeba takich słów, ani dzisiaj ani w ogóle”.","– Przede wszystkim wyrazy współczucia dla Mateusza Morawieckiego. Sama wiem, jak ciężko jest stracić bliskiego i być w tym czasie w takim ostrzale medialnym – powiedziała przewodnicząca wchodzącej w skład KO Inicjatywy Polskiej. – Fatalnie się dzieje, że wszystkie strony używają śmierci, pamięci do walk politycznych. Nie potrzeba takich słów, ani dzisiaj ani w ogóle – dodała.  „Gratuluję PO zaproszenia na konwencję prezydenta Lecha Wałęsy i braw po jego prostackim ataku na Kornela Morawieckiego” – napisał Stanisław Tyszka z Kukiz’15, który jeszcze wczoraj krytykował „hipokryzję polityków PiS”. „Wy przebiliście dno” – ocenił Tyszka zwracając się do KO. Były prezydent Lech Wałęsa, który zabrał głos podczas niedzielnej konwencji wyborczej KO powiedział, że wybaczył zmarłemu w poniedziałek Kornelowi Morawieckiemu, szefowi Solidarności Walczącej, bo „po chrześcijańsku należy to zrobić”.  – A co oni z niego robią? Bohatera. A on w środku: stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada proszę panów. Zdrajca. Taka jest prawda – powiedział Wałęsa.",,
"Ziobro: Fakt, że ktoś jest sędzią, nie znaczy, że jest „nadobywatelem”","Jeżeli ktoś nie uznaje sądu, który funkcjonuje jako sąd w Polsce, za sąd, to stawia się ponad prawem. Na to żaden system nie może pozwolić. Fakt, że ktoś jest sędzią, nie znaczy, że jest »nadobywatelem«. Każdy kto łamie prawo, musi się liczyć z konsekwencjami. Dotyczy to też sędziego Juszczyszyna – powiedział na konferencji prasowej minister sprawiedliwości Zbigniew Ziobro.","Jak mówił minister Ziobro, „w Polsce nie możemy doprowadzić do sytuacji, gdzie wyroki wydane przez blisko 500 sędziów powołanych przez KRS będą kwestionowane tylko dlatego, że sędziowie byli powołani bądź też awansowani przez tę Radę, której część środowiska nie chce zaakceptować”.   Dalej przekonywał, że „nie można doprowadzić do sytuacji kwestionowania statusu sędziów”. Odnosząc się do ustawy o apolityczności sędziów, przedstawionej przez PiS, którą w drugim czytaniu przyjął Sejm, argumentował, że „ta ustawa to jasny sygnał w odpowiedzi na pewien proces chaosu, jaki część walczącego politycznie sędziów zdecydowała się wprowadzić na sale sądowe”.   Pytany o sędziego Pawła Juszczyszyna, który nie stawił się na posiedzeniu Izby Dyscyplinarnej Sądu Najwyższego, która zajmuje się jego sprawą.   – Jeżeli ktoś nie uznaje sądu, który funkcjonuje jako sąd w Polsce za sąd, to stawia się ponad prawem. Na to żaden system nie może pozwolić. Fakt, że ktoś jest sędzią, nie znaczy, że jest „nadobywatelem”. Każd,y kto łamie prawo, musi się liczyć z konsekwencjami. Dotyczy to też sędziego Juszczyszyna – zaznaczył.",,
Są wyniki kontroli umów zwolnionych pracownic kurii krakowskiej,"Umowy cywilnoprawne zawarte przez kurię krakowską ze zwolnionymi pracownicami biura prasowego odpowiadały zadaniom powierzonym tym osobom – poinformowała rzeczniczka Państwowej Inspekcji Pracy Anna Majerek. Niektóre media donosiły, że kobiety zostały zwolnione ze względu na stan cywilny.","Pod koniec września Rzecznik Praw Obywatelskich Adam Bodnar zdecydował o podjęciu z urzędu sprawy zwolnień trzech z pięciu pracownic biura prasowego archidiecezji krakowskiej i zwrócił się o informację do Państwowej Inspekcji Pracy w Krakowie i do kanclerza kurii. Chodziło o doniesienia medialne, jakoby kobiety miały zostać zwolnione ze względu na stan cywilny. Rzecznik pytał także o powody, dla których pracownice te nie były objęte ochroną, jaką daje umowa o pracę, tylko były zatrudnione na umowach cywilnych. Jak poinformowała rzeczniczka PIP w Krakowie, inspektorzy pracy badali, czy zatrudnienie kobiet w biurze prasowym kurii na umowy cywilnoprawne nie wykazywało znamion stosunku pracy. – Inspektorzy do takich wniosków nie doszli, czyli te umowy cywilnoprawne odpowiadały zadaniom powierzonym tym osobom, w związku z tym nie doszło tutaj do żadnego naruszenia – wyjaśniła Majerek. Przeprowadzona kontrola PIP – dodała rzeczniczka – nie wykazała nieprawidłowości. Stwierdzono uchybienia dotyczące ewidencjonowania godzin pracy. We wniosku skierowanym do kurii zalecono, żeby zleceniobiorca faktycznie przedstawiał ewidencję swojego czasu pracy w terminie poprzedzającym wypłatę wynagrodzenia. Majerek poinformowała, że po zakończeniu kontroli inspektorzy PIP skierowali także pismo prewencyjne do kurii odnoszące się do komunikatu zamieszczonego na stronie Archidiecezji Krakowskiej, dotyczącego stanu cywilnego zwolnionych. – Zamieszczanie takiej informacji na stronie internetowej, wskazującej, że przyczyną rozwiązania umowy jest sfera prywatna, jest nietrafne. Zdaniem kontrolującym podawanie takich informacji w przestrzeni publicznej może prowadzić do naruszenia praw tych osób i ich dóbr osobistych. Może też być podstawą do wystąpienia na drogę sądową – wskazała rzeczniczka. W komunikacie kurii z końca września wskazano, że kuria zadecydowała o zakończeniu współpracy z koordynatorką biura Joanną Adamik i jej dwiema najbliższymi współpracowniczkami, które są niezamężne. – Dwie pozostałe osoby, które w życiu prywatnym jako matki tworzą wraz ze swymi mężami katolickie rodziny, nadal pozostają pracownikami biura prasowego archidiecezji krakowskiej – podkreślono. Później z tego komunikatu usunięto fragment dotyczący stanu cywilnego zwolnionych pracownic, oficjalnie wykonując zarządzenie kościelnego inspektora ochrony danych. Kanclerz kurii krakowskiej ks. Tomasz Szopa w piśmie do rzecznika praw obywatelskich z początku października poinformował, że decyzja o zwolnieniu pracownic tworzących biuro prasowe kurii opierała się wyłącznie na przesłankach merytorycznych i w żaden sposób nie była związana z ich sytuacją osobistą czy stanem cywilnym.",,
Borusewicz do protestujących przed Senatem: nie poddamy się temu co robi PiS,"– Na pewno się nie poddamy, temu, co robi PiS, nie poddamy się niszczeniu praworządności, niszczeniu Krajowej Rady Sądownictwa, Sądu Najwyższego – mówił w piątek wieczorem do protestujących przed Senatem, wicemarszałek Senatu Bogdan Borusewicz (PO).  Senat przyjął w piątek wieczorem bez poprawek nowelizacje ustaw o Krajowej Radzie Sądownictwa i o Sądzie Najwyższym. W tym samy czasie przed Senatem odbył się protest przeciwko reformie sądownictwa.","Protestujący trzymali flagi Polski oraz Unii Europejskiej. Skandowali m.in.: „Wzywamy do przestrzegania konstytucji”, „Zostaniecie rozliczeni”, „Polska wam tego nie wybaczy”.Po głosowaniach w Senacie do protestujących wyszli senatorowie PO, m.in. wicemarszałek Senat Bogdan Borusewicz, Bogdan Klich, Jan Rulewski, Jerzy Fedorowicz.– Na pewno się nie poddamy, nie poddamy się temu, co robi PiS, nie poddamy się niszczeniu praworządności, niszczeniu Krajowej Rady Sądownictwa, Sądu Najwyższego. Nie poddamy się niszczeniu w Polsce demokracji – powiedział Borusewicz. – Sąd Najwyższy, który PiS za chwilę zawładnie, którym będzie kierował, ocenia i orzeka czy wybory były prawomocne i zgodne z prawem czy nie. O to zapewne chodzi PiS-owi, który zrobił ten skok na Sąd Najwyższy – dodał.Borusewicz mówił, że kadencja prezesa SN trwa 6 lat i „te 6 lat nie upłynęło”. – To jest jawne złamanie konstytucji i do tego nie trzeba specjalistów, prawników. Wystarczy umieć liczyć do sześciu. Dziękuje wam, będziemy wspólnie walczyć dalej. Bo nie jest tak, że na tym się kończy ta walka, nie odpuścimy – podkreślił. „PiS zhańbił Senat”Z kolei Jan Rulewski podkreślił, że „w głosowaniu przegraliśmy”. – My nie odstąpimy, nie pójdziemy ich drogą kłamną, damy im odpór – powiedział Jan Rulewski.Bogdan Klich mówił, że to był piąty dzień „naszej wspólnej batalii w Senacie, o utrzymanie wolnych sądów”. – Słyszeliśmy wasze okrzyki, i słyszeliśmy waszą reakcję jak były przyjmowane ustawy o KRS i Sądzie Najwyższym. Krzyczeliście: „hańba!” i my też zakrzyknęliśmy „hańba” w momencie, kiedy obie te ustawy zostały uchwalone” – powiedział Klich.Jego zdaniem, PiS wziął na siebie odpowiedzialność nie tylko za zlikwidowanie niezależnego sądownictwa w Polsce, ale „zhańbił tę izbę”. „PiS zhańbił Senat. A hańbiąc Senat doprowadził do tego, że nikt nie będzie miał wątpliwości, iż większość senacka przyłożyła swoja rękę do niszczenia tego, co dla nas Polaków jest najważniejsze i o co walczyliśmy – powiedział Klich. Jak mówił, „nie walczyliśmy w latach 70. ,czy 80. tylko o wolną Polskę, ale o Polskę demokratyczną”. – O Polskę, w której jest miejsce na wolne sądy, o Polskę, w której jest miejsce na niezależne sądownictwo. I o Polskę, w której obywatel ma prawo do tego żeby oczekiwać, że jego sprawa zostanie rozstrzygnięta w sposób bezstronny. Dzisiaj w Senacie, tak jak wcześniej w Sejmie, PiS podważył tę zasadę – podkreślił.„Panie prezydencie, decyzja należy do pana”Klich mówił, że „przed godziną próby staje prezydent Andrzej Duda, który przedłożył do parlamentu oba projekty tych ustaw”. – I chociaż zostały one nieco zmienione w trakcie prac w Sejmie, to jednak to wszystko się odbyło w wyniku negocjacji pałacowych, a nie rozmowy z obywatelami. Ten wybór, przed którym stoi Andrzej Duda zadecyduje o tym jak zapisze się on na kartach historii, ale zadecyduje także o tym czy przyłoży swoją rękę do psucia tego, czym Polska może się szczycić na świecie, z tego, że jest w kręgu zachodniej cywilizacji prawnej – dodał.Według senatora PO jest zgoda na reformę sądownictwa, ale nie ma zgody na to, aby likwidować niezależność sądów i podważać niezawisłość sędziów. – Panie prezydencie, decyzja należy do pana – dodał.",,
Szefowie MSZ Polski i Słowacji murem za Ukrainą,"Potwierdziliśmy nasze wsparcie dla Ukrainy i jej integralności terytorialnej; głównym problemem dla OBWE w przededniu słowackiej prezydencji w tej organizacji są agresywne działania Rosji wobec Ukrainy – mówili po piątkowych rozmowach w Warszawie szefowie MSZ Polski i Słowacji, Jacek Czaputowicz i Miroslav Lajczak. Ministrowie zgodzili się również, że jest szansa na kompromis ws. wieloletniego budżetu UE.","Słowacja ma objąć przewodnictwo w OBWE z początkiem 2019 r. – Zgodziliśmy się co do tego, że obecnie głównym problemem dla Organizacji jest sytuacja na Ukrainie i agresywne działania Rosji wobec tego państwa – oświadczył Czaputowicz na wspólnej konferencji prasowej z szefem dyplomacji tego kraju. Jak mówił, Polskę i Słowację łączy też m.in. „stanowisko co do niezasadności kontynuacji projektu Nord Stream 2”. Z kolei Lajczak podkreślił, że ministrowie potwierdzili podczas rozmów poparcie „dla Ukrainy i jej jednolitości terytorialnej”. – Wierzymy, jesteśmy przekonani, że może nie do wyborów, ale że np. w październiku przyszłego roku uda się osiągnąć porozumienie ws. budżetu – dodał. Również Czaputowicz ocenił, że „jest szansa na kompromis”. – Chcielibyśmy tego kompromisu; być może będzie on mógł być zawarty już w nowym układzie instytucjonalnym, a więc po wyborach do PE, ustanowieniu nowej Komisji – dodał. Szef polskiej dyplomacji podkreślił zarazem, że ambitny budżet jest niezbędny, żeby UE mogła realizować ambitną politykę i odgrywać ważną rolę w stosunkach międzynarodowych. – Polska opowiada się za zwiększeniem budżetu UE nawet poprzez zwiększenie składki; innymi słowy prezentujemy tutaj stanowisko proeuropejskie – oświadczył.",,
Koncert „Polska pomaga”. Najpiękniejsze kolędy na pomoc dla Syrii,"Najpiękniejsze pieśni bożonarodzeniowe w wykonaniu artystów Polskiej Opery Królewskiej, Małgorzaty Walewskiej i Marii Pomianowskiej zabrzmią wieczorem w Łazienkach Królewskich w Warszawie. Będzie to kolejny koncert charytatywny w ramach cyklu „Polska pomaga”. Tym razem dochód z wydarzenia, Caritas Polska przeznaczy na pomoc dla ofiar konfliktu w Syrii. retransmisja koncertu 6 stycznia o godz. 21.00 na antenie TVP 1.","Na koncert zapraszają dyrektor Caritasu Polska ks. Marcin Iżycki i minister kultury i dziedzictwa narodowego prof. Piotr Gliński.  W trakcie koncertu oprócz najpopularniejszych i powszechnie znanych kolęd będzie można usłyszeć także bliskowschodnią kolędę „Woulida el-Messih Hallelujeh” („Chrystus się narodził, alleluja”) i staropolską pieśń bożonarodzeniową „Jam jest dudka Jezusa mojego” – anonim z rękopisów sióstr karmelitanek i benedyktynek z XVIII w. w opracowaniu Jacka Urbaniaka.   – W okresie Bożego Narodzenia jesteśmy bardziej otwarci na potrzeby potrzebujących. W tym roku ogromnie proszę o pomoc dla naszych braci i sióstr w Syrii. Na terenie tego kraju aż 15,5 mln ludzi potrzebuje pomocy w zakresie dostępu do czystej wody - pomoc jest wciąż bardzo potrzebna – mówił  ks. Marcin Iżycki.   – Organizując koncert, realizujemy ideę społecznej odpowiedzialności polityków i wspieramy tych, którzy najbardziej tego potrzebują tam, gdzie tego wsparcia najbardziej potrzeba. Konflikt w Syrii pokazuje, że znów potrzeba naszej solidarności ponad podziałami, ponad granicami, z ludźmi z innej części świata, którzy potrzebują tego samego co my – podkreślał inicjator koncertów, minister kultury i dziedzictwa narodowego, prof. Piotr Gliński.   Dodał, że w przygotowanie koncertu „Polska pomaga” zaangażowanych jest wiele instytucji, w tym instytucje kultury, dzięki którym widzowie i słuchacze będą świadkami wydarzenia na najwyższym poziomie artystycznym.",,
"Szef nauczycielskiej „S”: Wszystkie postulaty, które zgłosiliśmy do negocjacji, zostały przyjęte",NSZZ „Solidarność” przyjęła propozycję rządu. Związek Nauczycielstwa Polskiego i Forum Związków Zawodowych odrzuciły ją – poinformowała w niedzielę po zakończeniu rozmów ze związkowcami wicepremier Beata Szydło.,"Porozumienie podpisali przedstawiciele strony rządowej z wicepremier Beatą Szydło i reprezentanci „S” z szefem krajowej oświaty i wychowania NSZZ „Solidarność” Ryszardem Proksą na czele. Zakłada ono, że od września po wdrożeniu podwyżki wynagrodzenie zasadnicze nauczyciela stażysty wyniesie 2780 zł, kontraktowego – 2860 zł, mianowanego – 3248 zł, dyplomowanego – 3815 zł.– Zakończyliśmy dzisiejsze rozmowy na temat sytuacji w oświacie, propozycji, które zostały przygotowane przez rząd dla central związkowych nauczycielskich. To nie były ani łatwe rozmowy, ani krótkie – powiedziała wicepremier. Wskazała, że strona rządowa przedstawiła kilka propozycji. – Te propozycje przez dwie centrale związkowe zostały, mówię to z wielkim żalem, odrzucone. Bardzo się cieszę, że „Solidarność” przyjęła propozycje rządowe i będziemy za chwilę podpisywać porozumienie – poinformowała. Szydło przyznała, że „rząd zdaje sobie sprawę z tego, że zaniedbania (są – dop. red.) wieloletnie”. Zapewniła, że będzie on „szukać rozwiązań, które pozwolą na wzrost wynagrodzeń nauczycieli”. – Chodzi nam o to, by system kształcenia w Polsce był jak najlepszy, żeby uczniowie mieli rzeczywiście jak najlepsze przygotowanie, by polska szkoła się rozwijała, była nowoczesna, by nauczyciele byli godnie i bardzo dobrze  wynagradzani, świetnie przygotowani – podkreśliła. Wicepremier wyjaśniła, że strona rządowa „wychodząc naprzeciw oczekiwaniom strony oświatowej” zaproponowała przyspieszenie i zwiększenie podwyżek. – We wrześniu zaproponowaliśmy przeprowadzenie podwyżki na poziomie ponad 9 proc., co w sumie da w tym okresie, kiedy ten program jest realizowany, w tym roku 15 proc., a licząc od 2017 r. do września, średnio pensja nauczycielska wzrasta o ponad 700 zł – oznajmiła Szydło. Szef nauczycielskiej „Solidarności” Ryszard Proksa ocenił, że podpisanie porozumienia było sukcesem. – Jest to sukces, ponieważ jednym z głównych naszych – oprócz płacowego – postulatów była zmiana systemu wynagradzania i to osiągnęliśmy. Można powiedzieć, że wszystkie cztery postulaty, które zgłosiliśmy do negocjacji, zostały przyjęte, stąd jesteśmy w miarę zadowoleni – powiedział. Poinformował, że w najbliższym czasie Rada Krajowa „S” podejmie decyzję co do protestu członków Solidarności, które były zaplanowane na 15 kwietnia. Proksa zaznaczył, że rozmowy o proponowanej przez stronę rządową zmianie pensum nauczycieli będzie można podjąć wówczas, gdy zakończy się reformowanie edukacji. – Wtedy rzeczywiście można nad tą propozycją rzeczowo i racjonalnie porozmawiać – zaznaczył. Wicepremier Beata Szydło również zapewniła, że jest otwarta na dalszy dialog z ZNP i FZZ. Zaapelowała ponadto do nauczycieli, „aby rozważyli, czy nie złagodzić strajku w czasie egzaminów”.",,
44-stopniowy skwar nie pokonał harcerzy. Pobili rekord Guinnessa,Około 12 tysięcy osób utworzyło żywą flagę Polski podczas ceremonii otwarcia Zlotu Związku Harcerstwa Polskiego w Gdańsku. Na Wyspie Sobieszewskiej w słońcu notowano we wtorek 44 stopni ciepła.,"W poprzednim rekordzie „ustawiania” flagi, który miał miejsce w Katowicach, wzięło udział ok. 1000 osób.   Okazją do zorganizowania zlotu jest setna rocznica odzyskania przez Polskę niepodległości i 100-lecie istnienia ZHP. Zlot ZHP na Wyspie Sobieszewskiej w Gdańsku trwa od poniedziałku, ale ceremonia oficjalnego otwarcia spotkania harcerzy z całej Polski odbyła się we wtorek. Rzecznik prasowy Zlotu ZHP Gdańsk 2018 phm. Marta Bańka poinformowała, że w imprezie uczestniczy ok. 13 tysięcy harcerzy, w tym 500 gości z zagranicy – Białorusi, Hongkongu, Nepalu, Szwecji, Ukrainy i Wielkiej Brytanii oraz polonijni harcerze z Kanady i USA. Do Gdańska przyjechali harcerze w wieku od 6 do 21 lat. Oprócz tego, na miejscu zlotu jest jeszcze 1000 osób tworzących kadrę tego wydarzenia.  Ceremonię otwarcia Zlotu ZHP rozpoczęło odnowienie przyrzeczenia harcerskiego przez wszystkich uczestników. Potem rozpalono „watrę stulecia”, czyli duże ognisko, które będzie płonąć do końca zlotu. Przed publicznością z krótkim koncertem wystąpił Czesław Mozil. Na scenie zaprezentował się także zespół pieśni i tańca Uniwersytetu Gdańskiego Jantar. Głównym punktem programu uroczystości otwarcia zlotu było utworzenie przez harcerzy żywej flagi Polski pod hasłem „W 100 rocznicę odzyskania Niepodległości”. Harcerze zrobili to, stając do pamiątkowego zdjęcia i zakładając na mundury białe i czerwone koszulki. Ceremonię otwarcia zlotu zakończyło odśpiewanie hymnu narodowego. Honorowy patronat nad Zlotem ZHP Gdańsk 2018 objął prezydent Andrzej Duda. To największa tego typu powojenna impreza harcerska, która zakończy się 16 sierpnia. Rekordowy w historii zjazd ZHP odbył się w Spale przed II wojną światową gromadząc ponad 30 tys. osób.Zjazd harcerzy odbywa się w specjalnie zbudowanym w tym celu miasteczku zlotowym na ok. 100 hektarach. W trakcie zlotu harcerze będą m.in. brać udział w grach miejskich, kreatywnych warsztatach, rejsach i zabawach wodnych oraz będą pracować na rzecz lasów na Kaszubach i Kociewiu. Zloty ZHP odbywają się nieregularnie. Ostatni raz takie wydarzenie miało miejsce w 2010 r. na stulecie skautingu. Odbywał się on w Krakowie, a wzięło w nim udział około 8 tys. harcerzy. ZHP liczy około 110 tys. członków.",,
„Decyzję o rozdzieleniu wizyt w Smoleńsku podjął Tusk wspólnie z Putinem”,"– Z dokumentów, które zostały zebrane w sprawie smoleńskiej, ewidentnie wynika, że decyzję o rozdzieleniu wizyt podjął osobiście Donald Tusk wspólnie z Władimirem Putinem. Kwestionując to, Tusk mija się z prawdą – uważa Antoni Macierewicz. Szef podkomisji smoleńskiej odniósł się do poniedziałkowych zeznań byłego premiera.","Były premier, obecny przewodniczący Rady Europejskiej zeznaje w poniedziałek przed Sądem Okręgowym w Warszawie w procesie byłego szefa jego kancelarii, w okresie sprawowania funkcji premiera, Tomasza Arabskiego.  Odnosząc się do pytania o zakres kompetencji swoich urzędników w sprawie organizacji lotu do Katynia w 2010 r., Tusk powiedział m.in., że „z całą pewnością Tomasz Arabski nie był szefem komórki zajmującej się lotami, tylko był szefem Kancelarii Prezesa Rady Ministrów, a więc szefem całej administracji, która zajmuje się obsługą prezesa Rady Ministrów, więc trudno byłoby mi zgodzić się z tak sformułowaną definicją jego zajęcia, że był szefem komórki od lotów czy nadzorcą bazy”. – Zgodnie z porozumieniem w sprawie transportu lotniczego, które sygnowały kancelarie Sejmu, Senatu, premiera i prezydenta, to szef kancelarii premiera był osobą decydującą w sprawie lotów – skomentował słowa Donalda Tuska szef podkomisji smoleńskiej Antoni Macierewicz. Były premier zeznał także, że „ nie jest i nie powinno być zadaniem premiera czy prezydenta wpływanie na jakiekolwiek decyzje dotyczące miejsca lądowania, momentu lądowania, kierunku lotu, charakteru maszyny, doboru maszyny etc.” – Jeżeli mówimy o organizacji wizyty prezydenta Lecha Kaczyńskiego, to niezwykle istotne jest też ustalenie okoliczności wyboru samolotu, który miał ją obsłużyć. To wszystko musiało przechodzić zarówno przez pana Arabskiego, jak i pana Tuska. Być może Tusk nie czytał dokumentów dotyczących tych ustaleń, ale na pewno musiał mieć wiedzę dotyczącą wybranych opcji i ostatecznie je akceptował. Próbując wyprzeć tę odpowiedzialność, pan Tusk omija w tym zakresie istotę rzeczy – ocenił Macierewicz. Były premier zeznał, że ani on, ani prezydent Lech Kaczyński nie planował wspólnej wizyty w Katyniu w 2010 roku. – Termin „rozdzielenie wizyty” to termin polityczny służący zdyskredytowaniu mnie – przekonywał Tusk. Antoni Macierewicz przyznał, że: „to rzeczywiście termin polityczny, bo decyzja pana Tuska była decyzją polityczną”. – Z dokumentów, które zostały w tej sprawie zebrane, ewidentnie wynika, że decyzję o rozdzieleniu wizyty podjął osobiście pan Tusk wspólnie z panem Putinem. Oczywiście nie mogę być pewny, czy była to swobodna decyzja premiera Tuska. Być może był postawiony wobec takiej konieczności przez premiera Putina – tego nie jestem w stanie wykluczyć – powiedział polityk PiS. – . Jeżeli Tusk wypiera się dziś decyzji o rozdzieleniu wizyt, to znaczy, że nie mówi prawdy. Można to zweryfikować przywołując notatkę, jaka musiała być sporządzona z rozmowy telefonicznej obu premierów – dodał Macierewicz. Tusk zeznał, że w jego planach i z tego co pamięta „w planach prezydenta Kaczyńskiego nie było wspólnej wizyty (w Katyniu - red.)”. Na początku marca 2010 r. prezydent Lech Kaczyński mówił dziennikarzom, że byłoby lepiej, gdyby prezydent i premier wzięli wspólnie udział w uroczystościach w Katyniu. – Ja myślę, że byłoby lepiej, żeby to była wspólna wyprawa prezydenta i premiera, ale jeżeli jest to niemożliwe, to ja jadę w dniu, w którym będą podstawowe uroczystości, a to jest 10 kwietnia – mówił wtedy dziennikarzom prezydent Lech Kaczyński. Jak podkreślał, „jest oczywistością, że prezydent musi tam być”.",,
Waszyngton łagodzi stosunki z Pekinem. Podjęto ważną decyzję,"Rząd USA postanowił usunąć Chiny z listy krajów podejrzewanych o manipulowanie kursem waluty – poinformował Departament Skarbu. Decyzję ogłoszono na dwa dni przed zapowiedzianym podpisaniem wstępnej umowy handlowej USA-Chiny, co powinno zakończyć wojnę handlową.","Decyzję ogłoszono w kolejnym półrocznym raporcie resortu skarbu, omawiającym sytuację na światowych rynkach walutowych. Oznacza ona radykalną zmianę polityki USA, po oskarżeniu Chin przez prezydenta Donalda Trumpa 5 sierpnia ubiegłego roku o sztuczne zaniżanie kursu chińskiej waluty w stosunku do dolara w celu zwiększenia konkurencyjności swojego eksportu.W raporcie szef resortu skarbu Steven Mnuchin podkreślił, że Chiny „zobowiązały się powstrzymać od konkurencyjnej dewaluacji umacniając przejrzystość i rozliczalność”.Mnuchin dodał, że Chiny zgodziły się też publikować dane na temat kursu swojej waluty i bilansu handlowego. Zobowiązania takie miały znaleźć się w tekście wstępnej umowy handlowej z Pekinem, którą w środę ma podpisać prezydent Trump i wysokiej rangi przedstawiciel ChRL.Chiny pozostają jednak na liście 10 krajów, których polityka monetarna jest pilnie obserwowana, razem z takimi krajami jak Niemcy, Szwajcaria, Korea Płd., Irlandia, Włochy i Japonia.",,
"Andrzej Duda i długo, długo nic. Szymon Hołownia z największym spadkiem w sondażu","Małgorzata Kidawa-Błońska nieznacznie zyskuje, a Władysław Kosiniak-Kamysz niewiele mniej traci, zamykając podium w prezydenckim wyścigu – wynika z najnowszego sondaży pracowni Estymator, przeprowadzonego na zlecenie portalu DoRzeczy.pl. Gdyby wybory odbyły się w najbliższą niedzielę, wygrałby je urzędujący prezydent Andrzej Duda, deklasując rywali z wynikiem 47,7 proc. poparcia.","W porównaniu do grudniowego badania tego samego ośrodka, Andrzej Duda zyskał 1,1 pkt. proc. Drugie miejsce z ponad dwukrotnie niższym poparciem 22,7 proc. zajmuje kandydatka Platformy Obywatelskiej Małgorzata Kidawa-Błońska (wzrost o 0,3 pkt. proc.). Trzecie należy do prezesa ludowców Władysława Kosinika-Kamysza. Polityk PSL stracił 0,2 pkt. proc. i może liczyć na 9 proc. głosów.   W poprzednim pomiarze sondowanym kandydatem Lewicy był jeszcze Adrian Zandberg. W porównaniu z jego ówczesnym wynikiem obecny kandydat, lider Wiosny Robert Biedroń zyskał 0,5 pkt. proc., co daje mu 8,8 proc.  Szymon Hołownia uzyskałby 6,9 proc. głosów (mniej o 1 pkt. proc. w porównianiu do badania z grudnia), a kandydat Konfederacji Krzysztof Bosak 4,3 proc. (minus 0,3 pkt. proc.) – wynika z sondażu. 0,6 proc. respondentów oddałoby swój głos na innego kandydata.",,
NIK straszy kłopotami z prądem,"Najwyższa Izba Kontroli wytyka rządowi, że w Polsce ciągle funkcjonuje wiele starych elektrowni, a budowa nowych może się opóźniać. Po przeprowadzonej w latach 2012-18 kontroli Izba stwierdziła brak odpowiedniej strategii rządu wobec proekologicznych działań Unii Europejskiej. Tyle, że - jak dowiedział sie portal tvp.info - taka strategia została przyjęta w połowie grudnia, a teraz została przekazana Komisji Europejskiej.","Kontrola NIK trwała sześć lat i objęła ministerstwo energii oraz spółki działające w branży elektroenergetycznej: m.in. Tauron, Energę, Eneę,  Elektrownię Ostrołęka a także Orlen i PGNiG. Izba twierdzi, że do 2035 r. powinna nastąpić likwidacja bloków wytwórczych wybudowanych w latach 70. ubiegłego wieku. „Polskie elektrownie są wyeksploatowane, a elektroenergetyka oparta na źródłach wysokoemisyjnych. W 2015 r. udział węgla kamiennego i brunatnego w produkcji energii elektrycznej w Polsce wynosił 81 proc.” - informuje Izba. Jednocześnie NIK wyraża zaniepokojenie, że inwestycje w elektroenergetykę mogą się opóźniać co spowoduje kłopoty z dostawami prądu. „W objętych kontrolą inwestycjach praktycznie na każdym etapie (od przygotowania, poprzez wybór wykonawcy i realizację przez niego prac) występowały opóźnienia i przesunięcia terminów skutkujące odpowiednim przesunięciem terminu oddania budowanych bloków do eksploatacji” - pisze NIK. Kierowana przez Mariana Banasia Izba przypmina, że trzy lata temu Komisja Europejska przedstawiła projekt tzw. Pakietu zimowego, który radykalnie ogranicza możliwość wsparcia rządu elektrowni emitujących powyżej 550 gCO2/kWh. „Normy takiej nie spełnia obecnie żadna polska elektrownia na węgiel kamienny lub brunatny” - twierdzi NIK.",,
Leki na cukrzycę zanieczyszczone. Sztab kryzysowy w Ministerstwie Zdrowia,"Zażywana przez niemal dwa miliony Polaków chorych na cukrzycę metformina może zawierać silnie trujący związek chemiczny m.in. podawany szczurom w celu wywołania u nich chorób nowotworowych - pisze ""Dziennik Gazeta Prawna"".","W środę rano eksperci Europejskiej Agencji Leków będą rozmawiali z przedstawicielami wszystkich państw członkowskich Unii Europejskiej  – podał „Dziennik Gazeta Prawna” w artykule opublikowanym we wtorek wieczorem na portalu dziennik.pl.W polskim Ministerstwie Zdrowia w tym samym czasie ma się zebrać sztab kryzysowy, na którym stawią się krajowi konsultanci w różnych dziedzinach medycyny, eksperci Narodowego Instytutu Leków, Głównego Inspektora Farmaceutycznego i Urzędu Rejestracji Produktów Leczniczych, Wyrobów Medycznych i Produktów Biobójczych.Cytowany w artykule prof. Zbigniew Fijałek z WUM wyjaśnia, że metformina to bardzo popularny lek podawany przy cukrzycy typu II i przyjmowany przez ogromną grupę pacjentów. „Szacuje się, że w Polsce przyjmuje ją stale ok. 1,8 mln pacjentów. Poza cukrzykami, również pacjentki leczące zespół policystycznych jajników” – podaje „DGP”. „Z naszych informacji wynika, że zanieczyszczenie stwierdzono niezależnie od siebie w dwóch miejscach: w Azji oraz w Niemczech. Dotyczy produkcji substancji w chińskich fabrykach, które zaopatrują w leki niemal całą Europę” – czytamy. Niepożądana substancja ma działanie rakotwórczeJak tłumaczy „DGP”, niepożądaną substancją jest N-nitrozodimetyloamina (NDMA), czyli toksyczny związek chemiczny, który jest bardzo niebezpieczny dla wątroby. „Ma też działanie rakotwórcze. NDMA jest wstrzykiwane szczurom, by przyspieszyć u nich postęp choroby nowotworowej” – wskazuje.Osoby zażywające metforminę powinny pilnie iść do lekarza rodzinnego, który zgodnie z zaleceniami administracji publicznej podejmie decyzję, co dalej – wyjaśnia w „DGP” członek zarządu Kolegium Lekarzy Rodzinnych w Polsce Michał Sutkowski. Jak zaznacza, prawodobne będzie zaordynowanie pacjentom innych leków. Sutkowski jednocześnie uspokaja, że diabetologicznych leków nie brakuje, choć ich zażywanie jest mniej wygodne niż metforminy.Leki zawierające metforminę „DGP” w artykule wymienił dostępne w Polsce preparaty zawierające metforminę: Avamina (tabletki powlekane), Avamina SR (tabletki o przedłużonym uwalnianiu), Etform (tabletki powlekane), Etform 500 (tabletki powlekane), Etform 850 (tabletki powlekane), Formetic (tabletki powlekane), Glucophage 500 (tabletki powlekane), Glucophage 850 (tabletki powlekane), Glucophage 1000 (tabletki powlekane), Glucophage XR (tabletki o przedłużonym uwalnianiu), Metfogamma 500 (tabletki powlekane), Metfogamma 850 (tabletki powlekane), Metfogamma 1000 (tabletki powlekane), Metformax 500 (tabletki), Metformax 850 (tabletki), Metformax 1000 (tabletki powlekane), Metformax SR 500 (tabletki o przedłużonym uwalnianiu), Metformin Bluefish (tabletki powlekane), Metformin Galena (tabletki), Metformin Vitabalans (tabletki powlekane), Metifor (tabletki), Siofor 500 (tabletki powlekane), Siofor 850 (tabletki powlekane), Siofor 1000 (tabletki powlekane) oraz Symformin XR (tabletki o przedłużonym uwalnianiu). „Zarówno Europejska Agencja Leków, jak i Ministerstwo Zdrowia nie komentują na razie oficjalnie sprawy. Słyszymy, że czas na oficjalne komentarze będzie po uzgodnieniu na forum unijnym zharmonizowanych działań. W resorcie zdrowia słyszymy, że trzeba podejść do sprawy poważnie, zarazem jednak nie wywołując wśród ludzi paniki” – podaje „DGP”.",,
Jarosław Kaczyński odwiedził grób pary prezydenckiej na Wawelu,Prezes PiS Jarosław Kaczyński odwiedził we wtorek wieczorem grób pary prezydenckiej Lecha i Marii Kaczyńskich w krypcie katedry na Wawelu.,"Prezes PiS przyjechał na miejsce już po zamknięciu Wzgórza Wawelskiego. Towarzyszyli mu premier Mateusz Morawiecki, wicepremier Beata Szydło, minister spraw wewnętrznych i administracji Joachim Brudziński, minister obrony narodowej Mariusz Błaszczak oraz minister infrastruktury Andrzej Adamczyk.Zjawili się również szef Kancelarii Prezesa Rady Ministrów Michał Dworczyk, szef Komitetu Stałego Rady Ministrów Jacek Sasin, rzecznik rządu Joanna Kopcińska i szef gabinetu premiera Marek Suski. Na Wawel przyjechali także wicemarszałek Sejmu Ryszard Terlecki (PiS) oraz koordynator służb specjalnych Mariusz Kamiński. Prezesowi Kaczyńskiemu towarzyszyli poza tym szefowa komisji śledczej ds. Amber Gold Małgorzata Wassermann (PiS), marszałek małopolski Witold Kozłowski oraz poseł Wiesław Janczyk (PiS).W krypcie św. Leonarda odprawiona została msza święta.Prezydent Lech Kaczyński i jego małżonka Maria zginęli 10 kwietnia 2010 r. w katastrofie lotniczej pod Smoleńskiem w drodze na uroczystości rocznicowe do Katynia, razem z 94 innymi osobami. Pogrzeb pary prezydenckiej odbył się w Krakowie 18 kwietnia 2010 r. Prezes PiS przyjeżdża na Wawel 18 dnia każdego miesiąca.W krypcie, w której znajduje się sarkofag Lecha i Marii Kaczyńskich, we wrześniu 2010 r. odsłonięta została tablica ku czci ofiar katastrofy, z nazwiskami wszystkich, którzy zginęli pod Smoleńskiem i łacińską sentencją: „Corpora dormiunt, vigilant animae” (Ciała śpią, dusze czuwają).",,
Pożar w Kalifornii wciąż groźny. Z żywiołem walczy ponad 5 tys. strażaków,"Do 63 wzrosła liczba ofiar śmiertelnych katastrofalnych pożarów w Kalifornii – poinformował Reuters, powołując się na lokalne władze. W piątek odnaleziono ciała kolejnych siedmiu osób, zabitych przez żywioł.","Władze oceniają, że jest to najbardziej niszczycielski pożar w historii USA od początku bieżącego stulecia. Walczy z nim ponad 5100 strażaków ściągniętych często z odległych stanów.Płomienie strawiły niemal doszczętnie miasto Paradise, gdzie do odbudowy nie nadaje się 12 tys. domów, a ich właściciele, jak piszą agencje, mieszkają w namiotach, samochodach, u swoich bliskich lub w schroniskach Czerwonego Krzyża.Służby poszukiwawcze cały czas przeczesują spalony teren. Nadal nieznany jest los 630 osób, a większość z nich to osoby powyżej 65. roku życia. Władze i rodziny mają nadzieję, że wszyscy zaginieni żyją, tylko nie mają możliwości skontaktowania się z bliskimi.Dym z pożarów rozprzestrzenia się nad rozległym terenem. W położonym 145 km od Paradise Sacramento w piątek odwołano zajęcia w szkołach publicznych z powodu złej jakości powietrza. To samo uczyniono w San Francisco i Oakland.W południowej Kalifornii szaleje drugi, mniejszy pożar, który spowodował co najmniej 3 ofiary śmiertelne i zniszczył ponad 500 budynków (w tym wiele luksusowych rezydencji celebrytów) w rejonie kurortu Malibu.",,
Mitera: Przy opiniowaniu oświadczenia Iwulskiego KRS kierowała się kwestiami stricte prawnymi,"– Opiniując oświadczenie kierującego obecnie pracami SN Józefa Iwulskiego, KRS kierowała się kwestiami stricte prawnymi, a nie doniesieniami nt. jego przeszłości – powiedział rzecznik KRS Maciej Mitera.","Portal onet.pl podał w niedzielę, że kierujący Sądem Najwyższym sędzia Józef Iwulski orzekał nie w jednym, jak sam twierdzi, lecz w kilku procesach politycznych za czasów PRL; skazywani w nich byli opozycjoniści.Z kolei poniedziałkowa „Gazeta Polska Codziennie” podaje, że dotarła do akt IPN, z których wynika, że sędzia Iwulski w 1976 r. został skierowany do ośrodka szkolenia WSW, gdzie po uzyskaniu „szlifów kontrwywiadu wojskowego PRL” odbył półroczne praktyki. Miało to miejsce w Oddziale WSW Kraków.W czwartek Mitera poinformował, że Krajowa Rada Sądownictwa pozytywnie zaopiniowała oświadczenia pięciu sędziów Sądu Najwyższego, którzy mimo ukończenia 65. roku życia wyrazili wolę dalszego orzekania. Natomiast oświadczenia siedmiu sędziów, w tym kierującego obecnie pracami SN Józefa Iwulskiego, zostały zaopiniowane negatywnie. – My jako Rada pochylaliśmy się nad kwestiami stricte prawnymi, czyli dokonaliśmy analizy, czy w świetle obowiązujących przepisów pan sędzia Iwulski spełnił te wymogi. Uznaliśmy, (...) że były braki, które nie pozwalają nam na pozytywną weryfikację. My zatrzymaliśmy się na kwestiach prawnych, natomiast kwestia wcześniejszej przeszłości nie przesądza, czy tak było, czy nie, to my tutaj się zatrzymaliśmy – powiedział w radiowych „Sygnałach Dnia” Mitera.W jego ocenie trudno będzie zakwestionować źródła, świadczące o działalności Iwulskiego w czasach PRL.„GPC” podaje też, że Iwulski uzyskał bardzo pozytywne opinie służbowe podsumowujące jego służbę wojskową podczas praktyk. Cytując opinię WSW z 1976 r., „GPC” podaje, że Iwulski okazał się żołnierzem „zdyscyplinowanym, pilnym i pracowitym, sumiennie wykonującym powierzone mu zadania”. „Brał udział w rozprawach sądowych [osób] rozpracowywanych przez Wojskowy Sąd Garnizonowy w Krakowie, szczególnie w tych sprawach, które prowadził” – podkreślano w opinii.O tym, że Iwulski był żołnierzem szkolonym przez WSW, informował na Twitterze dyrektor Wojskowego Biura Historycznego Sławomir Cenckiewicz.Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu, czyli 3 lipca, w stan spoczynku przeszli z mocy prawa sędziowie SN, którzy ukończyli 65. rok życia. Mogą nadal pełnić funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie przez nich stanowiska sędziego SN. Prezydent przed wyrażeniem zgody na dalsze zajmowanie stanowiska zasięga opinii KRS.",,
"Morawiecki: Moim marzeniem jest, żeby młodzież mogła trenować","– Moim marzeniem jest, żeby młodzież mogła trenować, żeby odciągnąć ją od głupstw – podkreślił premier Mateusz Morawiecki w Truskolasach, który w poniedziałek odwiedził Szkołę Podstawową im. Stanisława Ligonia, gdzie zainicjował budowę boiska sportowego.","Morawiecki w Truskolasach spotkał się z piłkarzem, reprezentantem Polski, byłym zawodnikiem m.in. Borussi Dortmund, a obecnie Wisły Kraków, pochodzącym z Truskolasów Jakubem Błaszczykowskim.Według premiera trzeba się zastanowić nad systemem szkolenia młodych piłkarzy i nowatorskim podejściem do piłki nożnej. – Wielkim naszym pragnieniem, a moim marzeniem jest to, żeby dzieciaki, młodzież również z Truskolasów, z takiej ziemi jak ta, północna część woj. śląskiego, żeby mogły trenować, żeby chciało im się chcieć, żeby odciągnąć ich od tych głupstw, głupotek i większych jakiś chuligańskich wybryków, albo siedzenia z nosem w smartfonach – powiedział Morawiecki. – Trzeba iść do przodu w ramach pewnej dyscypliny. Taką drogę przebył nasz piłkarz. Chciałem podziękować Kubie Błaszczykowskiemu za wspaniałą postawę, postawę patriotyczną i naukę patriotyzmu w praktyce – dodał.Jakub Błaszczykowski stwierdził, że jest to dla niego „bardzo ważny dzień”. – Jak wspomniałem panu premierowi, od 2010 r.  starałem się, żeby takie wydarzenie miało miejsce, żeby powstało boisko, akurat tu, bo tutaj wykonywałem pierwsze kroki – powiedział. Budowa boiska w Truskolasach jest częścią finansowanego przez rząd Programu Certyfikacji Szkółek Piłkarskich PZPN.",,
Szara strefa się kurczy. Coraz mniej chętnych na pracę na czarno,"Firmy ukrywają coraz mniej dochodów, a pracownicy rzadziej godzą się na zatrudnienie „na czarno”. Rozmiary szarej strefy w naszym kraju już teraz są mniejsze niż w Hiszpanii czy we Włoszech – informuje „Rzeczpospolita”.","– Polska jest w czołówce krajów najbardziej efektywnych w redukcji szarej strefy. W naszym raporcie zajęła piąte miejsce wśród 60 analizowanych krajów – podkreślił Krystian Kamyk, dyrektor warszawskiego biura A.T. Kearney, komentując tegoroczną edycję raportu „Digital Payments and the Informal Economy”.W latach 2007-2016 tzw. gospodarka cienia skurczyła się w Polsce o 30 proc., z 24,9 proc. do 17,4 proc. PKB. Oznacza to, że jej rozmiary są już mniejsze niż w Hiszpanii, Portugalii czy we Włoszech. Co więcej, jak przewidują eksperci A.T. Kearney, w kolejnych latach, przy sprzyjających okolicznościach, możemy liczyć na dalsze jej ograniczenia – nawet do 14,1-15,2 proc. w 2021 r. W przypadku Polski takie pozytywne tendencje wynikają z kilku przyczyn. Zdaniem Kamyka to m.in. efekt upowszechniania się płatności bezgotówkowych, w tym popularyzacji płatności zbliżeniowych. – Polska jest globalnym liderem z ponad 50 proc. wszystkich płatności kartami bankowymi realizowanymi zbliżeniowo – zwrócił uwagę.",,
Gen RNF5 wpływa na częstość zakażeń układu oddechowego,"„Działanie genu modyfikatora RNF5 może wyjaśniać, dlaczego niektóre osoby chore na mukowiscydozę są mniej podatne na infekcje układu oddechowego niż inne” – informuje pismo „eLife”.","Mukowiscydoza to uwarunkowana genetycznie choroba spowodowana mutacją genu CFTR. Z powodu tej mutacji białko CFTR, które powinno osadzać się w błonach komórkowych, tworząc kanał dla jonów chloru, nie działa jak trzeba. Dlatego komórki wytwarzające śluz produkują gęstszy niż normalnie śluz, który może blokować płuca i układ pokarmowy. W wypełnionych śluzem płucach bakterie rozwijają się lepiej niż zwykle – infekcje płuc są poważnym problemem dla wielu osób z mukowiscydozą. W przypadku niektórych chorych na mukowiscydozę infekcje nie pojawiają się tak wcześnie i nie są tak częste, jak u innych. Naukowcy z University of California San Diego School of Medicine niedawno odkryli prawdopodobne wytłumaczenie. Jak się wydaje, chodzi o zmiany genetyczne tłumiące ekspresję innego genu, zwanego RNF5.  Badając materiał genetyczny pobrany od 419 pacjentów, naukowcy z San Diego odkryli, że osoby z mukowiscydozą, u których występują określone warianty genetyczne obniżające ekspresję RNF5, mają więcej zmutowanych białek CFTR na powierzchni komórek. Najprawdopodobniej nawet wadliwe białko CFTR jest lepsze niż żadne. Badacze zastosowali nowe podejście do analizy wariantów genów MHC (układu zgodności tkankowej), grupując je. Dzięki temu zespół mógł łatwiej zidentyfikować powiązania pomiędzy zmiennością genetyczną, poziomem ekspresji genów i ich wpływem na złożone choroby. Naukowcy zastosowali to podejście do sekwencjonowania całego genomu indukowanych pluripotencjalnych komórek macierzystych pochodzących od 419 osób. Przełożyło się to na zbadanie ponad 4000 cech, z których zidentyfikowano 180 związanych z wariantami w regionie MHC.  Ujawniony właśnie aspekt mukowiscydozy może prowadzić do zaprojektowania i opracowania lepszych leków oraz umożliwić klinicystom lepsze dostosowanie leczenia. Jednak zdaniem autorów to tylko jeden przykład potencjalnej przydatności nowych technik badań genetycznych. W podobny sposób można badać inne choroby i typy komórek.",,
"Prezydent: My, Polacy, jesteśmy narodem, który wpłynął na dzieje Europy i świata","My, Polacy jesteśmy narodem, który nie tylko tworzył własną historię, ale który wpłynął także na dzieje Europy, świata i ukształtował w jakimś sensie ten świat – mówił prezydent Andrzej Duda podczas obchodów Święta Konstytucji 3 Maja na Placu Zamkowym w Warszawie.","– W historii każdego narodu są takie momenty, które stanowią punkty fundamentalne, o których można powiedzieć, że ukształtowały dany naród, jego tożsamość, jego kulturę, jego sposób patrzenia na świat, najważniejsze dla niego wartości, jego sposób rządzenia się i jego mentalność – powiedział w piątek prezydent.– Są jednak też i takie narody, dla których te właśnie punkty stanowiły nie tylko ich osobiste własne momenty historyczne, ale są też takie, których wydarzenia wpłynęły również na bieg historii świata, na kształtowanie się ustrojów w przestrzeni europejskich, czyli znacznie szerzej poza domeną danego państwa czy danego narodu. Z wielką radością i dumą mogę powiedzieć, że takim narodem jesteśmy właśnie my, Polacy – narodem, który nie tylko tworzył własną historię i zbudował własną mentalność, tożsamość, kulturę, ale który wpłynął także w swojej historii na dzieje Europy i świata i ukształtował w jakimś sensie ten świat, który dzisiaj widzimy – dodał.Punkty zwrotne Prezydent w wystąpieniu podczas uroczystości z okazji Święta Konstytucji 3 Maja na Placu Zamkowym podkreślił, że jednym z fundamentalnych momentów w naszej historii był chrzest Polski. Dzięki temu – jak mówił – nasz kraj wszedł do chrześcijańskiej Europy i dzięki temu staliśmy się narodem, i państwem „prawdziwie europejskim”. Andrzej Duda wskazał, że właśnie od tamtego czasu zawsze jesteśmy Europejczykami. Według prezydenta, Unia polsko-litewska była „wielkim przykładem dla Europy i dla innych narodów, w jaki sposób można żyć pokojowo i jak można rozwiązać wspólnie wiele spraw ustrojowych, w jaki sposób można budować międzysąsiedzką, pokojową, dobrą koegzystencję i współpracę”. Jak dodał, był to też wielki wpływ na kształtowanie się europejskiej demokracji.Konstytucja Andrzej Duda mówił też o uchwaleniu Konstytucji 3 maja, które – jak ocenił – było wielkim wydarzeniem nie tylko w dziejach Polski, ale też w dziejach świata.Jak dodał, konstytucja ta „w nowoczesny sposób normowała ustrój państwowy”. – Akt niezwykły, świadectwo wielkiej mądrości, przenikliwości i wielkiego patriotyzmu – podkreślił prezydent. Jego zdaniem to „nasz wielki dorobek, na którym później wzorowały się inne państwa Europy i państwa świata”.Podczas swojego wystąpienia Andrzej Duda stwierdził, że należy dyskutować nad zmianami w konstytucji, o tym, czy powinniśmy zagwarantować konstytucyjnie obecność w UE i NATO. – Osobiście jestem przekonany, że tak – oznajmił. – Przede wszystkim powinniśmy się starać, żeby te postanowienia konstytucji, które są, były dobrze wypełnione, żeby to, co tam jest w niej napisane, było prawdziwe i było odczuwalne dla zwykłego obywatela. To jest to, czego nie zdołali wtedy niestety przez zawieruchę historyczną dokonać twórcy Konstytucji 3 maja. My mamy dzisiaj tę sposobność, mamy wolną ojczyznę, która jest niezagrożona, ojczyznę, która jest bezpieczna także dzięki obecności w sojuszach – dodał. Prezydent zwrócił uwagę, że dziś mamy dobry okres w naszych dziejach. Od 30 lat – jak mówił – żyjemy w wolnej, rzeczywiście suwerennej i rzeczywiście niepodległej ojczyźnie. – Ta niepodległa i rzeczywiście suwerenna ojczyzna trwa już dłużej niż trwała II RP, bo to było tylko 20 lat – zaznaczył.– Mamy wielką dziejową szansę na to, żeby zbudować rzeczywiście państwo silne, rzeczywiście państwo, które będzie się liczyło w Europie i na świecie – przekonywał.Jak dodał, Polska podjęła „bardzo mądre decyzje”. W tym kontekście dziękował wszystkim tym, którzy wprowadzili nas do NATO, Unii Europejskiej. – To właśnie dzięki ich staraniom, ich decyzjom, także dzięki słowom Ojca Świętego Jana Pawła II dzisiaj jesteśmy w tych największych na świecie sojuszach – wskazał.– To był pokaz mądrości politycznej. Tam trzeba być i tam warto być – stwierdził.Nawała turecka i sowiecka Duda zaznaczył jednocześnie, że najważniejsze jest jednak to, że „obecność tam nam się zwyczajnie należała”. – Właśnie patrząc przez pryzmat naszej historii, patrząc przez pryzmat naszych zasług – podkreślił. Jako przykład podał zatrzymanie nawały tureckiej pod Wiedniem czy „zatrzymanie nawały sowieckiej na przedpolach Warszawy w 1920 roku.”. Sprawiedliwe państwo Prezydent przyznał, że chciałby, aby Polska była krajem sprawiedliwości społecznej. – Chciałbym, żeby ludzie mieli poczucie, że wymiar sprawiedliwości w Polsce niesie rzeczywiście sprawiedliwość, żeby mieli do niego zaufanie, żeby mówili, że w Polsce sądy działają dobrze, żeby mówili, że w Polsce są uczciwe władze – powiedział.Dodał, że chciałby również, aby ludzie mówili, że w Polsce sprawy są dobrze załatwiane i że myśli się i realizuje ich potrzeby, a ten, kto jest potrzebujący, otrzymuje wsparcie.– To jest właśnie silne państwo; silne państwo to takie, które dba o swojego obywatela, zapewnia mu bezpieczeństwo wewnętrzne i zewnętrzne. Czynimy to, chciałbym, żebyśmy czynili to jeszcze sprawniej – podkreślił Duda.Mówił, że twórcy Konstytucji 3 maja marzyli o państwie sprawiedliwości. – Rzecz jasna na tamte czasy, ale myśleli o całym społeczeństwie i dlatego właśnie w Konstytucji 3 maja ujęte są na ówczesne czasy wszystkie stany - to niezwykle istotne. I my dzisiaj też tak nowocześnie powinniśmy myśleć  –powiedział Duda. Prezydent wyraził przekonanie „że wspólnym wysiłkiem, patrząc także na wielkie i piękne momenty naszej historii, zdołamy zbudować silną i bezpieczną, spokojną Polskę, gdzie ludziom będzie się żyło dostatnio”. – Taką Polskę, o jakiej przez pokolenia Polacy marzyli, taką Polskę, która będzie silnym państwem europejskim i będzie mogła stanowić jeden z fundamentów Europy oraz jeden z fundamentów bezpieczeństwa nie tylko europejskiego, ale i światowego – powiedział.– Wiele zadań przed nami, ale jestem optymistą – stwierdził Duda i dodał, że jest przekonany, że „przy mądrej polityce na to nas stać”.– Państwo bezpieczne, państwo dostatnie, państwo sprawiedliwe i uczciwie rządzone – takiej Polski życzę państwu, moim rodakom, życzę sobie i życzę Europie – tymi słowami prezydent Andrzej Duda zakończył swoje przemówienie z okazji Święta Konstytucji 3 maja.",,
"„Oceniamy po czynach, a nie słowach”; „nieszczere intencje opozycji”","– Nie można udawać przed opinią publiczną, że chce się cokolwiek poprawić – powiedział w „Dziś wieczorem” były minister sprawiedliwości Borys Budka tłumacząc, dlaczego jego partia nie przyszła na sejmowe spotkanie dotyczące sporu wokół TK.  – Gdyby intencje PO były rzeczywiście szczere i czyste to jej przedstawiciele pojawiliby się dzisiaj na spotkaniu. Projekt PO na to, w jaki sposób trwać w opozycji, to jest projekt pt. Trybunał Konstytucyjny – oceniła szefowa Kancelarii Premier Szydło Beata Kempa.","W sejmowym spotkaniu na temat sporu o Trybunał Konstytucyjny udział wzięli tylko prezes PSL Władysław Kosiniak-Kamysz i przedstawiciel partii KORWiN. Na rozmowy z prezesem PiS Jarosławem Kaczyńskim nie przyszli reprezentanci: PO, Kukiz'15, Nowoczesnej, SLD i Partii Razem i zaproponowali środowy termin.Borys Budka, były szef resortu sprawiedliwości wyjaśnił w TVP Info, że nie było przedstawicieli PO, bo jego partia ocenia po czynach, a nie po słowach. – Zaproponowana ustawa o TK w 14 punktach jest niezgodna z konstytucją. Nie można udawać, że nic się nie stało w grudniu. Nie można udawać, że nie ma wyroku Trybunału. Nie można udawać przed opinią publiczną, że chce się cokolwiek poprawić – wyliczał. Jego zdaniem nowa ustawa ma tylko i wyłącznie na celu sparaliżowanie TK. Przypomniał, że w środę o godzinie 15 kluby opozycyjne w Sejmie będą rozmawiać o, jak podkreślił, konstruktywnych propozycjach. – Liczę na to, że prezes Jarosław Kaczyński, jeśli rzeczywiście chce dialogu i kompromisu, to zjawi się na tym spotkaniu – powiedział Budka.  „Tabletowa opozycja”Goście programu komentowali też wyśmiewanie przez działaczy KOD kobiecego nakrycia głowy premier Szydło podczas spotkania z papieżem. – Z uśmiechem przyjąłem, że jest taki strój obowiązujący w protokole dyplomatycznym – powiedział Borys Budka i dodał, że są osoby, które nie stosują tego protokołu.  – Zawsze staram się przekonywać do pozytywnej kampanii i zawsze tam, gdzie mogę, w mediach społecznościowych usuwam tego typu informacje, bo nie popieram takich działań. Nie wypada – mówił polityk Platformy. Dla Kempy drwiny były przykre. – Będziemy przestrzegać protokołu dyplomatycznego czy to się paniom lub panom z KOD-u podoba czy nie. To jest poziom, który chce reprezentować następna formacja zaraz po PO, która będzie pretendować pewnie do jakiejś siły w opozycji – mówiła. Jej zdaniem to jest „opozycja tabletowa”, która nie szanuje przeciwnika. Podkreślił, że brak szacunku ją dezawuuje. – Mieliśmy taką formację, nazywała się Ruch Palikota i mam nadzieję, że tak samo szybko się rozpadnie – dodała.",,
ONZ: Dzieci-ofiary konfliktów zbrojnych wymagają kompleksowej pomocy,Reintegracji i kompleksowej pomocy w rehabilitacji dzieci po wygaśnięciu konfliktów zbrojnych poświęcone było wtorkowe posiedzenie Rady Bezpieczeństwa ONZ w formule Arria. Uczestnicy debaty wskazywali na rolę edukacji oraz potrzebę uwzględnienia w tych procesach opinii dzieci.,"Otwarte spotkanie w formule Arria zorganizowały Belgia, Peru, Polska i Wielka Brytania.Stała przedstawiciel RP przy ONZ Joanna Wronecka zwróciła uwagę, że prawdopodobnie po raz pierwszy na tym forum podjęto zagadnienie nie tylko reintegracji dzieci w kontekście konfliktów zbrojnych, lecz także młodych ludzi. – Nie ma wątpliwości, że oni tak samo jak dzieci, bardzo potrzebują kompleksowej reintegracji i pomocy w rehabilitacji. Dzieci i młodzież cierpią z powodu konsekwencji konfliktów, biedy, bezrobocia, wysokiego poziomu przemocy, niestabilności politycznej, złego zarządzania oraz dezintegracji rodzin i społeczności - wskazała ambasador Wronecka. Przypomniała, że bez odpowiedniego wsparcia dzieci narażone są w późniejszym okresie życia na problemy psychologiczne i emocjonalne, poważnie ograniczające ich możliwości. Komplikuje to także często wysiłki rodzin i społeczności, aby przywrócić im normalne życie po zakończeniu konfliktów. – Jesteśmy przekonani, że podstawę naszych wysiłków powinna stanowić edukacja. Nie tylko dostęp do podstawowej edukacji, ale edukacji wysokiej jakości zapewniającej, że w końcu znajdą godziwe zatrudnienie - oceniła. Prelegentka postulowała, by reintegracja niepełnosprawnych dzieci przebiegała w sposób dostosowany do ich potrzeb. Nawoływała, by programy reintegracyjne uwzględniały specjalne wymogi dziewcząt, w tym tych, które w rezultacie przemocy seksualnej stają się matkami. P.o. przedstawiciela USA w Radzie Gospodarczej i Społecznej misji przy ONZ Cherith Norman Chalet chwaliła pomoc jej kraju dla dzieci, w tym syryjskich. Ponieważ jednak konflikty zbrojne i ugrupowania zbrojne wciąż narażają dzieci na cierpienie, dodała, należy położyć kres gwałceniu ich praw. Mówiła o wsparciu USA dla działań ONZ, w tym UNICEF. – Tysiące dzieci zostaje każdego roku uwolnionych, co jest sukcesem. (...) Nasza praca nie została jeszcze niestety ukończona - przyznała ambasador Chalet. O swoich doświadczeniach opowiadała m.in. Yenny Londono z Kolumbii. Przekonywała, że nawet sam proces reintegracyjny może być traumatyczny i trudny. – Nie wiedziałam, z czym się będę musiała zmierzyć. Nie wiedziałam, jakie będą korzyści płynące z tego procesu. (...) Cieszę się, że obecnie, kiedy kończę studia prawnicze, mogę uczestniczyć w tym forum. Czuje się lepiej, że jako kobieta, ofiara konfliktu zbrojnego (...) mogę być z ludźmi podejmującymi starania w celu zapewnienia, by proces reintegracji, który był dla mnie w tamtym czasie tak trudny, zmienił się, zmieniła się metodologia - zauważyła. Londono reprezentowała grupę młodych kolumbijskich konsultantów ds. dzieci i młodzieży w konfliktach zbrojnych, w większości kobiet. Mówiła o znaczeniu, jakie przywiązują do możliwości przedstawienia swych opinii. Nie kryła trudności z przystosowaniem do nowego życia. – Ważne jest, by wziąć pod uwagę specyficzne potrzeby każdego dziecka, ponieważ każde jest inne. Byłam ofiarą rekrutacji w wieku 13 lat. W mojej rodzinie dochodziło do wykorzystywania seksualnego, była nędza, ale inne dzieci rekrutowane do ugrupowań zbrojnych pochodziły z dobrych rodzin i nie można ich traktować w ten sam sposób - podkreśliła Kolumbijka.  Inni mówcy podkreślali problemy ze zrekompensowaniem dzieciom ran i blizn psychicznych. Podnosili potrzebę uwzględnienia także punktu widzenia ofiar, by zapewnić, że proces integracyjny zakończy się sukcesem.",,
Odnalazła się 16-latka. Poszukiwało jej kilkaset osób,"Odnalazła się 16-latka z miejscowości Łazany koło Wieliczki. Nastolatki poszukiwało w niedzielę kilkuset policjantów, strażaków i mieszkańców.","W wyniku szeroko zakrojonej akcji poszukiwawczej 16-letnią Kasię około godz. 3.45, odnalazł w rejonie okolicznych pól uprawnych jeden z wolontariuszy. Dziewczynę po przebadaniu przez załogę Pogotowia Ratunkowego przekazano pod opiekę rodzicom. W kulminacyjnym momencie w poszukiwaniach Kasi uczestniczyło blisko 300 osób. Po zgłoszeniu zaginięcia decyzją Komendanta Powiatowego Policji w Wieliczce ogłoszony został alarm dla całej jednostki; do poszukiwań zaangażowano m. in. Pluton Alarmowy Oddziału Prewencji Policji w Krakowie, Państwową Straż Pożarną w Wieliczce, Ochotniczą Straż Pożarną z Trąbek, Łazan, Biskupic, Bodzanowa, Sławkowic. W poszukiwaniach udział brała także Myślenicka Grupa Poszukiwawczo-Ratownicza, Lotnicze Ochotnicze Pogotowie Ratunkowe, przewodnicy z psami tropiącymi, a także mieszkańcy miejscowości skąd pochodzi dziewczyna oraz miejscowości sąsiednich. Dzięki rozpowszechnionej w mediach społecznościach informacji o zaginięciu dziewczyny wiele osób się zgłosiło, chcąc pomóc  w odnalezieniu zaginionej. Zaginięcie Kasi na komisariat Policji w Gdowie zgłosiła jej matka około 19.30 w niedzielę. Dziewczyna choruje na przewleką chorobę genetyczną, która mogła powodować jej dezorientację w terenie.",,
Cztery lata prezydentury Andrzeja Dudy,"Mijają cztery lata od złożenia przez prezydenta Andrzeja Dudy przysięgi przed Zgromadzeniem Narodowym. W przedostatnim roku prezydenckiej I kadencji Andrzej Duda dwukrotnie składał oficjalną wizytę w Białym Domu, zawetował jedną ustawę, dwie skierował do TK i złożył w Sejmie kilka własnych projektów. Swą pięcioletnią kadencję Andrzej Duda rozpoczął 6 sierpnia 2015 r.","POLITYKA ZAGRANICZNAW zakresie polityki zagranicznej jedną z najważniejszych kwestii podejmowanych przez prezydenta Dudę w przedostatnim roku pierwszej kadencji były relacje polsko-amerykańskie, w tym kwestia zwiększenia obecności wojskowej Stanów Zjednoczonych w naszym kraju. W czwartym roku prezydentury Andrzej Duda dwukrotnie złożył oficjalną wizytę w Białym Domu. Pierwsza wizyta miała miejsce we wrześniu 2018 roku, a druga w czerwcu 2019 r.Podczas spotkania prezydentów Polski i USA w Białym Domu 18 września 2018 r. doszło do podpisania wspólnej polsko-amerykańskiej deklaracji dot. współpracy w dziedzinie bezpieczeństwa i obronności, energetyki oraz wymiany handlowej i inwestycji. Podczas konferencji prasowej Andrzej Duda wyraził nadzieję, że Donald Trump podejmie decyzję o skierowaniu kolejnych jednostek wojsk do Polski. Z kolei Trump ocenił, że stałe bazy amerykańskie byłyby „przydatne” dla zwiększenia bezpieczeństwa Polski i USA.Efektem tegorocznego spotkania prezydentów Dudy i Trumpa w Waszyngtonie (12 czerwca) jest podpisanie przez obu przywódców deklaracji dotyczącej polsko-amerykańskiej współpracy obronnej, zgodnie z którą USA planują zwiększyć swoją obecność wojskową w Polsce o około tysiąc żołnierzy.Poza oficjalną wizytą w Białym Domu polski prezydent odbył w tym roku kilkudniową wizytę gospodarczą w USA.Kolejną okazją do spotkania prezydentów Dudy i Trumpa będzie wizyta prezydenta USA w Polsce w dniach 31 sierpnia - 2 września. Trump weźmie udział m.in. w obchodach 80. rocznicy wybuchu drugiej wojny światowej. Według podsekretarza stanu w Kancelarii Prezydenta RP Wojciecha Kolarskiego będzie to dziewiąte spotkanie Andrzeja Dudy z Donaldem Trumpem. W ciągu ostatniego roku prezydentury Andrzej Duda złożył wizyty m.in. w Australii i Nowej Zelandii, Azerbejdżanie, Bułgarii, Niemczech. W styczniu prezydent ponownie uczestniczył w Światowym Forum Ekonomicznym w Davos, a także w szczycie Trójmorza w Słowenii i szczycie Bukareszteńskiej Dziewiątki w Koszycach.Prezydent spotkał się też w Bośni i Hercegowinie z żołnierzami Polskiego Kontyngentu Wojskowego EUFOR oraz żołnierzami PKW KFOR z Kosowa, a w grudniu 2018 r. odwiedził polskich żołnierzy stacjonujących w Rumunii.W marcu Andrzej Duda wraz z prezydentami Milosem Zemanem, Andrejem Kiską oraz Janosem Aderem wziął udział w uroczystościach z okazji rozszerzenia NATO. 20 lat temu do Sojuszu przystąpiły: Polska, Czechy i Węgry, a Słowacja w 2004 r.Prezydent odwiedził też po raz kolejny Watykan i został przyjęty na audiencji przez papieża Franciszka. Andrzej Duda uczestniczył też we mszy z okazji 40. rocznicy wyboru Karola Wojtyły na papieża. Odwiedził też Organizację Narodów Zjednoczonych ds. Wyżywienia i Rolnictwa (FAO) w Rzymie.W ciągu ostatniego roku wizyty w Polsce złożyli i zostali przyjęci przez prezydenta Dudę m.in.: nowy prezydent Litwy Gitanas Nauseda, nowa prezydent Słowacji Zuzana Czaputova, prezydent Gruzji Salome Zurabiszwili, prezydent Węgier Janos Ader. Prywatną wizytę w naszym kraju złożył też japoński następca tronu książę Akishino z małżonką księżną Kiko. W lutym w Polsce odbyła się konferencja poświęcona budowaniu pokoju i bezpieczeństwa na Bliskim Wschodzie. Udział w niej wziął m.in. wiceprezydent USA Mike Pence, który złożył też dwustronną wizytę w naszym kraju. Pence został przyjęty przez Andrzeja Dudę w Belwederze; politycy odwiedzili ponadto niemiecki nazistowski obóz koncentracyjny Auschwitz-Birkenau. Pence i Duda spotkali się też z polskimi i amerykańskimi żołnierzami stacjonującymi w 1. Bazie Lotnictwa Transportowego w Warszawie.ROK WYBORCZYW ostatnich dniach prezydent w wywiadzie dla Polsatu poinformował, że wystąpił do Państwowej Komisji Wyborczej o opinię w sprawie przeprowadzenia tych wyborów, co do ich kalendarza. – Zaraz po otrzymaniu opinii PKW o kalendarzu wyborów, ogłoszę ich termin – powiedział. Zdradził, że we wniosku do PKW wskazał niedzielę 13 października, bo chciałby, żeby kampania wyborcza była jak najkrótsza.Przed majowymi wyborami do Parlamentu Europejskiego prezydent apelował do Polaków o liczny udział w głosowaniu. – Każdy głos ma znaczenie, każdy głos jest ważny. Idźmy na wybory, bo wysoka frekwencja będzie potwierdzeniem wysokiej jakości polskiej demokracji. Demokracji, którą tak pieczołowicie od 30 lat budujemy – powiedział prezydent w orędziu telewizyjnym na kilka dni przed wyborami.Po eurowyborach, w których frekwencja wyniosła 45 proc., czyli była dwa razy wyższa niż we wcześniejszych latach, prezydent dziękował rodakom za „wspaniały udział” w nich. – Pokazaliśmy całej zjednoczonej Europie, w której jesteśmy, że te sprawy nas interesują, że się czujemy częścią Europy, że chcemy głosować, że to, że nasi przedstawiciele tam są, jest dla nas ważne, że demokracja ma w związku z tym swoje znaczenie i ludzie korzystają z praw obywatelskich – oświadczył Duda.Także po wyborach samorządowych, które odbyły się jesienią 2018 r., prezydent podziękował Polakom za udział „liczniejszy, niż bywało dotąd”. – To dobrze o nas świadczy. I dobrze także świadczy o Polsce, że postawy obywatelskie w naszym kraju rozwijają się w pozytywnym kierunku – mówił prezydent. Jednocześnie apelował do samorządowców, którzy zdobyli mandaty, by „każdego dnia rządzili mądrze, dobrze i uczciwie, mając na względzie pożytek współmieszkańców i Rzeczypospolitej”. ZMIANA RZĄDUW wyniku wyborów do Parlamentu Europejskiego, które odbyły się 26 maja, konieczna okazała się zmiana rządu; niektórzy ministrowie i wiceministrowie uzyskali bowiem mandat eurodeputowanego. 4 czerwca prezydent powołał nowych ministrów.Wicepremierem został Jacek Sasin, Elżbieta Witek – szefową MSWiA, Marian Banaś – ministrem finansów, Bożena Borys-Szopa ministrem rodziny, pracy i polityki społecznej, a Dariusz Piontkowski – szefem MEN. Ponadto szef kancelarii premiera Michał Dworczyk i b. wiceminister sprawiedliwości Michał Woś zostali powołani na stanowiska ministrów – członków Rady Ministrów.ZGŁOSZONE PROJEKTY USTAWPrezydent skierował jak dotąd do Sejmu około 30 projektów zmian w prawie, w tym zapowiedziane w kampanii wyborczej projekty w sprawie przywrócenia wieku emerytalnego – 60 lat dla kobiet i 65 lat dla mężczyzn, podwyższenia kwoty wolnej od podatku, a także projekty dotyczące pomocy dla frankowiczów, z których jeden został uchwalony w ciągu ostatniego roku.Chodzi o nowelizację ustawy z 2015 roku o wsparciu kredytobiorców znajdujących się w trudnej sytuacji, którzy zaciągnęli kredyt mieszkaniowy. Prezydent projekt nowelizacji złożył jeszcze w sierpniu 2017 roku.Rozszerzał on działanie Funduszu Wsparcia. Zakładał m.in. dwukrotne podniesienie minimum dochodowego umożliwiającego wnioskowanie o wsparcie. Zgodnie z propozycją, byłaby to sytuacja, gdy koszty kredytów przekraczają 50 proc. dochodów (dotąd było 60 proc.). Ponadto zwiększona miałaby zostać wysokość możliwego comiesięcznego wsparcia z 1,5 tys. do 2 tys. złotych, wydłużony okres możliwego wsparcia z 18 do 36 miesięcy (co w sumie dawałoby kwotę 72 tys. zł) oraz wydłużony okres bezprocentowej spłaty otrzymanego z Funduszu Wsparcia z 8 do 12 lat. Możliwe byłoby także umorzenie części zobowiązań z tytułu wsparcia, szczególnie w sytuacji regularnego spłacania rat. Pieniądze z Funduszu Wsparcia mają służyć wszystkim kredytobiorcom, zarówno złotowym, jak i walutowym. Z myślą o tych ostatnich prezydencki projekt wprowadzał natomiast inny fundusz – Fundusz Konwersji. Spory o przepisy dotyczące Funduszu Konwersji – zdecydowany sprzeciw wyrażał m.in. sektor bankowy – powodowały, że ustawa długo nie była uchwalana, a zajmująca się nią podkomisja nie kończyła pracy. Ostatecznie zapisy o tym Funduszu zniknęły z uchwalonej w lipcu br. przez Sejm ustawy.Prezydencką inicjatywą jest też ustawa o Narodowej Strategii Onkologicznej, której celem jest stworzenie ram prawnych umożliwiających opracowanie i przyjęcie strategii, a która została uchwalona w maju br. Narodowa Strategia Onkologiczna ma wytyczyć kierunki rozwoju poszczególnych obszarów systemu opieki onkologicznej i obszarów wspierających onkologię. Opracuje ją zespół działający przy ministrze zdrowia. W jego skład wejdą m.in. przedstawiciele resortu zdrowia, prezydenta, Narodowego Funduszu Zdrowia, Konferencji Rektorów Akademickich Uczelni Medycznych, towarzystw onkologicznych i organizacji zrzeszających pacjentów onkologicznych.Z kolei prezydencki projekt ustawy o realizowaniu usług społecznych przez centra usług społecznych daje ramy prawne do dobrowolnego tworzenia przez samorządy Centrów, które mają być nową jednostką organizacyjną w systemie usług społecznych. Projekt zakłada, że korzystanie z usług społecznych oferowanych w trybie powszechnym przez CUS nie będzie się łączyć z nabyciem statusu klienta pomocy społecznej. – Usługi będą dostępne pojedynczo lub w pakietach dostosowanych do spersonalizowanych potrzeb mieszkańców. Przy czym CUS będzie w tym zakresie współdziałał z lokalnymi usługodawcami. Misją CUS ma być integracja i koordynacja usług w ramach lokalnych systemów usługowych – powiedział wiceszef Kancelarii Prezydenta Paweł Mucha. Ustawa jest już po pracach w Senacie.Prezydent złożył też w Sejmie projekt ustawy o świadczeniu pieniężnym dla zesłanych do ZSRR, który przewiduje przyznanie jednorazowego świadczenia w wysokości 200 zł za każdy pełny miesiąc podlegania represjom w latach 1939-56. Projekt znajduje się w pracach w komisji sejmowej. WETAW trakcie trzech lat kadencji prezydent odmówił podpisania dziewięciu ustaw, w tym czterech uchwalonych jeszcze przez parlament poprzedniej kadencji (te weta ogłoszone zostały we wrześniu i w październiku 2015 r.). W ostatnim roku zawetował tylko jedną.W połowie sierpnia 2018 r. prezydent zawetował nowelizację Kodeksu wyborczego wprowadzającą zmiany w ordynacji do Parlamentu Europejskiego. Jak tłumaczył, zdecydował się na ten krok, ponieważ zmiana dokonana ustawą de facto wprowadziłaby co najmniej kilkunastoprocentowy efektywny próg wyborczy. – To by oznaczało w praktyce, że dzisiaj w Polsce szanse na uzyskanie poważnej reprezentacji w Parlamencie Europejskim miałyby tylko dwa ugrupowania – podkreślał wówczas prezydent.USTAWY ODESŁANE DO TRYBUNAŁU KONSTYTUCYJNEGOW ciągu czterech lat sprawowania urzędu prezydent Duda skierował do Trybunału Konstytucyjnego osiem ustaw.Pod koniec czerwca b.r. prezydent podjął decyzje o skierowaniu do TK noweli Kodeksu karnego. Jak wyjaśniła KPRP, zdaniem prezydenta tryb postępowania z ustawą wzbudza poważne zastrzeżenia, co do dochowania konstytucyjnych standardów procesu legislacyjnego. Wątpliwości prezydenta wzbudził także – jak dodano – jeden z przepisów nowelizacji definiujący pojęcie „osoby pełniącej funkcję publiczną”. Przygotowany przez Ministerstwo Sprawiedliwości projekt nowelizacji Kodeksu karnego, zaostrzający kary za niektóre przestępstwa, w tym pedofilskie, został złożony w Sejmie 14 maja. Szybkie tempo prac Izby nad nowelą umożliwiła decyzja marszałka Sejmu o procedowaniu nowelizacji Kodeksu karnego w trybie niekodeksowym. Zdaniem Kancelarii Sejmu prace nad nowelą były zgodne z Regulaminem Sejmu.Z kolei w lutym br. prezydent zaskarżył do Trybunału Konstytucyjnego przepis ustawy Prawo o szkolnictwie wyższym i nauce (tzw. Ustawy 2.0 lub Konstytucji dla Nauki) dotyczący zatrudniania sędziów na uczelniach. Zaskarżony przepis wprowadza dla urzędującego sędziego Trybunału Konstytucyjnego, Sądu Najwyższego lub Sądu Administracyjnego, w tym sędziom w stanie spoczynku, prawo do dożywotniego zatrudnienia na uczelni bez względu na wynik oceny pracowniczej. Ten zapis zaproponowano podczas prac nad Ustawą 2.0 w Senacie. Prezydent ocenił, że ingeruje on w instytucjonalną i materialną autonomię uczelni oraz podważa istotę akademickiej wolności badań naukowych. Wniosek prezydenta pozytywnie ocenił szef MNiSW Jarosław Gowin.Prezydent wniósł też do TK o zbadanie zgodności z konstytucją nowelizacji ustawy o systemie ubezpieczeń społecznych zakładającej zniesienie górnego limitu składek na ZUS. Duda uzasadniał swoją decyzję wątpliwościami co do przebiegu prac legislacyjnych nad nowelą, w tym w szczególności procesu opiniodawczego w ramach Rady Dialogu Społecznego.Trybunał orzekł w listopadzie 2018, że nowelizacja nie narusza art. 2 konstytucji, mówiącego, że Rzeczpospolita Polska jest demokratycznym państwem prawnym, urzeczywistniającym zasady sprawiedliwości społecznej, ale jednocześnie stwierdził, że jest ona niezgodna z art. 7 konstytucji, który mówi, że organy władzy publicznej działają na podstawie i w granicach prawa. OBCHODY 100-LECIA ODZYSKANIA NIEPODLEGŁOŚCI11 listopada w setną rocznicę odzyskania przez Polskę niepodległości prezydent Duda wraz z małżonką Agatą Kornhauser-Dudą wzięli udział w głównych obchodach Święta Niepodległości; para prezydencka uczestniczyła w mszy św. za Ojczyznę odprawionej w Świątyni Opatrzności Bożej i w uroczystej odprawie wart przed Grobem Nieznanego Żołnierza.Prezydent wziął też udział w Biało-Czerwonym Marszu „Dla Ciebie Polsko” z okazji stulecia odzyskania niepodległości; patronat nad nim objął prezydent RP. Na marsz ten złożyły się formalnie dwa zgromadzenia – jedno organizowane przez rząd, a drugie przez Stowarzyszenie Marsz Niepodległości.Następnie na Zamku Królewskim odbyła się uroczystość wręczenia najwyższych polskich odznaczeń – Orderów Orła Białego – nadanych pośmiertnie 25 wybitnym Polakom „zasłużonym dla chwały, dobra i pożytku Rzeczypospolitej Polskiej, z okazji Narodowych Obchodów Setnej Rocznicy Odzyskania Niepodległości Rzeczypospolitej Polskiej”.Obchody stulecia odzyskania niepodległości miały też wymiar międzynarodowy. W czerwcu 2018 r. w Warszawie obył się w czerwcu w Warszawie odbył się szczyt tzw. bukareszteńskiej dziewiątki, czyli państw wschodniej flanki NATO. Jednym z aspektów spotkania przywódców regionu Europy Środkowej były właśnie obchody stulecia Polski niepodległości. Główne uroczystości, jeśli chodzi o wymiar międzynarodowy obchodów, odbyły się w grudniu w Katowicach z udziałem około 50 głów państw i szefów rządów oraz Sekretarza Generalnego ONZ Antonio Guterresa, którzy przybyli do Polski w związku ze szczytem klimatycznym COP24.Z inicjatywy prezydenta ustanowiony został Medal Stulecia Odzyskanej Niepodległości. Odznaczenie nawiązuje do II Rzeczypospolitej oraz wręczanego w 1928 r. medalu 10-lecia odzyskanej niepodległości. Andrzej Duda nadal ten medal kilkudziesięciu osobom zasłużonym w służbie państwu i społeczeństwu.",,
Marszałek senior Sejmu i Senatu wytypowani. Nowy parlament rozpocznie pracę w listopadzie,"– Prezydent Andrzej Duda zwoła pierwsze posiedzenia Sejmu i Senatu na 12 listopada; na marszałka seniora Senatu na pewno powoła Barbarę Borys-Damięcką; obstawiam, że na marszałka seniora Sejmu powoła Iwonę Śledzińską-Katarasińską – powiedział w piątek rzecznik prezydenta Błażej Spychalski.","Pierwsze posiedzenia Sejmu i Senatu zwołuje prezydent na dzień przypadający w ciągu 30 dni od dnia wyborów.Pierwsze posiedzenia Sejmu i Senatu otwierają marszałkowie seniorowie powołani przez prezydenta spośród najstarszych wiekiem posłów i senatorów. Na inauguracyjnych posiedzeniach posłowie i senatorowie złożą ślubowania, wybrani zostaną marszałkowie Sejmu i Senatu; tradycyjnie prezydent może wygłosić orędzie.W radiu RMF FM Spychalski poinformował, że pierwsze posiedzenie Sejmu i Senatu odbędzie się 12 listopada.– Zgodnie z konstytucją pan prezydent ma 30 dni (od wyborów) na zwołanie pierwszego posiedzenia Sejmu i Senatu, ale kadencja Sejmu trwa cztery lata, to wynika wprost z konstytucji. Pierwsze posiedzenie Sejmu tej kadencji miało miejsce 12 listopada i trwa do 11 listopada tego roku. W związku z powyższym, ten termin 12 listopada jest dość naturalny i oczywisty – powiedział rzecznik prezydenta. Kto marszałkiem seniorem Sejmu, a kto marszałkiem seniorem Senatu? Pytany, kto otworzy posiedzenia Sejmu i Senatu, Spychalski przekazał, że marszałkiem seniorem Senatu na pewno będzie senator Barbara Borys-Damięcka, natomiast jeśli chodzi o marszałka seniora Sejmu, „obstawia”, że będzie nim posłanka Iwona Śledzińska-Katarasińska.– Pierwszy raz w historii może zdarzyć się tak, że dwie kobiety będą marszałkami seniorami. I obie z opozycji – podkreślił rzecznik prezydenta. Uroczystość wręczenia zaświadczeń o wyborze Jak poinformowała szefowa Krajowego Biura Wyborczego Magdalena Pietrzak, 24 października w Sali Kolumnowej Sejmu, odbędzie się uroczystość wręczenia posłom kolejnej kadencji zaświadczeń o wyborze; 25 października zaświadczenia odbiorą nowo wybrani senatorowie.Na inauguracyjnych posiedzeniach posłowie i senatorowie złożą ślubowania, wybrani zostaną marszałkowie Sejmu i Senatu; tradycyjnie prezydent może wygłosić orędzie.W przypadku Sejmu posiedzenie otwiera marszałek senior powołany przez prezydenta spośród najstarszych wiekiem posłów; nie musi to być najstarszy poseł. Marszałek senior przeprowadza złożenie ślubowania poselskiego. Regulamin Sejmu określa, że po odczytaniu roty każdy z wywoływanych posłów wypowiada słowo „ślubuję”; może dodać zdanie: „tak mi dopomóż Bóg”.Marszałek senior przeprowadza także wybór marszałka Sejmu. Kandydata na marszałka Sejmu może zgłosić co najmniej 15 posłów. Po wyborze marszałek Sejmu obejmuje przewodnictwo obrad; Sejm w uchwale ustala liczbę wicemarszałków.W czasie pierwszego posiedzenia Sejmu dymisję rządu składa premier. Kolejnego premiera desygnuje prezydent i powołuje go wraz z pozostałymi członkami rządu w ciągu 14 dni od dnia pierwszego posiedzenia Sejmu. W ciągu 14 dni od powołania premier przedstawia Sejmowi program działania rządu wraz z wnioskiem o udzielenie wotum zaufania. Wotum zaufania Sejm uchwala bezwzględną większością głosów w obecności co najmniej połowy ustawowej liczby posłów.Pierwsze posiedzenie Senatu otwiera prezydent lub najstarszy wiekiem senator – marszałek senior.Zgodnie z regulaminem Senatu marszałek senior odbiera ślubowanie senatorskie: senatorowie po odczytaniu roty ślubowania wypowiadają słowo „ślubuję”, mogą dodać: „Tak mi dopomóż Bóg”. Marszałek senior przeprowadza także wybór marszałka Senatu. Następnie marszałek Senatu przeprowadza wybór wicemarszałków. Wybory parlamentarne za nami W niedzielnych wyborach do Sejmu PiS uzyskał 43,59 proc. i 235 mandatów, Koalicja Obywatelska – 27,40 proc. i 134 mandaty, SLD – 12,56 proc. i 49 mandatów, PSL – 8,55 proc. i 30 mandatów, a Konfederacja – 6,81 proc. i 11 mandatów. 1 mandat przypadł Mniejszości Niemieckiej.W wyborach do Senatu kandydaci popierani przez opozycję zdobyli większość – 51 mandatów.",,
"Komorowski w Deutsche Welle: Rosja jest słaba, poparcie USA zaszkodzi Polsce","Polska popiera amerykańskie stanowisko w sprawie traktatu o pociskach rakietowych średniego zasięgu. Mówił o tym minister spraw zagranicznych Jacek Czaputowicz i Prezydent Andrzej Duda. Stanowisko polskiego rządu krytykuje w Deutsche Welle były prezydent Bronisław Komorowski, mówiąc, że Rosja jest słaba, a poparcie dla USA może na dłuższą metę zaszkodzić stosunkom Polski z jej europejskimi sojusznikami.","Układ INF o całkowitej likwidacji nuklearnych pocisków rakietowych pośredniego (IRBM) i średniego zasięgu (MRBM), podpisany przez przywódców USA i ZSRR, Ronalda Reagana i Michaiła Gorbaczowa, 8 grudnia 1987 r. w Waszyngtonie, przewiduje likwidację arsenałów tej broni, a także zabrania jej produkowania, przechowywania i stosowania. Tydzień temu amerykański prezydent Donald Trump zapowiedział, że Waszyngton wycofa się z podpisanego 31 lat temu traktatu. Prezydent USA argumentował, że Rosja od lat łamie swoje zobowiązania i prowadzi prace nad takim właśnie pociskami. Minister spraw zagranicznych Jacek Czaputowicz poinformował, że Polska popiera amerykańskie argumenty w tej sprawie. – Wszystkie strony powinny porozumienie przestrzegać. Gdy idzie o ten rodzaj broni, Rosja prowadzi działania, które wskazują na łamanie tego porozumienia. Oczywiście, dobrze by było, żeby te porozumienia były trwałe, żeby one zapewniały pokój, ale nastąpi to tylko wtedy, gdy wszystkie strony będą ich przestrzegać. W związku z tym wyrażamy zrozumienie dla działań Stanów Zjednoczonych w tym zakresie – oświadczył polski minister spraw zagranicznych. W podobnym tonie we wtorek w Berlinie wypowiedział się polski prezydent Andrzej Duda.  Krytycy amerykańskiego prezydenta twierdzą jednak, że wycofanie się USA z porozumienia może doprowadzić do nowego wyścigu zbrojeń. Jednym z nich jest były prezydent Bronisław Komorowski.",,
"Kosiniak-Kamysz: jasno powiedzieliśmy, że Polska nie jest gotowa na przyjęcie euro","– PSL jasno przedstawiło swoje stanowisko w kwestii przyjęcia euro. Powiedzieliśmy, że ani strefa euro nie uporządkowała swoich problemów, ani Polska nie jest gotowa na przyjęcie euro – powiedział lider PSL Władysław Kosiniak-Kamysz.","– Przyjmiemy euro wtedy, kiedy będą uporządkowane problemy w strefie euro, a Polska będzie gotowa na tę walutę. To jest stanowisko PSL od wielu, wielu lat – stwierdził Kosiniak-Kamysz.  W jego opinii, „wiele środowisk idzie w podobnym nurcie”. Co – jak dodał – go cieszy. – Ten temat nie jest rozstrzygany przez Parlament Europejski. Nie ma też kwestii euro w programie Koalicji Europejskiej. Decyzja może zapaść tylko w Polsce, jednak do tego jest potrzebna zmiana w konstytucji. Dzisiaj największą partią, która może dążyć do zbudowania większości wymaganej do zmiany konstytucji jest PiS – zauważył lider PSL.  – Ciekawe czemu wywołują ten temat? Dlatego, że ten temat jest ważny, czy dlatego, że przesłania inne ważne tematy? Myślę, że to drugie – ocenił Kosiniak-Kamysz.  Prezes PiS Jarosław Kaczyński poinformował przed świętami, że wysłał do szefów najważniejszych formacji parlamentarnych – do przywódcy Koalicji Europejskiej Grzegorza Schetyny i lidera Kukiz'15 Pawła Kukiza – projekt deklaracji, którą sam już podpisał.  Jak wyjaśnił, jest to deklaracja partii i koalicji ponad podziałami politycznymi, ponieważ odnosi się do interesów finansowych państwa i polskich obywateli. – Chodzi o to, żeby wszystkie te formacje, łącznie z naszą, zagwarantowały, że w Polsce nie będzie wprowadzone euro, zanim Polska nie osiągnie poziomu gospodarczego państw, które leżą na zachód od naszych granic. Tutaj punktem odniesienia są przede wszystkim Niemcy – zaznaczył prezes PiS.",,
PSL: Schetyna nie konsultował wniosku o wotum nieufności dla rządu,"Poseł PSL zdementował słowa szefa PO Grzegorza Schetyny, jakoby zapowiedziany przez niego wniosek o wotum nieufności wobec rządu Beaty Szydło był konsultowany z kierownictwem Ludowców. Zapowiedział jednocześnie, że najprawdopodobniej jego ugrupowanie nie poprze propozycji lidera PO.","W czwartek Schetyna, odnosząc się do sobotnich wydarzeń z Marszu Niepodległości, powiedział, że jeśli premier Szydło nie poda do dymisji swojego gabinetu, to „PO razem z Nowoczesną i PSL zgłosi w przyszłym tygodniu wniosek o konstruktywne wotum nieufności”.Na antenie radiowej Trójki Zgorzelski podkreślił, że PSL będąc w opozycji działa na własny rachunek. – My nie podejmujemy decyzji na telefon i nie wpisujemy się w praktykę partii opozycyjnych. Wyznajemy zasadę, że w opozycji nie ma koalicji. Każda partia musi reprezentować własny program i dbać o to, żeby zyskiwać poparcie wyborców – podkreślił.Polityki PSL zapowiedział jednocześnie, że w poniedziałek zbiera się kierownictwo jego ugrupowania. Podczas spotkania ma zostać wypracowane ostateczne stanowisko partii w sprawie zapowiedzi Schetyny.",,
Atak na księdza w rzymskim kościele. To ulubiona świątynia Franciszka,"Uzbrojony w kawałek szkła mężczyzna wtargnął w sobotę do bazyliki Matki Bożej Większej w centrum Rzymu. Ranił księdza i kościelnego.
Bazylika to ulubiony kościół papieża Franciszka.","Archiprezbitrem bazyliki, czyli rektorem, mianowany został niedawno polski kardynał Stanisław Ryłko.Napastnik, 40-letni mężczyzna, według mediów cierpi na zaburzenia nerwowe. Miał kiedyś problemy z narkotykami, obecnie jest bezdomny. Ważne pytania Do bazyliki, jak sam miał wyjaśnić, wszedł, by znaleźć odpowiedź na nurtujące go pytania egzystencjalne. Nie zadał ich jednak nikomu, lecz po wejściu do zakrystii rzucił się z kawałkiem szkła, który trzymał w ręku, na dwie znajdujące się tam osoby, kościelnego i księdza. Kościelnego zranił poważnie w twarz, przecinając mu policzek. Ksiądz, po opatrzeniu rany na pogotowiu, już wrócił do kościoła. Napastnik ujęty został już na ulicy, gdy próbował uciekać. Zatrzymał go przejeżdżający patrol karabinierów.",,
Gdzie jest premier Rosji? Tajemnicze zniknięcie Dmitrija Miedwiediewa,"Rosyjskie media zwracają uwagę, że premier Dmitrij Miedwiediew po raz ostatni był widziany w telewizji 14 sierpnia. Od tego czasu monopol ma prezydent Władimir Putin. Służba prasowa szefa rosyjskiego rządu poinformowała lakonicznie, że szef rządu ucierpiał w trakcie zajęć sportowych.","Nie podano jednak, co dokładnie się stało Miedwiediewowi, ani w jakim jest stanie. Rzecznik Kremla Dmitrij Pieskow zapewnia, że prezydent i premier cały czas mają ze sobą – jak to ujęto – roboczy kontakt.Przy okazji komentatorzy zwracają uwagę, że kilkudniowa nieobecność Miedwiediewa świadczy o tym jak bardzo „techniczną figurą” w rosyjskiej polityce jest premier. Pojawiają się też sugestie, że w rzeczywistości szef rządu zniknął z ekranów telewizji w związku z planami wprowadzenia niepopularnej w rosyjskim społeczeństwie reformy emerytalnej. Media przypominają, że w przeszłości, również Władimir Putin znikał na kilka dni z życia publicznego. Głównymi przyczynami odwoływania spotkań przez prezydenta Rosji były przede wszystkim problemy z kręgosłupem, które pojawiły się po intensywnych treningach judo.",,
Szef MSZ: Polska zrealizuje przyszłe wyroki TSUE w sprawie art. 7,"– Myślę, że tak – powiedział w wywiadzie dla „Rzeczpospolitej” szef MSZ Jacek Czaputowicz zapytany, czy Polska zrealizuje przyszłe wyroki Trybunału Sprawiedliwości Unii Europejskiej w sprawie art. 7.","Na pytanie o sugerowany przez opozycję eurosceptycyzm partii rządzącej minister odpowiedział, że nie widzi w obozie rządzącym sił antyunijnych. – Jest raczej rozdźwięk między obrazem kreowanym a rzeczywistością. Według ostatnich badań ponad 90 proc. Polaków popiera integrację europejską. Widzą oni, że rząd dobrze wykorzystuje członkostwo w UE dla rozwoju kraju – powiedział.Czaputowcz dodał, że nie ma przyzwolenia społeczeństwa i ciała politycznego na opuszczenie Unii. – Opozycja reprezentowana w parlamencie jest także prounijna, co jest pewnym ewenementem, bowiem w państwach Europy Zachodniej partie eurosceptyczne rosną w siłę – przyznał.Szef MSZ zapytany o źródło podejrzeń polexitu odpowiedział, że taka narracja została przyjęta przez opozycję. – Niektóre państwa i brukselskie elity z trudem godzą się z demokratycznym wyborem Polaków i dojściem do władzy PiS-u. Sprawowane przez osiem lat rządy PO i PSL były dla nich wygodne, łatwiej było bowiem realizować swoje interesy – zaznaczył, dodając, że tymczasem Polska zaczęła prowadzić politykę zgodną ze swoim interesem.Korzystny bieg– Sprawa art. 7 potoczyła się dla nas korzystnie. Komisja Europejska nie jest w stanie przejść do następnego etapu, ponieważ państwa nie podzielają jej stanowiska – wskazał.Na pytanie, czy Polsce udało się znaleźć blokującą mniejszość, czyli sześć państw, które nie pozwoliły na jej ukaranie, Czaputowicz odpowiedział, że rolą Komisji, a nie Polski jest znalezienie wymaganego poparcia. – Zapewne go nie znalazła, bowiem nie przedłożyła wniosku pod głosowanie. Gdyby to zrobiła, byśmy wiedzieli, jaki jest rozkład głosów, ale myślę, że większość państw podziela nasze stanowisko – ocenił.– Nie można też twierdzić, że w Polsce nie są przestrzegane unijne standardy, zanim stwierdzą to właściwe, określone w traktacie instytucje. To tak, jakby o winie orzekał prokurator, a nie sąd. Komisja zwróciła się natomiast do Trybunału Sprawiedliwości, do czego oczywiście ma prawo. Tylko że wynika to z jej ogólnych kompetencji, a nie z przepisów art. 7 – podkreślił Czaputowicz.",,
"„Dobrze, że te słowa padły. To musi pęknąć!”","– Jeśli chodzi o słowa Jarosława Kaczyńskiego, to bardzo dobrze, że to padło. Bo to musi pęknąć. Smoleńsk się wyjaśni i zaraz wszystko będzie jasne: ten mord i ta zdrada się wyjaśni – mówiła w „Minęła dwudziesta” TVP Info reżyserka Maja Dłużewska, współautorka z Joanną Lichocką filmu „Pogarda” o rodzinach ofiar katastrofy smoleńskiej.","– Wiem, że boicie się prawdy, ale nie wycierajcie swoich mord zdradzieckich nazwiskiem mojego śp. brata. Zamordowaliście go, niszczyliście go, jesteście kanaliami – grzmiał Jarosław Kaczyński podczas wtorkowej debaty w Sejmie wokół projektu ustawy o Sądzie Najwyższym. Jak tłumaczył prezes PiS w rozmowie z TVP, była to jego reakcja na ciągnący się od lat przemysł pogardy, skierowany przeciwko jego nieżyjącemu bratu.",,
Eksploracja kosmosu. Polska Agencja Kosmiczna zawarła porozumienie z NASA,"Polska Agencja Kosmiczna i NASA podpisały w czwartek porozumienie o współpracy w zakresie eksploracji przestrzeni kosmicznej – poinformowało Ministerstwo Przedsiębiorczości i Technologii. Jak dodano, Polska i USA są gotowe do kooperacji w dziedzinie m.in. robotyki oraz ochrony planetarnej.","– Dziś kosmos jest bliżej naszego codziennego życia niż wielu z nas się wydaje, a sektor kosmiczny to ogromna szansa rozwoju dla polskich naukowców i przedsiębiorców. Nie jest on odległą dziedziną, ale jedną z najnowocześniejszych i najbardziej zaawansowanych technologicznie gałęzi przemysłu, z której dobrodziejstw korzystamy na co dzień – podkreśliła cytowana w czwartkowym komunikacie szefowa MPiT, Jadwiga Emilewicz. Dodała, że sektor kosmiczny ma rosnące znaczenie zarówno ekonomiczne, jak i naukowe dla krajowej i światowej gospodarki. Porozumienie o współpracy między Polską a Stanami Zjednoczonymi w zakresie „eksploracji przestrzeni kosmicznej i wypływających z niej wspólnych korzyści” podpisali przedstawiciele Polskiej Agencji Kosmicznej (PAK) i amerykańskiej National Aeronautics and Space Administration (NASA) podczas jubileuszowego 70. Międzynarodowego Kongresu Astronautycznego w Waszyngtonie. Według prezesa PAK Michała Szaniawskiego umowa „potwierdza, że Polska i Stany Zjednoczone są gotowe podjąć poważną współpracę partnerską w zakresie robotyki i eksploracji kosmicznej oraz działań na rzecz ochrony planetarnej, rozwoju nauki i zastosowania korzyści płynących z jej rozwoju”. – Z przyjemnością dołączymy do tej podróży – powiedział Szaniawski. W ostatnich 40 latach w różnych międzynarodowych misjach kosmicznych wykorzystywanych było ponad 80 instrumentów zaprojektowanych i skonstruowanych przez polskich naukowców i inżynierów. Wśród znaczących są m.in. sensory i próbniki oraz inne komponenty lądowników Mars Curiosity i InSight NASA - przypomina resort. Siedem lat członkostwa w Europejskiej Agencji Kosmicznej (ESA) przyczyniło się do dynamicznego rozwoju polskiego sektora kosmicznego, w którym działa ponad 350 polskich przedsiębiorstw - ocenia MPiT. „Polskie firmy i instytuty badawczo-rozwojowe współpracują z ESA i innymi agencjami narodowymi, w tym NASA, DLR, JAXA i CNSA” – napisano.",,
Polacy przeciwni mariażowi PO z SLD,"Ponad połowa społeczeństwa uważa, że nie powinno dojść do powstania koalicji Platforma Obywatelska – Sojusz Lewicy Demokratycznej – wynika z sondażu TNS Polska dla „Wiadomości” TVP1. Nieco ponad co czwarty ankietowany jest za takim aliansem. – Byłaby to bardzo egzotyczna koalicja: Donald Tusk, który właśnie przegrywa i Leszek Miller, który przegrał przed laty – mówi politolog dr Wojciech Jabłoński.",,,
Salvini spotkał się z Morawieckim. „Doskonała rozmowa”,"Wicepremier i minister spraw zagranicznych Włoch Matteo Salvini spotkał się w Warszawie z premierem Mateuszem Morawieckim. Politycy rozmawiali m.in. o stosunkach gospodarczych między oboma krajami. Po spotkaniu Salvini ocenił, że była to „doskonała rozmowa”.","– Rozmawialiśmy o wielu ważnych, łączących nas kwestiach. Chciałbym, aby powstała oś włosko-polska – podkreślił Salvini. Jak powiedziała Polskiemu Radiu rzeczniczka rządu Joanna Kopcińska, krótka rozmowa dotyczyła spraw polsko-włoskich, również w kontekście unijnym. – Obaj premierzy zgodzili się, że w Unii Europejskiej nie może być miejsca na podwójne standardy oraz na różne traktowanie państw członkowskich przez instytucje unijne – powiedziała. Jak dodała, rozmowa dotyczyła też stosunków gospodarczych między naszymi krajami oraz współpracy przedsiębiorców z Polski i Włoch. Salvini, który jest przewodniczącym prawicowej partii Liga, przebywa z wizytą w Warszawie na zaproszenie ministra spraw wewnętrznych Joachima Brudzińskiego. O godz. 15 zaczęło się spotkanie włoskiego polityka z prezesem PiS Jarosławem Kaczyńskim. Brudziński podkreślał z kolei, że Polska i Włochy są integralną częścią UE i nigdzie się z niej nie wybierają. – A tym, którzy być może chcieliby, albo mają nadzieję, by nas umiejscowić na pozycjach skrajnych, antyeuropejskich, to możemy powiedzieć tylko tyle: jest to mission impossible – mówił szef polskiego MSWiA. Przed tygodniem włoska „La Repubblica” informując o planowanych rozmowach lidera Ligi z Kaczyńskim pisała, że głównym poruszonym przez nich tematem ma być zawarcie porozumienia przed majowymi wyborami do Parlamentu Europejskiego i możliwe powołanie wspólnej grupy, w której znalazłyby się PiS, Liga i inne siły prawicy. Lewicowy włoski dziennik podał, że zorganizowanie spotkania z prezesem PiS nie było łatwe; aby do niego doszło, do Warszawy dwa razy udała się z poufną misją delegacja Ligi, której liderem jest Matteo Salvini. Przypomina się zarazem, że szef włoskiego MSW uważany jest za „zbyt bliskiego przyjaciela Moskwy”.",,
Szef MSZ o przywróceniu Rosji do G8: Najpierw zmiana agresywnej postawy wobec Ukrainy,"Minister spraw zagranicznych Jacek Czaputowicz powiedział, że złagodzenie polityki Zachodu wobec Rosji powinna poprzedzić zmiana stanowiska Moskwy w sprawie Ukrainy. W ten sposób skomentował sugestie o konieczności przywrócenia członkostwa Rosji w grupie G8.","Rosja została wykluczona z grupy G8 po aneksji Krymu. Od tego czasu grupa spotyka się w formule G7. Prezydent Donald Trump opowiedział się jednak za przywróceniem Rosji do tego grona.  – Wiele czasu poświęcamy Rosji na tych spotkaniach, a oni są tam nieobecni. Uważam, że Rosjanie powinni tam być, abyśmy mogli rozmawiać bezpośrednio – mówił amerykański prezydent dodając, że przywrócenie spotkań w formule G8 z udziałem Rosji służyłoby światowemu pokojowi. Poproszony przez Polskie Radio o skomentowanie tej propozycji i podobnych pojawiających się w Europie, minister Jacek Czaputowicz powiedział, że nie ma powodu do zmiany stanowiska Zachodu wobec Rosji, dopóki Moskwa nie zmieni agresywnej postawy wobec Ukrainy. – Gdyby Rosja zmieniała swoją politykę, to dopiero byłyby podstawy do zmiany stanowiska Zachodu. Jesteśmy za utrzymaniem jedności Zachodu, oczekując na zmianę stanowiska Rosji” – powiedział minister.  Szef polskiej dyplomacji uznał wypowiedź prezydenta Trumpa za „testowanie stanowiska Rosji”.",,
Medalistka olimpijska przeciwna Karcie LGBT plus. „Czy mój dziadek walczył o taką Warszawę w Powstaniu?”,"„Mówię kategorycznie NIE dla promocji środowisk LGBT i będę bronić tradycyjnej Polski” – napisała na Facebooku windsurferka Zofia Klepacka, odnosząc się do wprowadzenia przez prezydenta Warszawy Rafała Trzaskowskiego ułatwień dla środowisk LGBT. Wpis był jednak kilkukrotnie usuwany przez administrację portalu.","Prezydent stolicy podpisał Kartę LGBT plus, w której znajdują się postulaty dotyczące m.in. bezpieczeństwa i edukacji antydyskryminacyjnej w szkołach. Pomysł ten skrytykowali eksperci z Instytutu Ordo Iuris oraz kandydat Zjednoczonej Prawicy na prezydenta miasta w ubiegłorocznych wyborach samorządowych Patryk Jaki.Do przeciwników polityki władz Warszawy dołączyła brązowa medalistka igrzysk olimpijskich w Londynie Zofia Klepacka. „Czy mój dziadek walczył o taką Warszawę w Powstaniu? Nie wydaje mi się… Panie Prezydencie, może się Pan lepiej weźmie za sport w Warszawie, który kuleje?” – zwróciła uwagę na Facebooku windsurferka. Jej post został jednak usunięty. Jak podkreśliła w następnym wpisie, niejednokrotnie. „Przed chwilą po raz kolejny Fb usunął mój post. Pamiętajcie jedno!!! Dobro ze złem Zawsze Zwycięży!!! Na Pohybel....” – zaznaczyła.",,
Zmiana władzy w Kanadzie. Po niemal dekadzie liberałowie zastąpią konserwatystów,Konserwatyści stracili władzę w Kanadzie. W wyborach parlamentarnych w tym kraju zdecydowane zwycięstwo odniosła Partia Liberalna. Jej przywódca 43-letni Justin Trudeau będzie nowym premierem Kanady.,"Dotychczasowe rezultaty oraz exit polls wskazują na to, że Partia Liberalna zdobędzie około 190 miejsc w parlamencie, co umożliwi jej samodzielne rządzenie. Obecny premier Stephen Harper po prawie 10 latach rządów pożegna się ze stanowiskiem, a jego Partia Konserwatywna, która straciła 1/3 mandatów, przejdzie do opozycji.  We wczorajszych wyborach porażkę poniosła też lewicowa Nowa Partia Demokratyczna. W poprzednim parlamencie miała 85 miejsc, teraz zdobyła tylko 35.  Liberałowie chcą poprawić kontakty z USA Partia Liberalna zajmuje na kanadyjskiej scenie politycznej miejsce pomiędzy konserwatystami a lewicą. Podczas kampanii jej przywódcy obiecywali obniżkę podatków dla klasy średniej i podwyżkę dla najbogatszych, stymulowanie gospodarki poprzez okresowe zwiększenie deficytu budżetowego, a także poprawę stosunków ze Stanami Zjednoczonymi. Przywódca Partii Liberalnej Justin Trudeau w grudniu skończy 44 lata, co oznacza, że będzie drugim najmłodszym premierem w historii Kanady. Trudeau zasiadał w parlamencie od 2008 roku, wcześniej był nauczycielem. Przyszły premier Kanady jest synem Pierre'a Trudeau – charyzmatycznego polityka, który był szefem kanadyjskiego rządu niemal nieprzerwanie od 1968 do 1984 roku.",,
Papież zaapelował w Mozambiku o „męstwo pokoju” i przestrzegł przed fanatyzmem,"Papież Franciszek, który składa wizytę w Mozambiku, zaapelował do władz tego kraju o „męstwo pokoju”. Wyraził uznanie dla wysiłków podejmowanych na rzecz zakończenia działań zbrojnych i przestrzegał przed fanatyzmem.","Pierwszym punktem wizyty papieża w Mozambiku było spotkanie z prezydentem Filipe Nyusim w Pałacu Prezydenckim Ponta Vermelha w stolicy kraju, Maputo. Nyusi podpisał w sierpniu uznane za historyczne porozumienie pokojowe, które ma położyć kres napięciom i walkom, do jakich stale dochodziło po formalnym zakończeniu wojny domowej w 1992 roku. Po spotkaniu z szefem państwa papież wygłosił przemówienie do władz Mozambiku, w którym zapewnił o swej bliskości i solidarności z ludnością z terenów zniszczonych przez dwa cyklony w marcu i kwietniu bieżącego roku.  Wyraził też uznanie dla „wysiłków podejmowanych od dziesięcioleci, aby pokój znów stał się normą, a pojednanie najlepszą drogą zmierzenia się z trudnościami i wyzwaniami, które napotykacie jako państwo”. – W tym duchu i w tym celu około miesiąc temu w Serra da Gorongosa podpisano umowę o ostatecznym zaprzestaniu działań wojennych między braćmi Mozambijczykami. Znak ten z radością witamy i ufamy, że jest ostatecznym krokiem podejmowanym przez ludzi odważnych na drodze pokoju” – dodał papież. Mówił, że nie można pozwolić na to, aby „sposobem pisania historii była bratobójcza walka”.Apelował o „męstwo pokoju” i dodał, że to „męstwo wysokiej jakości; nie męstwo brutalnej siły i przemocy, ale to, które realizuje się w niestrudzonym poszukiwaniu wspólnego dobra”. Przywołał słowa św. Jana Pawła II, który podczas wizyty w Mozambiku w 1988 roku mówił o skutkach wojny domowej: „Wielu mężczyzn, wiele kobiet i dzieci cierpi z powodu braku dachu nad głową, wystarczającej ilości pożywienia, szkół, gdzie mogliby się uczyć, szpitali, by się leczyć, kościołów, w których mogliby się zbierać na modlitwę oraz pól, na których mogliby z pożytkiem pracować”. Wskazał, że pokój musi być „umacniany z determinacją, lecz bez fanatyzmu, odważnie, ale bez egzaltacji, wytrwale, choć w sposób inteligentny”. Zaznaczył także: „Pokój to nie tylko brak wojny, ale niestrudzone starania - przede wszystkim tych, którzy zajmują stanowiska o większej odpowiedzialności – aby uznać, zapewnić i konkretnie odbudować często zapomnianą lub lekceważoną godność naszych braci, aby mogli poczuć się protagonistami losu własnego narodu”. – Nie możemy stracić z oczu faktu, że bez równych szans różne formy agresji i wojny znajdą żyzną glebę, która wcześniej czy później doprowadzi do wybuchu – ostrzegł papież.",,
"Rosjanie uwielbiają Chińczyków. Stany to wróg numer jeden, Ukraina i Polska w antyczołówce",Połowa Rosjan uważa Chiny za najbardziej przyjazne im państwo – wynika z sondażu przeprowadzonego przez Ogólnorosyjskie Centrum Badania Opinii Publicznej (OCBOP). Z kolei trzy czwarte badanych za najbardziej wrogie państwo uznaje Stany Zjednoczone.,"W 2008 roku, gdy przeprowadzono poprzednią edycję badania, liczba osób, które wskazały Chiny jako najprzyjaźniejsze Rosji państwo wyniosła 23 proc.",,
Dron uderzył w konwój. Ujawniono szczegóły ataku na Sulejmaniego,"Kilka godzin po udanym ataku na irańskiego generała Kasema Sulejmaniego w mediach zaczęły pojawiać się szczegóły akcji amerykańskiego wojska. Jeden z urzędników ujawnił w rozmowie z dziennikiem „The Washington Post”, że atak przeprowadzono przy użyciu drona.","Gen. Sulejmani, dowódca elitarnej jednostki Al-Kuds oraz dowódca irackiej milicji Kataib Hezbollah Abu Mahdi al-Muhandis zginęli w czwartek wieczorem w ataku w pobliżu lotnisku w Bagdadzie, dokąd mieli przylecieć z Syrii. Pentagon potwierdził, że decyzję podjął prezydent Donald Trump.Dziennik „The Washington Post” uzyskał komentarz od jednego z urzędników, który zdradził szczegóły akcji. Anonimowo przekazał, że atak przeprowadził amerykański dron, który uderzył w konwój złożony z dwóch aut, jadący drogą dojazdową do międzynarodowego lotnictwa w Bagdadzie. Łącznie w ataku miało zginąć sześć osób.Sulejmani był dla Irańczyków bohaterem wojny z Irakiem, który został dowódcą dywizji nie mając nawet 30 lat. Był też dowódcą o dużej charyzmie i wielkich wpływach, wynikających „z bliskich relacji z (duchowo-politycznym przywódcą Iranu Alim) Chameneim (...), który nazywał go »żyjącym męczennikiem rewolucji«” – wskazał magazyn „New Yorker”.W artykule podkreślono, że Sulejmani był osobą, która jednoosobowo kierowała irańskimi kampaniami militarnymi, mającymi wesprzeć podczas wojny reżim prezydenta Syrii Baszara el-Asada.Sulejmani budował na różne sposoby zagraniczne wpływy Teheranu: wysyłał szpiegów i oficerów szkoleniowych do Iraku, przepłacał przywódców, finansował szyickie organizacje, a nawet nawiązał współpracę z sunnickiem Hamasem; mimo to bardzo długo dla zachodnich wywiadów pozostawał niewidoczny.",,
MSZ: Postanowienie TSUE ma charakter prowizoryczny,Postanowienie Trybunału Sprawiedliwości UE ma charakter prowizoryczny i zostało wydane bez zapoznania się ze stanowiskiem Polski – podkreśliło w piątkowym komunikacie MSZ.,"Trybunał Sprawiedliwości UE zdecydował o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dot. przechodzenia sędziów SN w stan spoczynku. TSUE przychylił się w pełni do wniosku Komisji Europejskiej w tej sprawie. W komunikacie MSZ zamieszczonym m.in. na Twitterze podkreślono, że „postanowienie TSUE ma charakter prowizoryczny i zostało wydane bez zapoznania się ze stanowiskiem Polski”. „Nie jest ono ostatecznym rozstrzygnięciem w przedmiocie środków tymczasowych, które zostanie wydane dopiero po zapoznaniu się przez Trybunał z odpowiedzią PL na wniosek KE” – zaznaczył resort spraw zagranicznych. TSUE w oficjalnym komunikacie wskazał, że „Polska zostaje zobowiązana, by natychmiast zawiesić stosowanie przepisów krajowych dotyczących obniżenia wieku przejścia w stan spoczynku sędziów Sądu Najwyższego”. Decyzję wydała sędzia Rosario Silva de Lapuerta, która jest wiceprezesem Trybunału. Polska ma też powstrzymać się od wszelkich środków mających na celu powołanie nowego pierwszego prezesa oraz mających na celu wskazanie osoby, której powierzone miałoby być kierowanie wspomnianą instytucją w miejsce pierwszego prezesa do czasu powołania nowego prezesa. Skarga Komisji Europejskiej przeciwko Polsce w związku z ustawą o SN wpłynęła do TSUE na początku października. Wraz ze skargą KE wniosła o zastosowanie środków tymczasowych – aby do czasu wydania ostatecznego orzeczenia niektóre przepisy ustawy o SN pozostały zawieszone – oraz przyspieszonego trybu orzekania. KE chce w swojej skardze przywrócenia w SN stanu sprzed 3 kwietnia 2018 roku, czyli sprzed wejścia w życie przepisów przewidujących obniżenie wieku emerytalnego sędziów z 70 do 65 lat. Zgodnie z tymi regulacjami, 27 spośród 72 czynnych sędziów SN miało przejść w stan spoczynku, włącznie z powołaną w 2014 r. na I prezes SN sędzią Małgorzatą Gersdorf. KE wniosła też, by sędziowie, którzy w świetle nowych przepisów już zostali wysłani na emerytury, zostali przywróceni do orzekania, nawet jeśli na ich miejsce wskazano już kogoś innego. Komisja chce również zatrzymać mianowanie nowych sędziów na miejsca tych, którzy – według KE – „przedwcześnie” trafili na emeryturę. Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali – według ustawy – pełnić swoje funkcje. Mogli dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyraził zgodę na dalsze zajmowanie przez nich stanowiska sędziego SN. Małgorzata Gersdorf, która ukończyła 65. rok życia, nie złożyła takiego oświadczenia. Gersdorf – wybrana na I prezesa SN w 2014 r. – podkreślała wielokrotnie, że kadencja I prezesa SN zgodnie z konstytucją trwa 6 lat. Jeszcze w końcu czerwca Zgromadzenie Ogólne Sędziów SN w przyjętej jednogłośnie uchwale podkreśliło, że sędzia Gersdorf pozostaje zgodnie z Konstytucją RP I prezesem Sądu Najwyższego do dnia 30 kwietnia 2020 r. Jak informował zespół prasowy SN, sędzia Gersdorf nadal przychodzi do pracy w SN. W połowie września wiceszef Kancelarii Prezydenta Paweł Mucha poinformował PAP, że pracami SN będzie kierować najstarszy stażem prezes Izby SN, czyli w praktyce prezes Dariusz Zawistowski. Kierujący wcześniej pracami SN prezes Józef Iwulski oraz 6 innych sędziów otrzymali pismo prezydenta zawiadamiające o przejściu w stan spoczynku. W ubiegłym tygodniu prezydent Andrzej Duda powołał 27 osób na sędziów Sądu Najwyższego; 19 w Izbie Kontroli Nadzwyczajnej i Spraw Publicznych, 7 w Izbie Cywilnej i jednego sędziego w Izbie Karnej. Pod koniec września prezydent powołał 10 osób na sędziów Izby Dyscyplinarnej SN. Sędziowie zostali powołani w wyniku naboru, który ogłoszony został w końcu czerwca i po postępowaniu przeprowadzonym w końcu sierpnia przez Krajową Radę Sądownictwa, która przedstawiła prezydentowi swe rekomendacje.",,
Jest szansa na umowę stowarzyszeniową z Ukrainą,"– Jest szansa, aby umowa z Ukrainą została podpisana, prezydent Janukowycz chce ją podpisać, ale nie za cenę uwolnienia Julii Tymoszenko – uważa dziennikarka TVP Info Maria Przełomiec, prowadząca program „Studio Wschód"".",,,
Gangsterzy zatrzymani za przestępstwa sprzed lat,Centralne Biuro Śledcze Policji zatrzymało w województwie dolnośląskim czterech mężczyzn podejrzanych o udział w zorganizowanej grupie przestępczej. Pod koniec lat 90. mieli dokonywać brutalnych rozbojów. Zatrzymanym grozi do 18 lat więzienia.,"O rozwiązaniu sprawy serii napadów z przełomu wieków poinformowała komisarz Iwona Jurkiewicz z CBŚP.– Na terenie zachodniej Polski dochodziło wtedy do napadów rozbójniczych na hurtownie, kantory, konwoje z pieniędzmi czy przesyłkami. Wszystko wskazywało na to, że kilku z nich mogła dokonać ta sama grupa osób – podała kom. Jurkiewicz. Z ustaleń śledczych wynika, że grupa działała w latach 1998-03.Od kilku miesięcy wyjaśnianiem sprawy i ustalaniem sprawców zajmowali się policjanci CBŚP z Gorzowa Wielkopolskiego, pod nadzorem Wielkopolskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej w Poznaniu.Do zatrzymań doszło we wtorek okolicach Lubinia, Głogowa i Sławy. Funkcjonariusze zatrzymali cztery osoby, które – jak podała kom. Jurkiewicz – były kompletnie zaskoczone akcją policjantów. – Nie spodziewali się, że po tak długim czasie ktoś może wyjaśnić stare sprawy. Podczas przeszukań ich miejsc zamieszkania zabezpieczono marihuanę i metaamfetaminę – poinformowała policjantka.Podejrzani w poznańskiej prokuraturze usłyszeli zarzuty „udziału w zorganizowanej grupie przestępczej o charakterze zbrojnym”, a także dokonania dwóch rozbojów z użyciem broni palnej – na hurtownię alkoholu i na konwój z pieniędzmi. Maja odpowiedzieć także za dwa usiłowania rozboju – na konwój pocztowy z wartościowymi przesyłkami i na kuriera z gotówką. Za zarzucane zatrzymanym przestępstwa grozi im nawet po 18 lat pozbawienia wolności.",,
Strzelanina w Filadelfii. Kilku policjantów zostało rannych,"Sześciu policjantów zostało rannych w wyniku strzelaniny, która wywiązała się, gdy funkcjonariusze weszli z nakazem do jednego z domów w Filadelfii. Po wielogodzinnej konfrontacji z policją w nocy ze środy na czwartek czasu lokalnego sprawcę strzelaniny aresztowano.","Strzelanina rozpoczęła się w środę ok. godz. 16.30 czasu lokalnego (godz. 22.30 w Polsce), gdy funkcjonariusze udali się do jednego z domów na północy Filadelfii w celu wręczenia nakazu – poinformował komisarz policji w tym mieście Richard Ross.Wielu funkcjonariuszy „musiało uciekać przez okna i drzwi, aby uniknąć strzałów”. Sześciu policjantów, którzy zostali trafieni, wypuszczono już ze szpitala.Dwóch innych funkcjonariuszy było uwięzionych w domu przez około pięć godzin, ale zostali uwolnieni przez zespół SWAT – podała policja. Według niej trzy osoby, które funkcjonariusze zatrzymali w domu, zanim doszło do strzelaniny, również zostały bezpiecznie ewakuowane.– Mało brakowało, a mielibyśmy dzisiaj wielu zabitych policjantów – ocenił Ross. Według władz o incydencie zostali poinformowani prezydent USA Donald Trump i prokurator generalny William Barr.",,
Polski Instytut Ekonomiczny: Polska unijnym potentatem w eksporcie jachtów,"Polska jest unijną potęgą w eksporcie jachtów – wskazuje Polski Instytut Ekonomiczny w najnowszym wydaniu „Tygodnika gospodarczego PIE”. W naszym eksporcie coraz ważniejsze stają się też konsole i urządzenia do gier wideo, a także same gry – dodano.","Jak podkreślają eksperci PIE, w polskim eksporcie coraz ważniejszą rolę odgrywają, związane z rekreacją i wykorzystywaniem czasu wolnego, jachty czy konsole i urządzenia do gier wideo, a także same gry. „Polska jest unijną potęgą w eksporcie jachtów” – zaznaczono. Według danych Eurostatu, na które powołuje się PIE w analizie, w 2018 r. polski eksport jachtów stanowił 60 proc. ogólnej wartości eksportu jachtów w UE, a w okresie 2014-18 podwoił się (ze 184,8 mln euro do 395,8 mln euro). „Daleko za nami uplasowały się Finlandia (60 mln euro, 9,1 proc. eksportu UE) i Włochy (36,7 mln euro, 5,6 proc.)” – czytamy. Polskie stocznie jachtowe należą do najnowocześniejszych w Europie. Według Polskiej Izby Przemysłu Jachtowego i Sportów Wodnych (POLBOAT) co roku krajowe stocznie wytwarzają ok. 22 tys. jednostek. „Ze względu na wysoką cenę – od kilkuset tysięcy do kilku milionów euro – popyt na jachty w Polsce jest ciągle niewielki, dlatego aż 95 proc. produkcji trafia na eksport” – wyjaśniono. Głównymi kierunkami sprzedaży polskich jachtów są: Stany Zjednoczone, Europa Zachodnia (Norwegia, Francja, Niemcy), Rosja oraz Bliski Wschód – wyjaśnia PIE. Dodaje, że nasze jednostki znajdują też odbiorców w Australii, Japonii i Chinach. „Polską specjalnością są jachty motorowe. Jesteśmy drugim na świecie, po Stanach Zjednoczonych, producentem tego typu jednostek o długości do 9 m” – napisali eksperci PIE. Jak podkreślono w analizie, Polska jest pionierem nowych rozwiązań w przemyśle jachtowym – dyktujemy trendy, które inni powielają (np. opuszczane burty). „Obok doświadczenia i niejednokrotnie unikalnych kwalifikacji polskich szkutników, ważnym atutem naszych stoczni jachtowych są możliwości w zakresie technologii, designu, a także jakości wykończenia” – wskazano. PIE zwraca też uwagę, że jednym z ważniejszych towarów w naszym eksporcie stały się także konsole i urządzenia do gier wideo. Według Eurostatu w 2018 r. polski eksport konsoli i urządzeń do gier wideo stanowił 20 proc. ogółu eksportu Unii Europejskiej tego typu wyrobów. „Polska uplasowała się w ścisłej czołówce ich unijnych eksporterów, zajmując drugie miejsce za Holandią i wyprzedzając Niemcy” – wyjaśnia PIE. Dodano, że w ostatnich latach odnotowano ponad pięciokrotny wzrost eksportu konsoli i urządzeń do gier wideo (z 235 mln euro w 2014 r. do 1254 mln euro w 2018 r.). W 2018 r. stanowił on już 0,6 proc. polskiego eksportu towarów ogółem – zaznaczają eksperci PIE. „Komercyjne sukcesy na skalę globalną odnoszą też polskie gry, zdobywając najbardziej prestiżowe nagrody i wyróżnienia” – czytamy. Według Stowarzyszenia Polskie Gry, w 2017 r. przychody 331 producentów gier wyniosły 1,14 mld zł, z czego 95 proc. pochodziło z eksportu. Polski Instytut Ekonomiczny to publiczny think tank gospodarczy. Zajmuje się dostarczaniem analiz i ekspertyz do realizacji Strategii na rzecz Odpowiedzialnego Rozwoju, a także popularyzacją polskich badań naukowych z zakresu nauk ekonomicznych i społecznych w kraju oraz za granicą.",,
"Tysiące na ulicach Moskwy, aresztowania w Petersburgu","262 osoby zostały zatrzymane w 27 miastach Rosji w trakcie sobotnich wieców poparcia dla opozycjonisty Aleksieja Nawalnego – poinformowała niezależna telewizja Dożd. Szacunki te oparte są na danych organizacji OWD-Info, monitorującej zatrzymania w Rosji. Według organizatorów w moskiewskiej manifestacji wzięło udział około 3 tys. osób.","Najwięcej – 66 osób – policja zatrzymała podczas demonstracji zorganizowanej w odpowiedzi na apel Nawalnego w Petersburgu, mieście rodzinnym prezydenta Władimira Putina, który w sobotę skończył 65 lat. 54 uczestników wiecu zostało zatrzymanych w Jarosławiu; około 20 - w Lipiecku.Telewizja Dożd podała późnym wieczorem, iż część zatrzymanych w Petersburgu została zwolniona z komisariatów po przeprowadzeniu z nimi rozmów.Zostaną na noc? Według informacji z Moskwy, gdzie nie doszło do masowych zatrzymań, część zwolenników Nawalnego - około 300 osób - zamierza spędzić noc na placu Maneżowym nieopodal Kremla. Domagają się oni zwolnienia z aresztu Nawalnego i szefa jego sztabu wyborczego, Leonida Wołkowa.Policja oszacowała liczbę uczestników moskiewskiej demonstracji na 700. Portal informacyjny RBK ocenił z kolei, że na placu Puszkina przy ulicy Twerskiej zebrało się około 2 tys. ludzi, w większości młodzieży.Uczestnicy zgromadzenia, które nie uzyskało zgody stołecznych władz, demonstrowali pod hasłami: „Wolne wybory, wolność dla Nawalnego”, „Jestem za Nawalnym”. Demonstranci szli wzdłuż ulicy Twerskiej w kierunku Kremla, a policja wzywała do rozejścia się. Niemal w tej samej chwili, gdy współpracownicy Nawalnego ogłosili, że akcja jest zakończona, część mediów podała, że przy placu Puszkina policja zatrzymuje ludzi. Jednak według niezależnego radia Echo Moskwy w ciągu całej demonstracji w Moskwie zatrzymano jedną osobę. Opozycjoniści domagali się w sobotę dopuszczenia do przyszłorocznych wyborów prezydenckich Aleksieja Nawalnego oraz odejścia z polityki Władimira Putina. Sam Nawalny, który wezwał swoich zwolenników do wyjścia na ulice, odsiaduje wyrok 20 dni aresztu za złamanie ustawy o zgromadzeniach.W Petersburgu protestujący skandowali hasła: „Putin złodziej!”, „Rosja bez Putina!” i „Rosja będzie wolna!”. Świadkowie twierdzą, że policja zaczęła zatrzymywać protestujących już w pierwszych minutach akcjiW niektórych miastach Rosji władze lokalne wydały zgodę na zgromadzenia, w innych - jak w Moskwie i Petersburgu - nie udzieliły zezwolenia. Policja zatrzymywała uczestników demonstracji m.in. w Kaliningradzie, Permie, Pskowie, Soczi, Twerze, Jakucku.W Jekaterynburgu, gdzie zatrzymanych zostało około 30 osób, policja w ciągu dnia wszystkich zwolniła.",,
Dworczyk: Pogrzeb Jana Olszewskiego będzie miał charakter państwowy,"Pogrzeb Jana Olszewskiego będzie miał charakter państwowy, z pełnym ceremoniałem; jesteśmy w tej chwili w kontakcie z rodziną i ustalamy szczegóły dotyczące uroczystości pogrzebowych – poinformował w piątek szef KPRM Michał Dworczyk.","Jan Olszewski odszedł w wieku 88 lat. Był premierem w latach 1991-1992, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. W 2009 r. został odznaczony Orderem Orła Białego.– Pogrzeb Jana Olszewskiego będzie oczywiście miał charakter państwowy, z pełnym ceremoniałem –  poinformował Dworczyk.– Jesteśmy w kontakcie z rodziną, ustalamy szczegóły dotyczące uroczystości. Współpracują w tej kwestii – cztery kancelarie – ze sobą. My jako Kancelaria Prezesa Rady Ministrów koordynujemy te przygotowania – dodał minister. Były premier, obrońca opozycjonistów  Olszewski urodził się 20 sierpnia 1930 r. w Warszawie. W latach 60. bronił w procesach politycznych m.in. Jacka Kuronia, Karola Modzelewskiego, Melchiora Wańkowicza, Janusza Szpotańskiego, Wojciecha Ziembińskiego. W 1975 r. podpisał „List 59” – protest przeciw poprawkom wprowadzającym do konstytucji PRL przewodnią rolę PZPR i sojusz z ZSRR. W 1976 r. bronił w sądach robotników Radomia i Ursusa. Współpracował z KOR i Ruchem Obrony Praw Człowieka i Obywatela.W 1980 r. doradzał Solidarności i Lechowi Wałęsie. Jako członek Komitetu Obywatelskiego przy Lechu Wałęsie uczestniczył w rozmowach Okrągłego Stołu. Był pełnomocnikiem rodziny ks. Jerzego Popiełuszki podczas procesu jego zabójców z SB.Zwieńczeniem kariery politycznej Olszewskiego była funkcja szefa rządu. W 1991 r. Wałęsa powołał go na premiera, a 23 grudnia 1991 r. jego rząd otrzymał wotum zaufania od Sejmu - pierwszego po wojnie wybranego w pełni wolnych wyborach.",,
Kolejna tura rozmów rządu z oświatowymi związkami zawodowymi,"Rozpoczęło się kolejne nadzwyczajne posiedzenie Prezydium Rady Dialogu Społecznego o sytuacji w oświacie. Po ostatnim środowym spotkaniu RDS wicepremier Beata Szydło zapowiedziała, że w piątek w imieniu rządu zaprezentuje nowy pakt społeczny dla oświaty i przedstawi też stanowisko wobec propozycji ZNP i FZZ. – Mam nadzieję, że strona społeczna go zaakceptuje i będziemy mogli rozpocząć prace nad tymi zmianami już zaraz po naszych rozmowach, a młodzież i uczniowie spokojnie będą pisali egzaminy w przyszłym tygodniu – dodała wicepremier.","Spotkanie odbywa się w Centrum Partnerstwa Społecznego „Dialog” przy ul. Limanowskiego w Warszawie.Uczestniczą w nim m.in. wicepremier Beata Szydło, minister edukacji narodowej Anna Zalewska, wiceminister edukacji Maciej Kopeć, minister rodziny, pracy i polityki społecznej Elżbieta Rafalska, wiceminister finansów Tomasz Robaczyński, szef kancelarii premiera Michał Dworczyk i sekretarz stanu w Kancelarii Prezydenta Andrzej Dera.Stronę związkową reprezentują m.in.: prezes Związku Nauczycielstwa Polskiego Sławomir Broniarz, przewodnicząca Forum Związków Zawodowych Dorota Gardias, szef Branży Nauki, Oświaty i Kultury FZZ Sławomir Wittkowicz, przewodniczący Sekcji Krajowej Oświaty i Wychowania NSZZ „Solidarność” Ryszard Proksa i szef Ogólnopolskiego Porozumienia Związków Zawodowych Jan Guz.Rozmowy strony rządowej ze związkowcami prowadzone są od ubiegłego tygodnia.W poniedziałek na nadzwyczajnym posiedzeniu RDS, do dotychczasowych propozycji złożonych przez MEN podczas styczniowych negocjacji, wicepremier Szydło dodała skrócenie ścieżki awansu zawodowego, m.in. stażu dla nauczyciela stażysty do 9 miesięcy, ustalenie kwoty dodatku za wychowawstwo na poziomie nie mniejszym niż 300 zł i zmniejszenie biurokracji. We wtorek w imieniu rządu zadeklarowała „inne ukształtowanie wzrostu wynagrodzeń w oświacie – na zasadzie zmiany w rozdysponowaniu dodatków”, tak by we wrześniu wynagrodzenia nauczycieli wzrosły nie o 5, lecz o ponad 9 proc. Z kolei ZNP i FZZ wycofały się we wtorek z żądania podwyżki o 1000 zł od stycznia tego roku, na rzecz 30-procentowego wzrostu wynagrodzeń. Według związkowców, oznacza to dla nauczyciela stażysty zwiększenie wynagrodzenia o jakieś 720-730 zł miesięcznie, natomiast dla nauczyciela dyplomowanego to kwota około 990 zł. Na spotkaniu w środę wieczorem ZNP i FZZ po raz kolejny zmodyfikowały swój postulat – zaproponowały, by wzrost o 30 proc. rozłożyć na dwie raty: 15 proc. od 1 stycznia, 15 proc. od 1 września.Po przedstawieniu nowej propozycji Sławomir Wittkowicz z FZZ wyraził nadzieję, że „ta nowa oferta, nad którą rząd ma pracować cały czwartek, będzie dotyczyła wzrostu wynagrodzeń zasadniczych nauczycieli i pozostałych pracowników oświaty, a nie kolejnego pakietu nie wiadomo czego”. Ocenił również, że „to jest już dosyć niebezpieczny okres, żeby prowadzić dyskusje na inne tematy niż radykalny wzrost wynagrodzeń; tylko to może spowodować, że 8 kwietnia w szkołach będzie spokój, a nie strajk”.W środę przed porannym spotkaniem ze związkowcami Szydło powiedziała, że rząd i „Solidarność” są gotowe na podpisanie porozumienia, na jego warunki nie zgadzają się jednak ZNP i FZZ. Zaznaczyła, że wszystkie strony są zgodne, że należy rozpocząć prace „nad zmianami systemowymi, jeżeli chodzi o wynagrodzenia nauczycieli”. Pytana, jak długo będą trwały rozmowy rządu ze związkami zawodowymi, odpowiedziała: „Rozmowy będą trwały tak długo, aż zostanie podpisane porozumienie”.Szydło powtórzyła wówczas po raz kolejny, że chce podpisać porozumienie ze wszystkimi centralami związkowymi, „bo to oznacza, że podpisuje porozumienie z reprezentacją, która reprezentuje całe środowisko nauczycielskie”. – Natomiast musi być wola z obu stron, ja jestem gotowa podpisać je z wszystkimi – zadeklarowała. Wicepremier po raz kolejny zaapelowała też do stron, by zawiesiły protest na czas egzaminów.ZNP i FZZ od stycznia prowadzą procedury sporu zbiorowego, przeprowadziły referenda strajkowe. ZNP podało w niedzielę, że w strajku chce wziąć udział blisko 80 proc. szkół i przedszkoli w całym kraju. Jeżeli nie dojdzie do porozumienia z rządem, to 8 kwietnia rozpocznie się bezterminowy strajk. Termin zapowiedzianego protestu zbiega się z zaplanowanymi na kwiecień egzaminami zewnętrznymi: 10, 11 i 12 kwietnia ma odbyć się egzamin gimnazjalny, 15, 16 i 17 kwietnia – egzamin ósmoklasisty, a 6 maja powinny rozpocząć się matury. MEN podaje, że według danych przekazanych przez kuratorów oświaty od dyrektorów odsetek szkół, w których przeprowadzono referenda strajkowe, wynosi 58,7 proc. Według Państwowej Inspekcji Pracy spory zbiorowe prowadzi 42,76 proc. placówek.Niezależnie od tego w siedzibie Kuratorium Oświaty w Krakowie trwa strajk okupacyjny. Szef oświatowej „Solidarności” Ryszard Proksa poinformował w czwartek, że w związku z takim, a nie innym, przebiegiem rozmów z rządem w Warszawie zakończono protest głodowy w Krakowie. Protest głodowy trwał 11 dni. Okupacja kuratorium trwa od 11 marca.W ramach negocjacji płacowych, które rozpoczęły się w styczniu, minister edukacji narodowej Anna Zalewska zaproponowała nauczycielom przyspieszenie trzeciej z zapowiedzianych pięcioprocentowych podwyżek. Chodzi o trzy podwyżki wynagrodzeń nauczycieli po 5 proc. zapowiedziane w 2017 r. przez ówczesną premier Beatę Szydło. Pierwszą podwyżkę nauczycielom przyznano od kwietnia 2018 r., drugą – od stycznia 2019 r. (w zależności od stopnia awansu wynagrodzenie zasadnicze nauczycieli wzrosło od stycznia od 121 zł do 166 zł brutto).",,
Jako dziecko porwany przez Niemców. Chciał symbolicznego odszkodowania. Sąd: musi zapłacić,"Niemiecki sąd administracyjny odrzucił w czwartek pozew, złożony przez Hermanna Lüdekinga, który jako dziecko został porwany przez Niemców i zgermanizowany. W ocenie sądu mężczyzna, który chciał, by wypłacono mu odszkodowanie, nie jest ofiarą nazizmu i nie przysługuje mu żadne zadośćuczynienie. Po ogłoszeniu werdyktu mężczyznę obciążono też kosztami procesu – musi zapłacić 2,5 tys. euro.","Sprawę opisano na portalu internetowym niemieckiej gazety „Badische-Zeitung”. Poinformowano, że Lüdeking nigdy nie poznał swoich rodziców, nie wie też, gdzie się urodził, ponieważ Niemcy porwali go jako dziecko z okupowanej Polski. Mężczyzna nie zna także swojego prawdziwego nazwiska, a nawet daty swych narodzin.  Lüdeking jako emeryt zaczął badać swoją przeszłość. W 2017 r. mężczyzna postanowił pozwać Republikę Federalną Niemiec i zażądał symbolicznej, jednorazowej wypłaty odszkodowania w wysokości 2,5 tys. euro. – W ogóle nie chodzi o pieniądze. Chodzi o bycie uznanym za ofiarę narodowego socjalizmu – powiedział Lüdeking, cytowany przez gazetę.",,
Koniec Koalicji Obywatelskiej? Lubnauer: Trzeba budować nowy projekt,"– Grudniowe wydarzenia, kiedy do klubu PO przeszła grupa posłów Nowoczesnej, spowodowały, iż można uznać, że Platforma wygasiła Koalicję Obywatelską i trzeba budować nowy projekt – oświadczyła przewodnicząca Nowoczesnej Katarzyna Lubnauer. Jednocześnie zadeklarowała chęć rozmów z PO.","Lubnauer zapowiedziała w rozmowie z PAP, że nie weźmie – mimo zaproszenia – udziału w sobotniej konwencji „Kobieta, Polska, Europa”, którą współorganizują PO  oraz Inicjatywa Polska Barbary Nowackiej. Platforma ma nadzieję, że Lubnauer zmieni zdanie i jednak przyjdzie na konwencję, a jej partia będzie częścią porozumienia na majowe eurowybory.Koalicja Obywatelska powstała w zeszłym roku przed wyborami samorządowymi, ale też z myślą o wyborach do Parlamentu Europejskiego oraz jesiennych do Sejmu i Senatu. Porozumienie w tej sprawie zawarły najpierw PO i Nowoczesna, później do projektu dołączyła lewicowa Inicjatywa Polska Barbary Nowackiej.W grudniu atmosferę między PO i Nowoczesną popsuło odejście do klubu Platformy grupy posłów Nowoczesnej, w tym przewodniczącej klubu Kamili Gasiuk-Pihowicz. Klub PO zmienił wówczas nazwę na „Klub Parlamentarny Platforma Obywatelska – Koalicja Obywatelska”. Lubnauer uznała odejście siedmiorga swych posłów (wraz z nimi do klubu PO przeszedł wyrzucony wcześniej z Nowoczesnej poseł Piotr Misiło) za „wrogie przejęcie”.W sobotę w Warszawie ma odbyć się konwencja, którą współorganizują PO i Inicjatywa Polska. Wydarzenie ma być z jednej strony podsumowaniem serii konsultacji, które PO prowadzi od zeszłego roku pod hasłem „(S)prawa Polek”, z drugiej – wstępem do zbliżającej się kampanii przed majowymi eurowyborami. Zjazd ma też upamiętnić setną rocznicę pierwszych, po odzyskaniu niepodległości, wyborów parlamentarnych, które odbyły się 26 stycznia 1919 r. Po raz pierwszy w historii prawo głosu i kandydowania miały w nich Polki (do Sejmu dostało się wówczas osiem posłanek). Podziękowała za zaproszeniePlatforma zapowiada sobotni zjazd jako konwencję Koalicji Obywatelskiej, a zaproszenie zostało wystosowane m.in. do przewodniczącej Nowoczesnej. – Dostałam zaproszenie, ale my w tym nie uczestniczymy, nie jesteśmy organizatorem. To jest konwencja Platformy, nie Koalicji Obywatelskiej – powiedziała Lubnauer.W jej ocenie „grudniowe wydarzenia spowodowały, iż można uznać, że Platforma Obywatelska wygasiła Koalicję Obywatelską”. – Trzeba budować nową szeroką koalicję, czteropodmiotową, czyli złożoną z PO, PSL, SLD i Nowoczesnej. Taka koalicja byłaby najlepsza, zarówno na wybory europejskie, jak i kolejne, ale ten projekt zaczyna się od nowa – podkreśliła szefowa Nowoczesnej. – Trudno po tym, co się stało w grudniu, uznać, że tamta koalicja w formule partnerskiej może jeszcze funkcjonować – dodała.Według niej obecnie toczą się intensywne rozmowy między Nowoczesną a przedstawicielami PSL i SLD. – Mam nadzieję, że będą również rozmowy z Platformą Obywatelską. Zależy nam na tym, żeby zbudować szeroką koalicję, dlatego że taka koalicja jest po prostu oczekiwana przez społeczeństwo – podkreśliła Lubnauer. Dodała, że główna odpowiedzialność spoczywa tutaj jednak na Platformie Obywatelskiej, jako największej partii opozycyjnej. – To Platforma musi tego chcieć i stworzyć warunki do takiego porozumienia – oceniła.",,
"„Ważne, by wyznaczono nagrodę”. Ekspert komentuje włamanie do skarbca w Dreźnie","Trwają poszukiwania sprawców włamania do skarbca muzeum w Dreźnie. – Ważne by wyznaczono nagrodę temu, kto może mieć na ten temat informację. Na pewno ktoś o tym słyszał, dużo osób było w to zaangażowanych. Kiedy dostaną nagrodę, zaczną mówić – powiedział w programie „Studio zachód” na antenie TVP Info Robert Whittman, ekspert ds. skradzionych dzieł sztuki i były agent FBI. Whittman jest pewny, że złodzieje zostaną schwytani dzięki wysokiej nagrodzie, którą już wyznaczono na pół miliona euro.","Zdaniem Whittmana, sprawcy kradzieży z pewnością zostaną schwytani, a dzieła odzyskane. Jak powiedział, w śledztwo zaangażowanych jest 40 osób. – Pamiętam śledztwa które trwały wiele lat. Pamiętam jedno, które zaczęło się w 1865 r., trwało ponad 150 lat, my je zakończyliśmy. Inne trwały kilka miesięcy. Wszystko zależy od sytuacji – mówił. – Jest ważne by rzeczywiście szybko zebrano wszystkie dowody, połączono wszystkie punkty, przejrzeli wszystkie źródła informacji. Ważne by wyznaczono nagrodę temu, kto może mieć na ten temat informację. Na pewno ktoś o tym słyszał, dużo osób było w to zaangażowanych. Kiedy dostaną nagrodę, zaczną mówić – dodał. Jak donosiły ostatnio media, saksońska policja nagrodę w wysokości 500 tysięcy euro już wyznaczyła. Ekspert stwierdził, że skradziono zbyt znane precjoza, by zostały one wystawione na aukcji. Mogą więc trafić na czarny rynek. Zdaniem Whittmana, kradzież nie została zlecona. Mogli to zrobić „zwyczajni przestępcy, którzy teraz zastanawiają się co z tym zrobić”. Około piątej rano sprawcy uszkodzili elektryczną skrzynkę rozdzielczą pod pobliskim mostem, odcinając w ten sposób dopływ prądu do zamku, w którym mieści się muzeum. Następnie włamali się do skarbca. Złodzieje zrabowali historyczną biżuterię, pozostawili natomiast obrazy i większe zabytki. Policja poszukuje sprawców. Drezdeński zamek jest otoczony przez wozy policyjne i zamknięty dla zwiedzających. Skarbiec Gruenes Gewoelbe został założony w 1721 roku z inicjatywy króla polskiego i elektora saskiego, Augusta Mocnego. Zawierał jeden z największych zbiorów klejnotów w Europie.",,
Bundeswehra ruszy do walki z Państwem Islamskim. Jest zgoda niemieckiego parlamentu,Bundestag wyraził w piątek zgodę na udział Bundeswehry w działaniach zbrojnych przeciwko Państwu Islamskiemu (IS) w Syrii. Zgodnie z przewidywaniami za wnioskiem rządu Angeli Merkel głosowała zdecydowana większość posłów niemieckiego parlamentu.,"W głosowaniu imiennym wniosek poparły kluby koalicji rządowej CDU/CSU i SPD, a także część parlamentarzystów partii Zieloni – łącznie 445 posłów. Przeciwko głosowała cała Lewica i większość Zielonych – 146 deputowanych. Siedmiu posłów wstrzymało się od głosu. Mandat udzielony rządowi przewiduje udział w interwencji maksymalnie 1 200 niemieckich żołnierzy, sześciu samolotów Tornado, których zadaniem będzie prowadzenie rozpoznania, okrętu ochraniającego francuski lotniskowiec oraz samolotu przystosowanego do tankowania w powietrzu. Niemieckie lotnictwo nie będzie uczestniczyć w nalotach na stanowiska IS, Berlin wyklucza też udział swoich wojsk lądowych. Głównym powodem decyzji rządu w Berlinie o włączeniu się do walki z dżihadystami jest solidarność z Francją po zamachach w Paryżu 13 listopada. Opozycja krytykuje brak rezolucji ONZ oraz szybkie tempo podjęcia decyzji. Pierwsze czytanie ustawy o mandacie odbyło się w środę.",,
TVP nie musi przepraszać kandydata KO do Sejmu. Jest orzeczenie sądu,"Sąd Okręgowy w Koszalinie oddalił wniosek byłego burmistrza Szczecinka, kandydata KO do Sejmu Jerzego Hardie-Douglasa, który w trybie wyborczym domagał się przeprosin od Telewizji Polskiej w związku z reportażem z cyklu „Magazyn śledczy Anity Gargas” oraz jego zapowiedzią opublikowaną na portalu tvp.info.","Sąd ogłosił postanowienie o oddaleniu wniosku, który 7 października w trybie wyborczym złożył Hardie-Douglas, domagając się przeprosin od Telewizji Polskiej. Były burmistrz ma też zwrócić TVP 240 zł poniesionych kosztów zastępstwa procesowego. Sędzia Tomasz Krzemianowski, uzasadniając wydane postanowienie zaznaczył, że „protest wnioskodawcy złożony w trybie wyborczym nie zasługiwał na uwzględnienie”.  W ocenie sądu reportaż nie jest materiałem wyborczym, zarówno wyemitowany materiał w TVP, jak i jego zapowiedź na opublikowana na portalu tvp.info nie zawierają form agitacji wyborczej. – Nie nakłaniały do głosowania czy niegłosowania na konkretnego kandydata, a jedynie przedstawiają subiektywną ocenę wnioskodawcy jako burmistrza Szczecinka, wyrażaną przez osoby wypowiadające się w reportażu – uzasadniał sędzia. TVP wnosiła o oddalenie postępowania, stojąc na stanowisku, że wyemitowany materiał dziennikarski „nie jest materiałem wyborczym, jest to audycja publicystyczna”, nie stanowi też agitacji wyborczej.  W ocenie Telewizji Polskiej, reportaż – chociaż ukazał się podczas trwającej kampanii wyborczej, omawia kwestie ogólne, istotne z punku widzenia opinii publicznej, jakie są prezentowane w szeregu reportaży w ciągu roku, emitowanych niezależnie od tego, czy kampania wyborcza trwa, czy nie. Jerzy Hardie-Douglas jest kandydatem na posła KKW KO w okręgu nr 40. Na liście wyborczej zajmuje 16. miejsce.",,
Włoska policja szuka napastników z Rimini. Ma pierwsze nazwiska,"Zgwałcona 26-letnia Polka chce brać aktywny udział w śledztwie – jak podają włoskie media. Kobieta zapowiedziała, że jest w stanie rozpoznać napastników. We wtorek do Rimini udają się polscy prokuratorzy. Włoska policja jest coraz bliżej ustalenia tożsamości sprawców napadu na parę polskich turystów w Rimini. Według tamtejszych mediów śledczy mają nazwiska około 20 osób, wśród których, jak przypuszczają, są poszukiwani czterej sprawcy – podała stacja tv Sky TG24.","Nieoficjalnie wiadomo, że poszukiwani są czterej nielegalni imigranci z północnej Afryki w wieku około 20-30 lat. Jak podały włoskie media, policja w Rimini dysponuje nazwiskami osób z kręgu imigrantów, którzy napadają na turystów na plażach w nocy.Według informacji włoskiej stacji telewizyjnej RAI dwaj notowani wcześniej domniemani napastnicy to handlarze narkotykami. Poszukiwania, jak dodano w relacji, utrudnia fakt, że cała czwórka imigrantów nie ma stałego adresu i w Rimini bywała przejazdem. Nieznane są żadne inne szczegóły dotyczące narodowości napastników.Według włoskiej telewizji policja na podstawie zapisu z kamer zainstalowanych na plażach odtworzyła całą trasę ucieczki napastników z miejsca, gdzie w nocy z piątku na sobotę zaatakowali oni parę Polaków, w okolice drogi wyjazdowej. Tam dokonali potem ataku na transseksualistę z Peru.„Wie, kto to zrobił”Jak donosi włoski portal si24.it, 26-letnia Polka chce aktywnie uczestniczyć w śledztwie w sprawie brutalnego ataku. Zadeklarowała też, że będzie w stanie rozpoznać napastników. Polka, pomimo ciężkich przeżyć i poważnego stanu twierdzi: „Rozpoznałabym, kto mi to zrobił” - tak słowa pokrzywdzonej relacjonuje si24.it. We wtorek do Rimini uda się zespół z udziałem polskiego prokuratora –  poinformowała Prokuratura Okręgowa w Warszawie. Prowadzi ona śledztwo ws. zbiorowego gwałtu na Polce, napadu na nią i jej męża.  Śledztwo zostało wszczęte w kierunku art. 197 par. 3 i 4 Kodeksu karnego (gwałt ze szczególnym okrucieństwem) oraz art. 280 Kodeksu karnego (rozbój). Jak poinformowano w niedzielę, prokuratura zwróci się z wnioskiem do Włoch o przekazanie dokumentacji procesowej. Pokrzywdzone małżeństwo prosi o anonimowość– On jest przerażony, że ktoś może zidentyfikować jego nazwisko: w Polsce historia jest bardzo popularna w mediach – powiedział dziennikowi „Corriere de la sera” radny Rimini Jamil Sadegholvaad, który wczoraj udał się do szpitala wraz z przedstawicielem polskiego konsulatu w Mediolanie.Jak podaje gazeta, małżeństwo Polaków poprosiło o hospitalizację w tym samym pokoju. Chcą być blisko siebie i szybko wrócić do Polski. – Jak najszybciej – i samochodem, jeśli to możliwe – powiedział Sadegholvaad, podkreślając, że w aucie jest większa intymność niż w samolocie. Mąż poszkodowanej Polki powiedział, że ich wakacje w Rimini „to było wspaniałe doświadczenie, ale finał był bardzo zły” - pisze „Corriere de la sera”. Bestialski napadO napadzie na Polaków jako „bestialskim” i „nieludzkim” pisała w niedzielę włoska prasa. Tamtejsze media podały, że młode polskie małżeństwo było na wakacjach w Rimini z grupą rodaków. Ostatnią noc wakacji – z piątku na sobotę – 26-latkowie spędzali na plaży, gdzie zostali napadnięci. Napastnicy zbiorowo zgwałcili kobietę, a mężczyznę kilka razy uderzyli w głowę, wskutek czego stracił przytomność. Oboje zostali też ograbieni.",,
Prawnik Departamentu Sprawiedliwości USA „groził” rzecznikowi Muzeum Auschwitz,Prawnik Departamentu Sprawiedliwości USA groził pracownikowi biura prasowego Muzeum Auschwitz z powodu zablokowania przez instytucję zakłamujących historię i wulgarnych wpisów na Twitterze – pisze Interia.,"Portal opisuje relację pracownika muzeum Pawła Sawickiego. – Źródłem tej sytuacji był komentarz na Twitterze po wizycie w Miejscu Pamięci niemieckiej kanclerz Angeli Merkel i premiera Mateusza Morawieckiego. Po wizycie pan Howard Lovy zarzucił Muzeum, że pisząc o niemieckim nazistowskim obozie Auschwitz ukrywamy odpowiedzialność Polaków w czasie Holokaustu – powiedział.  Na wpis odpowiedziało Muzeum Auschwitz. Jak oświadczył rzecznik, że „o ile historię czynów Polaków w czasie okupacji należy badać profesjonalnie i uczciwie, to w przypadku samego obozu Auschwitz nie można mówić o jakiejkolwiek odpowiedzialności Polaków”.   Dalej wskazuje, że jest to oczywiste, „bowiem Polacy nie byli zaangażowani w planowanie, administrowanie oraz rozwój obozu, nie ma także przypadków jakiegokolwiek współdziałania okolicznej ludności – wręcz przeciwnie, cierpieli oni w związku z samym faktem okupacji i anektowania tych terenów do Trzeciej Rzeszy, ale także w związku z prowadzonymi masowymi i brutalnymi wysiedleniami, dokonanymi przez Niemców w czasie rozbudowy kompleksu obozowego”.   – Co więcej, wielu Polaków, którzy mieszkali poza „strefą interesów obozu” było zaangażowanych w pomoc więźniom. Obóz Auschwitz został stworzony wiosną 1940 roku jako element terroru skierowanego przeciwko Polakom i polskiej inteligencji oraz ruchowi oporu – powiedział rzecznik muzeum. Po wpisie Lovy'ego pojawiło się wiele kolejnych, w których oskarżono muzeum o „rewizjonizm Holocaustu”.  Na koncie WoMen Fight AntiSemitism w odpowiedzi na wpis Muzeum Auschwitz napisano: „Tak, oczywiście. A Polacy nie byli zamieszani w jakąkolwiek działalność związaną z Auschwitz. Możecie palić, pić, medytować, cudzołożyć, masturbować i biczować się, aż szaleńcy nie pójdą sobie do domu, a wasze oszukańcze konto będzie rozpowszechniać nieprawdę i zaprzeczać Holocaustowi. Polska propaganda”.  Muzeum Auschwitz zablokowało to konto na Twitterze. Taką decyzję skrytykował prawnik amerykańskiego Departamentu Sprawiedliwości McKay Smith. „Jestem zaniepokojony. Muzeum Auschwitz blokuje żydowskie konta na Twitterze? Feministyczne syjonistyczne konta? Muzeum poświęcone Holocaustowi?” – czytamy.  – Sugestia, że „blokujemy żydowskie konta” była oczywiście nieprawdziwa. Użytkownicy są blokowani za negacjonizm Holokaustu, rasizm, antysemityzm, wulgarny lub pełen nienawiści język oraz za słowa obraźliwe dla Pamięci o Ofiarach niemieckiego nazistowskiego obozu koncentracyjnego i zagłady Auschwitz-Birkenau – oświadczył rzecznik muzeum. Później na wpis amerykańskiego prawnika zareagowało kilku użytkowników Twittera; rzecznik Muzeum Auschwitz wysłał tym użytkownikom wiadomość, w której wyjaśnił powód zablokowania tamtego konta.   Rzecznik muzeum relacjonuje, że później Smith zaczął publikować informacje, jakoby profil muzeum wysyłał „zastraszające” wiadomości prywatne do wszystkich obserwujących jego konto.",,
Niemiecki trybunał nie zatrzyma Nord Stream 2. Skarga ekologów odrzucona,"Niemiecki Trybunał Konstytucyjny odrzucił skargę ekologów dotyczącą budowy gazociągu Nord Stream 2 – informuje „Deutsche Welle”. To już kolejna próba powstrzymania budowy magistrali, która może – zdaniem aktywistów – wyrządzić nieodwracalne szkody w obrębie Bałtyku.","Na początku lipca Niemiecki Związek Ochrony Przyrody (NABU) złożył skargę do niemieckiego Trybunału Konstytucyjnego. Jak twierdzą ekolodzy, nowy gazociąg między Rosją a Niemcami to zagrożenie dla flory i fauny Bałtyku. NABU uważa, że magistrala nie jest w ogóle potrzebna, gdyż obecna infrastruktura zapewnia bezpieczeństwo energetyczne kraju. Związek wnioskował o wydanie zakazu budowy rury do momentu aż skarga zostanie rozpatrzona.Wcześniej Wyższy Sąd Administracyjny w Greifswaldzie nie zgodził się na nałożenie nakazu tymczasowego wstrzymania budowy. Od tej decyzji postanowiono odwołać się do TK. Od marca 2018 roku ekolodzy walczą o wydanie decyzji o wstrzymaniu budowy w trybie pilnym. Na to nie wyraził zgody Wyższy Sąd Krajowy w Greifswaldzie. Pozew będzie zatem rozpatrywany w trybie normalnym, co może wydłużyć cały proces do kilku lat. Tymczasem pierwsze prace przygotowawcze na lądzie ruszyły w maju.Nord Stream 2 to projekt liczącej 1200 km dwunitkowej magistrali gazowej przez Morze Bałtyckie z Wyborga w Rosji do Greifswaldu w Niemczech. Gazociąg ma być gotowy do końca 2019 roku; w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się temu projektowi.",,
Wyłudzali zasiłki. Wśród oszukanych brytyjska agencja rządowa,"Do Sądu Okręgowego w Kaliszu wpłynął akt skarżenia przeciwko 53 osobom, którym zarzucono oszustwa i wyłudzanie pieniędzy – poinformowała rzecznik prasowy sądu Edyta Janiszewska. Oskarżeni mieli oszukać ponad 1000 osób i wyłudzić zasiłki socjalne z agencji rządowej w Wielkiej Brytanii na kilkanaście milionów złotych.","Z akt sprawy, zgromadzonych przez Wielkopolski Wydział Zamiejscowy Departamentu do spraw Przestępczości Zorganizowanej i Korupcji Prokuratury Krajowej w Poznaniu, wynika, że w latach 2008-2010 kilkadziesiąt osób, głównie narodowości romskiej, werbowało ludzi z Polski do pracy w Wielkiej Brytanii. W rzeczywistości miało zaś chodzić o wyłudzanie zasiłków socjalnych, wypłacanych przez urząd HM Revenue & Customs w Londynie. Oskarżeni Romowie pochodzą z różnych miast Polski, w większości to członkowie jednej rodziny. Mechanizm ich działania ustalono m.in. dzięki zeznaniom tłumaczki z Londynu, która pomagała im sporządzać fałszywą dokumentację. Prowadziła też rejestr poszkodowanych.  Proceder – jak wynika z aktu oskarżenia – polegał na wyłudzaniu danych osobowych pod pretekstem werbowania Polaków do pracy na Wyspach. Z propozycji korzystali w większości ludzie ubodzy, bez stałej pracy, wielodzietni z Kalisza i okolic. Proponowano im pracę w Londynie, pokrycie kosztów podróży, pobytu, zakwaterowanie i wyżywienie. Kobiety miały pracować przy sprzątaniu, mężczyźni na budowie.  Od poszkodowanych brano paszporty, dowody osobiste i akty urodzenia dzieci twierdząc, że dokumenty te są niezbędne do zakupu biletów i załatwienia formalności związanych z zatrudnieniem. Jeżeli ktoś nie miał żadnych dokumentów, podejrzani pomagali w ich wyrobieniu w miejscu zamieszkania. Na drogę wyposażano zwerbowanych w jedzenie, papierosy i alkohol oraz instrukcje, jak dotrzeć do celu. „Zatrudnieni” przebywali w Londynie średnio kilka dni. W tym czasie poszkodowani podpisywali dokumenty sporządzone po angielsku, wierząc, że chodzi pracę. Potem wracali do Polski, bo informowano ich, że na razie pracy nie ma lub są przejściowe trudności w natychmiastowym zatrudnieniu.  W rzeczywistości dane tych osób służyły do zdobycia w Londynie numeru ubezpieczenia społecznego NIN, który wykorzystywano do uzyskania zasiłków socjalnych dla pracujących i dla wychowujących dzieci. Dla otrzymania zasiłku na dzieci tworzono czasem fałszywe dokumenty dotyczące fikcyjnych dzieci, załączano fałszywe akty urodzenia. Jeden z bezdzietnych Romów pobierał np. taki zasiłek, wykazując, że wychowuje dwoje dzieci. Aby uzyskać zasiłek wystarczała jedna wizyta w londyńskim urzędzie, aby przedłużyć jego otrzymywanie wystarczyło zaś wypełnić i odesłać stosowny formularz.  Uzyskane w ten sposób zasiłki socjalne były przelewane na rachunki bankowe oskarżonych. Niektórzy z nich uzyskali w ten sposób nawet pół miliona złotych. Na poczet prowadzonego postępowania zabezpieczono majątek oskarżonych, m.in. samochód marki Bentley wart 200 tys. zł, domy, działki, biżuterię wartą 360 tys. zł.  Za zarzucane oskarżonym czyny grozi do 8 lat więzienia. – Terminu pierwszej rozprawy jeszcze nie wyznaczono – powiedziała rzecznik prasowy Sądu okręgowego w Kaliszu Edyta Janiszewska.",,
Papież Franciszek w Bułgarii: Nie bójcie się być świętymi,"Nie bójcie się być świętymi, których potrzebuje ta ziemia, świętości, która nie odbierze wam sił, życia ani radości. Wręcz przeciwnie, ponieważ wy i dzieci tej ziemi staniecie się tym, o czym marzył Ojciec, kiedy was stworzył – powiedział Franciszek podczas Mszy św. sprawowanej na placu Kniazia Aleksandra w centrum Sofii.","Liturgia sprawowana była po włosku i bułgarsku. W tym drugim języku przeczytano (Ewangelię odśpiewano) czytania biblijne z III Niedzieli Wielkanocnej.Ojciec Święty w swojej homilii, wygłoszonej po włosku, nawiązał do fragmentu Ewangelii opisującego szczególne powołanie Piotra i przypomniał, że Bóg powołuje, zaskakuje i miłuje.Przestrzegł przed nostalgią za przeszłością i swoistą psychologią grobu, która zabarwia wszystko rezygnacją. Prowadzi to do „szarego pragmatyzmu życia, życia, w którym pozornie wszystko postępuje normalnie, podczas gdy w rzeczywistości wiara się wyczerpuje i przeradza w małostkowość”. Papież wskazał, że nawet ludzi upadających Bóg powołuje. – W Jezusie, Bóg zawsze stara się dać szansę. Czyni tak samo z nami. Każdego dnia wzywa nas, abyśmy przeżyli na nowo naszą historię miłości z Nim, abyśmy odnowili się w nowości, którą jest On – powiedział Franciszek. Zaznaczył, że kiedy powołanie Jezusa ukierunkowuje życie, wówczas serce się odmładza. Wreszcie Franciszek podkreślił, że Bóg miłuje, a bycie chrześcijaninem jest powołaniem do zaufania, że Miłość Boga jest większa niż wszelkie ograniczenia czy grzech. – Jedno z wielkich cierpień i przeszkód, jakich dzisiaj doświadczamy, rodzi się nie tyle ze zrozumienia, że Bóg jest miłością, ile z faktu, że doszliśmy do głoszenia Go i świadczenia o Nim w taki sposób, że dla wielu nie jest to Jego imię. Bóg jest miłością, która kocha, daje siebie, powołuje i zaskakuje – zauważył papież.Ojciec Święty zachęcił bułgarskich katolików, aby byli żywymi znakami Pana Boga. – Nie bójcie się być świętymi, których potrzebuje ta ziemia, świętości, która nie odbierze wam sił, życia ani radości. Wręcz przeciwnie, ponieważ wy i dzieci tej ziemi staniecie się tym, o czym marzył Ojciec, kiedy was stworzył – powiedział Franciszek.Intencje modlitwy wiernych odczytano w sześciu językach. Po polsku modlono się za wszystkich chrześcijan, by „oświeceni Ewangelią i karmieni Eucharystią”, słowami i czynami głosili, „że tylko w Jezusie jest zbawienie”.Po Komunii św. zebrani odśpiewali po bułgarsku ulubioną pieśń św. Jana Pawła II – „Barkę”, po czym głos zabrał przewodniczący konferencji episkopatu Bułgarii bp Christo Projkow. Podziękował papieżowi za zauważenie „małego zakątka Ziemi” jakim jest Bułgaria. Zaznaczył, że chrześcijańskie korzenie tego kraju są starożytne, lecz w ciągu historii zatrzymali się tu ludzie różnych kultur i religii. Ich wzajemne współżycie jest wyrazem mądrości (sofii), która „zakorzeniona jest nie tylko w Sofii, stolicy Bułgarii, ale w sercach wszystkich Bułgarów”.Na liturgii obecni byli przedstawiciele innych wyznań i religii, obecnych w Bułgarii, w tym muzułmanów i żydów. Zabrakło natomiast przedstawicieli większościowego Bułgarskiego Kościoła Prawosławnego.",,
"Polityk PO o „#SilniRazem”: Wydumany problem, bardzo przyjazne hasło","– To jest wydumany absolutnie problem – powiedział w „Minęła 20” Grzegorz Furgo z  PO pytany o akcję hejtu prowadzoną pod hasztagiem #SilniRazem. – Niestety PO kolejny raz udowadnia, że jej pomysłem na prowadzenie kampanii jest prowadzenie hejtu – ocenił Jan Kanthak z Solidarnej Polski.","Koalicja Obywatelska przejęła hasło #SilniRazem, pod którym na Twitterze pojawiło się mnóstwo wpisów atakujących polityków Zjednoczonej Prawicy i jej sympatyków. Pytany o ten zabieg  Grzegorz Furgo z PO, kandydat KO do Sejmu, ocenił, że to jest wydumany problem i próbował zmienić temat na hejt w ministerstwie sprawiedliwości. Furgo podkreślił, że od hejtu spod znaku #silnirazem wyraźnie się odcięła kandydatka opozycji na premiera Małgorzata Kidawa-Błońska. – Nasi przedstawiciele zaapelowali o kulturę. I jestem święcie przekonany, że to nie nasi zwolennicy się podpięli pod tę doskonałą akcję – powiedział.  Dopytywany, dlaczego Grzegorz Schetyna zachęca do korzystania z tego hasła powiedział, że „to bardzo przyjazne hasło”.  – Niestety PO kolejny raz udowadnia, że jej pomysłem na prowadzenie kampanii jest prowadzenie hejtu, który często jest prezentowany w sposób oficjalny. Także przez środowiska sędziowskie, które bardzo mocno popierają zwalczanie reformy wymiaru sprawiedliwości – powiedział Jan Kanthak z Solidarnej Polski, kandydat PiS do Sejmu.",,
Obozy zagłady częścią historii rodzinnej dla ponad 20 proc. Polaków,"Dla ponad jednej czwartej Polaków Auschwitz lub inne hitlerowskie obozy koncentracyjne i jenieckie są częścią historii rodzinnej (27 proc., a jeśli uwzględniać wyłącznie obozy koncentracyjne – dla 21 proc.) – wynika z opublikowanego w piątek badania CBOS.","Według raportu CBOS pt. „Auschwitz-Birkenau w pamięci zbiorowej – 75 lat po wyzwoleniu”, „niemal jedna dziesiąta badanych (9 proc.) – tyle samo, ile przed pięcioma laty – deklaruje, że ktoś z ich bliskich był więźniem Auschwitz, a czterech na stu (4 proc.) straciło tam kogoś z rodziny”. „Około jednej siódmej ankietowanych (14 proc.) – nieco mniej niż przed pięcioma laty – ma lub miało wśród bliskich osoby więzione w innym niemieckim obozie koncentracyjnym, a zbliżony odsetek (13 proc.) – w jakimś hitlerowskim obozie jenieckim” – napisano w raporcie.  Z badania CBOS wynika, że na przestrzeni 25 lat „tylko w niewielkim stopniu ubyło ludzi pamiętających o tym, że ich bliscy byli więźniami Auschwitz, natomiast zauważalnie mniej osób – nawet jeśli porównywać wyłącznie z pomiarem sprzed pięciu lat – wskazuje na doświadczenia z innych obozów koncentracyjnych”.  Według CBOS o bliskich w hitlerowskich obozach „najczęściej mówią starsi, zwłaszcza najstarsi badani (75 lat i więcej) oraz mieszkańcy największych miast”.  Z kolei Muzeum obozu Auschwitz-Birkenau w Oświęcimiu – jak wynika z badania CBOS – „zwiedzała ponad połowa badanych (55 proc.), a więc tyle samo, ile pięć lat temu”. Częściej były tam osoby, dla których to miejsce wiąże się z historią rodzinną – ktoś z ich bliskich był więźniem lub zginął w Auschwitz-Birkenau – niż pozostali, niemający takich zapośredniczonych doświadczeń (72 proc. wobec 53 proc.).  Ponadto „zwiedzanie muzeum częściej przeciętnie deklarują mieszkańcy miast średnich (20 000-99 999 – 64 proc.), dużych (100 000-499 999 – 61 proc.) i największych (500 tys. i więcej ludności – 61 proc.), badani mający wyższe wykształcenie (66 proc.), uzyskujący wysokie dochody per capita (od 1800 zł do 2499 zł – 66 proc. oraz 2500 zł i więcej – 65 proc.) i najbardziej zaangażowani w praktyki religijne (65 proc.)”. Natomiast relatywnie rzadziej zwiedzanie muzeum deklarują „najmłodsi respondenci (18-24 lata – 44 proc.), najsłabiej wykształceni (33 proc.), uzyskujący najniższe dochody na osobę w gospodarstwie domowym (poniżej 900 zł – 40 proc.)”. „W opinii ponad siedmiu na dziesięciu badanych (71 proc.) pamięć o Auschwitz ma obecnie uniwersalne znaczenie – jest ważna dla każdego człowieka, całego świata” – podkreślono w badaniu. „Jedna dziesiąta (10 proc.) uważa pamięć o tym największym hitlerowskim obozie za istotną głównie dla Polaków, a ośmiu na stu (8 proc.) – dla osób, które były tam więzione lub doświadczyły innych prześladowań w czasie II wojny światowej oraz dla rodzin ofiar” – czytamy w raporcie.  Zwrócono uwagę, że „nieco mniej (6 proc.) podkreśla znaczenie pamięci o Auschwitz dla starszego pokolenia, które pamięta wojnę”. „Relatywnie niewielu uważa, że jest ona istotna przede wszystkim dla Żydów (2 proc.) lub też młodych, powojennych pokoleń (2 proc.)” – dodano.  „W ciągu ostatnich pięciu lat umocniło się przekonanie o uniwersalności symboliki Auschwitz i jednocześnie przybyło osób wskazujących na jej znaczenie dla Polaków. Ubyło natomiast uważających, że przynależy ona do przeszłości i jest ważna głównie dla ludzi pamiętających wojnę” – podkreślono w raporcie.  Z badania CBOS wynika, że „uniwersalne znaczenie Auschwitz częściej od innych podkreślają badani mający od 45 do 64 lat, mieszkańcy największych miast i ludzie najbardziej zaangażowani w praktyki religijne, natomiast relatywnie rzadziej – młodzi, w wieku od 25 do 34 lat”. „Wśród tych ostatnich w nieco większym stopniu niż przeciętnie podzielane jest przekonanie o istotnym znaczeniu historii tego miejsca głównie dla Polaków. O tym, że pamięć o Auschwitz ma znaczenie przede wszystkim dla ludzi starszych, którzy przeżyli wojnę, częściej niż inni mówią ankietowani mieszkający w małych miejscowościach (poniżej 20 tys. ludności)” – napisano w raporcie.  Z kolei nazwy „Oświęcim” i „Auschwitz” kojarzą się przede wszystkim z miejscem męczeństwa narodu polskiego 43 proc. badanych, a „trochę rzadziej – głównie z miejscem zagłady Żydów” – 38 proc. badanych. „Biorąc pod uwagę perspektywę dwudziestopięcioletnią, zauważyć można, że coraz częściej miejsce to kojarzone jest przede wszystkim z zagładą Żydów” – oceniono w raporcie. „Inne sformułowane przez respondentów samodzielnie skojarzenia ze słowami Oświęcim/Auschwitz odnoszą się na ogół do miejsca męczeństwa lub do zagłady zarówno Żydów, jak i Polaków (70 proc.), wielu różnych narodowości (20 proc.), bądź też ogólnie do zagłady, tragedii, zbrodni nazizmu bez wyróżniania jakiejkolwiek narodowości (11 proc.)” – wyjaśniono.  Według badania CBOS słowa „Oświęcim”/„Auschwitz” głównie z zagładą Żydów „częściej niż inni kojarzą młodsi, a zwłaszcza najmłodsi ankietowani, mieszkający w największych miastach, respondenci mający wyższe wykształcenie, o dochodach per capita wynoszących co najmniej 1800 zł, rzadko lub w ogóle niepraktykujący religijnie”. Z kolei skojarzenia głównie z męczeństwem narodu polskiego „częściej mają ankietowani powyżej 35. roku życia, mieszkający w mniejszych miejscowościach (na wsiach i w miastach do 100 tys. mieszkańców), o dochodach per capita nieprzekraczających 1800 zł oraz praktykujący religijnie przynajmniej raz w miesiącu”.  Według CBOS istotne znaczenie w tym kontekście „odgrywają poglądy polityczne mierzone na skali lewica-centrum-prawica"". „Badani identyfikujący się z prawicą lub centrum wyraźnie częściej niż pozostali wiążą »Oświęcim«/»Auschwitz« głównie z męczeństwem narodu polskiego. Natomiast respondenci utożsamiający się z lewicą w większości uważają, że jest to przede wszystkim miejsce zagłady Żydów” – wynika z badania.  Z raportu CBOS wynika, że pamięci o Auschwitz „przypisywane jest znaczenie uniwersalne - ponadpokoleniowe, niezależne od narodowości”. „Niemal powszechne wśród Polaków jest uznawanie jej za istotną dla siebie. Ponad jedna czwarta badanych jest w jakimś stopniu związana z historią symbolizowaną przez Auschwitz doświadczeniami bliskich, którzy byli więźniami tego lub innych niemieckich obozów koncentracyjnych i jenieckich” – napisano. Wyjaśniono też, że nazwy „»Oświęcim«/»Auschwitz« trochę częściej kojarzone są z męczeństwem narodu polskiego niż żydowskiego”. Jak zaznaczono, „coraz częściej miejsce to w świadomości społecznej wiąże się przede wszystkim z zagładą Żydów”.  „Warto jednocześnie dodać, że niemała grupa respondentów łączy to miejsce z tragedią zarówno Polaków, jak i Żydów, a część z nich podkreśla jej wielonarodowy aspekt” – napisano w podsumowaniu.  W raporcie CBOS przypomniano, że obóz w Auschwitz „jest symbolem ludobójstwa dokonanego przez Niemców podczas II wojny światowej”. Zwrócono uwagę, że w 2005 r. Zgromadzenie Ogólne ONZ ustanowiło Międzynarodowy Dzień Pamięci o Ofiarach Holokaustu, „a datę jego obchodów wyznaczono na 27 stycznia, czyli dzień, w którym żołnierze radzieccy otworzyli bramy KL Auschwitz”.  „W badaniu interesowała nas obecność Auschwitz w pamięci kolektywnej – dla kogo historia symbolizowana przez tę nazwę ma dziś znaczenie oraz jak wielu Polaków związanych jest z nią poprzez doświadczenia członków rodziny, którzy byli więźniami tego lub innych obozów hitlerowskich” – napisano, wyjaśniając, że w tegorocznym badaniu „po raz pierwszy obok polskiej nazwy obozu zamieściliśmy nazwę niemiecką”.  Badanie przeprowadzono metodą wywiadów bezpośrednich (face-to-face) wspomaganych komputerowo (CAPI) od 9 do 16 stycznia na liczącej 1016 osób reprezentatywnej próbie losowej dorosłych mieszkańców Polski.",,
„Charles urodził się we włoskim szpitalu na teksańskiej ziemi”,"Amerykański żołnierz stacjonujący we Włoszech sprowadził ziemię ze swego rodzinnego Teksasu po to, żeby móc powiedzieć, że to na niej urodził się jego syn. Historię opisał dziennik „Corriere della Sera”.","– Chcę, by mój syn urodził się na teksańskiej ziemi – powiedział spadochroniarz z amerykańskiej bazy w Wenecji Euganejskiej na północy Włoch i poprosił o przysłanie jej z ogródka przy domu swych rodziców w Austin. Spadochroniarz mieszka obecnie wraz z żoną w miejscowości San Pietro in Gu koło Padwy. Ziemię, która przeszła wszelkie kontrole celne oraz bezpieczeństwa, przysłano w dużym plastikowym pojemniku. – Ziemia z ogródka – tak paczkę opisano w liście przewozowym. Zawartość tej przesyłki sentymentalny żołnierz postanowił położyć pod szpitalnym łóżkiem swej żony w chwili narodzin dziecka. Charles Joseph „urodził się we włoskim szpitalu na teksańskiej ziemi” – ogłosił niedawno świeżo upieczony ojciec w mediach społecznościowych. Następnie poinformował, że pierwszą ziemią, jakiej stopami dotknął jego syn, była właśnie ta ze Stanów Zjednoczonych.",,
Ukraina zaprosiła polski IPN do poszukiwań szczątków ofiar NKWD,"Eksperci z polskiego IPN zostali zaproszeni do udziału w pracach poszukiwawczych szczątków ofiar komunizmu, pochowanych na terenie byłego więzienia NKWD w Drohobyczu na zachodzie Ukrainy – poinformowała ambasada RP w Kijowie.","Według polskich dyplomatów zaproszenie naszych badaczy, to element realizacji niedawnych obietnic ukraińskich władz, dotyczących umożliwienia prac poszukiwawczych polskich ofiar na Ukrainie. Do udziału w pracach archeologicznych w Drohobyczu zostali zaproszeni eksperci z Instytutu Pamięci Narodowej. Zaproszenie wystosował sekretarz ukraińskiej Komisji Międzyresortowej do spraw Upamiętnień Ofiar Wojny i Represji Politycznych Światosław Szeremeta.  W tym miesiącu w Drohobyczu odkryto bezimienne groby. Z informacji posiadanych przez polską ambasadę w Kijowie wynika, że prawdopodobnie znajdują się w nich również zamordowani Polacy. W oświadczeniu wydanym przez ambasadę napisano, że polska strona docenia krok zgodny z deklaracjami prezydenta Wołodymyra Zelenskiego i zapisami porozumień dwustronnych, których poszanowania bezskutecznie dotychczas oczekiwano. Ambasada RP w Kijowie poinformowała w komunikacie, że „wciąż trwają procedury związane z uzyskaniem przez IPN zgód właściwych organów władz ukraińskich na prowadzenie prac poszukiwawczych i ekshumacyjnych na terytorium Ukrainy”. „Jednocześnie informujemy, że trwają procedury związane z uzyskaniem przez IPN zgód właściwych organów władz ukraińskich na prowadzenie prac poszukiwawczych i ekshumacyjnych na terytorium Ukrainy” – podała ambasada.   Rada miejska Drohobycza poinformowała dzień wcześniej, że zbiorowe mogiły odnaleziono na terenie byłego więzienia sowieckiego przy ulicy Stryjskiej 3. W sadzie, który obecnie się tam znajduje, we wtorek odnaleziono szczątki 16 osób. Ogółem odkryto tam 13 grobów.   „Specjaliści i historycy uważają, że osoby te zostały zabite w latach 1939-1941 lub po 1944 roku” – poinformowała rada. Według komunikatu wskazują na to otwory po strzałach z broni palnej w tylnej części czaszek. Ślady strzałów w potylicę odnajdowano wcześniej w mogiłach ofiar NKWD w innych częściach b. ZSRR, w tym miejscach pochówków polskich ofiar zbrodni katyńskiej.   W zeszłym tygodniu minister spraw zagranicznych Ukrainy Wadym Prystajko powiedział w wywiadzie dla Radia Swoboda, że Kijów wydał stronie polskiej pierwsze pozwolenia na prace poszukiwawcze i ekshumacje szczątków Polaków, którzy są pochowani na terytorium jego kraju.   Sprawa ekshumacji była omawiana podczas oficjalnej wizyty prezydenta Zełenskiego w Polsce i jego rozmów z prezydentem Andrzejem Dudą pod koniec sierpnia.",,
Eksperci o ataku w Syrii: to sygnał wysłany Rosji,"– Atak rakietowy państw zachodu na Syrię to sygnał wysłany Rosji – ocenił  na antenie TVP Info dr Jacek Raubo, ekspert ds. bezpieczeństwa z Uniwersytetu Adama Mickiewicza w Poznaniu.","Stany Zjednoczone, Wielka Brytania i Francja dokonały w nocy ataku rakietowego na wojskowe obiekty w Syrii. Atak miał na celu zniszczenie tajnego arsenału broni chemicznej Baszara al-Asada.Dr Jacek Raubo ocenił,  że prawdopodobnie na jednorazowym ataku ta operacja się nie zakończy.– Mamy atak na bliskiego sojusznika Federacji Rosyjskiej. (…) W wymiarze informacyjnym, symbolicznym Rosja będzie musiała zadziałać, tak jest skonstruowany system zależności między dużymi mocarstwami, które grają kartą syryjską – powiedział. „Piłka po stronie rosyjskiej” – Stany Zjednoczone tym atakiem wyszły z pewnego kryzysu wizerunkowego, do jakiego doprowadziły nakręcaniem przez siebie atmosfery wojennej, ale także pewnymi niespójnymi tweetami Donalda Trumpa – ocenił z kolei w TVP Info inny ekspert, Wojciech Repetowicz.– Piłka jest po stronie rosyjskiej w tej chwili i to Rosja musi jakoś wyjść z sytuacji zapowiedzi że odpowie na ten atak amerykański – dodał. Nie wykluczył, że uderzenie było w jakiś sposób skoordynowane przez Amerykanów ze stroną rosyjską i ocenił, że „wszystko wskazuje na to, że na tym ataku się skończy”. Spodziewany atak Dr Agnieszka Bryc z Wydziału Politologii i Studiów Międzynarodowych Uniwersytetu Mikołaja Kopernika w Toruniu powiedziała w Polskim Radiu 24, że atak na Syrię był spodziewany, dlatego jest prawdopodobne, że strony syryjska i rosyjska dobrze wytypowały cele i ewakuowały broń i personel.Prezydent Donald Trump w orędziu telewizyjnym powiedział, że operacja w Syrii „jest w toku”. Poinformował też, że  to odwet za domniemany atak z użyciem broni chemicznej 7 kwietnia w Ghucie, w wyniku którego zginęło co najmniej 60 osób.",,
Poszukiwani hodowcy gęsi,"Ruszyła akcja odnowy przyzagrodowego chowu gęsi dla rolników z województwa kujawsko-pomorskiego. Gospodarze mogą kupić pisklęta, założyć hodowlę i liczyć na pomoc w sprzedaży gęsi jesienią 2012 roku.","Tradycja, zdrowie, ekologia! – w sumie – same korzyści. Województwo kujawsko-pomorskie, dzięki obecności Instytutu Zootechniki w Kołudzie Wielkiej, jest szczególnym miejscem dla odnowy przyzagrodowej hodowli gęsi. Aby uzyskać produkty z gęsi o wysokiej  jakości, trzeba wziąć pod uwagę dobór odpowiednich piskląt, zapewnienie dobrych warunków ich rozwoju oraz kontrolę weterynaryjną gęsich tuszek. W tym regionie jest to ułatwione, dzięki temu,  że funkcjonuje na jego obszarze właśnie ten specjalistyczny ośrodek.  Szansą na zwiększenie powodzenia projektu wśród gospodarzy jest również fakt, że  popyt na gęsinę i produkty z gęsi wzrasta, szczególnie wśród konsumentów z miasta. Dodatkową korzyścią może być także uzyskanie puchu i pierza gęsiego, postrzeganego jako materiału najwyższej jakości. Wielu pośredników już się przekonało, że gęsim puchem z Polski charakteryzującym się wysoką sprężystością, są zainteresowane na przykład japońskie firmy produkujące kurtki czy pościele.  Do chowu gęsi zachęcani są szczególnie rolnicy prowadzący gospodarstwa ekologiczne. Gęsi jako najmniej udomowione ptaki gospodarskie, doskonale bytują w naturalnym środowisku. Wytwarzane w takie sposób produkty odznaczają się wysoką jakością. Mięso gęsie to produkt delikatesowy, smakowity, a przede wszystkim zaliczany do bezpiecznej żywności. Bogactwo możliwości przerobu mięsa gęsiego w gastronomii jest niemałe – od tłuszczu półgęsiego do półgęsek. Gęsina jest źródłem pełnowartościowego białka i witaminy z grupy B. Doskonale nadaje się do przygotowania dań duszonych, pieczonych czy smażonych.Hodowla gęsi w Polsce oraz spożywanie gęsiny w polskiej kuchni jest tradycją od kilku stuleci. Polska jest największym producentem gęsi w Europie, ale niemal cała produkcja jest wysyłana za granicę. W kraju pozostaje niewielki jej procent. Pomimo wieloletnich doświadczeń, Polacy  w pewnym momencie odeszli od spożywania mięsa gęsiego na skale taką, jak dawniej. Nad zmianą kulinarnych gustów Polaków od dłuższego czasu pracuje województwo kujawsko-pomorskie dzięki akcji „Gęsina na Świętego Marcina”. Teraz zarząd województwa wychodzi także naprzeciw rolnikom. W ramach akcji mogą liczyć na wsparcie przy założeniu hodowli gęsi oraz ich sprzedaży. Rynek zbytu stoi więc otworem. I nie ma na co czekać! Cykl hodowli gęsi trwa od wiosny do jesieni. Szczegółowe informacje można uzyskać w Departamencie Rolnictwa Urzędu Marszałkowskiego Województwa Kujawsko-Pomorskiego w Toruniu.",,
Degrengolada sędziowska [OPINIA],"Środowisko sędziowskie toczy gangrena. To wiadomo od kilku dziesiątków lat. Dzisiejszym widomym tego znakiem jest jedna z najbardziej bulwersujących spraw, którą określiłbym mianem afery „sędziego Łączewskiego”. Dlaczego afery? Rzecz wykracza bowiem znacznie poza działalność głównego bohatera. Wciąga coraz to nowe osoby, tworząc w ten sposób klub „najbardziej zasłużonych” dla utrwalania i pogłębiania  degeneracji „nadzwyczajnej kasty”.","Są w tej grupie sędziowie, którzy wydają skazujące, dolegliwe wyroki dla dziennikarza, który ujawniał prawdę o głównym bohaterze. Są sędziowie, którzy patrzą tak dalece pobłażliwie na działalność głównego bohatera, że uwalniają go od zarzutu składania fałszywych zeznań, a co gorsza – fałszywych oskarżeń. Są wreszcie jego przełożeni, którzy występując przeciwko zmianom w sądownictwie, powołują się na konstytucję jako najwyższy trybunał i niemal święty sztandar bojowy. Jednocześnie udają ślepych na naruszenie konstytucji przez ich podwładnego. Na deptanie przez niego zasad, jakich „ten trybunał” wymaga od sędziów, całkowitej wstrzemięźliwości od działań politycznych. Ignorują fakt, jakby w ogóle nie zdarzyło się, że sędzia Wojciech Łączewski podjął tajną próbę politycznej walki z rządem, będąc przekonany, że robi to wspólnie ze znanym dziennikarzem, radykalnym przeciwnikiem obecnej władzy, pod którego podszył się ktoś inny.  Przy okazji warto wyjaśnić, że użycie przeze mnie zwrotu „nadzwyczajna kasta” nie zawiera w sobie intencji poniżania bądź obrażania środowiska sędziowskiego. Ani zamiaru wyrażania pogardy. Przypomnę, że takiego określenia użyła z dumą podczas Kongresu Sędziów Polskich sędzia Naczelnego Sądu Administracyjnego Irena Kamińska, mówiąc, że „jesteśmy nadzwyczajną kastą ludzi”. Sędzia, członkini zarządu stowarzyszenia sędziów „Themis”, kilka miesięcy temu w całej okazałości zaprezentowała swoją mentalność przedstawiciela „nadzwyczajnej kasty”. Powiedziała  wprost na otwartym forum publicznym: „Będę szczera: pragnę zemsty”, nie kryjąc, że chce się mścić na obecnej władzy. Motyw zemsty, a przynajmniej chorobliwej niechęci do przedstawicieli obecnie rządzącej partii, pojawił się również u naszego bohatera, sędziego Wojciecha Łączewskiego na początku 2015 roku, a więc półtora roku wcześniej, zanim sędzia Kamińska obwieściła to oficjalnie. Wtedy po raz pierwszy świat usłyszał o sędzim Łączewskim. Skazał on wówczas  na trzy lata bezwzględnego więzienia byłego szefa CBA Mariusza Kamińskiego i jego zastępcę Macieja Wąsika – za nadużycia władzy, czyli przekroczenia uprawnień i prowadzenia nielegalnych działań operacyjnych CBA w „aferze gruntowej”, podczas prowokacji wymierzonej w Andrzeja Leppera i jego współpracowników. Przed uprawomocnieniem się tego wyroku ułaskawił ich prezydent Andrzej Duda. „Afera Łączewskiego” O Łączewskim zrobiło się głośno po raz drugi w 2016 roku. Sędzia nawiązał kontakt z internautą, którego wziął za znanego przeciwnika obecnego obozu władzy, Tomasza Lisa. Poprzez Twittera zainicjował spotkanie z, jak mu się wydawało, dziennikarzem, przesyłając swoją korespondencję na fałszywe konto. Dla uwiarygodnienia siebie wysłał nawet swoją fotografię. Zaproponował, by wspólnie ustalili strategię ataku na obecny rząd. W tym celu udał się na spotkanie w umówione miejsce, gdzie miał oczekiwać na niego Tomasz Lis. Na miejscu oczywiście nie było Lisa. Na sędziego czekali w ukryciu jedynie dwaj dziennikarze innej gazety. Dziś są oni świadkami w sprawie. Kiedy jedna z gazet opisała zachowanie sędziego Łączewskiego, informując, że sędzia rozmawiał na Twitterze z Tomaszem Lisem na temat taktyki walki z obecnym rządem, ten zaczął raptownie poszukiwać sposobów na uniknięcie kompromitacji siebie i swego zawodu. W lutym 2016 roku sędzia Łączewski złożył w Prokuraturze Okręgowej w Warszawie ustne zawiadomienie, że nieznana mu osoba włamała się na jego konta prowadzone pod fikcyjnymi nazwiskami na Twitterze i w jego imieniu prowadziła korespondencję. Ta osoba, twierdził,  posługiwała się jego zdjęciem w internecie. W związku z tym w sprawie zostało wszczęte śledztwo. Jednakże powołany biegły zaprzeczył oświadczeniom sędziego Łączewskiego. Stwierdził, że z całą pewnością nie doszło do włamania na konto sędziego. Krótko mówiąc,  śledczy ustalili, że sędzia Łączewski mija się z prawdą. Zebrane dowody nie pozostawiają wątpliwości. Włamania nie było, a sędzia chcąc odsunąć od siebie podejrzenia, złożył fałszywe zawiadomienie o przestępstwie. Rozwój zdarzeń spowodował, że 21 stycznia tego roku  prokuratura skierowała do sądu wniosek o uchylenie immunitetu sędziemu Wojciechowi Łączewskiemu. Powtórzę w skrócie:   wniosek mówił o złożeniu przez Łączewskiego doniesienia o przestępstwie, którego nie było, oraz składaniu fałszywych zeznań. Z ustaleń śledztwa wynikało – jak poinformowała Prokuratura Regionalna w Krakowie – że wbrew złożonemu przez sędziego zawiadomieniu o przestępstwie, nie doszło do włamania do prowadzonych przez niego pod fikcyjnymi nazwiskami kont na Twitterze. Jak wskazały również zgromadzone dowody, sędzia zeznał nieprawdę, że to rzekomy włamywacz namawiał w internetowej korespondencji osobę, którą wziął za redaktora naczelnego „Newsweeka” Tomasza Lisa, do prowadzenia antyrządowej kampanii, a także bez wiedzy sędziego zrobił i wysłał za pośrednictwem Twittera jego zdjęcie. Fotografia miała być dowodem, że właścicielem konta zarejestrowanego na fałszywe nazwisko „Krzysztof Stefaniak” jest właśnie sędzia Wojciech Łączewski.Zlecona przez prokuraturę ekspertyza z zakresu informatyki jednoznacznie wykazała, że nikt poza sędzią Łączewskim nie miał dostępu do jego urządzeń elektronicznych i kont na Twitterze. Wersji zdarzeń przedstawionych przez sędziego przeczyły zaś zeznania wspomnianych świadków. Zmowa sędziowskaKiedy wydawało się, że wobec tak silnych dowodów droga do odebrania Łączewskiemu immunitetu jest praktycznie przesądzona, co umożliwiłoby przeprowadzenie wobec niego postępowania dyscyplinarnego, następuje niespodziewany zwrot akcji.   Krakowski sąd dyscyplinarny umorzył postępowania o uchylenie immunitetu sędziemu Wojciechowi Łączewskiemu. Prokuratura nie będzie mogła zatem przedstawić mu zarzutów dotyczących złożenia doniesienia o przestępstwie, którego nie było, ani składania fałszywych zeznań. W tej sytuacji prokuratura nie będzie mogła też przeciwko Łączewskiemu skierować aktu oskarżenia do sądu, przed którym toczyłoby się ewentualne postępowanie karne. Sędziego Łączewskiego uratował przed zarzutami sędzia krakowski Ireneusz Bieniek, który niecały rok szkolił się na agenta wojskowej bezpieki w PRL. Przy umorzeniu skorzystał z pretekstu, jakim było drobne uchybienie formalne popełnione przez prokuraturę, niemające najmniejszego wpływu na merytoryczną wartość dowodów świadczących przeciwko Łączewskiemu.  W międzyczasie miało miejsce kolejne skandaliczne wydarzenie związane z sędzią Łączewskim. Z oskarżenia prywatnego za opisanie sprawy Wojciecha Łączewskiego skazany został prawomocnie na karę grzywny dziennikarz tygodnika „Sieci” i portalu „wPolityce.pl” Wojciech Biedroń. Oskarżycielem prywatnym był sam bohater afery, sędzia Wojciech Łączewski. Skandalem jest nie tylko fakt skazania, szybkość, z jaką sąd się uwinął, aby ukarać dziennikarza za szczegółowe sprawozdanie o sprzeniewierzaniu się prawu przez sędziego Łączewskiego, ale też inna, jakże znamienna okoliczność. Wojciech Biedroń został skazany z art. 212 kk. za zniesławienie. Na czym polegało owo zniesławienie, wobec którego sąd wykazał taką skrupulatność? Jedynym zarzutem, jaki przyjął sąd, było użycie przez autora tekstu określenia „postępowanie dyscyplinarne”. Tymczasem procedura, która toczyła się w sprawie Łączewskiego, nosiła nazwę „postępowanie wyjaśniające”.  Sąd spieszył się bardzo, aby skazać dziennikarza. Kilka miesięcy później raczej już nie miałby podstaw, bo przed sądem krakowskim „postępowanie dyscyplinarne” stało się faktem, abstrahując od jego wyniku. O surowości sądu pierwszej instancji, czyli „braterskiej”, branżowej demonstracji, jak należy ochraniać interesy innych sędziów, świadczy absurdalnie wysoka grzywna nałożona na dziennikarza – 25 tysięcy złotych. Dopiero sąd apelacyjny dzięki częściowej przytomności umysłu zmniejszył grzywnę do 3 tys.  Choć moim zdaniem, gdyby był w pełni obiektywny, musiałby umorzyć sprawę.",,
"„Dzieci, kuchnia, kościół” już nieaktualne. Większość Niemców nie funkcjonuje jako rodziny","„Kinder, Küche, Kirche”  czyli „dzieci, kuchnia, kościół” – ten slogan, przypisywany cesarzowi Wilhelmowi II, miał opisywać rolę Niemki w XIX i XX w. Dziś okazuje się nieaktualny. Zaledwie 48 proc. mieszkańców Niemiec żyje w rodzinie, czyli gospodarstwie domowym złożonym z co najmniej jednego rodzica oraz dzieci.","Tak wynika z danych za 2017 r. opublikowanych przez Federalny Urząd Statystyczny w związku z przypadającym 15 maja Międzynarodowym Dniem Rodziny. Jeśli wziąć pod uwagę pełne rodziny, jest jeszcze gorzej: w takich mieszka tylko 40 proc. ludności Niemiec. 20 lat wcześniej w rodzinach mieszkało 56 proc. mieszkańców Niemiec. Jeśli chodzi o rodziny pełne, odsetek wynosił ponad 49 proc.  Definicja rodziny, jaką posługuje się w swoich opracowaniach Statistisches Bundesamt, to wspólnota dzieci i rodziców mieszkających razem. Nie określono górnej granicy wieku dzieci.",,
65 tysięcy euro za zabicie osy. Niemcy wprowadziły surowe kary,"Nawet 65 tysięcy euro kary może zapłacić osoba, która na terenie Niemiec zabije osę. Wysokość kar zależy od regionu.","W Niemczech zabijanie os, a także niszczenie gniazd szerszeni, jest zabronione. W zależności od regionu kary są różne. Najwięcej zapłacimy za zabicie osy rzadkiego gatunku – grozi za to grzywna w wysokości 65 tys. euro. Trochę mniej za zabicie osy pospolitej, do 50 tys. euro – podaje „Deutsche Welle”. Władze dotychczas nie ukarały jeszcze nikogo tak wysokim mandatem. Najwyższa zapłacona kara wynosi do tej pory 10 tys. euro. W Niemczech żyje około 600 gatunków os, a tylko 8 z nich może użądlić człowieka. Zagrożenie dla zdrowia stanowi ugryzienie zaledwie dwóch różnych gatunków.",,
"Netanjahu: Ci, którzy chcą nas zniszczyć, sami mogą zostać zniszczeni","– Ci, którzy grożą nam zniszczeniem, sami na siebie sprowadzają niebezpieczeństwo zniszczenia, a założonego celu i tak nie osiągną – oświadczył Beniamin Netanjahu. Zamiar zniszczenia Izraela od 1979 r. głosi Iran.","Premier państwa żydowskiego wygłosił to ostrzeżenie podczas uroczystości nadania kompleksowi jądrowemu koło miasta Dimona imienia Szimona Peresa. Instalacje w kompleksie w Dimonie na pustyni Negew są owiane tajemnicą i nieraz sugeruje się ich związek z domniemanym nuklearnym arsenałem Izraela. Jego istnienia państwo żydowskie nigdy jeszcze nie potwierdziło, ale też nie zaprzecza jego istnieniu. Zdaniem Agencji Reutera uwaga wygłoszona przez Netanjahu w tak charakterystycznym miejscu stanowi zawoalowaną aluzję do tego właśnie arsenału. Izrael stara się nakłonić sygnatariuszy porozumienia nuklearnego z Iranem (Wielka Brytania, Francja, Rosja, Chiny i Niemcy) do wycofania się z tej umowy podobnie, jak uczyniły to Stany Zjednoczone.Porozumienie, które gwarantuje społeczności międzynarodowej przeprowadzanie inspekcji w irańskich instalacjach nuklearnych w zamian za zawieszenie sankcji wobec Iranu, od początku było krytykowane przez Izrael. Prezydent Donald Trump wycofał się z niego w maju 2018 r. i ogłosił wprowadzenie sankcji wobec Iranu, co odczuła gospodarka tego kraju.",,
Gowin: Trzaskowski jest moim wielkim rozczarowaniem politycznym,„Kandydat Koalicji Obywatelskiej PO i Nowoczesnej na prezydenta Warszawy Rafał Trzaskowski jest moim wielkim rozczarowaniem politycznym; jako polityk jest oderwany od rzeczywistości” - mówi w wywiadzie dla tygodnika „Do Rzeczy” wicepremier Jarosław Gowin.,"W wywiadzie dla „Do Rzeczy” wicepremier Gowin został zapytany, czy podpisałby się pod postulatem Trzaskowskiego o rozwiązanie Obozu Narodowo-Radykalnego. Trzaskowski zwrócił się niedawno z wnioskiem w tej sprawie do prokuratora generalnego Zbigniewa Ziobro.„Rafał Trzaskowski jest moim wielkim rozczarowaniem politycznym” - odpowiada wicepremier. „Długo uważałem, że to jeden z najzdolniejszych polityków Platformy średniego pokolenia. Jednak w kampanii nie ujawnił jakiekolwiek głębszej wizji życia publicznego w całości ani pomysłu na Warszawę” - dodaje Gowin. „Jeśli z tematu delegalizacji ONR czyni oś walki o zwycięstwo w wyborach samorządowych, to oznacza to, że nie nadaje się na prezydenta Warszawy” - ocenia.Zdaniem wicepremiera Rafał Trzaskowski jako „polityk jest oderwany od rzeczywistości”. „Z całą pewnością duża część opozycji chciałaby zredukować wszystko do walki z faszyzmem i nazizmem, tyle że jest to spór całkowicie pusty” - mówi w wywiadzie dla tygodnika. „Opozycja miałaby dziś znacznie większe poparcie, gdyby krytykowała nas merytorycznie, np. zaproponowała lepsze rozwiązania wspierające rodziny czy gospodarkę” - dodaje. Według niego opozycja woli koncentrować się „na sprawach, które z punktu widzenia większości Polaków są marginalne czy wręcz wydumane”.Gowin podkreśla przy tym, że „jako człowiek przywiązany do tradycji Polski jagiellońskiej - Polski wielu kultur, wielu narodów i wielu religii"" nie ma żadnej sympatii dla ONR. Dodaje jednak, że jest przeciwny delegalizacji organizacji. „Tak jak sprzeciwiłbym się delegalizacji organizacji radykalnie lewicowych - dopóty, dopóki nie głoszą programu obalenia w Polsce demokracji” - wyjaśnia.",,
Macron i Merkel będą rozmawiać z Putinem o rozejmie w Syrii,Prezydent Francji Emmanuel Macron i kanclerz Niemiec Angela Merkel będą w niedzielę rozmawiać z prezydentem Rosji Władimirem Putinem o jak najszybszym wprowadzeniu w życie rozejmu w Syrii – poinformował w nocy z soboty na niedzielę Pałac Elizejski.,"Rada Bezpieczeństwa ONZ przyjęła w sobotę jednomyślnie rezolucję z żądaniem zaprowadzenia „bez zwłoki” 30-dniowego rozejmu w Syrii, aby umożliwić udzielenie pomocy i ewakuację rannych ze Wschodniej Guty, gdzie w nalotach w ciągu 7 dni zginęło ponad 500 osób.Projekt rezolucji został przedstawiony 9 lutego przez Szwecję i Kuwejt i był od tego czasu wielokrotnie poprawiany na życzenie Rosji, która popiera reżim Baszara el Asada. W czwartek Moskwa zaproponowała poprawki do tekstu rezolucji, wskazując na - jak to ujęto - jej „nierealistyczny język” oraz to, że Rada nie może po prostu narzucić rozejmu w Syrii bez konsultacji ze stronami konfliktu.W sobotę Rosja, dysponująca prawem weta w Radzie, zagłosowała za przyjęciem rezolucji.Ambasador Szwecji przy ONZ Olof Skoog zapewnił Radę tuż przed sobotnim głosowaniem, że konwoje medyczne i z pomocą humanitarną dla Wschodniej Ghuty oraz zespoły, które będą ewakuować rannych są gotowe wyruszyć w każdej chwili. Atak na Ghutę po ogłoszeniu rezolucjiSyryjskie Obserwatorium Praw Człowieka poinformowało, że samoloty bojowe przypuściły kolejny atak na Wschodnią Ghutę tuż po ogłoszeniu rezolucji RB ONZ. Wcześniej Obserwatorium potwierdziło, że wśród samolotów atakujących tę enklawę są też maszyny rosyjskie. AFP podaje, że Rosja zaprzeczyła tym doniesieniom.W sobotę, po serii nocnych nalotów we Wschodniej Ghucie, które spowodowały falę pożarów, zginęło 35 cywilów, w tym ośmioro dzieci. W ciągu siedmiu dni w nalotach zginęło 513 osób, w tym 127 dzieci – powiedział agencji AFP szef Obserwatorium Rami Abdel Rahman.Ambasador Rosji przy ONZ: przed rozejmem „konkretne porozumienia”W sobotę po ogłoszeniu decyzji RB ONZ ambasador Rosji przy ONZ Wasilij Niebienzia powiedział, że natychmiastowe zaprowadzenie rozejmu jest niemożliwe bez „konkretnych porozumień” między stronami konfliktu. Dodał, że Rosja nie pozwoli na „dowolną interpretację” rezolucji Rady.Od wybuchu wojny domowej w Syrii w 2011 roku, która przerodziła się w konflikt z udziałem wielu regionalnych i światowych potęg, Rosja 11 razy zawetowała rezolucje RB ONZ na temat Syrii. Poprzednie próby przerwania działań wojennych w Syrii spełzły na niczym.W nocy z poniedziałku na wtorek, a następnie w środę ONZ wezwała syryjską armię do natychmiastowego wstrzymania bombardowań oblężonego regionu, w którym w dramatycznych warunkach przebywa ponad 400 tys. osób.Ambasador Syrii przy ONZ Baszar Dżaafari oświadczył w sobotę, że jego kraj ma prawo do działań przeciwko terrorystom. – Mamy suwerenne prawo do samoobrony i nadal będziemy walczyć z terroryzmem – podkreślił syryjski dyplomata.Rebelianci zadowoleni z rezolucjiDwa ugrupowanie rebelianckie, które kontrolują Wschodnią Ghutę, z zadowoleniem przyjęły rezolucję Rady Bezpieczeństwa ONZ. Podkreśliły gotowość do przestrzegania rozejmu, ale ostrzegły jednocześnie, że zareagują na każde jego naruszenie przez siły reżimu Asada i jego sojuszników.Rezolucję Rady Bezpieczeństwa z zadowoleniem przyjęła także Turcja, ale jednocześnie resort spraw zagranicznych tego kraju zapowiedział w wydanym w sobotę wieczorem komunikacie, że Ankara nadal będzie walczyć z „organizacjami terrorystycznymi”, które stanowią zagrożenie dla integralności terytorialnej Syrii.W 2017 roku Wschodnia Ghuta włączona została do wyznaczonych przez Rosję, Iran i Turcję stref deeskalacji, ale nie zapewniło to bezpieczeństwa cywilom. Rebeliancka enklawa na wschodnich przedmieściach Damaszku oblężona jest przez siły syryjskie od 2013 roku.",,
Gaja pustoszy południe Indii. 33 ofiary śmiertelne cyklonu,"Liczba ofiar śmiertelnych cyklonu Gaja, który uderzył w piątek w stan Tamilnadu w południowych Indiach, wzrosła w sobotę do 33 osób. Z powodu żywiołu swoje domy musiało opuścić ponad 80 tys. ludzi.","Większość ofiar śmiertelnych to osoby, które zginęły w wyniku powodzi, zawalenia się budynków i porażenia prądem. Wiatr powalił ponad 30 tys. słupów energetycznych i 100 tys. drzew. Żywioł zniszczył drogi, budynki, uprawy owoców i warzyw.  Ewakuowane osoby przewieziono do ponad 400 ośrodków. Meteorolodzy przewidują, że ulewne deszcze mogą potrwać w tym regionie jeszcze przez co najmniej dobę. To już drugi cyklon, który uderzył w wybrzeże Indii w ciągu ostatniego miesiąca. W październiku w wyniku przejścia cyklonu Titli przez stany Orisa i Andhra Pradeś zginęło 70 osób.",,
Pogranicznicy nie wpuścili na Ukrainę około 100 Rosjan,Ukraińska straż graniczna odmówiła do soboty prawa wjazdu na terytorium Ukrainy około 100 obywatelom Rosji. Zakaz wjazdu dla mężczyzn w wieku 16-60 lat z rosyjskim obywatelstwem ogłosił w piątek prezydent Petro Poroszenko.,"Jak podał w sobotę ukraińskiej telewizji rzecznik straży granicznej Andrej Demczenko, „zdecydowana większość (z zatrzymanych na granicy) nie potrafiła uzasadnić celu swojej podróży na Ukrainę”. Dodał, że „część nie miała nawet niezbędnych dokumentów, aby wjechać na Ukrainę, a inni mieli przekroczony okres ważności pobytu w naszym kraju”. Poroszenko zapowiedział w piątek, że wszyscy mężczyźni w wieku 16-60 lat z rosyjskim obywatelstwem mają zakaz wjazdu na Ukrainę w czasie miesięcznego, ogłoszonego w poniedziałek, stanu wojennego w części ukraińskich obwodów. Wprowadzono go w celu wzmocnienia obronności w związku z atakiem Rosji na ukraińską marynarkę wojenną. Jak powiedział Poroszenko, zakaz wjazdu ma uniemożliwić napływ na Ukrainę Rosjan do formowanych na Ukrainie prywatnych jednostek wojskowych, które – jak oświadczył – „w rzeczywistości reprezentują siły zbrojne Federacji Rosyjskiej”.",,
Iran grozi USA. „Nasze rakiety mogą trafić w lotniskowce na morzu”,"Rośnie napięcie na linii Teheran-Waszyngton po ataku na dwa tankowce w Zatoce Omańskiej. Naczelny dowódca irańskiego Korpusu Strażników Rewolucji Islamskiej, gen. Hosejn Salami oświadczył, że irańskie rakiety balistyczne są w stanie trafić bardzo precyzyjnie w „lotniskowce na morzu”. Amerykanie wysłali na Bliski Wschód lotniskowiec USS Abraham Lincoln.","– Te rakiety mogą trafić z dużą precyzją w lotniskowce na morzu (...). Te rakiety są produkcji krajowej i trudne do przechwycenia i trafienia przez inne rakiety – powiedział gen. Salami w przemówieniu transmitowanym przez irańską telewizję z teherańskiego Uniwersytetu Politechnicznego Amira Kabira.Podkreślił, że irańska technologia rakietowa zmieniła równowagę sił na Bliskim Wschodzie. Słowa te padły po atakach na dwa tankowce w Zatoce Omańskiej w zeszłym tygodniu, podwyższając już i tak wysokie napięcie między Teheranem a Waszyngtonem, który zwiększa swoją obecność wojskową w regionie.Według Salamiego Iran opanował tę technologię 12 lat temu, starając się przygotować do obrony przed amerykańskimi lotniskowcami. – Trzeba było to zrobić z użyciem rakiet balistycznych, ponieważ pociski manewrujące były podatne na atak ze względu na ich prędkość i trajektorię zbliżoną do ziemi – tłumaczył Salami cytowany przez irański portal Press TV. – Rakiety balistyczne uderzają jednak w cel z prędkością kilkukrotnie większą od prędkości dźwięku i są trudne do namierzenia przez pociski antyrakietowe – argumentował.Większa presjaUSA zwiększyły presję na Iran po wycofaniu się z umowy nuklearnej z 2015 r. W poniedziałek p.o. sekretarza obrony USA Patrick Shanahan ogłosił rozmieszczenie około tysiąca dodatkowych żołnierzy na Bliskim Wschodzie z – jak to ujął – przyczyn obronnych, powołując się na obawy o zagrożenie ze strony Iranu. Jednocześnie zapewnił, że „USA nie dążą do konfliktu z Iranem”.Przed eskalacją napięć w niestabilnym regionie ostrzegły wcześniej Chiny, największy odbiorca irańskiej ropy.",,
Papieski telegram do prezydenta Dudy i wszystkich Polaków,"Papież Franciszek w drodze powrotnej z Estonii, przelatując nad terytorium Rzeczypospolitej Polskiej, przesłał telegram z pozdrowieniami dla prezydenta Andrzeja Dudy i całego narodu polskiego.","Przelatując nad terytorium Rzeczypospolitej Polskiej Ojciec Świętywystosował telegram na ręce prezydenta Andrzeja Dudy.„Przelatując nad Polską w drodze powrotnej do Rzymu przesyłamserdeczne pozdrowienia Waszej Ekscelencji i Pańskimwspółobywatelom. Prosząc dla narodu o błogosławieństwoWszechmocnego Boga chętnie ponawiam zapewnienia o mych modlitwach” – napisał Franciszek.Telegramy z pozdrowieniami papież wystosował do wszystkich krajów, nad którymi przelatywał: Estonii, Łotwy, Litwy, Słowacji, Węgier, Chorwacji, Bośni oraz powitalny do Włoch.",,
Hipokryzja Zielonych. Bronią Trzaskowskiego ws. wycinki drzew,"Zabetonowanie dziesiątków hektarów terenu wokół Jeziorka Czerniakowskiego „nie obciąża” prezydenta Warszawy Rafała Trzaskowskiego – uważa jeden z liderów Partii Zieloni Marek Kossakowski. Wcześniej przyznał, że widok dziesiątek wyciętych drzew na ul. Stalowej w Warszawie to „ponury widok”. Nie chce za to jednak obarczać ani Trzaskowskiego, ani rządzącej stołeczną radą miasta PO. Winny PiS? – Jakby mogli, to by wycinali – powiedział Kossakowski w wywiadzie dla „Dziennika Gazety Prawnej”.","– Czy ja mam bronić każdej decyzji Rafała Trzaskowskiego? – odpowiedział lider Zielonych na pytanie o odpowiedzialność rządzących Warszawą za uchwalony plan zagospodarowania przestrzennego, który zakłada wybudowania osiedli na terenach sąsiadujących z Jeziorkiem Czerniakowskim.– Przecież wiemy, kto w tym kraju jest największym szkodnikiem ekologicznym. Jest to Prawo i Sprawiedliwość – ocenił. Na pytanie, czy to PiS wycina drzewa w Warszawie, odpowiedział, że „na szczęście nie ma szansy”, ale „jakby mogli, to by wycinali”. Zaraz dodał jednak, że „to nie jest tak, że nie można wyciąć żadnego drzewa w mieście”.Kossakowski opowiedział także o dołączeniu Zielonych do Koalicji Obywatelskiej na jesienne wybory parlamentarne. Przyznał, że negocjacje były toczone równocześnie i z lewicą, i z KO. Zdecydowano jednak na pójście do wyborów z Platformą. Nie protestował także w sprawie wycinki drzew przy ul. Stalowej, a jedynie „poprosił” warszawskie koło Zielonych o zbadanie sprawy.– Oczywiście walka z PiS to jeden z moich głównych celów i tematów zainteresowań – powiedział lider Zielonych, dodał jednak, że „nie tylko”. Na pytanie, jakie są największe osiągnięcia Platformy – której koalicjantem są Zieloni – w kwestiach ekologii, Kossakowski odpowiedział, że nie poda listy takich działań, bo „Platforma miała tu mało osiągnięć”. – Stanowczo zbyt mało, choć w sprawie energii odnawialnej czy walki ze smogiem coś tam robili. PiS też coś robi, ale popełnia fundamentalny błąd trzymania się węgla – powiedział.Jak dodał, jednym z osiągnięć PO było to, że „nie wycięli Puszczy Białowieskiej”. Przyznał jednak, że „na szczęście” nie było takich pomysłów.",,
Puigdemont wpłacił kaucję i wyszedł na wolność,"Były premier Katalonii Carles Puigdemont opuścił w piątek więzienie w Neumuenster (Szlezwik-Holsztyn), gdzie przebywał w oczekiwaniu na decyzję sądu w sprawie jego aresztu ekstradycyjnego.","Wcześniej tego dnia prokuratura generalna Szlezwika-Holsztynu nakazała jego natychmiastowe zwolnienie z aresztu, informując, że wpłacił on orzeczoną przez sąd kaucję w wysokości 75 tys. euro.Według prokuratury Puigdemont przekazał władzom adres, pod którym będzie przebywał w Niemczech do czasu decyzji w sprawie swej ewentualnej ekstradycji do Hiszpanii.Po wyjściu na wolność Puigdemont wezwał do natychmiastowego uwolnienia jego wszystkich kolegów, przebywających w hiszpańskich więzieniach – informuje Reuters. Jednocześnie podkreślił, że nadszedł czas dialogu. Uznał, że władze hiszpańskie nie mają żadnej wymówki, by nie rozpoczynać dialogu z katalońskimi przywódcami politycznymi.Wypowiadając się do dziennikarzy Puigdemont podziękował swym zwolennikom „na całym świecie” za ich „przesłanie solidarności” w czasie, kiedy siedział w więzieniu.",,
Morze wyrzuciło na brzeg ciała 82 ludzi. Rośnie bilans tragedii u wybrzeży Libii,"Libijskie służby znajdują ciała nielegalnych imigrantów, którzy próbowali przedostać się do Europy. Ich statek, którym płynęło ok. 400 osób, zatonął w czwartek. Zginęły co najmniej 122 osoby. Uratowano 201 uchodźców, a 100 uznaje się za zaginionych.","Wcześniej informowano o 40 ofiarach tragedii na morzu. W piątek wieczorem Libijczycy poinformowali, że na brzegu znaleziono kolejne 82 ciała. Przedstawiciele lokalnych władz i okoliczni mieszkańcy wkładali w piątek zwłoki do czerwonych worków. Na plaży leżały buty, ubrania i inne rzeczy osobiste uchodźców.Do tragedii doszło u wybrzeży miasta Zuwara, ok. 160 km na zachód od Trypolisu – powiedział agencji AFP przedstawiciel libijskich władz z siedzibą w Trypolisie; nie są one uznawane przez społeczność międzynarodową, w przeciwieństwie do rządu w Tobruku.Wielu uchodźców utonęło w zalanych ładowniach statku. W zasadzie nie mieli szans na przeżycie. Wiadomo, że imigranci pochodzą z Libii, Syrii, Maroka i Bangladeszu. Informator agencji AFP powiedział, że libijska straż przybrzeżna ma „bardzo ograniczone środki, a większość używanych przez nią łodzi to kutry rybackie pożyczane od właścicieli”.Tragiczny bilans rośnieOd upadku reżimu Muammara Kadafiego w 2011 roku stale wzrasta liczba nielegalnych imigrantów, którzy chcą przeprawić się do Europy z liczących 1770 km libijskich wybrzeży. Sytuacja w kraju, pogrążonym w chaosie na skutek rywalizacji dwóch ośrodków władzy, sprzyja przemytnikom ludzi.Zaledwie w środę u wybrzeży Libii w ładowni małego statku płynącego w stronę Włoch znaleziono ciała ok. 50 imigrantów. Na pokładzie było ponad 400 ludzi; uratowano ich podczas operacji prowadzonej przez szwedzki statek i włoskie jednostki.Od początku roku na Morzu Śródziemnym utonęło co najmniej 2300 uchodźców podróżujących do Europy.",,
Prezydent: Władze Izraela muszą wyjaśnić atak na ambasadora. To akt antypolski,"Ambasador RP w Izraelu Marek Magierowski został zaatakowany i poniżony; władze Izraela muszą to wyjaśnić; niestety wszystko wskazuje na to, że był to akt antypolski, akt nienawiści przeciwko nam – powiedział podczas spotkania z mieszkańcami Myślenic prezydent Andrzej Duda.","Prezydent podkreślił, że polski naród ma swoją dumę i swoją godność.  – I nikt nie będzie nas obrażał, nie pozwolimy na to – oświadczył Andrzej Duda. – Dziś polski ambasador, pan Marek Magierowski, którego ja osobiście wysłałem do Izraela po to, by nas tam reprezentował, został zaatakowany i został poniżony. Władze Izraela muszą to wyjaśnić, odpowiednie służby odpowiedzialne za bezpieczeństwo w tym kraju muszą to wyjaśnić – podkreślił. – Niestety wszystko wskazuje na to, że był to po prostu akt antypolski, akt nienawiści przeciwko nam, nienawiści absolutnie niesprawiedliwej – dodał prezydent Rzeczypospolitej – Chcę z całą mocą podkreślić: tak jak zwalczam wszelkie przejawy antysemityzmu, uważając je za coś ohydnego i niegodnego, tak samo nie zgodzę się absolutnie na żaden akt antypolski – zadeklarował.   – Polacy, którzy nigdy nie sprzymierzyli się z Niemcami w czasie II wojny światowej, którzy byli pierwszymi napadniętymi przez hitlerowskim Niemców i przez Sowietów, którzy krwawili przez całą II wojnę światową do samego końca, a po niej zostali zostawieni przez sojuszników; Polacy, którzy nigdy w żaden zinstytucjonalizowany sposób nie brali udziału w Holokauście, a których jest dziś najwięcej wśród Sprawiedliwych Wśród narodów Świata, absolutnie nie zasłużyli na takie traktowanie; jest to niegodne i niesprawiedliwe – oświadczył prezydent.",,
Odpływ gotówki z greckich banków hamuje,"Po niedzielnych wyborach, wygranych przez konserwatywną Nową Demokrację, Grecy, którzy przedtem wycofywali pieniądze z banków, bojąc się, że ich kraj wyjdzie ze strefy euro, zaczęli je z powrotem wpłacać na konta – ujawniło kilku bankierów.","Do niedzieli z dużych greckich banków klienci wycofywali do 800 mln euro dziennie. Powszechnie przewidywano, że jeśli wybory wygra lewica,nieunikniony będzie powrót do drachmy. Teraz zgromadzone w domach pieniądzezaczynają wracać do banków. –  Krwotok ustał  – określił tę sytuację jeden z bankierów. Inny bankier powiedział, że w dniach poprzedzających wybory z jego bankuwycofywano ok. 30 mln euro dziennie, z czego ponad połowę kliencizabierali do domów lub deponowali w skrytkach bankowych. W poniedziałekodwróciła się ta tendencja. –  Przyniesiono nam z powrotem ok. 15 milionów euro w gotówce  – ujawnił. Bankierzy zwracają jednak uwagę, że środki, które klienci banków prywatnychprzetransferowali za granicę, dotychczas do Grecji nie wróciły.Jeden z bankierów powiedział, że powracają drobni ciułacze, z oszczędnościami do 10 tys. euro. Natomiast posiadacze większych oszczędności, przekraczających 50 tys. euro, na razie nie przynoszą pieniędzy z powrotem. Przedstawiciele banków są jednak zgodni co do tego, że zatrzymał się odpływpieniędzy i że z pewnością wiąże się to z wynikiem wyborów. Najnowsze doniesienia z Aten mówią o szansach na rząd koalicyjny już w środę. Chcą go utworzyć trzy partie – Nowa Demokracja, socjalistyczny PASOK iDemokratyczna Lewica – opowiadające się za pozostaniem Grecji w strefie euro, choć pragnące wynegocjować z kredytodawcami złagodzenie rygorystycznego programu oszczędności i reform, który był warunkiem udzielenia Grecji pomocy ratującej ją przed bankructwem.",,
"„Strzeżcie się zemsty”. Kto zyska, a kto straci na śmierci Bagdadiego?","Śmierć Abu Bakra al-Bagdadiego nie oznacza końca tzw. Państwa Islamskiego, ale może zmienić układ sił w świecie dżihadystów. Na przejście wielu z nich pod swe sztandary liczy Al-Kaida. Drugim obok IS największym przegranym udanej operacji Amerykanów jest Turcja.","Samozwańczy kalif, przywódca tzw. Państwa Islamskiego (IS), zwanego też Daesh, Abu Bakr al-Bagdadi zginął w kryjówce w północno-zachodniej Syrii późnym wieczorem 26 października. Grupa amerykańskich komandosów przyleciała na pokładzie kilku śmigłowców, które startowały z Iraku. Amerykanie błyskawicznie poradzili sobie z ochroną Bagdadiego i zajęli dom. Sam lider IS uciekł do ślepego tunelu z dwójką dzieci i zdetonował pas szahida, z którym podobno już od dawna się nie rozstawał. Dom, w którym ukrywał się Bagdadi, leży ok. 600 metrów na zachód od wsi Barisza, w prowincji Idlib, zaledwie sześć kilometrów od granicy Turcji. Do likwidacji „kalifa” bardzo przyczynili się Kurdowie.   Koalicja Syryjskich Sił Demokratycznych (SDF) miała swojego agenta w najbliższym otoczeniu Bagdadiego. W efekcie udało się namierzyć dokładną lokalizację przywódca Daesh. Dzięki agentowi Amerykanie dostali też wcześniej próbki DNA – dlatego błyskawicznie po akcji w Bariszy mogli potwierdzić, że mężczyzna, który wysadził się w powietrze, to właśnie Bagdadi. Nazajutrz po śmierci lidera IS zginął też jeden z jego najważniejszych współpracowników. Rzecznik IS, Abu Hasan al-Mudżahir został zabity przez Kurdów w rejonie Dżarablus.  Abu Bakr al-Bagdadi kierował tzw. Państwem Islamskim od 2010 roku, a więc jeszcze w czasach, gdy organizacja była iracką częścią Al-Kaidy. Później Bagdadi zerwał z tą organizacją i stworzył dżihadystyczne quasi-państwo obejmujące w szczytowym okresie północno-wschodnią Syrię i niemal cały północny Irak aż po przedmieścia Bagdadu. Kontrofensywa sił rządowych w Iraku, wspieranych przez peszmergów, a potem operacja międzynarodowej koalicji w Syrii (z Amerykanami i SDF w roli głównej) doprowadziły do upadku Mosulu i „stolicy” Rakki oraz szybkiego kurczenia się terytorium IS.  W końcu sam Bagdadi został zmuszony do ucieczki. Ukrywał się wzdłuż pustynnej granicy Iraku z Syrią. Właściwie aż do pojawienia się informacji o jego zabiciu nie spodziewano się, że „kalif” może szukać ostatecznie schronienia na terenach kontrolowanych przez rywalizujących z IS dżihadystów w Idlib, pod samym nosem Turcji. „Niszczyciel” od Saddama Państwo Islamskie (IS) potwierdziło 31 października śmierć swojego dotychczasowego przywódcy. Jego następcą został Abu Ibrahim al-Haszemi al-Kuraiszi - poinformowała agencja Amak, organ propagandowy IS. Agencja Amak potwierdziła także śmierć rzecznika Al-Bagdadiego – Abu al-Hasana al-Muhadżira, który został zabity w innej operacji, a w strukturach IS pełnił bardzo ważną rolę. Jego następcą został Abu Hamza al-Kuraszi. W materiale wideo nieznany głos, należący prawdopodobnie do nowego lidera IS, mówi do wrogów organizacji: „Strzeżcie się zemsty, zakończenia niesprawiedliwości uciśnionych i zbliżenia się do Boga poprzez krew politeistów”.  Pod nazwiskiem Kuraiszi najprawdopodobniej kryje się Abdullah Kardasz. W sierpniu agencja Amak obwieściła, że Bagdadi wyznaczył go na swego następcę (tamtej informacji jednak Państwo Islamskie nigdy oficjalnie nie potwierdziło). Kardasz stanął wtedy na czele „biura spraw muzułmańskich” w kierownictwie Daesh. Nowy przywódca IS – jak wielu innych wysokich rangą członków tej organizacji – to były oficer armii Saddama Husajna. Kardasz pochodzić ma z plemienia Quraysh (stąd jego przydomek), ze zdominowanego przez sunnitów Tal Afar w Iraku. Ukończył szkołę islamską w Mosulu. Służył w armii Saddama. Po 2003 roku, jak wielu kolegów z wojska, zwrócił się ku radykalizmowi islamskiemu. Kardasz wraz z Bagdadim siedzieli w Camp Bucca. Amerykanie uwięzili go za powiązania z Al-Kaidą, której służył jako ekspert od prawa szariatu (z tamtego okresu pochodzi jego pseudonim Profesor).  Wyszedł na wolność kilka lat po Bagdadim, gdy ten był już potężnym przywódcą IS. Spotkali się w Mosulu. Kardasz przysiągł mu wierność i szybko stał się jednym z głównych towarzyszy. Podobnie jak inni byli oficerowie Saddama, zdobywał bojowe doświadczenia w wojnie Iraku z Iranem (1980-1988). Potem, już pod zwierzchnictwem Bagdadiego, zdobył reputację niezwykle brutalnego dżihadysty. Jest okrutny i nie znosi sprzeciwu. Nie miał skrupułów w eliminowaniu rywali w najbliższym otoczeniu Bagdadiego. Zyskał przydomek Niszczyciel. Co z Al-Kaidą?  Teraz jednym z najważniejszych zadań nowego przywódcy jest potwierdzenie wierności różnych dżihadystycznych organizacji, które w poprzednich latach, jedna za drugą, uznawały zwierzchnictwo „kalifa” IS. Chodzi przede wszystkim o Afganistan, Egipt, Libię czy Nigerię. Filia Państwa Islamskiego na półwyspie Synaj poinformowała 2 listopada o złożeniu przysięgi lojalności nowemu liderowi organizacji.  Za wcześnie jeszcze oceniać, jak zmiana przywództwa w IS wpłynie na kondycję resztek tego jeszcze kilka lat temu potężnego w tym rejonie „kalifatu” w Syrii i Iraku. Nie wiadomo, czy będą też zmiany w sposobie prowadzenia operacji terrorystycznych, w strategii, taktyce, priorytetach i strukturze. Śmierć Bagdadiego i objęcie rządów przez następcę może osłabić IS, ale równie dobrze może je wzmocnić, dodać nowej energii.  Śmierć przywódcy terrorystycznej, mocno zideologizowanej organizacji zawsze jest dla niej niebezpiecznym momentem, bo może prowadzić do wewnętrznych walk. Jednak dżihadystyczne organizacje są tak zbudowane, że ucięcie im głowy – w postaci lidera – nie prowadzi do upadku. Tak było z talibami, ale też z Al-Kaidą, gdzie Osamę bin Ladena zastąpił nr 2 organizacji, Ayman al-Zawahiri, na pewno mniej charyzmatyczny niż poprzednik, ale zdolny do kierowania wielką organizacją. Mimo utraty niemal wszystkich kontrolowanych terytoriów w Syrii i Iraku, IS wciąż ma w tych dwóch krajach ok. 10-15 tys. bojowników. Organizacja dysponuje też wciąż bardzo dużymi środkami finansowymi – może to być nawet 300 mln dolarów. Choć sam tzw. Kalifat, czyli quasi-państwo z własnym terytorium i administracją, został zniszczony, marka Państwa Islamskiego wciąż żyje na całym niemal świecie.  Śmierć Bagdadiego uradowała niewątpliwie głównego rywala Państwa Islamskiego w świecie dżihadu, czyli Al-Kaidę. Utrata dotychczasowego „kalifa” nie powali IS, za to można spodziewać się, że część członków IS czy też różnych lokalnych grup terrorystycznych dotąd uznających formalną zwierzchność Daesh, zwróci się właśnie ku Al-Kaidzie. Takiemu przepływowi sprzyjać będą zmiany wewnątrz Państwa Islamskiego, nieuniknione po odniesionych ostatnio ciosach. Liczni ideolodzy dżihadu związani z Al-Kaidą apelują do członków IS, by po śmierci Bagdadiego „wrócili na słuszną ścieżkę”, czyli pod sztandary organizacji, z której wyszli zamachowcy 11 września.  Jednocześnie należy pamiętać, że jednym z powodów konfliktu między dwiema największymi organizacjami dżihadystycznymi był personalny spór Bagdadiego z Ajmanem al-Zawahirim. Teraz, gdy nie ma już Bagdadiego, nie można wcale wykluczyć scenariusza innego niż konfrontacja. Jeśli liderzy obu organizacji jakoś się ułożą, w kilku krajach, gdzie dotychczas Al-Kaida i Daesh niemal otwarcie ze sobą walczyły (Jemen, Somalia, Afganistan), może dojść do prób zawarcia paktu o nieagresji. Turcja ma problem Gdy Donald Trump oficjalnie potwierdzał śmierć Bagdadiego, dziękował Turcji, Rosji i Irakowi za pomoc oraz syryjskim Kurdom za dostarczenie użytecznych informacji. W rzeczywistości, jeśli mowa o Turkach, Rosjanach i Irakijczykach, ich rola ograniczyła się tylko do tego, że nie przeszkodzili w przeprowadzeniu samej operacji (powietrzny rajd specjalsów). Jeśli zaś mowa o realnej pomocy w namierzeniu lidera IS, to ogromne zasługi przypadają Kurdom. To oni – oskarżani przez Ankarę o terroryzm - pomagają USA w walce islamskim terroryzmem, a nie Turcy. Rozprawa z Bagdadim tylko to potwierdza.  Agent w otoczeniu lidera IS długo był kontaktem Syryjskich Sił Demokratycznych (SDF). Kurdyjscy przywódcy przekazali jednak kontrolę nad nim służbom amerykańskim. Przedstawiciel SDF Redur Chalil powiedział, że do operacji, w czasie której zginął Bagdadi, doszło, gdy kurdyjski wywiad wskazał jego lokalizację. Chalil oskarżył Turcję, że przez jej ofensywę w Syrii operacja przeciw Bagdadiemu opóźniła się o ponad miesiąc.  Namierzenie i likwidacja Bagdadiego w Idlib, tuż pod nosem Turków, stawia Ankarę w niekorzystnym położeniu. Od dawna Kurdowie twierdzili, że Turcy nieskutecznie zwalczają bojowników IS na terenach kontrolowanych przez Ankarę i jej syryjskich sprzymierzeńców. Okazuje się, że Amerykanie – mimo że formalnie wycofali się z tych obszarów, pozostawiając je de facto Turcji i Rosji – nadal polują na IS z pomocą wywiadu SDF. Uwagę zwraca, że lotnictwo amerykańskie, które było zaangażowane w akcję zabicia Bagdadiego, wyruszyło z bazy wojskowej niedaleko Irbil w irackim Kurdystanie, a nie z bazy Incirlik w Turcji, choć ta leży kilka razy bliżej kryjówki lidera IS.  Amerykanie woleli ponieść ryzyko związane z długim przelotem nad niebezpiecznymi terenami niż zaufać Turkom w kwestii walki z dżihadystami. Amerykanie zwrócili się do Turków o zgodę na przelot śmigłowców, ale nie ujawnili, że chodzi o rajd na kryjówkę Bagdadiego. Barisha i prowadzące do niej drogi znajdują się w polu obserwacji posterunków armii tureckiej w Idlib. Pytanie więc, czy Turcja faktycznie nie wiedziała o obecności szefa IS w tym rejonie, czy może jednak wiedziała, ale to ignorowała? Na tym nie koniec kłopotów Turcji. 28 października rzecznik YPG Nouri Mahmoud ogłosił, że ta kurdyjska milicja zbrojna rozpoznała pewną grupę byłych członków IS, którzy znaleźli się w szeregach syryjskich rebeliantów uczestniczących u boku tureckiej armii w operacji Krynica Pokoju (funkcjonuje także tłumaczenie Źródło Pokoju). Mahmoud podał nawet ich nazwiska. Recep Tayyip Erdogan zdaje sobie sprawę z niebezpieczeństwa, jakim jest znalezienie się Turcji w pozycji faktycznego sprzymierzeńca dżihadystów, a nie wroga. Dlatego Ankara próbuje przedstawiać akcje przeciwko Bagdadiemu i jego rzecznikowi jako wynik wspólnych działań Turcji z koalicją antyterrorystyczną.  Aby wzmocnić taki przekaz, zaraz po śmierci „kalifa” tureckie służby dokonały rajdów na kilku podejrzanych o przynależność do IS islamistów w paru punktach kraju, w tym w Stambule i Ankarze. Idlib w rękach islamistów Okoliczności związane z ostatnimi akcjami Amerykanów (ze wsparciem Kurdów) przeciwko dżihadystom z IS w Idlib i na terenach kontrolowanych przez Turków mogą doprowadzić od tego, że wróci z jeszcze większą siłą pytanie stawiane już wcześniej Ankarze: kim tak naprawdę są panujący w Idlib rebelianci cieszący się wsparciem Turcji? Choć rebeliancka enklawa Idlib jest zdominowana przez oddziały islamistów z Hayat Tahrir al-Sham (HTS), to sama Barisha, gdzie zginął Bagdadi, jest pod kontrolą formacji Hurras al-Din, filii Al-Kaidy, która współdziała z HTS, mimo że oderwała się od tej organizacji w 2018 roku. Wiadomo, że HTS na własną rękę prowadziło poszukiwania Bagdadiego i prawdopodobnie dzieliło się informacjami z wywiadem tureckim.  Po akcji z Bagdadim uprawnione jest stawianie pytania, czy enklawa w Idlib nie stała się schronieniem dla członków IS. W przeszłości islamistyczne formacje kontrolujące ten obszar były wrogami Daesh. W maju 2018 roku bojówki HTS dokonały rajdu na komórki IS w Idlib. W odpowiedzi IS w czerwcu 2018 roku dokonało egzekucji grupy członków HTS. W październiku 2018 roku IS zabiło 15 członków HTS w zamachu bombowym na punkcie kontrolnym al-Mutlaq. W zemście HTS rozstrzelało 12 schwytanych członków IS.  Dlaczego więc Bagdadi zdecydował się schronić właśnie tutaj? Mimo wrogości między IS a Wolną Armią Syryjską (FSA), Daesh wciąż może mieć powiązania lub porozumienia z niektórymi oddziałami islamistycznych rebeliantów. Na przykład wspomnianą Hurras al-Din. Można też przypomnieć zdarzenia z lutego 2019 roku. Otoczeni w ich ostatnim bastionie w Baghouz (miasto nad Eufratem, blisko granicy syryjsko-irackiej) bojownicy IS oświadczyli, że poddadzą miasto w zamian za bezpieczne przejście do Idlib. Tak samo inne niedobitki Daesh po wschodniej stronie Eufratu często próbowały uciekać właśnie do ostatniej enklawy rebelii.",,
RPO do RPD: Edukacja antydyskryminacyjna jest godna poparcia,"Wyeliminowanie z polskich szkół dyskryminacji powinno być priorytetem dla Rzecznika Praw Obywatelskich i Rzecznika Praw Dziecka, a edukacja antydyskryminacyjna jest w związku z tym godna poparcia – napisał Rzecznik Praw Obywatelskich Adam Bodnar do Rzecznika Praw Dziecka Mikołaja Pawlaka. To odpowiedź na list Pawlaka z pytaniami o ewentualne zmiany w programie szkolnym w kontekście Karty LGBT+.","Na początku marca Pawlak wezwał Bodnara do podjęcia czynności w sprawie naruszenia konstytucyjnego prawa rodziców do wychowania dzieci zgodnie z własnymi przekonaniami w związku z zapowiadanym przez prezydenta Warszawy wprowadzeniem do szkół zajęć o tematyce LGBT.„Wyeliminowanie z polskich szkół dyskryminacji i przemocy motywowanej uprzedzeniami, które zagrażają bezpieczeństwu uczniów i naruszają ich prawa podstawowe, powinno stanowić kwestię priorytetową dla polskiego systemu oświaty, dla RPO oraz RPD. Edukacja antydyskryminacyjna stanowi natomiast godną poparcia formę tych niezbędnych działań prewencyjnych” – napisał w tej odpowiedzi Bodnar.W połowie lutego prezydent Warszawy Rafał Trzaskowski podpisał tzw. deklarację LGBT Plus. Zakłada ona działania w takich obszarach, jak: bezpieczeństwo, edukacja, kultura i sport, administracja i praca. W dziedzinie edukacji w deklaracji zapowiedziano m.in. wprowadzenie edukacji antydyskryminacyjnej i seksualnej w każdej szkole, uwzględniającej kwestie tożsamości psychoseksualnej i identyfikacji płciowej, zgodnej ze standardami i wytycznymi Światowej Organizacji Zdrowia (WHO).RPD w piśmie do Bodnara wyraził przekonanie, że „narzucanie tego rodzaju edukacji seksualnej, zwłaszcza w odniesieniu do najmłodszych, pozbawia rodziców prawa do wychowania dzieci zgodnie z własnymi przekonaniami, a także ingeruje w podstawy programowe nauczania, obowiązujące w polskich szkołach i przedszkolach”. W odpowiedzi RPO przywołał stanowisko Trybunału Konstytucyjnego, który w wyroku z 27 maja 2003 r. stwierdził, że „Konstytucja nie może gwarantować i nie gwarantuje, że wiedza przekazywana w szkole będzie zgodna z przekonaniami rodziców”. RPO podkreślił, że „zarzuty o naruszeniu konstytucyjnego prawa rodziców do wychowania dzieci zgodnie z własnymi przekonaniami wydają się być o tyle chybione, że w obecnym stanie prawnym to rodzice decydują, czy ich niepełnoletnie dzieci będą uczestniczyły w zajęciach edukacji seksualnej”. Dodał, że tzw. deklaracja LGBT Plus „nie zmieniła tego stanu rzeczy”.RPO zwrócił uwagę m.in. na zapisy Konwencji o prawach dziecka, zgodnie z którą nauka dziecka ma być ukierunkowana m.in. na rozwijanie szacunku dla praw człowieka i podstawowych swobód. Wskazał, że stosownie do art. 6 Konwencji Rady Europy o ochronie dzieci przed seksualnym wykorzystywaniem i niegodziwym traktowaniem w celach seksualnych konieczne jest przyjęcie środków ustawodawczych lub innych w celu zapewnienia, aby dzieci otrzymywały w szkole informacje o zagrożeniach związanych z wykorzystywaniem seksualnym.Bodnar dodał, że edukacja antydyskryminacyjna pełni też szczególną rolę w przeciwdziałaniu przemocy motywowanej uprzedzeniami.Pawlak w piśmie do Bodnara ocenił, że „dodatkowo program zawiera elementy promocji »różnych rodzajów związków« i »różnych związków rodzinnych«, co stoi w sprzeczności z art. 18 Konstytucji RP, który określa małżeństwo jako związek kobiety i mężczyzny, znajdujący się pod ochroną i opieką Rzeczypospolitej Polskiej”. „Nie sposób znaleźć poparcia dla poglądu, że art. 18 Konstytucji zabrania edukacji antydyskryminacyjnej i seksualnej o różnych rodzajach związków, co podnosi Pan Rzecznik w swoim piśmie. Jest to w mojej ocenie mylenie pojęć i interpretacja nie podparta żadnym uzasadnieniem” – odpowiedział Bodnar Pawlakowi.RPO zwrócił też uwagę, że Pawlak, przywołując standardy WHO, nie wskazał, jakiego dokładnie dokumentu dotyczą stawiane zarzuty i nie podał źródła cytatów.„Warto zauważyć, że oficjalna strona Światowej Organizacji Zdrowia jako najnowsze opracowanie dotyczące edukacji seksualnej prezentuje publikację z 2018 r. »International technical guidance on sexuality education«, przygotowaną przez UNESCO przy współpracy z WHO, która nie zawiera cytowanych przez Pana Rzecznika treści” – zaznaczył Bodnar. Przypomniał też, że standardy te są jedynie wskazówkami dla decydentów i „wymagają odpowiedniej i przemyślanej implementacji”.Jednocześnie Bodnar poinformował, że zwrócił się do przedstawicielstwa WHO w Polsce z prośbą o wyjaśnienie, co należy uznać za aktualne standardy i wytyczne WHO w obszarze edukacji seksualnej.",,
"Nagrody Totus Tuus 2018, czyli „katolickie noble” rozdane","Na Zamku Królewskim w Warszawie wręczono tegoroczne nagrody Totus Tuus. Statuetki otrzymują twórcy pielęgnujący i promujący wartości chrześcijańskie. Do tego, przez swoją działalność, realizują wezwanie papieża Polaka do obrony godności człowieka.","Laureatów uhonorowano w 5 kategoriach. Za „Propagowanie nauczania Świętego Jana Pawła II” wyróżnienie otrzymał dominikanin, teolog Jarosław Kupczak. Na gali podkreślał, że motywację do pracy czerpie od najbliższych.  – Jestem wzruszony i wdzięczny. Z tą wdzięcznością myślę o wszystkich ludziach, dzięki którym tu jestem i którzy w taki, a nie inny sposób utkali moje życie. Sprawili, że jestem właśnie tutaj – dziękował duchowny.  „Totus Tuus Medialny” trafił do redakcji Katolickiej Agencji Informacyjnej. Nagrodę w imieniu dziennikarzy odebrał redaktor naczelny Marcin Przeciszewski. Przypomniał, że z redakcją KAI wiąże się postać patrona tego wyróżnienia, biskupa Jana Chrapka. Nagrodą specjalną Totus Tuus uhonorowano byłą premier i byłą ambasador przy Stolicy Apostolskiej Hannę Suchocką. Laureatka podkreśliła, że postać świętego papieża Jana Pawła II była dla niej inspirująca w pracy zawodowej, ale i w życiu prywatnym. Za osiągnięcie w dziedzinie „Promocja godności człowieka” nagrodę otrzymało Stowarzyszenie Hospicjum św. Kamila w Bielsku-Białej. Profesor Ryszard Peryt dostał „Totusa” za „Osiągnięcia w dziedzinie kultury chrześcijańskiej”. Gala na Zamku Królewskim odbyła się w ramach centralnych obchodów XVIII Dnia Papieskiego, który w tym roku przypada 14 października.",,
"Beatyfikacja ofiar muzułmańskich ekstremistów. „To nie islam zabił, ale ideologia”","W sanktuarium Matki Bożej z Santa Cruz w Oranie w Algierii kard. Angelo Becciu ogłosił błogosławionymi 19 męczenników. Zostali oni zamordowani za wiarę w połowie lat 90.  przez terrorystów islamskich. Wśród nich jest sześciu trapistów z opactwa Tibhirine, którym poświęcony jest głośny film Xaviera Beauvoisa „Ludzie Boga” z 2010 roku. W uroczystości beatyfikacyjnej wzięło udział wielu muzułmanów.","Są to pierwsi wyniesieni na ołtarze męczennicy, którzy ponieśli śmierć z rąk fanatyków muzułmańskich w naszych czasach. – Tragiczna śmierć błogosławionego Piotra Claverie i 18 towarzyszy męczenników jest nasieniem zasianym w trudnych czasach, zapłodnionym przez cierpienia, które niosą owoce pojednania i sprawiedliwości – mówił kard. Becciu, prefekt Kongregacji Spraw Kanonizacyjnych w homilii podczas mszy św. beatyfikacyjnej.Hierarcha zaznaczył, że tutaj w Algierii głosili bezwarunkową miłość Boga do ubogich i marginalizowanych, ukazując swoją przynależności do Chrystusa i do Kościoła. Dodał, że jest to „nasza misja jako chrześcijan”. – Każdego dnia zasiewajcie ziarno pokoju ewangelicznego, radujcie się owocami sprawiedliwości – zaapelował kardynał.Kard. Becciu zauważył, że wszyscy błogosławieni, świadomi niebezpieczeństwa odważnie postanowili pozostać na swoim miejscu do końca i „rozwinęli silną martyrologiczną duchowość zakorzenioną w perspektywie poświęcenia samych siebie i ofiarowania życia dla pojednanego i pokojowego społeczeństwa”. Męczenników nazwał „wprowadzającymi pokój” i „świadkami braterstwa” a ich „świetlne świadectwo” nazwał „żywym i bliskim przykładem dla wszystkich”.Męczennicy algierscy to bp Pierre Claverie z Oranu i 18 towarzyszy, zamordowanych przez islamistów w latach 1994-96. Są w tym gronie – oprócz niego – jeszcze czterech ojców białych, jeden marysta, sześć sióstr zakonnych z trzech różnych zgromadzeń oraz najbardziej znanych sześciu trapistów z opactwa Tibhirine. Potępili przemocW uroczystości beatyfikacyjnej wzięło udział wielu muzułmanów, którzy, jak stwierdził arcybiskup Algieru Paul Desfarges chcieli „pokazać, że to nie islam zabił, ale ideologia, która zniekształca tę religię”. Przypomniał, że w latach 1994-1996, dziewięćdziesięciu dziewięciu imamów, a wraz z nimi wielu dziennikarzy, pisarzy i intelektualistów, potępiło usprawiedliwienie przemocy w imię Boga. Kard. Becciu, prefekt Kongregacji Spraw Kanonizacyjnych i specjalny wysłannik papieża, odczytał papieskie orędzie dla katolików w Algierii. „Kościół zawsze otaczał wielką czcią męczenników, którzy za wiarę i z miłości do Chrystusa oddali swoje życie” – napisał Franciszek. Ojciec Święty wskazał na aktualność tego wydarzenia, które przypomina, że męczeństwo nie należy bynajmniej do historii Kościoła. „W ten sposób spełniają się słowa Chrystusa, który przed swoją męką i śmiercią zapowiedział uczniom, że oni także będą prześladowani” – napisał papież.Wśród beatyfikowanych jest bp Pierre Claverie (1938-1996), dominikanin, który był ordynariuszem algierskiego Oranu w latach 1981-1996. Wywodził się z rodziny Francuzów mieszkających tam od czterech pokoleń. Był znanym, wybitnym kaznodzieją i rekolekcjonistą. Poniósł śmierć męczeńską wraz ze swym kierowcą, muzułmaninem Mohamedem Bouchikhim, w wyniku wybuchu samochodu pułapki przed wejściem do domu biskupiego.",,
„Tęczowe” wizerunki Matki Bożej na murach klasztoru,"Papierowe plakaty z tęczowymi aureolami wokół wizerunku Matki
Bożej Częstochowskiej rozlepiono w nocy na murach Sanktuarium św.
Faustyny i klasztoru Zgromadzenia Sióstr Matki Bożej Miłosierdzia
przy ul. Żytniej w Warszawie. To kolejna profanacja maryjnego
wizerunku po obrazie uczuć religijnych, do której doszło pod
koniec kwietnia w Płocku.","Papierowe plakaty przy wejściu do klasztoru rozklejonoprawdopodobnie w nocy. Jak powiedziały KAI siostry,na klasztornej furcie przed godz. 22, gdy zamykane jestwejście do zgromadzenia, jeszcze ich tam nie było. Plakatów z tęczową aureolą wokół wizerunku Matki BożejCzęstochowskiej - podobnych do tych znalezionych pod konieckwietnia wokół płockiego kościoła św. Dominika - jest sześć.Częściowo zostały już zdrapane, ale ich usunięcie będzie bardzotrudne. Siostry są zszokowane całym zajściem. Jak poinformowały,podobne plakaty pojawiły się także w innych miejscach.  Zgromadzenie Sióstr Matki Bożej Miłosierdzia przygotowuje w tejsprawie oświadczenie.",,
Kary więzienia za podpalenie XVI-wiecznej świątyni,"Sąd w Ostrawie skazał w czwartek na kary trzech, ośmiu i dziewięciu lat więzienia trzy osoby, które w sierpniu 2017 r. podpaliły zabytkowy kościół w Trzyńcu-Gutach na Zaolziu. Świątynia całkowicie spłonęła. Wyrok nie jest prawomocny.","Proces odbywał się za zamkniętymi drzwiami, a publiczność mogła być tylko przy odczytywaniu wyroku. Ograniczenie związane było z wiekiem młodocianych oskarżonych, z których jeden w chwili popełniania przestępstwa miał 17 lat. Wszystkie kary z uwagi na wiek oskarżonych są najniższe, jakie przewiduje kodeks. Najwyższy wyrok dostał pomysłodawca podpalenia unikatowej drewnianej XVI-wiecznej świątyni. – Żaden z oskarżonych nie wyjaśnił, dlaczego tak postąpił. Twierdzenie, że taki miał pomysł, sądowi nie wystarczy – powiedziała sędzia Lenka Czechova, cytowana przez agencję CTK. Zdaniem sędzi oskarżeni nie wykazali skruchy. Młody człowiek, który był prowodyrem podpalenia, jest osobą częściowo niepełnosprawną i  jak stwierdziła biegła sądowa – mógł chcieć podpalić kościół w ramach „ukarania Boga za swoje kalectwo”. Podejrzewa się, że mógł się inspirować nordycką muzyką blackmetalową. Sąd podkreślił w wyroku, że podpalenie planował od dłuższego czasu i namówił do tego czynu dwóch kolegów.",,
Wiceminister zdrowia: Jesteśmy przygotowani na pojawienie się koronawirusa,"– Z każdym dniem wiemy więcej, ale wiemy jeszcze mało – przyznał w programie „Minęła 20” Główny Inspektor Sanitarny prof. Jarosław Pinkas, komentując epidemię koronawirusa. – Ten wirus łatwo się rozprzestrzenia, ale jego śmiertelność jest mniejsza niż w przypadku SARS i MERS – zwrócił uwagę. Wiceszef resortu zdrowia Janusz Cieszyński zapewnił, że Polska jest gotowa na wystąpienie wirusa w naszym kraju.","– Śmiertelność (koronawirusa) dotyczy głównie tych, którzy mają zaburzenia odporności, są starsi, natomiast ludzie młodsi mogą go przejść jak przeziębienie – wskazał prof. Pinkas na antenie TVP Info.Wiceminister zdrowia Janusz Cieszyński zaznaczył, że w Polsce nie potwierdzonego przypadku zarażenia wirusem 2019-nCoV. – Jesteśmy w stałym kontakcie ze wszystkimi instytucjami na terenie całego kraju. Minister zdrowia prof. Łukasz Szumowski skierował za pośrednictwem NFZ ostrzeżenie i instrukcję postępowania, która została wypracowana wspólnie z Głównym Inspektorem Sanitarnym – podkreślił.– Jesteśmy w pełni zabezpieczeni i przygotowani. Jeżeli tylko by były jakiekolwiek przypadki, wiemy, jak reagować. System jest gotowy – zapewnił wiceminister zdrowia.",,
Korwin-Mikke: odebrać prawa wyborcze kobietom,"– Przeciętna kobieta  nie interesuje się polityką. Chodzi o to, by głosowali tylko ci, co się znają na polityce – powiedział w programie „Kwadrans po ósmej” w TVP1 kandydat na prezydenta Janusz Korwin-Mikke. Jego zdaniem kobiety, nie powinny mieć prawa do głosowania.",,,
Prezes NIK: Wszystkie nieruchomości nabyłem w sposób uczciwy,"Wszystkie moje nieruchomości nabyłem na podstawie aktów notarialnych w sposób uczciwy i zgodny z prawem, w tym kamienicę, która stała się powodem ataku na mnie – oświadczył prezes Najwyższej Izby Kontroli.","„W związku z zarzutami formułowanymi przez stację TVN S.A. oraz inne media, które dyskredytują moją osobę jako Prezesa Najwyższej Izby Kontroli, a wcześniej jako Szefa Krajowej Administracji Skarbowej oraz Ministra Finansów niniejszym oświadczam, że: Wszystkie moje nieruchomości nabyłem na podstawie aktów notarialnych w sposób uczciwy i zgodny z prawem, w tym również kamienicę, która stała się powodem ataku na moją osobę” – napisał Banaś w oświadczeniu.  Banaś podkreślił, że chce „uciąć wszelkie insynuacje i kłamstwa” w kontekście nabycia przez niego kamienicy w Krakowie. „Nabyłem ją wraz z domem letniskowym w Szczepanowie od pana Henryka Stachowskiego byłego żołnierza AK i Kedywu na podstawie umowy dożywocia z dnia 12 kwietnia 2001 r. Z panem Henrykiem poznałem się w Solidarności w 1980 r., gdzie razem działaliśmy na rzecz Wolnej i Niepodległej Polski przez cały okres stanu wojennego za co zresztą zostałem skazany na cztery lata więzienia” – napisał Banaś.  W oświadczeniu przekonuje, że Henryk Stachowski traktował go jak własnego syna. „Po śmierci żony w 1990 r. pozostał sam, ponieważ jego małżeństwo było bezdzietne. Opiekowałem się nim jak członkiem rodziny aż do jego śmierci (tj. do 22 czerwca 2007 r.), traktując przy tym, tak jak i on, ustaloną kwotę dożywocia jedynie w kategoriach symbolicznych” – napisał prezes NIK. Odnosząc się do publikacji dziennika „Rzeczpospolita” pt. „Przestępczy skandal w resorcie finansów”, prezes NIK zadeklarował, że w pełni zgadza się „z treścią oświadczenia Ministerstwa Finansów z dnia 25 października 2019 r., dotyczącego poruszonych w tym artykule kwestii”.  „Niezależnie od tego chciałbym wyraźnie podkreślić, że łączenie mnie z działalnością osób podejrzanych o popełnienie przestępstw karno-skarbowych, a zatrudnionych wcześniej w resorcie finansów, jest manipulacją i nadużyciem” – napisał Banaś.  Zaznaczył, że utworzenie Krajowej Administracji Skarbowej z dniem 1 marca 2017 r. oraz działającego w jej strukturach Biura Inspekcji Wewnętrznej jako jednostki nieznanej przed reformą służb skarbowych i celnych, „umożliwiło szybkie i bezkompromisowe działanie przeciwko każdej osobie, która będąc pracownikiem administracji skarbowej mogłaby dopuścić się jakiegokolwiek naruszenia powszechnie obowiązujących przepisów prawa”. Rozwiązanie to, jak ocenił Banaś, „sprawdziło się także w okolicznościach opisanych przez dziennik „Rzeczpospolita”, gdyż w chwili, w której dotarły do mnie jako Szefa Krajowej Administracji Skarbowej informacje o potencjalnych nieprawidłowościach dotyczących osób pracujących w strukturach Ministerstwa Finansów, natychmiast podjąłem decyzję o ich odwołaniu z zajmowanych stanowisk i rozwiązaniu z nimi stosunków pracy”.  Dodał, że nastąpiło to na kilka miesięcy przed opisywanymi w artykule zatrzymaniami. „Wszystko to oznacza, że przyjęte rozwiązania sprawdziły się w praktyce. Dziwi więc przypisywanie ich twórcom winy za powstanie wychwytywanych i eliminowanych nieprawidłowości” – podkreślił Banaś. W oświadczeniu Banaś odniósł się też do doniesień medialnych, m.in. „Superwizjera” TVN, na temat dzierżawy kamienicy przy ul. Krasickiego 24 w Krakowie.  Szef NIK zapewnił, że umowę dzierżawy zawarł zgodnie z przepisami. „Drugą stroną umowy była osoba pełnoletnia, zdolna do czynności prawnych i nie wzbudzająca jakichkolwiek podejrzeń czy wątpliwości mogących sugerować, że nie powinienem zawierać przedmiotowej umowy dzierżawy” – napisał.  Według Banasia, dzierżawca zobowiązał się do prowadzenia działalności turystyczno-hotelarskiej oraz do ponoszenia wszelkich kosztów związanych z utrzymaniem kamienicy. Dzierżawcy – jak wyjaśnił – podał swój numer telefonu na wypadek konieczności nagłego kontaktu.  „Z oburzeniem przyjmuję fakt łączenia mojej osoby z człowiekiem przedstawianym w reportażu filmowym („Superwizjera”) jako ojczyma dzierżawcy oraz braćmi tego mężczyzny, których nigdy nie spotkałem i nie znam” – oświadczył. Nawiązując do sytuacji przedstawionej w materiale TVN zauważył, że nie miał wpływu na to, komu dzierżawca kamienicy udostępnił jego numer. „Kiedy zorientowałem się, że rozmawiam z osobą niebędącą dzierżawcą, przerwałem połączenie” – dodał. Banaś przekonuje w oświadczeniu, że umowę dzierżawy zawarł z myślą o sprzedaży nieruchomości. Jak dodaje, chciał ponadto zabezpieczyć budynek przed ewentualnymi zniszczeniami.  „Umowa zawarta została z osobą, która odpowiedziała na ogłoszenie i zgodziła się ponosić koszty utrzymania budynku, jak również deklarowała chęć szybkiego kupna całej nieruchomości. Wpłynęło to na wynegocjowaną przez nią wysokość czynszu dzierżawy” – oświadczył Banaś.  Szef NIK przypomniał, że 19 listopada 2015 roku objął funkcję podsekretarza stanu w MF. W związku z tym - napisał - 19 grudnia 2015 roku, czyli 30 dni od objęcia urzędu, zawarł w formie aktu notarialnego przedwstępną warunkową umowę sprzedaży nieruchomości dotychczasowemu dzierżawcy.",,
Rocznicowy ból Donalda Tuska i szczere łzy,"Wspaniałe, a chwilami wzruszające i poruszające nie tylko serca, ale i rozum polityczny zaproszonych gości z ponad 40 krajów, obchody 80. rocznicy rozpoczęcia II wojny światowej w Warszawie na placu Piłsudskiego. Ważne, budujące dobre relacje między dwoma państwami przemówienia prezydentów Niemiec i Polski, Franka-Waltera Steinmeiera i Andrzeja Dudy. Intrygujące wystąpienie wiceprezydenta Stanów Zjednoczonych Mike`a Pence'a.  Pokazujące wydarzenie z naszym polskim udziałem, mające wpływ na ukształtowanie polityczne obecnej Europy. Zaś poprzez włączenie kwestii naszej wiary katolickiej jako budulca odwagi i stałego umiłowania wolności, delikatne potrącenie o aktualne spory wewnętrzne Polski na tle światopoglądowym. 
Na placu Piłsudskiego słowa o znaczeniu historycznym padły z ust prezydenta Niemiec: „Jako gość z Niemiec stoję przed państwem bosy. Stoję w tym miejscu pełen pokory i wdzięczności. Proszę o przebaczenie i przyznaję się do odpowiedzialności”.","Święto PiS-owskieOpozycji wspieranej przez życzliwe jej media oraz „wolnym elektronom”, zwalczającym PiS, jak np. byłym ambasadorom, nie udała się zaplanowana operacja obniżenia rangi zorganizowanych przez obecną władzę obchodów 80. rocznicy napaści Niemiec hitlerowskich na Polskę. Na panewce spalił projekt pokrzyżowania planów uroczystości, mimo niespodziewanej pomocy, jaką otrzymali sabotujący ze strony niszczycielskiego żywiołu sił natury. Uśmiechnął się do ich marzeń huragan Dorian, którego groźba zawisła nad kilkoma stanami Ameryki i stała się przyczyną nieobecności prezydenta Donalda Trumpa w Polsce na tych uroczystościach. Szybko jednak, praktycznie niemal w tej samej chwili, z Ameryki nadeszła wiadomość, że niesprzyjające, niezależne od ingerencji ludzkiej okoliczności spowodowały nie odwołanie wizyty, a jedynie jej przełożenie na inny bliski, w perspektywie kilku miesięcy, termin. A także, że 1 września w Warszawie na placu Piłsudskiego USA będzie reprezentował wiceprezydent Mike Pence. A przecież usilne zabiegi o udaremnienie uczestnictwa w uroczystościach w Polsce prezydenta Donalda Trumpa jako najwyższego dostojnika światowego mocarstwa nr 1, miały miejsce  w obydwu krajach. Czy były ze sobą zsynchronizowane? Czy były inspirowane przez konkurencyjne mocarstwo? Prosta kalkulacja podpowiada, że ziszczenie się postulatów dwójki autorów amerykańskich o zbojkotowaniu przez Amerykę przyjazdu Donalda Trumpa do Warszawy, największą satysfakcję sprawiłyby putinowskiej Rosji. Obydwie akcje – amerykańska i polska – postawiły sobie za cel storpedowanie uroczystości w Warszawie z udziałem Stanów Zjednoczonych, a Donald Trump ze zrozumiałych względów był adresatem tych wezwań.  Nie wpłynęły też negatywnie wysiłki opozycji i jej medialnych sprzymierzeńców oraz innych satelitów, którzy chcieliby swoimi komentarzami spostponować uroczystości. Opinii nasyconych niechęcią do Polski i do obecnej władzy. Nie interesował ich szczególny moment ani fakt, że Polska stanie się tego dnia centrum uwagi wielu innych krajów europejskich. O sposobie myślenia opozycji świadczy zdanie wypowiedziane spontanicznie, z iście kobiecym temperamentem, przez Joannę Kluzik-Rostkowską w jednym z niedzielnych programów telewizyjnych, kiedy zaczęto mówić o rocznicowych uroczystościach na placu Piłsudskiego: „To PI-owskie święto uratował prezydent Niemiec”. Wybory tam, wybory tu Jako pierwsi próbę storpedowania rozpoczęli Amerykanie. Melissa Hooper, dyrektorka w Human Rights First oraz Dalibor Rohac, wykładowca-rezydent w American Enterprise Institute, zamieścili obszerny tekst w życzliwym amerykańskiemu establishmentowi, opowiadającemu się przeciwko Trumpowi „The Washington Post”. W artykule, tyleż dziennikarze i eksperci, co politycy naciskali na Donalda Trumpa, żądając od amerykańskiego prezydenta nie tylko radykalnego, ale drastycznego kroku, jakim miałoby być zerwanie w ostatniej chwili jego wizyty w Polsce. Powodem, od jakiego zaczęli jako argumentem obciążającym Polskę, jest ich zdaniem, kwestia zdeformowanej reformy wymiaru sprawiedliwości. A ściślej, „bezprecedensowe upolitycznienie polskiego sądownictwa” przez obecnie rządzącą w Polsce partię Prawo i Sprawiedliwość. W drugiej części tekstu autorzy odkryli prawdziwe karty. Mówią wprost, że gra się toczy o poważne sprawy. W obydwu krajach jest okres wyborczy. Prawo i Sprawiedliwość walczy o utrzymanie władzy na cztery kolejne lata. Trump już myśli o kampanii na drugą kadencję prezydentury, Autorzy apelują o zerwanie wizyty, gdyż Donald Trump swoją obecnością w Polsce, daje osłonę dla autorytarnych rządów partii walczącej o przedłużenie swych rządów. Ale i Trump ma ważny interes w Polsce. Zjednuje sobie poparcie być może nawet blisko 10  mln Amerykanów polskiego pochodzenia w przyszłorocznych wyborach. Sznepf – lider, czyli ambasador honorowy bez honoru  Dosłownie dwa dni później do akcji włącza się strona polska. Dwudziestu kilku byłych ambasadorów wciela się w rolę obrońców demokracji, rozumianej jako rządy, będące wcieleniem III RP, zbudowanej w oparciu o sojusz lewicowych działaczy elit „Solidarności” z lat 80. z „oświeconą”, „rewizjonistyczną” frakcją postkomunistów. Kolejnym rządom III RP przez ponad ćwierćwiecze odpowiadała, nasycona patologiami rachityczna demokracja. Przy zachowaniu pozorów demokracji, sterowano rozgrabianiem majątku narodowego głównie przez dawną nomenklaturę partyjną oraz setki ludzi związanych z tajnymi służbami czasów PRL, funkcjonariuszami tych służb i ich byłymi tajnymi współpracownikami. Ci fałszywi demokraci, pozbawieni dziś niedawnej władzy, przywilejów i bogatego życia, w otwartym liście również zaapelowali do prezydenta Trumpa o zerwanie wizyty w Polsce. Posługując się kłamstwami i insynuacjami. Piszą o rzekomym „zalewie kłamstwa”, sami dopuszczając się bezwstydnych kłamstw o Polakach spragnionych wolności, o autorytarnych rządach w Polsce. Nie licząc się z interesem Polski, dla własnych prywatnych celów, w którym głównie chodzi o przywrócenie „czasów ich własnej świetności”, wyrosłej niekiedy z korzeni peerelowskich związków z tajnymi służbami, manipulują faktami, tworzą fałszywe oskarżenia. Ich zdaniem w Polsce od kilku lat łamana jest konstytucja, niszczone jest niezawisłe sądownictwo, narasta opresja wobec politycznych oponentów.Tylko w tym ostatnim zdaniu zawarte są niemal w każdym słowie kłamstwa. Ich sygnatariusze doskonale o tym wiedzą, ale gotowi są szkalować swój kraj. Ich perfidia jest podwójna. Pełnymi garściami czerpią z wolności i demokracji. Wiedzą, że kłamiąc jak z nut, nic im nie grozi. Nie spadnie im włos z głowy. Perfidni są też wobec adresata listu. Od początku jego kadencji nasza opozycja polityczna, w którą wpisują się byli ambasadorzy, była bardzo krytycznie nastawiona wobec jego prezydentury. Dziś, kiedy jest to ambasadorom potrzebne, traktują Donalda Trumpa jako swoistego posłannika, który ma wykonania „historyczne” zadanie. Odmowa przyjazdu do Polski wpłynie na uzdrowienie praworządności i demokracji w naszym kraju. Przedłużeniem kłamstw i manipulacji opozycji, w którą wpisywał się list ambasadorów, są komentarze po tym, kiedy polskie władze ogłosiły informację o odwołaniu wizyty na warszawskie uroczystości oraz powód odwołania. Mistrzostwo manipulacji zademonstrował Ryszard Sznepf, jeden z sygnatariuszy listu ambasadorów.  „Jest bardzo prawdopodobne, że  ludzie Białego Domu doszli do wniosku, że wynik wyborów w Polsce nie jest pewny”. Praktyczny przykład najwyższej sztuki manipulacji, godnej praktyki wysokiej klasy specjalisty najlepszego agenta wpływu obcego wywiadu. Uwaga Sznepfa pomija, a właściwie ignoruje oficjalny amerykański przekaz o powodzie odwołania wizyty. Traktuje ten powód jako z góry fałszywy. To jedna rzecz. Druga, z punktu widzenia politycznej zagrywki, jest swoistym majstersztykiem. Sznepf sieje niepewność w obozie wroga, zapowiadając jego porażkę w wyborach. Przegraną PiS, wynikającą z analizy ekspertów z Białego Domu, a więc właściwie przesądzoną. Jakiż to zastrzyk wiary i energii wlany do obozu sprzymierzonego z autorami listu. A ludzie tego obozu też nie ukrywają radości po obecnym odwołaniu przyjazdu do Polski.",,
Fitch: Sektor bankowy w Polsce jest w dobrej kondycji,"Perspektywa sektora bankowego w Polsce jest stabilna, odzwierciedla dobrą kondycję finansową banków, ich silne kapitały oraz dobrą płynność opartą na depozytach krajowych klientów – poinformował Fitch w raporcie o bankach z regionu centralnej i wschodniej Europy (CEE).","Fitch uważa, że oczekiwane spowolnienie wzrostu gospodarczego spowoduje w 2019 r. umiarkowane spowolnienie akcji kredytowej banków i niewielki wzrost obciążeń z tytułu utraty wartości kredytów. Rentowność operacyjna banków powinna być w dużej mierze odporna na taki scenariusz. Agencja ocenia, że sektor podlega znacznym zmianom strukturalnym – rośnie koncentracja i udział krajowego kapitału. Fitch spodziewa się, że trend ten będzie kontynuowany, co pozytywnie wpłynie na rentowność sektora poprzez niższe koszty i nieznacznie słabszą presję konkurencyjną.",,
Wyniki kontroli w KPRM mają zostać ujawnione. NSA oddalił kasację GIODO,"Kontrole Kancelarii Premiera z ostatnich czterech lat muszą zostać ujawnione – pisze „Rzeczpospolita”, powołując się na wyrok Naczelnego Sądu Administracyjnego. Z Kancelarią przegrał sprawę o ochronę danych osób publicznych Generalny Inspektor Danych Osobowych.","Gazeta wyrok Naczelnego Sądu Administracyjnego nazywa „bezprecedensowym”.„Naczelny Sąd Administracyjny oddalił kasację GIODO, uznając, że prywatność osób publicznych jest ograniczona. Chodzi o ujawnienie wyników kontroli w Agencji Restrukturyzacji i Modernizacji Rolnictwa w 2013 r., wyrok sądu ma kolosalne znaczenie dla przejrzystości działania całej administracji publicznej” – czytamy.Spór trwał cztery lata. „Spowodował, że rząd (najpierw Ewy Kopacz, a potem Beaty Szydło i Mateusza Morawieckiego) zaprzestał publikować wyniki wszystkich przeprowadzonych kontroli w ministerstwach, agencjach i instytucjach, tłumacząc, że czeka na wytyczne sądu, jak i co może ujawniać publicznie” – pisze „Rzeczpospolita”, dodając że podobnych kontroli przeprowadza się kilkadziesiąt rocznie.Gazeta przypomina, że przyczyną powstania sporu był opublikowany w 2013 r. artykuł w „Rzeczpospolitej” dotyczący „nepotyzmu i kumoterstwa w agencji rolniczej”. Jak pisze autor artykułu, „raport miał nie ujrzeć światła dziennego, jednak pod naciskiem opinii publicznej, opozycji (PiS), ale też osób, których raport dotyczył, zdecydował się go opublikować szef kancelarii premier Ewy Kopacz, Jacek Cichocki” – przypomina gazeta.",,
Kijów: Janukowycz i Azarow aresztowani zaocznie. „Rosja najpewniej odmówi ekstradycji”,"Ukraiński sąd zdecydował o aresztowaniu b. prezydenta
Ukrainy Wiktora Janukowycza i b. premiera Mykoły Azarowa – podała we wtorek
ukraińska prokuratura generalna. Decyzje te pozwolą na ubieganie się o ich
ekstradycję z Rosji. Zdaniem obserwatorów Moskwa do takiego wniosku się nie przychyli.","W ubiegłym tygodniu na prośbę władz ukraińskich międzynarodowy list gończy zaobalonym prezydentem, który zbiegł z kraju w ubiegłym roku, i byłym premieremwydał Interpol.Janukowycz z ekipą poszukiwani od marca. „Rosja odmówi ekstradycji”Ukraina wystąpiła z wnioskiem o poszukiwanie Janukowycza i polityków z jegoekipy jeszcze w marcu ubiegłego roku. Międzynarodowe listy gończe rozesłanoteż wówczas m.in. za: starszym synem Janukowycza, Ołeksandrem, byłą ministerzdrowia Raisą Bohatyriową, byłym ministrem finansów Jurijem Kołobowem orazbyłym prezesem koncernu telekomunikacyjnego Ukrtelekom, Heorhijem Dzekonem.W minionym tygodniu agencja Interfax napisała z powołaniem się na dobrzepoinformowane źródło, że Rosja najpewniej odmówi ekstradycji Janukowycza ijego współpracowników. Rozmówca agencji powiedział, że strona rosyjska jestgotowa rozpatrzyć taki wniosek zgodnie z obowiązującym prawem międzynarodowymi normami rosyjskiego ustawodawstwa, lecz ekstradycji raczej odmówi, gdyż wściganiu przez władze w Kijowie członków byłych władz Ukrainy widzi „jawniepolityczny podtekst”. – Zgodnie z prawem krajowym i międzynarodowym osoby ścigane z przyczynpolitycznych nie mogą zostać wydane innym państwom, gdzie mają byćpociągnięte do odpowiedzialności karnej – podkreślił rozmówca agencji. Podejrzany o stworzenieorganizacji terrorystycznejWładze w Kijowie zarzucają 64-letniemu byłemu prezydentowi m.in. nadużyciewładzy i odpowiedzialność za śmierć ludzi podczas trwających od listopada2013 do lutego 2014 roku masowych protestów wymierzonych w jego ekipę. W kwietniu 2014 roku prokuratura generalna Ukrainy ogłosiła, że Janukowyczwystępuje w prowadzonych przez nią śledztwach jako podejrzany o stworzenieorganizacji terrorystycznej, której działalność doprowadziła do masowegozabójstwa ludzi podczas demonstracji w Kijowie. Rosyjski prokurator generalnyJurij Czajka mówił wówczas, że nie widzi podstaw do wydania byłego prezydentawładzom Ukrainy.                                                    Władze w Kijowie zarzucają Janukowyczowi odpowiedzialność za śmierć ludzi podczas masowych protestów wymierzonych w jego ekipę; dziś jeden z budynków w pobliżu Majdanu opasano banerem w barwach narodowych (fot. PAP/EPA/ROMAN PILIPEY)",,
Schetyna: Pakt senacki dał zwycięstwo. To dla nas wielka lekcja,"Pakt senacki dał zwycięstwo, to wielka lekcja demokracji i polityki. Tylko zintegrowana, współpracująca ze sobą opozycja daje szansę na zwycięstwo wyborcze – powiedział jeden z liderów Koalicji Obywatelskiej, szef PO Grzegorz Schetyna. Obecny na konferencji wicemarszałek izby Bogdan Borusewicz zaapelował do PiS o niewznawianie posiedzenia Senatu kończącej się kadencji.","Przewodniczący Platformy podkreślił na konferencji prasowej, że Senat kolejnej kadencji – w którym opozycja zdobyła większość – jest szansą na powrócenie do „prawdziwej roli parlamentu”. Jak stwierdził, to Senat powinien kontrolować rząd, być miejscem prawdziwej legislacji, respektowania praw opozycji.– Pakt senacki dał zwycięstwo – powiedział Schetyna nawiązując do umowy ugrupowań opozycyjnych, że w wyborach do Senatu nie będą wystawiać kandydatów przeciwko sobie. – To dla nas wielka lekcja demokracji i polityki – dodał Schetyna.Podkreślił, że rozszerzanie i wzmacnianie integracji, dobra współpraca środowisk opozycyjnych, to szansa, by wygrać przyszłoroczne wybory prezydenckie i być gotowym do następnych wyborów parlamentarnych. – Tylko zintegrowana, współpracująca ze sobą opozycja daje szansę na zwycięstwo wyborcze – oświadczył Schetyna. – Mam apel do PiS, aby zrezygnowało z tego posiedzenia Senatu, które jest przed nami, ponieważ zmieniła się zupełnie sytuacja. W Senacie PiS stracił większość – powiedział Borusewicz. Podkreślił, że ma „nadzieję, że PiS zrozumie niezręczność takiej sytuacji i podejmie taką decyzję”.Dodał, że jest to apel o dbałość o zasady, które obowiązują i w polityce, i w parlamencie.W czwartek ma zostać wznowione, zaplanowane jako ostatnie w obecnej kadencji, posiedzenie Senatu, które zostało przerwane 26 września.",,
Archiwiści podziękowali paulinom za wkład w ocalenie narodowego dziedzictwa,"– To wielkie zadanie chronić przeszłość, niektórzy czynili to z narażeniem życia – mówił na Jasnej Górze o. prof. Janusz Zbudniewek, historyk Kościoła. Przedstawiciele Archiwum Akt Nowych podziękowali zakonowi paulinów za pomoc w ocaleniu dużej części zbiorów w czasie II wojny światowej.","W tym roku przypada 100-lecie podpisania przez Naczelnika Państwa Józefa Piłsudskiego Dekretu o organizacji archiwów państwowych i opiece nad archiwaliami.Mszy św. odprawionej w Kaplicy Matki Bożej przewodniczył bp Henryk Tomasik. Ordynariusz diecezji radomskiej podziękował troszczącym się o naszą kulturę i dokumentację dotyczącą „wielkich polskich spraw”. W modlitwie uczestniczyła ponad 20-osobowa delegacja archiwistów, w tym trzech dyrektorów archiwów państwowych.Tadeusz Krawczak, dyrektor Archiwum Akt Nowych, zwrócił uwagę na wielką rolę jasnogórskich paulinów, którzy w czasie wojny przechowali część narodowego zasobu archiwalnego. Sporej części nie dało się uratować od wojennej pożogi. Jak podaje Krawczak, 37 km dokumentów z Archiwum Akt Nowych Niemcy spalili już po powstaniu warszawskim, 3 listopada 1944 r. Zbiory innych archiwów warszawskich zostały zniszczone przez hitlerowców w czasie powstania warszawskiego. Dokumenty – jak podaje prof. Zbudniewek – w ponad 480 wielkich kartonach i ok. 800 workach materiałów w teczkach zwieziono na Jasną Górę. To były najcenniejsze materiały, sięgające dwunastego stulecia po 1944 r., które udało się przewieźć pracownikom polskim, za zgodą życzliwych Niemców. Kazimierz Kaczmarczyk uczestniczył w gromadzeniu i zabezpieczaniu archiwaliów wywiezionych z Warszawy, nad którymi sprawował nadzór do marca 1945 roku.Dyrektor Archiwum Akt Nowych Tadeusz Krawczak złożył na Jasnej Górze ryngraf jako wotum dziękczynne.Z kolei o. Marian Waligóra, przeor Jasnej Góry przekazał w darze kopię Cudownego Obrazu Matki Bożej Jasnogórskiej, aby mogła zawisnąć w Archiwum Akt Nowych na pamiątkę modlitwy. Paulin wyraził radość, że Jasna Góra, wpisując się w duchowe życie Polaków, w duchowe życie ludzi Kościoła, ludzi wierzących, mogła też stać się ważnym miejscem, które posłużyło przechowaniu pamięci narodu, w postaci archiwaliów. – Bardzo dziękuję za to, że razem z państwem możemy dziś, w ramach tej mszy św., dziękować Bogu za to, że możemy też naszą pracą wpisywać się w wielkie dziedzictwo historii naszej Ojczyzny – mówił przeor Jasnej Góry.",,
"Watykan zaprzecza, jakoby chciał mediować ws. kryzysu koreańskiego","Watykan zaprzeczył w poniedziałek, jakoby chciał podjąć się mediacji między USA a Koreą Północną w sprawie kryzysu na tle programu nuklearnego Pjongjangu. O takim zamiarze napisała „La Repubblica”, dodając, że do rozmów ma dojść podczas konferencji w Watykanie.","W dniach 10 i 11 listopada za Spiżową Bramą odbędzie się międzynarodowe sympozjum pod hasłem „Szanse na świat wolny od broni nuklearnej i całkowite rozbrojenie”.  Rzymski dziennik podkreślił w poniedziałek, że konferencja z udziałem 11 laureatów Pokojowej Nagrody Nobla, dyplomatów oraz przedstawicieli NATO i ONZ będzie okazją do mediacji w sprawie kryzysu koreańskiego. Tak też gazeta przedstawiła oczekiwane wystąpienie papieża Franciszka na tym forum.  W reakcji na tę publikację rzecznik Watykanu Greg Burke oświadczył, że „nieprawdziwe jest mówienie o mediacji. To nie jest mediacja, to nie jest nawet szczyt”.",,
Putin spotkał się z Merkel. Rozmowy o sytuacji na Bliskim Wschodzie i na Ukrainie,"To może być jedno z najważniejszych politycznych spotkań tego roku. Prezydent Rosji Władimir Putin, w swojej prywatnej rezydencji w Soczi, spotkał się z kanclerz Niemiec Angelą Merkel. Do rozmowy doszło, mimo iż Rosja nie wypełniła warunków o zawieszeniu broni w Donbasie i na Bliskim Wschodzie. A takie, jeszcze w marcu, w Moskwie stawiał Berlin.","Władimir Putin i Angela Merkel mają odbyć dwie rundy rozmów, a w przerwie spotkają się z dziennikarzami.  Podczas spotkania w Soczi nad Morzem Czarnym omówią sytuację na Bliskim Wschodzie oraz na Ukrainie.Prezydent Rosji zapowiedział, że w trakcie rozmów zostaną poruszone „najbardziej problematyczne kwestie, dotyczące Ukrainy i Syrii”. Gospodarz Kremla podziękował również Angeli Merkel, że osobiście przyleciała do Rosji, aby poinformować go o przygotowaniach do szczytu G-20.",,
Ratyfikacja paktu fiskalnego i EMS wstrzymana,"Sześć skarg przeciwko paktowi fiskalnemu UE oraz
funduszowi ratunkowemu dla euro EMS wpłynęło w weekend do niemieckiego
Federalnego Trybunału Konstytucyjnego. Zdaniem skarżących traktaty te zbyt
mocno ingerują w kompetencje parlamentu w sprawach budżetowych.","W piątek późnym wieczorem obie izby niemieckiego parlamentu zgodziły się naratyfikację paktu fiskalnego o wzmocnieniu dyscypliny budżetowej orazEuropejskiego Mechanizmu Stabilizacyjnego na wsparcie zadłużonych krajówstrefy euro.Jednak jeśli sędziowie trybunału w Karlsruhe uznają argumenty skarżących zasłuszne, to pod znakiem zapytania stanie cała dotychczasowa polityka kanclerzAngeli Merkel dotycząca walki z kryzysem w strefie euro, a na rynkach znówdojdzie do turbulencji. Prezydent uzależniony od orzeczenia TrybunałuZ powodu skarg proces ratyfikacji paktu fiskalnego i EMS został wstrzymany,bo na prośbę sądu konstytucyjnego prezydent Niemiec Joachim Gauck wstrzymasię z podpisaniem ustaw ratyfikacyjnych. Dlatego też EMS nie może wejść wżycie zgodnie z planem 1 lipca.Skargi do Karlsruhe skierowała m.in. partia Lewica, a także eurosceptycznyposeł bawarskiej chadecji CSU Peter Gauweiler oraz stowarzyszenie „WięcejDemokracji”, które zgromadziło pod skargą 12 tys. podpisów.Szef frakcji Lewicy Gregor Gysi ocenił, że rozpatrzenie przez trybunałwszystkich wniosków w przyśpieszonym trybie potrwa około trzech tygodni.Polityk zarzucił Merkel złamanie konstytucji. „Droga, która została obrana,oznacza demontaż państwa socjalnego i demokracji” – powiedział. ZdaniemGysiego narzucane przez pakt fiskalny reguły dyscypliny finansowej mogądoprowadzić do ograniczenia emerytur, płac i świadczeń socjalnych. „Jeślirząd chce przyjąć takie reguły, konieczne jest referendum o zmianiekonstytucji” – ocenił Gysi, cytowany przez agencję dpa. Także zdaniem Gauweilera EMS i pakt fiskalny poważnie naruszają zasadydemokratyczne. Reprezentująca stowarzyszenie ”Więcej Demokracji” byłaminister sprawiedliwości Herta Daeubler-Gmelin uważa, że oba zaskarżonetraktaty oznaczają nieodwracalne przekazanie Brukseli kompetencji budżetowychi suwerennych praw Bundestagu, przez co tracą na wartości prawa wyborczeobywateli. Dodatkowe wątpliwości wobec polityki walki z kryzysem w strefie eurowzbudziły w Niemczech postanowienia ostatniego szczytu UE. Przywódcyeurolandu uzgodnili, że środki funduszu EMS będą mogły być w bardziejelastyczny sposób wykorzystywane na bezpośrednią rekapitalizację banków, atakże wykup obligacji państw, których stabilność finansowa będzie zagrożonawskutek wysokiej rentowności ich obligacji. Niemcy były początkowo przeciwnetym zmianom, postulowanym przez Włochy i Hiszpanię, ale ostatecznie poszły naustępstwa. Niemieckie media krytycznie o ratowaniu EuropyWiększość niemieckich komentatorów uznała, że na szczycie Merkel poniosłaporażkę. „Europa sięga po nasze pieniądze” - ogłosił tygodnik „Welt amSonntag”. A dziennik „Bild” napisał: „Włochy i Hiszpania dostały to, czegochciały: znów będzie łatwiej nadmiernie się zapożyczać (...) Po raz pierwszyod dwóch lat kryzysu kraje euro nie posłuchały Niemiec”. „Zakładnik południa” – tytułuje w niedzielę swoją relację ze szczytuniemiecki tygodnik „Der Spiegel”. Jak pisze, premierowi Włoch Mario Montiemuudało się wygrać z Merkel, bo miał po swojej stronie prezydenta FrancjiFrancois Hollande'a. „Architektura władzy w Europie się zmieniła - naniekorzyść Niemiec” – ocenia „Spiegel”. Dodaje, że Merkel „przekroczyłanajczerwieńszą ze swych czerwonych linii”. Prasa zauważa, że Merkel musiała w Brukseli ustąpić, bo Włochy groziłyzablokowaniem uzgodnionego tam „Paktu na rzecz wzrostu i zatrudnienia” owartości 120 mld euro oraz niemieckich zabiegów o wprowadzenie podatku odtransakcji finansowych. Z kolei od przyjęcia tych uzgodnień niemieckaopozycja uzależniła zgodę na ratyfikację paktu fiskalnego i EMS. W ten sposóbniemieccy socjaldemokraci i Zieloni pomogli zaszantażować niemiecki rząd naszczycie UE – ocenił sekretarz generalny chadeckiej CSU Alexander Dobrindt.„SPD i Zieloni dopuścili się zdrady niemieckich interesów” – powiedziałpolityk „Spieglowi”.",,
Poznań: Jacek Jaśkowiak wygrywa w pierwszej turze,"Według sondażu late poll nie będzie drugiej tury wyborów prezydenckich w Poznaniu. Ubiegający się o reelekcję Jacek Jaśkowiak, otrzymał 56,6 proc. poparcia. Kandydat KW Prawo i Sprawiedliwość Tadeusz Zysk zajął drugą pozycję, z poparciem na poziomie 22,2 proc.","W wyborach na prezydenta Poznania wystartowało siedmioro kandydatów. Najwięcej głosów zdobył ubiegający się o reelekcję Jacek Jaśkowiak (Koalicja Obywatelska) – 56,6 proc. Na drugim miejscu według late polls był Tadeusz Zysk (PiS) – 22,2 proc., na trzecim Tomasz Lewandowski (Lewica) – 7,5 proc. Kolejne miejsca zajęli: Jarosław Pucek (Dobro Miasta) – 6,9 proc., Dorota Bonk-Hammermeister (Społeczna Koalicja Prawo do Miasta) – 3,6 proc., Przemysław Hinc (Kukiz’15) – 1,7 proc., i Wojciech Bratkowski ( Poznań od Nowa Inicjatywa Społeczna) – 1,5 proc.Od czterech lat Poznaniem rządzi obecny kandydat Koalicji Obywatelskiej Jacek Jaśkowiak. Urzędujący prezydent wygrał wybory w 2014 r. w drugiej turze z poparciem na poziomie 59,09 proc. Jaśkowiak jest absolwentem Wydziału Prawa i Administracji UAM. Na początku lat 90. pełnił funkcję dyrektora spraw handlowych w firmie Kulczyk Tradex.",,
Nie żyje Adam Słodowy,"Adam Słodowy, popularyzator nauki i autor programu telewizyjnego dla młodzieży „Zrób to sam” w TVP, nie żyje – potwierdził w rozmowie z portalem tvp.info jego krewny Maciej Rozbicki. Słodowy miał 96 lat. Zmarł we wtorek wieczorem w Warszawie. Smutną informację  podały też inne media.","Adam Słodowy stał się znany dzięki programowi „Zrób to sam” w TVP. Autor prezentował w nim, jak z ogólnie dostępnych materiałów i rzeczy wykonać zabawki i inne przedmioty użytkowe.   Sposób wykonania tłumaczył krok po kroku, wspomagając się swoim charakterystycznym wskaźnikiem. Jego pomysły zachwycały nie tylko dzieci, ale i dorosłych. Program „Zrób to sam” był nadawany przez niemal ćwierć wieku, od 1959 roku do 1983 roku. Łącznie wyemitowano 505 odcinków.  Słodowy był także autorem dobranocki „Pomysłowy Dobromir” i jej kontynuacji – „Pomysłowy wnuczek”. Tytułowy bohater to młody inżynier racjonalizator, który stara się w każdym odcinku wynaleźć urządzenie pozwalające uprościć wykonywanie wybranej czynności, jak budowa domu czy prace w ogrodzie.  Słodowy pisał też książki poświęcone majsterkowaniu, w tym „Lubię majsterkować”, która została przetłumaczona na wiele języków, a jej łączny nakład wyniósł ponad 500 tysięcy egzemplarzy.",,
Znicze i kwiaty na polskich grobach w Pradze,Przedstawiciele ambasady i konsulatu RP w Pradze oraz tamtejszego Klubu Polskiego odwiedzili przed dniem Wszystkich Świętych polskie groby na praskich cmentarzach. Kwiaty z biało-czerwoną szarfą złożono też na grobie Vaclava Havla.,"Konsul RP Artur Łukiańczuk, attache obrony płk Jarosław Przybysławski oraz reprezentujący Klub Polski w Pradze Michał Chrząstowski złożyli kwiaty i zapalili znicze na kilkunastu mogiłach, które wybrano spośród 130 znanych polskich miejsc pamięci w praskim okręgu konsularnym.Łukiańczuk powiedział, że dobiegają ostatnie prace przygotowawcze związane z projektem udokumentowania i skatalogowania wszystkim miejsc pamięci związanych z Polską na terenie Republiki Czeskiej. Ma powstać interaktywna mapa służąca wszystkim zainteresowanym historią polskiej obecności w Czechach.Znicze i kwiaty spoczęły m.in. w wojskowej części cmentarza Olszańskiego na mogiłach ośmiu członków załogi samolotu Halifax polskiego 301 dywizjonu do zadań specjalnych, który w nocy z 28 na 29 grudnia 1944 roku w trakcie powrotu znad zrzutowiska w Polsce do bazy we Włoszech został zestrzelony koło Preszowa na Słowacji. Po wojnie ich zwłoki ekshumowano i pochowano na praskim cmentarzu żołnierzy brytyjskich oraz sprzymierzonych. Nekropolię tę założyła i opiekuje się nią Komisja Grobów Wojennych Commonwealthu.Znicze zapalono także na grobach Polek i Polaków, które objęte są tzw. programem adopcji. Polega on na „wynajmowaniu” zaniedbanych grobów wybitniejszych osobistości i grobów o dużej wartości artystycznej zainteresowanym osobom i instytucjom na okres 10 lat w zamian za jednorazową opłatę i dokonanie bądź sfinansowanie renowacji grobu. Polskie władze przejęły tego rodzaju opiekę nad 7 grobami.",,
Kongres USA przyjął kompromisową ustawę finansową,Kongres USA przyjął kompromisową ustawę finansową. Projekt ustawy zaaprobowała Izba Reprezentantów. Wcześniej uczynił to Senat. Kompromis budżetowy ma na celu uniknięcie kolejnego zawieszenia działalności rządu.,,,
Śledztwo ws. wypadku premier Szydło. Jest opinia o stanie technicznym aut,"Do krakowskiej prokuratury okręgowej, badającej sprawę wypadku z udziałem premier 10 lutego w Oświęcimiu, dotarła opinia biegłych na temat stanu technicznego obu uczestniczących w wypadku pojazdów.","W śledztwie przesłuchano już wszystkich świadków, ale co najmniej trzech zostanie jeszcze przesłuchanych uzupełniająco. Nie zgłosiła się żadna osoba z auta, które zatrzymało się bezpośrednio za samochodem podejrzanego o spowodowanie wypadku. Biegli nie sporządzili jeszcze rekonstrukcji przebiegu wypadku – wynika z informacji uzyskanych przez PAP w prokuraturze.",,
„Jaskinia rusofobów” i „polowanie na wiedźmy”. Rosja o rezolucji europarlamentu,"Oburzenie wywołała w Moskwie rezolucja Parlamentu Europejskiego w sprawie rosyjskiej propagandy. Władimir Putin nazwał ją „degradacją wyobrażeń o demokracji”, a rzeczniczka rosyjskiego MSZ „przestępstwem informacyjnym”. Sprawę szeroko komentują rosyjskie media, także opozycyjne.","– Obserwujemy w społeczeństwie zachodnim całkowicie oczywistą degradację – w politycznym sensie tego słowa – wyobrażeń o demokracji – powiedział prezydent Władimir Putin, pytany o komentarz do przyjętej przez Parlament Europejski rezolucji autorstwa europosłanki PiS, Anny Fotygi. Pogratulował też wyników w pracy rosyjskim dziennikarzom, którzy „wywołali taką reakcję” w Brukseli, czyli pracownikom kanału Russia Today i portalu Sputnik News. Działania Unii Europejskiej skomentowała też rzeczniczka MSZ Rosji. – To jest przestępstwo, jeśli wobec realnej groźby terroryzmu, fundamentalizmu, pożywki w postaci nacjonalizmu i ksenofobii, spojrzenie społeczności międzynarodowej odwracane jest w inną stronę – stwierdziła Maria Zacharowa, zaznaczając przy tym, że Moskwa nie dyskryminuje zachodnich dziennikarzy bez względu na ich poglądy. Rusofobiczna cenzura Tematem zajęły się wieczorne programy informacyjne, pokazywane w rosyjskich telewizjach. Prowadzący podkreślali, że więcej europosłów zagłosowało przeciw albo wstrzymało się od głosu. Celem działań Brukseli ma być – według Moskwy – wprowadzenie cenzury i wyrugowanie z życia publicznego innego punktu widzenia. „Czego przestraszyła się Unia?” – pytano retorycznie w Rossiji 1. Na stronie internetowej telewizji rezolucję nazwano „rusofobią z jaskini” i „polowaniem na czarownice”. „Rosję postawiono w jednym rzędzie z Państwem Islamskim” – oburza się „Niezawisimaja Gazieta”, dodając, że „Bruksela wypowiedziała Rosji wojnę informacyjną”. Reklama dla Russia Today Co ciekawe, do rezolucji mówiącej o konieczności przeciwstawienia się rosyjskiej propagandzie, krytycznie odnoszą się też niezależni dziennikarze. – Nie mam najmniejszych wątpliwości co do szkodliwości naszych mediów – pisze Anton Orech na stronie radia „Echo Moskwy”. – Po pierwsze jednak, cenzura jako taka jest niedopuszczalna. Po drugie, ogłaszanie, że rosyjska propaganda jest niebezpieczna dla Europy, to reklama dla Russia Today. To dla nich prezent. Już kończyły im się tematy, a teraz znów mogą trąbić o tym, jak to w Europie walczy się z wolnością prasy – dodaje publicysta i mówi o słabości Unii Europejskiej, której mieliby zagrażać Margarita Simonian (szefowa Russia Today) i Dmitrij Kisieliow (dyrektor agencji informacyjnej Rossija Siegodnia, do której należy portal Sputnik News – publikowany w ponad 30 językach, także po polsku). Propaganda niebezpieczna dla Rosjan Autor komentarza zaznacza też, że lepszym pomysłem, niż rezolucja, byłoby uruchomienie obecnych w Związku Radzieckim „wrogich głosów”, czyli kanałów, które pozwolą na zwalczanie kłamstw rosyjskiej propagandy poprzez dostarczanie prawdziwych informacji. Do tego, że rosyjska propaganda jest niebezpieczna przede wszystkim dla samych Rosjan, którzy „oduczyli się myśleć”, przekonuje też inny dziennikarz „Echa Moskwy”. – Tego jednak zagranicą nie zauważają. To przecież nie ich problem – pisze Aleksiej Naryszkin. Parlament Europejski w przyjętej wczoraj rezolucji autorstwa europosłanki PiS Anny Fotygi uznał, że rząd rosyjski wykorzystuje szeroki wachlarz narzędzi, w tym wielojęzyczne stacje telewizyjne (jak telewizja RT), agencje informacyjne (jak Sputnik), czy też trolle mediów społecznościowych, aby zakwestionować wartości demokratyczne, podzielić Europę, zyskać poparcie wewnętrzne oraz stworzyć wizerunek upadłych państw we wschodnim sąsiedztwie UE. W tym samym dokumencie, w jego drugiej części, PE odniósł się do propagandy, prowadzonej przez podmioty pozapaństwowe, w tym tzw. Państwo Islamskie i inne organizacje terrorystyczne i przestępcze. Niewolnica seksualna i ukrzyżowany chłopiec Przykłady działania rosyjskiej propagandy można mnożyć. W styczniu rosyjski Pierwszy Kanał pokazał materiał o rosyjskojęzycznej 13-latce z Berlina, która – jak relacjonował reporter – „ponad dobę spędziła w seksualnej niewoli u imigrantów”. Ta historia była wstępem do materiału o tym, jak niebezpiecznie zrobiło się w Niemczech, przyjmujących masowo uchodźców z Afryki i Bliskiego Wschodu. Dziennikarz podał nawet informację o tym, że niemiecka policja twierdzi, że porwania i gwałtu nie było, ale opatrzył ją komentarzem, że o sylwestrowych napadach na kobiety w Kolonii niemieckie służby też milczały. Po tym materiale nasiliły się protesty rosyjskiej mniejszości w Niemczech. W obronie Lizy stanął nawet szef rosyjskiej dyplomacji, Siergiej Ławrow, domagając się od Berlina wyjaśnień. Niemieckie służby podały inną wersję wydarzeń. Według ich ustaleń, dziewczynka z powodu kłopotów w szkole ukrywała się w mieszkaniu kolegi, a uprowadzenie i gwałt zmyśliła. Przeciwko rosyjskiemu dziennikarzowi, autorowi materiału o Lizie, w Berlinie wszczęto śledztwo z artykułu o podżeganiu do nienawiści rasowej, co Moskwa określiła jako „zamach na wolność słowa”. Jak poinformował dziennik „Sueddeutsche Zeitung”, kolejne dochodzenie w tej sprawie dotyczy tego, czy Rosja, posługując się agenturalnymi metodami, wpływa na opinię publiczną w Niemczech, próbując jeszcze bardziej podsycić antyimigranckie nastroje i osłabić kanclerz Angelę Merkel. Słowiańsk - ukrzyżowany chłopczyk Podczas aneksji Krymu i prorosyjskich demonstracji w Donbasie, zebrani na placach ludzie powtarzali te same frazy o „faszystach” i „banderowcach” z Kijowa. Sami przyznawali, że oglądają rosyjską telewizję, bo ukraińskiej nie wierzą. Ogromnym echem odbiła się historia o 3-letnim chłopcu, rzekomo ukrzyżowanym po wkroczeniu ukraińskiej armii do Słowiańska. Opowiedziała o tym kobieta, podająca się za mieszkankę miasta, w materiale wyemitowanym przez wspomniany już rosyjski Pierwszy Kanał. Chłopiec miał zostać ukrzyżowany w centrum miasta, na oczach swojej matki, a ją miano później nieprzytomną przywiązać do czołgu i ciągnąć wokół placu.Ta makabryczna opowieść nie znalazła potwierdzenia w żadnym innym źródle i w samej Rosji poddawano w wątpliwość zdrowie psychiczne wypowiadającej się kobiety. Efekt został jednak osiągnięty – podsycono złość i strach mieszkańców Donbasu przed ukraińskimi żołnierzami, a historia „ukrzyżowanego chłopca” na terenach opanowanych przez separatystów zaczęła żyć własnym życiem. „Mundury można kupić w sklepie” Rosja po mistrzowsku wykorzystała techniki dezinformacji podczas aneksji Krymu. Nieprzyznawanie się w pierwszych dniach interwencji do osławionych już „zielonych ludzików” spowodowało, że reakcja zdezorientowanego Zachodu była mocno opóźniona. Władimir Putin na konferencji prasowej zaprzeczył, jakoby strategiczne budynki i jednostki wojskowe na półwyspie zajmowało jego wojsko, ironizując, że w sklepie można kupić dowolny mundur. Kilka miesięcy później przyznał, że musiał powiedzieć nieprawdę, żeby – jak twierdził – zapewnić ludziom bezpieczeństwo. Kilka miesięcy później jego wyznanie miało już jednak zupełnie inny wymiar, bo świat był już zajęty konfliktem w Donbasie, a na aneksję Krymu dał milczące przyzwolenie.",,
USA: Kampania wyborcza na finiszu. Trump i Obama na wiecach,"Donald Trump wezwał Amerykanów, by w jutrzejszych wyborach parlamentarnych głosowali na Republikanów. Prezydent USA ostrzegł, że zwycięstwo opozycji będzie oznaczać wyższe podatki i napływ nielegalnych imigrantów. Prowadzący kampanię na rzecz Demokratów były prezydent Barack Obama zarzucił Republikanom podsycanie lęków.","Podczas wiecu w Tennessee Donald Trump powiedział tysiącom swoich zwolenników, że zwycięstwo wyborcze Demokratów zniweczy sukcesy ostatnich dwóch lat. „To bardzo ważne wybory. Zdecydują one, czy będziemy dalej iść drogą prosperity, czy pozwolimy radykalnym Demokratom przejąć kontrolę nad Kongresem, zrujnować gospodarkę i zniszczyć naszą przyszłość” - mówił Donald Trump ostrzegając, że polityka Demokratów będzie oznaczać otwarte granice dla nielegalnych imigrantów.",,
"Służyła w SB, sprzeciwia się dezubekizacji, kandyduje do Sejmu. Kim jest była funkcjonariuszka","Danuta Leszczyńska, była funkcjonariusz Służby Bezpieczeństwa, jest kandydatką Lewicy do Sejmu. Kobieta porównywała prezesa PiS do Hitlera i komentowała wpisy, w których politykowi grożono  śmiercią. Przekonywała też, że nie ma nic wspólnego z „zabójstwem Łupaszki, czy też Inki”.","Danuta Leszczyńska kandyduje z list Lewicy w okręgu nr 41. Kobieta – była funkcjonariusz SB, która pracowała tam jako wywiadowca – w przeszłości zasłynęła ze sprzeciwu wobec ustawy o ograniczeniu esbeckich emerytur. Kontrowersje wywołały jej słowa o żołnierzach wyklętych i żołnierzach Armii Krajowej. – Zajmowała się śledzeniem ludzi. Te osoby, które inwigilowały opozycjonistów, doprowadzały do ich nieszczęść. Nie mówię, że to zrobiła ona, ale dokładnie ten wydział zajmował się czymś takim. Śledzili księdza Popiełuszkę, Zycha czy innych opozycjonistów, którzy skończyli bardzo źle – twierdził Wojciech Woźniak z Fundacji Polskich Wartości.Leszczyńska porównywała także prezesa PiS do Hitlera; przekonywała, że „wybory będą wyglądały jak za komuny”, nawoływała do udziału w szturmie na Sejm.Leszczyńska komentowała też w sieci wpis internauty, w którym grożono śmiercią prezesowi PiS. „Już robię zapasy na paczuszki i zbieram kasę na wypiskę” – pisała kobieta. Internauci zwrócili uwagę, że ma na zdjęciu profilowym fotografię z policyjną odznaką. Kobieta zamieściła też spot wyborczy, w którym zachęca do oddania na nią głosu, by mogła starać się o to, by nie było poczucia krzywdy wśród Polaków. – Wiem, że w wielu Polakach panuje przekonanie, iż dokonuje się w naszym kraju wiele niesprawiedliwości i wielu Polakom dzieje się krzywda. Jako poseł będę starała się znaleźć rozwiązanie na to, by tego poczucia krzywdy wśród Polaków nie było – mówi. – Jestem emerytowaną policjantką, która zajmowała się zwalczaniem przestępczości przede wszystkim zorganizowanej, ale i pospolitej – tłumaczy dalej.W trakcie spotu przewijają się zdjęcia Leszczyńskiej. Jedno z nich jest dokładnie tym samym, które zamieszczono na jej profilu na Facebooku, gdzie pisała o Jarosławie Kaczyńskim. Na stronie głównej PKW przy jej nazwisku dopisano: „Złożyła oświadczenie: pracowałam i pełniłam służbę w organach bezpieczeństwa państwa w rozumieniu przepisów ustawy z dnia 18 października 2006 r. o ujawnianiu informacji o dokumentach organów bezpieczeństwa państwa z lat 1944–1990 oraz treści tych dokumentów (Dz. U. z 2019 r. poz. 684 i 1504)”.                                                    (fot. YT/ Danuta Leszczyńska) ",,
Ośmiu turystów z Chin zachorowało w Moskwie. Są w szpitalu,"Ośmiu obywateli Chin, mieszkających w moskiewskim hotelu, hospitalizowano w sobotę na oddziale zakaźnym jednego z miejscowych szpitali z objawami ostrej niewydolności oddechowej. Hotel został zamknięty.","W hotelu mieszka 270 turystów z Chin –  poinformował agencję TASS dyrektor „Art Moscow Voikovskaya”. Do szpitala na oddział zakaźny przewieziono ośmiu turystów: siedmiu z objawami ostrej niewydolności oddechowej (SARS) i jednego z objawami anginy.  Pozostali turyści są pod opieką lekarzy i – podobnie jak przewiezieni do szpitala – przechodzą badania pod kątem obecności koronawirusa. Hotel został zamknięty.   Ministerstwo zdrowia Rosji poinformowało, że dotychczas nie odnotowano w kraju zachorowań wywołanych koronawirusem.   Rosja prowadzi rozmowy z władzami Chin na temat ewakuacji swoich obywateli z Wuhan i prowincji Hubei, w której znajduje się to miasto. Rosyjska ambasada w Pekinie informuje, że nie stwierdzono dotąd przypadków zakażenia wirusem wśród Rosjan przebywających w Chinach.",,
Polska spółka przejęła białoruską sieć supermarketów,"Polska spółka CDRL, dystrybutor odzieży dziecięcej sprzedawanej pod marką Coccodrillo, otrzymała 10 mln zł kredytu na refinansowanie kupna udziałów w białoruskiej spółce zarządzającej supermarketami z artykułami dla dzieci. Buslik – bo tak nazywa się należąca do białoruskiej spółki sieć supermarketów – ma 46 punktów handlowych, w tym 17 w Mińsku.","Kredyt mają pozwolić na refinansowanie nabycia udziałów w białoruskiej spółce LLC DPM, zarządzającej siecią supermarketów Buslik. Do jej przejęcia przez spółkę CDRL doszło na początku tego roku. Jak podaje w komunikacie BGK, Buslik oferuje produkty dla dzieci do lat 12, m.in. odzież, obuwie, żywność, akcesoria dla niemowląt, kosmetyki, zabawki i meble.„To pierwsze wykorzystanie kredytu BGK na akwizycję poza UE. Finansowanie połączone jest z ubezpieczeniem KUKE, chroniącym inwestycję przed ryzykiem politycznym” – napisano w komunikacie banku. Jak informuje dalej instytucja finansowa, spółka CDRL jest obecna na czterech kontynentach; ma sklepy m.in. w Czechach, Rumunii, Bułgarii czy krajach nadbałtyckich, a poza Unią Europejską – na Białorusi, w Rosji, Kazachstanie, na Sri Lance czy w Arabii Saudyjskiej.„Pomogliśmy dotąd w kilkunastu inwestycjach kapitałowych polskich firm za granicą, w tym m.in. akwizycjach w Wielkiej Brytanii, Francji, na Węgrzech. Akwizycja dokonana przez CDRL S.A. jest pierwszą tego typu transakcją wspartą przez BGK poza rynkiem unijnym. Warunkiem do wypłaty części kredytu jest uzyskanie przez CDRL S.A. ubezpieczenia chroniącego inwestycję przed ryzykiem politycznym w KUKE. Połączenie tych dwóch produktów jest zupełnie nowym rozwiązaniem wspierającym polskie firmy realizujące bezpośrednie inwestycje poza granicami Polski” – informuje w komunikacie Wojciech Hann z zarządu BGK.",,
Agent Tomek oskarżony. „PO musi uzupełnić magazynki do walki z PiS”,"O przekroczenie uprawnień podczas czynności operacyjnych CBA ws. m.in. „willi Kwaśniewskich” został oskarżony były agent CBA Tomasz Kaczmarek, obecny poseł – poinformowała prokuratura. Grozi mu do 8 lat więzienia. – Działania prokuratury wobec mnie są nacechowane politycznie – powiedział Kaczmarek. – Przed wyborami parlamentarnymi PO musi uzupełnić magazynki do walki z PiS – dodał.","W piątek Prokuratura Okręgowa Warszawa Praga w Warszawie podała, że skierowała akt oskarżenia przeciw Tomaszowi Kaczmarkowi i Mirosławowi G. do Sądu Rejonowego dla Warszawy Śródmieścia.  Jak podała rzeczniczka prokuratury Renata Mazur, obu oskarżonym prokurator zarzucił przekroczenie uprawnień przy wykonywaniu czynności służbowych w ramach operacji prowadzonej w 2009 r. przez CBA i nakłanianie prezesa Zarządu Wydawnictw Naukowo-Technicznych do przyjęcia korzyści majątkowej. Tomasza Kaczmarka oskarżono dodatkowo o przekroczenie uprawnień przy realizowaniu w 2009 r. czynności służbowych związanych z zakupem kontrolowanym nieruchomości w Kazimierzu Dolnym. Uzasadnienie aktu oskarżenia utajniono z uwagi na informacje niejawne, na których jest oparte.  Mazur dodała, że „do odrębnego postępowania wyłączono materiały przeciw Grzegorzowi P. i Tomaszowi Kaczmarkowi” (podejrzanym o przekroczenie uprawnień) oraz w sprawie ujawnienia osobom nieuprawnionym informacji niejawnych o klauzuli „tajne” i „ściśle tajne”, dotyczących czynności operacyjno-rozpoznawczych CBA. Nie podała szczegółów.  Kaczmarek: działania prokuratury wobec mnie są nacechowane  – Działania prokuratury wobec mnie są nacechowane politycznie – powiedział Kaczmarek. – Przed wyborami parlamentarnymi PO musi uzupełnić magazynki do walki z PiS – dodał. Na uwagę, że nie jest już posłem PiS, odparł iż „całym sercem i mentalnie jest związany z tą partią”.  Oświadczył też, że „ze spokojem czeka na proces, bo wskaże na nim szereg argumentów, które obalą argumenty prokuratury”. Jego zdaniem całość dokumentacji sprawy willi w Kazimierzu powinna być ujawniona, tak by „każdy mógł sobie wyrobić opinię”. – Czego boi się szef CBA Paweł Wojtunik i prokuratorzy prowadzący śledztwo? – spytał. Według niego nagrane słowa Jolanty Kwaśniewskiej nie pozostawiają wątpliwości co do charakteru sprawy. – Nie może być świętych krów – dodał.  W maju Kaczmarek usłyszał zarzuty  W maju poseł Kaczmarek (niezrz., kiedyś PiS) usłyszał zarzuty w tej sprawie. W lutym br. sam zrzekł się immunitetu w związku z zarzutami, jakie prokuratura chce postawić jemu i b. szefowi CBA Mariuszowi Kamińskiemu (PiS) – immunitetu Kamińskiego Sejm nie uchylił.  Chodzi o sprawy b. prezesa Wydawnictw Naukowo-Technicznych Bogusława Seredyńskiego, a także operacji w tzw. sprawie willi Kwaśniewskich. Seredyński mówił, że kilka razy odmówił przyjęcia pieniędzy od dwóch udających biznesmenów agentów CBA, w tym Tomasza Kaczmarka. W końcu podrzucili mu – jak mówił – 10 tys. euro po upojeniu go alkoholem w jego mieszkaniu. Po tym zażądał od nich spisania umowy na taką – jak się tłumaczyli – „pożyczkę”, po czym został zatrzymany. Akcja CBA przerwana w 2009 roku Według mediów CBA – chcąc udowodnić, że małżeństwo Kwaśniewskich miałonielegalne dochody – kupiło dom w Kazimierzu nad Wisłą. Celem CBA byłoudowodnienie, że Kwaśniewscy kupili dom na podstawioną osobę. Według „GW”akcję prowadził agent Tomek, który za nieruchomość wartą 1,6 mln zł miałoferować dwa razy więcej licząc, że pieniądze trafią do Kwaśniewskich. Ale w2009 r., w kulminacyjnym momencie, akcja została przerwana, bo pośredniczącyw transakcji Jan J. wyjął część należności (1,5 mln zł) z torby, w której byłnadajnik mający namierzyć, gdzie pieniądze zostaną zawiezione).                                                teraz odtwarzaneByły agent CBA Tomasz Kaczmarek oskarżony",,
"„Durczok zeznał, że o fałszowaniu podpisu wiedziała jego żona”","Dziennikarz Kamil Durczok, któremu prokuratura zarzuca oszustwo i podrobienie weksla, twierdził podczas przesłuchania, że o sfałszowaniu przez niego podpisu wiedziała jego ówczesna żona – donosi „Super Express”.","Sąd Rejonowy Katowice-Wschód nie uwzględnił wniosku prokuratury o aresztowanie Durczoka na trzy miesiące. Szczegółowe przesłanki decyzji sądu nie są na razie znane – uzasadnienie postanowienia ma być gotowe w ciągu tygodnia.  Jak donosiły media – czego nie potwierdziła ostatecznie prokuratura – Durczok w zeznaniach przyznał się do podrobienia weksla. Według „SE” dziennikarz „mówił śledczym, że o sfałszowaniu przez niego podpisu wiedziała jego ówczesna żona”.   Prokuratura Regionalna w Katowicach poinformowała, że decyzja sądu o niearesztowaniu Durczoka jest nieracjonalna i niezrozumiała. Śledczy złożą zażalenie na decyzję sądu.  Durczok został zatrzymany w poniedziałek przez CBŚP i doprowadzony do prokuratury, gdzie usłyszał zarzuty podrobienia weksla i oświadczeń swojej byłej żony w celu wyłudzenia kredytów w kwocie niemal 2,9 mln zł.",,
Pieniądze sędziów padły łupem księgowej. Przywłaszczyła sobie 300 tys. złotych,"Księgowa, która prowadziła rachunki kasy zapomogowo-pożyczkowej Sądu Okręgowego w Koszalinie, przywłaszczyła sobie niemal 300 tys. zł. Była obdarzona zaufaniem, zabrakło bieżących kontroli – powiedział „Gazecie Polskiej Codziennie” sędzia Sławomir Przykucki, który należy do grona pokrzywdzonych.","Jak podaje gazeta, skandal w koszalińskim sądzie ujawniono kilka dni temu, ale niepokojące sygnały pojawiały się od dłuższego czasu. Pracownicy sekretariatów, a także sędziowie, którzy chcieli wypłacić pieniądze z kasy zapomogowo-pożyczkowej, czekali na gotówkę niepokojąco długo. Kropką nad i, która zdemaskowała proceder, była wiadomość z banku o naliczeniu opłaty za tajemniczą transakcję – czytamy w „GPC”. – A tego dnia nie wykonywano żadnych przelewów. Okazało się, że jeden jednak był. Na konto tej pani – zaznaczył rzecznik Sądu Okręgowego w Koszalinie. Wtedy zarządzono kompleksową kontrolę, sprawdzono finanse kasy i odkryto gigantyczne manko. Niemal 300 tys. zł. Na co kobieta przeznaczyła pieniądze? Nie wiadomo.",,
Iran zestrzelił amerykańskiego drona. Trump: Zrobili ogromny błąd!,"„Iran zrobił ogromny błąd!” – napisał na Twitterze prezydent USA Donald Trump. To reakcja na zestrzelenie przez Irańczyków amerykańskiego drona, który miał – zdaniem Teheranu – naruszyć irańską przestrzeń powietrzną, czemu zaprzeczają Amerykanie. Ich zdaniem do zestrzelenia statku doszło w międzynarodowej przestrzeni powietrznej, nad cieśniną Ormuz.","Mimo mocnych początkowo słów Donald Trump zasugerował, że zestrzelenie amerykańskiego drona przez Iran mogło być omyłkowe; jego zdaniem mógł dokonać tego ktoś „niedbały i głupi”. Podkreślił, że USA mają udokumentowany fakt, że maszyna była w międzynarodowej przestrzeni powietrznej.Jak poinformował przedstawiciel amerykańskiej armii, Iran zestrzelił drona w odległości ok. 34 kilometrów od irańskiego wybrzeża.Według Teheranu miało to nastąpić w położonej nad Zatoką Perską prowincji Hormozgan na południu kraju. Jak podkreśliła irańska Gwardia Rewolucyjna, zestrzelenie miało być „jasnym komunikatem” dla wroga Iranu – Stanów Zjednoczonych, że irańskie granice to dla tego kraju „czerwona linia” i że Teheran będzie „stanowczo reagował na wszelką agresję”.Rzecznik Centralnego Dowództwa sił USA, kapitan marynarki wojennej Bill Urban nazwał incydent „niesprowokowanym atakiem” ze strony Teheranu. Zdaniem Amerykanów do zestrzelenia drona doszło około godz. 23:35 w środę wieczorem (1:35 w czwartek w Polsce). Zestrzelony został dron RQ-4 Global Hawk do obserwacji obszaru morskiego – poinformowało Centralne Dowództwo sił USA. Wcześniej agencja Reutera podawała, że według strony amerykańskiej był to dron MQ-4C Triton. Amerykański urzędnik, zastrzegając anonimowość, powiedział agencji Reutera, że pozostałości zestrzelonej maszyny są na wodach międzynarodowych w cieśninie Ormuz. Jeśli informacja ta zostanie potwierdzona, może podważyć twierdzenia Iranu, że maszynę zestrzelono nad prowincją Hormozgan.Według irańskiej Gwardii dron „wystartował z amerykańskiej bazy na zachodzie Zatoki Perskiej”, a wcześniej wyłączył wszelkie wyposażenie pozwalające na jego identyfikację, „łamiąc regulacje dotyczące ruchu powietrznego”.– Nie chcemy wojny, ale będziemy gorliwie bronić naszego nieba, lądu oraz wód – oświadczył irański minister spraw zagranicznych Mohammad Dżawad Zarif. Zapowiedział też, że Iran wniesie sprawę do ONZ, gdzie „udowodni, że USA kłamią”, mówiąc o zestrzeleniu nad wodami międzynarodowymi.W ostatnim czasie w Zatoce Perskiej napięcia między Iranem a Stanami Zjednoczonymi wzrosły. Obawy o konfrontację pomiędzy tymi krajami rosną od 13 czerwca, kiedy w Zatoce Omańskiej zaatakowane zostały dwa tankowce. Stany Zjednoczone oskarżyły o ten atak Iran, czemu ten kategorycznie zaprzecza.",,
"Sondaż dla „Wiadomości” TVP1: Komorowski prezydentem w I turze. Ogórek na podium, wyprzedza Korwin-Mikkego","Gdyby wybory prezydencie odbyły się w styczniu, największym  poparciem cieszyłby się Bronisław Komorowski – chęć oddania na niego głosu zadeklarowało aż 56 proc. ankietowanych. Obecny prezydent wygrałby więc w pierwszej turze. Na drugim miejscu uplasował się kandydat PiS Andrzej Duda, który otrzymałby 19 proc. głosów. Pierwszą trójkę zamyka kandydatka SLD Magdalena Ogórek z 6-procentowym  poparciem – wynika z sondażu przeprowadzonego dla „Wiadomości” TVP1 przez TNS Polska.","Poza podium, które – według najnowszego sondażu –zajmują obecny prezydent, Andrzej Duda i Magdalena Ogórek, na czwartym miejscu znalazł się Janusz Korwin-Mikke z 4-procentowym poparciem. Tuż za nim jest Janusz Palikot z wynikiem 2 proc. Listę kandydatów zamyka Adam Jarubas - uzyskał wynik 1 proc. poparcia. Również 1 proc. ankietowanych odpowiedziało, że swój głos oddałoby „na kogoś innego”. 11 proc. respondentów wybrało opcję „trudno powiedzieć”.PSL powinno wystawić kandydata czy poprzeć Komorowskiego?W badaniu zadano również pytanie o decyzję, którą powinni podjąć ludowcy przed wyborami prezydenckimi. Większość pytanych – aż 43 proc. – stwierdziła, że PSL powinno poprzeć Bronisława Komorowskiego. 30 proc. respondentów popiera wystawienie swojego kandydata przez partię Janusza Piechocińskiego. 27 proc. wybrało odpowiedź „nie wiem”.                                                teraz odtwarzanePSL powinno wystawić kandydata czy poprzeć Komorowskiego? Ilu z nas pójdzie na majowe wybory?53 proc. respondentów zdecydowanie zadeklarowało swój udział w majowych wyborach prezydenckich. 31 proc. raczej weźmie w nich udział. 6 proc. badanych raczej nie uda się do urn. 8 proc. ankietowanych  zdecydowanie nie weźmie udziału w wyborach. 2 proc. nie wie jeszcze jaką podejmie decyzję.Sondaż został przeprowadzony przez ośrodek TNS Polska w dniach 12-13 stycznia 2015 r. W badaniu uczestniczyło tysiąc dorosłych Polaków. Metodą badania był wywiad telefoniczny.",,
Kontrakt gazowy z USA. „Pozwala na zakup gazu o 20-30 proc. tańszego niż rosyjski”,"– Jesteśmy na bardzo dobrzej drodze do rezygnacji z kontraktu z Rosjanami w 2022 r. – powiedział Piotr Naimski, sekretarz stanu w Kancelarii Prezesa Rady Ministrów. – Kontrakt z USA na zakup LNG jest standardowy, jeśli chodzi o czas trwania. To trzeci kontrakt długoterminowy realizowany przez PGNiG. Ta umowa pozwala kupować gaz o 20-30 proc. tańszy niż ten od rosyjski – dodał.","W miniony piątek do gazoportu w Świnoujściu przypłynął pierwszy gazowiec z amerykańskim LNG, zakupionym w ramach 24-letniego kontraktu, podpisanego przez PGNiG.Naimski w Polskim Radiu 24 stwierdził, że „Polska realizuje swoją strategię zróżnicowania źródeł i kierunków dostaw gazu bardzo skrupulatnie”.Zaznaczył, że „jesteśmy na bardzo dobrzej drodze do rezygnacji z kontraktu z Rosjanami w 2022 r.”. Podkreślił, że umowa z USA pozwala kupować gaz o 20-30 proc. tańszy niż rosyjski. – To się w końcu powinno odbijać na rachunkach za gaz – dodał. – Polska prowadzi skomplikowaną strategię zróżnicowania źródeł i kierunków dostaw gazu. Jesteśmy na bardzo dobrej drodze do zrealizowania celu: rezygnacji z kontraktu z Gazpromem w 2022 r. – stwierdził Naimski. – Dostawy i eksport energii zawsze były uważane przez władze Rosji za narzędzie polityki zagranicznej. Wyrazem tego działania są gazociągi NordStream 1 i NordStream 2 – podkreślił.",,
"Szef NATO: Mam obawy, czy Rosja przestrzega traktatu o broni rakietowej","Sekretarz generalny NATO skrytykował Rosję za nowy system rakietowy sugerując, że może oznaczać to łamanie traktatu o broni rakietowej średniego zasięgu. Temat ten mają omówić podczas zbliżającego się spotkania ministrowie obrony państw Sojuszu.","– Mamy obawy co do nierespektowania przez Rosję jej międzynarodowych zobowiązań, w tym układu o całkowitej likwidacji pocisków rakietowych pośredniego i średniego zasięgu – oświadczył Jens Stoltenberg.Zdaniem sekretarza generalnego NATO wspomniany traktat, nazywany, od angielskiego skrótu, traktatem INF, „jest kluczowym elementem naszego bezpieczeństwa”.– Jest on zagrożony przez działania Rosji. Po latach zaprzeczeń Rosja niedawno potwierdziła istnienie nowego systemu rakietowego, nazwanego 9M729. Rosja nie dostarczyła żadnych wiarygodnych odpowiedzi co do tych nowych rakiet – powiedział szef Sojuszu Północnoatlantyckiego. „Łamanie przez Rosję postanowień traktatu INF” wszystkie kraje członkowskie NATO uważają za „najbardziej wiarygodne wyjaśnienie” – mówił Stoltenberg. – Rosja musi pilnie odpowiedzieć na te zarzuty – dodał.",,
Sentymenty wobec Izraela to dziś droga donikąd [OPINIA],"Politycy rządzący obecnie Izraelem najwyraźniej sądzą, że Polska powinna nieustannie nadstawiać drugi policzek. Ale trzeba odróżnić sposoby niesprzeciwiania się złu od relacji międzynarodowych. Tym bardziej że władze Izraela coraz częściej biją na odlew. A to już jest polityczna patologia.","Piszę to z tym większym bólem, że przez dekady o wiele bliższy był mi filosemityzm: taki romantyczny, z obrazem Jankiela grającego na cymbałach w „Panu Tadeuszu”, z wizją przedwojennych żydowskich miasteczek z „Elegii...” Antoniego Słonimskiego, z nieledwie kabalistycznymi umiejętnościami słowotwórczymi u Juliana Tuwima, z żydowskim dowcipem, który stał się częścią polskiej popkultury w najlepszym wydaniu – choćby kultowy „Sęk” kabaretu Dudek. Gdy spojrzeć szerzej, w polskiej kulturze wyższej i niższej świat żydowski jest przedstawiany niemal zawsze w pogodnych barwach, a smutna nuta pojawia się tylko w pamięci o Holokauście. Polska jest też krajem licznych wydarzeń kulturalnych, które w różnej formie nawiązują do wspólnej polsko-żydowskiej pamięci. Polacy chętnie je animują i chętnie w nich uczestniczą. I to nie tylko reprezentanci liberalno-lewicowej inteligencji. Sięga to dalej niż świat kultury: Janusz Korczak jest przecież niemal żydowsko-polskim świeckim świętym. A jego słowa z września 1939 roku, że nie zdejmie w oblężonej Warszawie stroju oficerskiego, bo to „mundur zdradzonego żołnierza”, stanowią ikonę tragicznej wspólnoty losów i patriotyzmu Żydów polskich. Faktyczny antysemityzm, taki solidny, zadowolony z siebie, głupawy lub cyniczny, był u nas zawsze na obrzeżach, a w polityce jego oddziaływanie było marne. Warto zresztą przypomnieć, w bardziej już politycznym wymiarze, jak mocno choćby prezydent Lech Kaczyński dbał, także w przestrzeni symbolicznej, o dobre relacje między Polską a Izraelem, o dobrą pamięć o Żydach w Polsce. Wpisywał się w szerszy trend – od początku lat 90. kolejne polskie rządy dbały nie tyle o poprawne, co dobre i bardzo dobre relacje z Tel Awiwem. Wielkim orędownikiem przyjaźni polsko-żydowskiej był zresztą Jan Paweł II, o co mieli do niego ciche pretensje katoliccy tradycjonaliści, nie tyle niechętni Żydom, co krytycznie oceniający posoborowy ekumenizm. A równocześnie papieżowi z Polski obrywało się od niejednego rabina.Dziś jednak nie da się zachować sentymentalnego filosemityzmu w polityce bez popadania w dysonans poznawczy. I bez szkody dla własnej wspólnoty narodowej. Zarówno politycy izraelscy, jak niemała część tamtejszych wpływowych mediów robią, co mogą, żeby pogorszyć relacje polsko-izraelskie. Najpewniej wiąże się to z poważnymi zmianami w samym Izraelu. Bardzo duże znaczenie mają tam obecnie Żydzi rosyjscy, kompletnie nieodczuwający jakiegokolwiek sentymentu wobec Polaków, niezwiązani z Polską żadną wspólnotą losów, obojętni nawet na ten prosty historyczny fakt, że Sprawiedliwi wśród Narodów Świata to najczęściej właśnie Polki i Polacy. Stereotyp polskiego antysemity, gra nim i wzmacnianie go jest dla nich też świetnym narzędziem w polityce międzynarodowej – polityka globalna to również strefa symboli. A Polska jest niestety wciąż peryferyjnym graczem w tej dziedzinie, bo na liczącą się produkcję popkulturową, którą ogląda globalna widownia na całym świecie, nie mamy właściwie żadnego wpływu. W odróżnieniu choćby od amerykańskich Żydów, ich przyjaciół, sprzymierzeńców i klientów. Niestety, w Polsce jest też tak, że liczące się środowiska lewicowo-liberalne, nawet znacznie chętniej niż spora część polskich Żydów, dekretują, kto jest, a kto nie jest antysemitą. Ale im bardziej arogancka będzie postawa polityków Izraela, tym bardziej będzie to przeciwskuteczne. Tym bardziej że coraz większa liczba ludzi, także życzliwych Żydom, czuje irytację strategią Tel Awiwu wobec Polski. A to powoduje, że lekko rzucane oskarżenie „antysemita” traci jakikolwiek ciężar. Coraz większa liczba ludzi ma dość, bo widzi, że polski rząd chucha i dmucha na relacje polsko-izraelskie ile może, a rezultaty są odwrotne od zamierzonych.Odnieść wręcz można wrażenie, że – również ze względu na relacje polsko-amerykańskie – politycy Prawa i Sprawiedliwości naprawdę chcieliby sielanki w relacjach z władzami Izraela. I chcieliby także nie narażać się Żydom amerykańskim, bo zdają sobie sprawę, że administracja Donalda Trumpa jest bardzo wrażliwa na te kwestie. I tu pojawia się szerszy problem: nasz proamerykanizm jest ostatnio tak gorący i bezkrytyczny, że tamta strona w ogóle nie musi się starać. Nie musi choćby wysyłać najmniejszego komunikatu do polityków Izraela, żeby ugryźli się w język i raczej temperowali, niż podkręcali antypolonizm w żydowskim świecie.",,
Amerykanie odkryli ogromne złoża ropy i gazu. „Święta przyszły wcześniej”,"Aż 46,3 mld baryłek ropy naftowej, 8 bln metrów sześciennych gazu naturalnego oraz 20 mld baryłek gazu płynnego zawierają złoża, o których odkryciu poinformowała Służba Geologiczna Stanów Zjednoczonych (USGS). Złoże znajdujące się w formacjach Wolfcamp Shale oraz Bone Spring Formation w Basenie Delaware, który jest częścią Basenu Permskiego.","– W tym roku święta Bożego Narodzenia nadeszły wcześniej – mówi sekretarz spraw wewnętrznych, Ryan Zinke. – Siła USA wynika z amerykańskiej energii i, jak się okazuje, tej energii mamy bardzo dużo. Przed tym odkryciem optymistycznie patrzyłem na możliwości produkcji ropy i gazu w USA. Teraz wiem, że możemy zdominować rynek energii – podkreśla.– W latach 80., gdy pracowałem w przemyśle ropy naftowej złoża permskie i im podobne nie były uznawane za źródła dużej ilości ropy. Jednak obecnie, dzięki postępowi technologicznemu, Basen Permski zadziwia nas swoim potencjałem – przekonuje dyrektor USGS dr Jim Reilly cytowany przez portal KopalniaWiedzy.pl.Serwis ScienceDaily.com zwraca uwagę, że odkrycie może potwierdzać szacunki norweskiej firmy Rystad Energy, która dwa lata temu oceniła, to USA są posiadaczem największych na świecie rezerw wydobywalnej ropy naftowej.Dotąd potwierdzone rezerwy Stanów Zjednoczonych wynosiły 39 mld baryłek, choć Rystad Energy, niezależna firma konsultingowa, szacuje, że wszystkie – łącznie z nieznanymi jeszcze złożami – zasoby ropy na terenie USA to 264 mld baryłek. Norwegowie uwzględnili w tym nieodkryte złoża w Teksasie, które szacuje się na 60 mld baryłek. Rystad wskazuje, że drugie na świecie zasoby posiada Rosja (256 mld baryłek), a trzecie Arabia Saudyjska (212 mld baryłek).",,
Smog niezwykle szkodliwy dla zdrowia. „Może doprowadzić do zgonu”,"Ostatnia fala smogu w wielu polskich miastach jest bardzo niebezpieczna dla ludzkiego organizmu. – Zimą najbardziej szkodliwy dla zdrowia człowieka jest pył zawieszony zawierający cząsteczki o bardzo małych rozmiarach – tłumaczy prezes Polskiej Federacji Stowarzyszeń Chorych na Astmę, Alergię i POCHP dr Piotr Dąbrowiecki.","– Pył ten drażni górne oraz dolne drogi oddechowe i wywołuje objawy podobne do przeziębienia, takie jak katar i kaszel, bo organizm chce się pozbyć nagromadzonych zanieczyszczeń – zwraca uwagę alergolog z Wojskowego Instytutu Medycznego w Warszawie.W wyniku spalania biomasy do atmosfery zwykle przedostaje się wiele zanieczyszczeń, takich jak tlenki węgla, siarki, azotu i ozon oraz benzopireny. – Bardzo niebezpieczny wśród zanieczyszczeń jest pył zawieszony PM10, czyli taki, który zawiera cząsteczki stałe o średnicy do 10 mikrometrów – wyjaśnia podkreśla dr Dąbrowiecki.Stany zapalneSpecjalista wyjaśnia, że tak małe cząsteczki, które stanowią zaledwie jedną trzydziestą ludzkiego włosa, wnikają do układu oddechowego, zarówno do górnych jak i dolnych dróg oddechowych. Drażnią one błonę śluzową i powodują stan zapalny, wywołują także katar i kaszel, a zatem objawy podobne do przeziębienia, często mylone są z infekcjami.– Z badań przeprowadzonych w Krakowie wiemy, że przeziębienia u dzieci 2-3-krotnie częściej występują wtedy, kiedy większe jest zanieczyszczenie powietrza, ponieważ na stan zapalny błony śluzowej wywołany przez pył zawieszony nakładają się patogeny – zaznacza.Najbardziej szkodliwe cząstki – 2,5 μm Światowa Organizacja Zdrowia (WHO) wskazuje, że najbardziej szkodliwy dla zdrowia człowieka jest pył zawieszony PM 2,5, czyli zawierający najmniejsze cząsteczki (o średnicy nie większej niż 2,5 μm). Łatwiej wnika on do dolnych dróg oddechowych, wywołując stan zapalny płuc ale może przenikać też (przez pęcherzyk płucny) do układu krążenia nasilając zjawisko miażdżycy. Dr Dąbrowiecki tłumaczy, że organizm broni się przed zanieczyszczenia atmosferycznymi, zwiększając w drogach oddechowych wydzielanie śluzu, żeby chronić śluzówkę, ale może również obkurczać oskrzela.– Skutkiem tego jest duszność i świszczący oddech, czyli reakcja astmatyczna, która częściej zdarza się u alergików, a w Polsce jest dużo – ocenia się, że uczulonych jest 40 proc. Polaków – zwraca uwagę alergolog. Specjalista przyznaje, że pyły zwieszone nasilają również dolegliwości układu krążenia i zwiększają ryzyko zgonu. Małe cząsteczki w atmosferze poprzez pęcherzyki płucne potrafią wnikać do układu krążenia. Gdy przedostaną się do tętnic wieńcowych, mogą nasilać stan zapalny, destabilizować blaszki miażdżycowe, co grozi ich pęknięciem i zawałem serca. Podobnie są w stanie przyczynić się do powstania niedokrwiennego udaru mózgu (powodowanego zatkaniem tętnicy doprowadzającej krew do mózgu). – Zanieczyszczenia atmosfery pyłem zawieszonym nasilają arytmie serca, zarówno w postaci migotania przedsionków, jak i szczególnie groźnej arytmii komorowej, która może się skończyć nagłym zgonem sercowym – tłumaczy ekspert, który dodaje, że mniejsze dotlenienie organizmu z powodu wdychania smogu oraz obkurczenia oskrzeli powoduje, że serce pracuje pod większym obciążeniem.                                                    W ramach żartu mieszkańcy Warszawy założyli maskę na pomniku byłego prezydenta stolicy Stefana Starzyńskiego (fot.PAP/Leszek Szymański) 48 tys. zgonów Zdaniem specjalisty z powodu oddychania zanieczyszczonym powietrzem co roku w Polsce umiera około 48 tys. osób.Dr Dąbrowiecki zwraca uwagę, że u ludzi zdrowych smog jest jedynie dodatkowym utrudnieniem dla organizmu, przede wszystkim zwiększa ryzyko infekcji. Zagrożone jest głównie zdrowie i życie osób starszych oraz cierpiących na schorzenia układu oddechowego i choroby sercowo-naczyniowe. U dzieci częściej występuje zapalenie spojówek, nieżyt górnych dróg oddechowych oraz kaszel i katar.Smog upośledza funkcje obronne dróg oddechowych, torując drogę infekcjom.Ostatnia pogoda sprzyja powstawaniu zjawiska smogu. Arktyczna temperatura powoduje, że ludzie palą w piecach byłe czym, a spalanie biomasy powoduje wzrost zanieczyszczeń. Stojące powietrze sprawia zaś, że warstwa smogu gęstnieje. Resort zdrowia „świadomy problemów”  Rzeczniczka resortu zdrowia Milena Kruszewska zapewniła, że zarówno MZ, jednostki mu podległe, jak i resorty środowiska i energii „są świadome problemów, które wynikają z zanieczyszczenia powietrza, a także związanych z nim konsekwencji zdrowotnych”. Kruszewska podkreśliła też, że ministerstwo popiera działania, wpływające na poprawę jakości stanu powietrza, podejmowane w tym zakresie przez inne resorty, gdyż będą one skutkowały „poprawą stanu zdrowia społeczeństwa i mogą także doprowadzić do zmniejszenia kosztów leczenia pacjentów”.",,
"Rosjanie są winni byłej żonie Putina 2,6 mld rubli","Za największymi w Rosji organizacjami mikrofinansowymi stoją dzieci oligarchów i była małżonka prezydenta Władimira Putina - twierdzi rosyjski portal Sobiesiednik. Utrzymuje on, że Ludmiła Szkriebniewa ma udziały w firmie CarMoney, która zajmuje się udzielaniem mikrokredytów.","Według doniesień Sobiesiednika Ludmiła Szkriebniewa – jak brzmi panieńskie nazwisko byłej małżonki Putina – jest właścicielką firmy Interserwis. Ta zarządza firmą Meridian, która w 2018 r. uzyskała 7 proc. udziałów w spółce CarMoney CY Ltd., zarejestrowanej na Cyprze. Właśnie do tego cypryjskiego podmiotu należy rosyjska firma o takiej samej nazwie (zgodnie z pisownią rosyjską: Karmani).Sobiesiednik zwrócił uwagę, że Rosjanie coraz częściej zwracają się do firm udzielających mikropożyczek. W publikacji wiążącej Szkriebniewą z CarMoney portal podał, że odkąd była żona prezydenta stała się współwłaścicielką, firma zaczęła przynosić dochód. „Rosjanie są winni byłej pierwszej damie 2,6 mld rubli (ok. 40,7 mln dolarów)” – pisze portal.Autor materiału Siergiej Jeżow powiedział Echu Moskwy, że według danych banku centralnego stopień zadłużenia Rosjan jest najwyższy od siedmiu lat.Media nie po raz pierwszy zajmują się domniemanym majątkiem byłej małżonki prezydenta. W 2017 r. pojawiły się doniesienia o willi we Francji nad Atlantykiem należącej do przedsiębiorcy Artura Oczerietnego. Media pisały w 2016 r. o ślubie tego biznesmena z byłą pierwszą damą. Wartość willi stanowiła ok. 6 mln euro i zauważano w tym kontekście, że projekty biznesowe Oczerietnego nie miały wielkiego powodzenia.",,
"Dera: Jeśli Gersdorf będzie chciała pełnić rolę I prezes SN, złamie ustawę","– Jeśli Małgorzata Gersdorf będzie chciała pełnić rolę I prezes Sądu Najwyższego, złamie ustawę o Sądzie Najwyższym – powiedział sekretarz stanu w Kancelarii Prezydenta Andrzej Dera. Jego zdaniem uchwała ws. pozostania Gersdorf na stanowisku do 30 kwietnia 2020 r. jest kuriozalna.","Według przyjętej w czwartek uchwały Zgromadzenia Ogólnego Sędziów Sądu Najwyższego sędzia Małgorzata Gersdorf pozostaje, zgodnie z Konstytucją RP, pierwszą prezes Sądu Najwyższego do dnia 30 kwietnia 2020 r.Dera pytany w radiowej Trójce o znaczenie tej uchwały ocenił ją jako kuriozalną. Jego zdaniem uchwała pokazuje, „na jakim poziomie emocji w tej chwili są sędziowie Sądu Najwyższego, że stawiają się ponad prawem”. – Jestem tą uchwałą naprawdę zdumiony – podkreślił. Dopytywany, co się stanie, jeżeli 4 lipca Małgorzata Gersdorf przyjdzie do pracy i będzie chciała pełnić swoją dotychczasową rolę, Dera odparł: „Złamie ustawę o Sądzie Najwyższym”. – Konsekwencje wobec sędziów, którzy łamią przepisy ustawy, toczą się w postępowaniu dyscyplinarnym – dodał.Zgodnie z ustawą o SN, która weszła w życie 3 kwietnia, w trzy miesiące od tego terminu – czyli 3 lipca – w stan spoczynku przechodzą z mocy prawa sędziowie SN, którzy ukończyli 65. rok życia.",,
"Lemurzyca już wie, kto wygra mecz Polska – Ukraina!","– Swoje jasnowidzące zdolności lemurzyca Fabia udowodniła już nie raz – zapewnił reporter TVP Info tuż przed wytypowaniem przez zwierzę wyniku dzisiejszego meczu biało-czerwonych z Ukrainą. Chwilę później lemur wytypował zwycięzcę, którym ma być – a jakże – Polska! Opiekunowie Fabii podkreślają, że dotąd nie pomyliła się ani razu. Piłkarska reprezentacja Polski we wtorkowy wieczór zagra z Ukrainą w swoim ostatnim meczu w fazie grupowej mistrzostw Europy we Francji. Transmisja spotkania od godz. 17.25 w TVP1 i sport.tvp.pl, relacja także w tvp.info.",,,
"Po naradzie opozycji. „Będzie wniosek, będzie kolejne spotkanie”","– Ustaliliśmy, że wniosek o wotum, który przygotuje PiS zostanie poparty przez posłów Polski Razem i posłów Solidarnej Polski – powiedział szef klubu PiS Mariusz Błaszczak po spotkaniu z reprezentantami partii. Wiadomo też, że odbędzie się kolejne spotkanie polityków ws. afery podsłuchowej.","Jak powiedział Błaszczak, poruszono m.in. kwestię kandydata na urząd premiera w rządzie technicznym.– Ja mówiłem o kryteriach. PiS oczekuje, że będzie to kandydat, który przedstawi prawdziwy obraz stanu naszego kraju, bo to, co mamy dziś, to jest jedno wielkie kłamstwo – mówił Błaszczak w rozmowie z TVP Info i dodał, że kandydat musiałby zadeklarować, że nie wystartuje jako kandydat w najbliższych wyborach, a jedynie zadba o ich uczciwy przebieg. Szef klubu PiS potwierdza, że odbędzie się kolejne spotkanie polityków ws. afery taśmowej. – Propozycja zaproszenia wciąż jest otwarta, a moi rozmówcy zobowiązali się, że będą rozmawiać z politykami koalicji rządzącej – stwierdził Błaszczak. – Twój Ruch powiedział wprost, że nie jest zainteresowany odwołaniem Donalda Tuska, ale PiS da szanse wszystkim tym, którzy siebie nazywają opozycja.Jeśli nie zagłosują za odwołaniem, to znaczy, że są  elementem układu – dodał. Błaszczak nie wyklucza również udziału PSL w kolejnym spotkaniu. – Gdyby PSL zależało na Polsce to nie zważali by na spory i poparli wniosek PiS. PSL wciąż ma szanse wyrwać się z sitwy dziś Polską rządzącą – mówił Błaszczak i zapowiedział, że na jutrzejszym posiedzeniu Sejmu, PiS złoży wniosek o konstruktywne wotum nieufności dla rządu. – Będzie to test dla tych, którzy wahają się, albo mówią,ze są w opozycji, czy rzeczywiście popierają Donalda Tuska, czy chcą zmienić premiera – mówił Błaszczak. Polityczne naradyDo rozmów zaproszeni zostali szefowie klubów PSL i SLD – Jan Bury i Leszek Miller, szef koła Solidarnej Polski Arkadiusz Mularczyk oraz lider Polski Razem Jarosław Gowin.  Propozycja szefa klubu PiS ma związek z ujawnionymi przez tygodnik „Wprost” nagraniami rozmów m.in. ministra spraw wewnętrznych Bartłomieja Sienkiewicza i prezesa NBP Marka Belki.  Według przewodniczącego klubu PiS, „charakter rozmów, jakie z szefem NBP prowadził minister spraw wewnętrznych oraz późniejsze działania służb podległych Donaldowi Tuskowi, w tym niebywały zamach na wolność prasy podczas najścia agentów ABW na redakcję tygodnika publikującego nagrania, sprawiają, że dalsze trwanie rządu Donalda Tuska jest ewidentnym zagrożeniem dla bezpieczeństwa państwa i jakości demokratycznych standardów w Polsce”. CZYTAJ TAKŻE – Źródłem informacji o nagraniu jest biznesmen. „On może być tylko kukiełką”",,
"Jarosław Kaczyński: „Totalni” machnęli ręką na te regiony. Uznali, że tu i tak mają głosy","– Gdyby taka władza jak ta dzisiejsza zaczęła rządzić na przykład  w 1993 r. (…), to dziś Polska mogłaby być dużo dalej, na poziomie przeciętnej rozwoju w UE – mówił w TVP3 Szczecin Jarosław Kaczyński.","Prezes PiS był pytany m.in. o rozwój Polski w ostatnich latach.– Nasi przeciwnicy, „totalni”, kiedy rządzili, machnęli ręką na te regiony. Uznali że nie są interesujące, że tu i tak mają głosy. Doszli do wniosku, że sprawy tych regionów należy traktować w sposób bardzo lekki – mówił Jarosław Kaczyński o polityce rządu PO-PSL wobec woj. zachodniopomorskiego. – Gdyby taka władza jak ta dzisiejsza zaczęła rządzić na przykład w 1993 r. (…), to dziś Polska mogłaby być dużo dalej, na poziomie przeciętnej rozwoju w UE – stwierdził. Według niego kurs polityki społecznej w ostatnich latach nie będzie kontynuowany, jeśli władzę przejmie opozycja. Zdaniem Kaczyńskiego, „to także kwestia umiejętności” jej polityków. – Wystarczy mieć dobrą wolę i uczciwie rządzić. To znaczy nie pozwalać, by to, co jest wspólne trafiało w prywatne ręce – mówił prezes PiS.",,
Trump grozi Asadowi po ataku chemicznym. „Coś powinno się z nim stać”,"Prezydent USA Donald Trump rozważa przeprowadzenie operacji militarnej w Syrii, w odwecie za atak chemiczny na cywilów w prowincji Idlib. Rozpatrywany jest miedzy innymi wariant uziemienia syryjskich samolotów wojskowych. Trump wprost stwierdził, że „coś powinno się stać” z prezydentem Syrii Baszarem el-Asadem.","Agencja Reutera zwraca uwagę, że gospodarz Białego Domu nie powiedział, iż Asad powinien odejść. Zrobił to natomiast sekretarz stanu USA Rex Tillerson.„Sądzę, że to, co zrobił Asad, jest straszne. Myślę, że to, co stało się w Syrii, jest zniewagą dla ludzkości, a on tam jest i sądzę, że kieruje sprawami, więc coś powinno się stać” – cytuje Trumpa Reuters.Tillerson, szef amerykańskiej dyplomacji, oświadczył, że nie widzi żadnej roli dla prezydenta Asada w rządzeniu narodem syryjskim. Podkreślił, że rząd USA nie ma żadnych wątpliwości, iż to właśnie on jest odpowiedzialny za wtorkowy atak chemiczny na miasto Chan Szajchun. Wezwał Rosję, by ponownie rozważyła swe poparcie dla syryjskiego reżimu.Rozmowa z ŁawrowemReuters odnotowuje wypowiedź „wysokiego rangą przedstawiciela Departamentu Stanu USA”, który poinformował, zastrzegając sobie anonimowość, że Tillerson rozmawiał w środę telefonicznie o ataku chemicznym w Syrii z rosyjskim ministrem spraw zagranicznych Siergiejem Ławrowem. Według tego źródła, strona amerykańska chciała się dowiedzieć, co sądzi o tym Rosja.Trump stwierdził w czwartek, że od czasu chemicznego ataku w Syrii nie rozmawiał z prezydentem Rosji Władimirem Putinem; nie wykluczył, że do takiej rozmowy może dojść. Syryjskie Obserwatorium Praw Człowieka oświadczyło, że w ataku chemicznym na miejscowość Chan Szajchun w kontrolowanej przez rebeliantów prowincji Idlib na północnym zachodzie Syrii zginęło 86 osób, w tym 30 dzieci.Wersja RosjanUSA i inne kraje zachodnie oskarżają o ten atak siły prezydenta Asada, czemu władze w Damaszku zaprzeczają. Sprzymierzeni z Asadem Rosjanie twierdzą, że ofiary śmiertelne były rezultatem zaatakowania przez syryjskie lotnictwo składu wojskowego rebeliantów, w którym produkowana była broń chemiczna. Wersję tę odrzucają Amerykanie jako niewiarygodną.Reuters poinformował w czwartek, powołując się na anonimową osobistość amerykańską, że Pentagon i Biały Dom szczegółowo omawiają opcje militarne w odpowiedzi na atak z użyciem trującego gazu w Syrii. Opcje te mogą obejmować uziemienie samolotów wykorzystywanych przez siły Asada. Jest też opcja użycia pocisków manewrujących.",,
Premier Izraela: W Warszawie będziemy koncentrować się na Iranie,"Premier Izraela Benjamin Netanjahu oświadczył przed odlotem do Warszawy na konferencję poświęconą pokojowi i bezpieczeństwu na Bliskim Wschodzie, że spodziewa się, iż uczestnicy skoncentrują się na sprawie Iranu. Jak powiedział, problem Teheranu „jednoczy Izrael, Stany Zjednoczone i wiele krajów na świecie”","Izraelski premier oświadczył, że nie sądzi, aby na konferencji w Warszawie przedmiotem dyskusji był plan pokojowy dla Bliskiego Wschodu opracowany przez rząd USA. Raczej – dodał – kraje uczestniczące w konferencji skupią się na „najważniejszym problemie dla naszego bezpieczeństwa, czyli na Iranie”.Jak relacjonuje Associated Press, Netanjahu podkreślił, że jego kraj posiada „bardzo dobre stosunki” z każdym krajem regionu „z wyjątkiem Syrii”. Potwierdził też, że Izrael dokonał w poniedziałek ataku na cele irańskie w Syrii. – Działamy każdego dnia, także wczoraj (w poniedziałek – przyp. red.), przeciwko Iranowi. Cały czas. Przeciwko Iranowi i jego próbom okopania się w rejonie – podkreślił.Według komunikatu armii syryjskiej poniedziałkowy atak dokonany w położonej na południu kraju prowincji Quneitra spowodował jedynie straty materialne. Agencja AP zwraca uwagę, że Izrael nasila ataki na cele w Syrii przed wyborami, które odbędą się w kwietniu.",,
Miller oburzony słowami kard. Dziwisza,"Szef SLD Leszek Miller zapowiedział wystosowanie
listu do prezydenta z pytaniem, czy Bronisław Komorowski zgadza się ze
słowami kard. Stanisława Dziwisza poświęconymi – według przewodniczącego
Sojuszu – „prymatowi prawa bożego nad prawem stanowionym”.","Metropolita krakowski powiedział podczas uroczystości świętaBożego Ciała m.in. że „w społeczeństwie demokratycznym rządzi większość. Pluralizm poglądów i postaw ludzi tworzących nasze społeczeństwo jest faktem. Przyjmujemy ten fakt do wiadomości. Tym niemniej trzeba jasno stwierdzić, że wierność prawdzie obowiązuje wszystkich, również prawodawców. Prawdy nieustala się przez głosowanie, dlatego nawet parlament nie jest powołany do tworzenia odrębnego porządku moralnego niż ten, który jest wpisany głęboko w serce człowieka, w jego sumienie”. – Polska nie jest państwem wyznaniowym, a ewangelie nie mogą mieć prymatu nad konstytucją – powiedział Miller na konferencji prasowej komentując słowa kard. Dziwisza.W ocenie szefa SLD, nie wolno bagatelizować słów metropolity krakowskiego o – jak mówił Miller – „prymacie prawa bożego nad prawem stanowionym”.  – To jestnorma istniejąca w państwie wyznaniowym, gdzie prawo stanowione przez parlament wynika z doktryny religijnej. To jest Iran Chomeiniego, a nie nowoczesne państwo polskie. Polscy żołnierze walczą z talibami, którzy właśnie taki model państwa wprowadzają u siebie – mówił szef SLD.Zapowiedział też, że w tej sprawie Sojusz prześle list do prezydenta Komorowskiego. – Skierujemy list do prezydenta, który jest strażnikiem konstytucji, aby prezydent zechciał się ustosunkować do tych wypowiedzi. W liście zawrzemy pytanie, czy pan prezydent Komorowski podziela pogląd kardynała Dziwisza.Gdyby podzielał, to oznacza, że konstytucja nasza powinna być znowelizowana tak, aby uwzględniła ewangelie, cztery ewangelie dokładnie mówiąc, a posłowie przed podjęciem decyzji w Sejmie powinni konsultować się w swoich diecezjachi realizować instrukcje episkopatu. Otóż nie sądzę, aby to był model państwa polskiego, który powinien być budowany i utrwalany – powiedział Miller. – To przejaw skrajnej bezradności, gdyż lider SLD oczekuje  że pan prezydent będzie prowadził w jego  imieniu dyskusję z hierarchami kościelnymi na temat prawa Bożego. No cóż, albo jest to przejaw skrajnego cynizmu, dlatego że za czasów kiedy pan Miller był szefem rządu, za czasów prezydentury pana Kwaśniewskiego  tego typu pytań nie stawiał – skomentowała dyrektor Biura Prasowego Kancelarii Prezydenta RP Joanna Trzaska-Wieczorek.  Na pytanie, czy dla posłów, którzy są wierzący, ewangelia może mieć większe znaczenie niż konstytucja, szef SLD odpowiedział, że tylko w państwie wyznaniowym.  – Polska nie jest państwem wyznaniowym i mam nadzieję, że nie będzie. Nie może być prymatu ewangelii nad konstytucją. Konstytucja musi byćważniejsza od ewangelii – powiedział szef SLD. W kontekście ostatnich wypowiedzi hierarchów Kościoła katolickiego poświęconych kwestii in vitro, Miller powiedział, że SLD uważa, iż metoda ta jest „walką o życie, a nie walką z życiem”.  – Bezpłodność jest traktowanaprzez Narody Zjednoczone, jako choroba, którą trzeba leczyć. (...)  In vitro jest jedną z metod leczenia bezpłodności. Bardzo się cieszymy, że sąsamorządy, które chcą dofinansowywać tę metodę leczenia – powiedział szefSLD.  – Serdecznie prosimy wszystkie władze samorządowe, aby nie ustawały wwysiłkach pomocy tym rodzinom, które chcą posiadać potomstwo, a które zróżnych powodów – najczęściej medycznych – nie mogą się dzieci doczekać – dodał Miller. Powrót do praktyk z czasów PRL – tak PiS komentuje ostrą krytykę Leszka Millera wobec kardynała Dziwisza. Poseł Zbigniew Girzyński uważa, że ze strony SLD taka reakcja to powrót do starych czasów. –  Miller wraca do fatalnych praktyk Wojciecha Jaruzelskiego i próbuje zakazać księżom wygłaszać zdania, w których nakazują wiernym przestrzeganie przykazań. Albo czas mu się zatrzymał na czasach komuny, albo nic nie rozumie  – skwitował Girzyński.  –  Nie rozpętujmy kolejnej wojny państwo – Kościół  – apeluje szef ludowców Janusz Piechociński. To kolejny zabieg marketingowy – twierdzi. Jak mówi, nie powinno się walczyć z wartościami, które sprawdziły się przez tysiąclecia i pokolenia. W demokratycznym wolnym państwie, kardynał Stanisław Dziwisz miał prawo wyrazić swoje poglądy – dodaje  Piechociński.  Platforma Obywatelska dystansuje się od kłótni o nadrzędność prawa w Polsce. Poseł PO Krzysztof Kwiatkowski powiedział, że dyskusja na ten temat jest bezcelowa, ponieważ jasne jest, jakie prawo obowiązuje w Polsce. W ocenie Kwiatkowskiego cała sytuacja nie wymaga zaangażowania prezydenta.",,
"„Putin mówi Salviniemu: albo ze mną, albo z Polakami”","Lider włoskiej Ligi Matteo Salvini „szuka sojuszników na scenie europejskiej i wywołuje dezorientację u swego przyjaciela Putina” – pisze w sobotę „Corriere della Sera”. Podkreśla, że prezydent Rosji chce, by Salvini wybrał: „albo ze mną, albo z Polakami”.","Publicysta gazety podkreśla, że odkąd na włoską scenę polityczną „wtargnął” Salvini, prezydent Rosji musiał zmienić zdanie i uznać, że przyjaciół w Italii ma dwóch: byłego premiera Silvia Berlusconiego i właśnie przywódcę Ligi. Na łamach dziennika przypomina się, że Władimira Putina i Berlusconiego od lat łączą więzy, które z politycznych przekształciły się w osobiste. Tymczasem – zaznacza publicysta – nawet Berlusconi „nie zrobił tak wiele” dla prezydenta Rosji jak Salvini. To szef MSW i wicepremier Włoch powiedział, że lepiej czuje się w Moskwie niż w Brukseli, a w rosyjskiej stolicy mówił o konieczności zniesienia „za wszelką cenę” w 2018 roku sankcji nałożonych na Rosję po aneksji Krymu. Zastanawia się też, jak należy interpretować niedawną wizytę Salviniego w Polsce, której rząd – jak zaznacza – „spośród krajów europejskich najbardziej boi się i nienawidzi Rosji”.„»No, tego już za wiele« – musiał powiedzieć Władimir, z nostalgią myśląc o Silvio. Kilka pytań zadali sobie także Polacy, także Jarosław Kaczyński, który nie lubi, jak się go kiwa. Jak to (musiał się zastanawiać Kaczyński – red.) – (Salvini i) rusofilski, i polonofilski?” – podkreśla komentator, wskazując, że w polityce takie połączenie nie jest możliwe.  „Putin zrozumiał, ale nie wszystko kupił”„Być może o pocieszeniu Władimira (Putina) i Jarosława (Kaczyńskiego) myślał premier Węgier Viktor Orban, gdy tłumaczył, że liczy się sprzeciw wobec migrantów, że oś włosko-polska zastąpi po majowych wyborach (do Parlamentu Europejskiego – red.) oś francusko-niemiecką i że on, Wiktor, w każdym razie pozostanie w Europejskiej Partii Ludowej” – pisze „Corriere della Sera”. Publicysta gazety ocenia, że „Putin zrozumiał, ale nie wszystko kupił”. Według niego prezydent Rosji zdaje się mówić Salviniemu: „Musisz wybrać, drogi Matteo – albo ze mną, albo z nimi”. „Poza tym, czy polityka zagraniczna kraju tak wielkiego jak Włochy może zależeć wyłącznie od zbieżności (stanowisk) w sprawie migrantów? Gdyby Putin nas słyszał, odpowiedzielibyśmy mu: »tak«” – podsumowuje gazeta.",,
Mike Pence: Huragan Dorian osiągnął najwyższą 5. kategorię. Apeluję o ostrożność,"– Huragan Dorian osiągnął najwyższą – 5. kategorię i wieje z prędkością kilkuset kilometrów na godzinę – poinformował w Warszawie wiceprezydent USA Mike Pence. Zaapelował do mieszkańców zagrożonych stanów, by przedsięwzięli „wszelkie środki ostrożności”. Jest już pierwsza ofiara huraganu Dorian; to ośmioletni chłopiec, który prawdopodobnie utonął na wyspach Bahama. Do tej pory huragan zniszczył 13 tys. domów.","Huragan Dorian, jeden z potężniejszych w historii regionu, pustoszy od niedzieli wyspy Wielkie Abaco i Wielka Bahama. Wkrótce dotrze do Florydy. Władze stanów Georgia i Karolina Płd. zarządziły ewakuację wybrzeży. Rozpocznie się ona w poniedziałek w południe. – Otrzymałem właśnie raport z krajowego centrum huraganów. Powiedzieli, że huragan Dorian osiągnął kategorię piątą, najwyższą i wieje z szybkością kilkuset kilometrów na godzinę – powiedział Pence na konferencji prasowej po spotkaniu z polskim prezydentem Andrzejem Dudą. Dodał, że obecnie strefa, w której przesuwa się huragan i którą zaatakuje, wynosi około 300 km. – Wszystkich, którzy znajdują się na trasie huraganu, do wszystkich tych apelujemy, żeby przedsięwzięli wszelkie środki ostrożności i żeby przeciwstawili się huraganowi – powiedział Pence. Przypomniał, że to właśnie z powodu Doriana prezydent USA Donald Trump przełożył wizytę w Warszawie. – Prezydent musiał zmienić swoje plany. Bardzo chciał tu przyjechać, ale stwierdził, że musi być na miejscu, żeby prowadzić swój naród w tej sytuacji – powiedział Pence. Dodał, że Trump kieruje „wysiłkami mającymi na celu usunięcie szkód” powstałych na skutek uderzenia Doriana.",,
"Mosbacher: W ustawie 447 nie ma nic, czego można się obawiać","W ustawie 447 nie ma nic, czego można się obawiać; ona dotyczy tylko raportu dla Kongresu USA, który nie będzie zawierał żadnych prawnych czy finansowych zobowiązań dla kogokolwiek – powiedziała w środę w Warszawie ambasador USA w Polsce Georgette Mosbacher.","Ambasador USA wspólnie z prezydentem Warszawy Rafałem Trzaskowskim odsłoniła w środę tablicę poświęconą 28. prezydentowi Stanów Zjednoczonych Thomasowi Woodrowowi Wilsonowi. Po ceremonii Mosbacher była pytana przez dziennikarzy o przyjętą przez Kongres i podpisaną w maju 2018 r. przez prezydenta Donalda Trumpa Ustawę o sprawiedliwości dla ofiar, którym nie zadośćuczyniono (Justice for Uncompensated Survivors Today – JUST Act, potocznie zwaną ustawą 447).Mosbacher podkreśliła, że ustawa zakłada, iż przygotowany zostanie jednorazowy raport, który jesienią przyszłego roku będzie przedstawiony Kongresowi. – W raporcie nie ma nic wiążącego prawnie. Nie będzie tam mowy o pieniądzach, które ktokolwiek musiałby zapłacić komukolwiek. Nikt tam nie będzie mówił nikomu, co ten ma zrobić – tłumaczyła.Zaznaczyła, że raport, o którym mowa w ustawie, nie dotyczy tylko Polski, ale ponad 40 innych krajów świata. – To jednorazowy raport, który ma wyjaśnić, co 46 krajów świata zrobiło w kwestii prywatnej własności wszystkich obywateli, nie tylko Żydów, ale też katolików, muzułmanów. To tylko raport bez jakichkolwiek prawnych zobowiązań finansowych – podkreśliła ambasador. Przyjęta przez Kongres USA i podpisana w maju 2018 r. przez prezydenta Donalda Trumpa ustawa o sprawiedliwości dla ofiar, którym nie zadośćuczyniono (Justice for Uncompensated Survivors Today – JUST Act, potocznie zwana ustawą 447), dotyczy zwrotu mienia ofiar Holokaustu ich prawowitym właścicielom bądź ich spadkobiercom, ale jej przepisy mają głównie symboliczny, deklaratywny charakter.Na mocy tej ustawy sekretarz stanu USA jest zobowiązany do przedstawienia w dorocznym raporcie o przestrzeganiu praw człowieka w poszczególnych państwach albo w dorocznym raporcie o wolności religijnej na świecie sprawozdania o realizacji ustaleń zawartych w Deklaracji Terezińskiej.Deklaracja ta, przyjęta w 2009 r. przez 46 państw na zakończenie Praskiej Konferencji ds. Mienia Ery Holokaustu, jest niezobowiązującą listą podstawowych zasad mających przyspieszyć, ułatwić i uczynić przejrzystymi procedury restytucji dzieł sztuki oraz prywatnego i komunalnego mienia przejętego siłą, skradzionego lub oddanego pod presją w czasie Holokaustu.Ustawa JUST nie przewiduje żadnych sankcji dla państw sygnatariuszy Deklaracji Terezińskiej, które nie spełniły swych obietnic dotyczących zwrotu mienia ofiar Holokaustu ich prawowitym właścicielom bądź ich spadkobiercom i dlatego ma głównie symboliczny charakter.",,
Duda nie musi przepraszać Korwin-Mikkego za „strzelanie do górników”,"Kandydat PiS na prezydenta Andrzej Duda nie musi przepraszać za stwierdzenie, że ubiegający się o ten sam urząd Janusz Korwin-Mikke strzelałby do górników – postanowił  sąd, który rozpatrywał pozew w trybie wyborczym.","Sąd Okręgowy Warszawa-Praga oddalił wniosek sztabu Janusza Korwin-Mikkego, który zarzucił Dudzie rozpowszechnianie nieprawdziwych informacji. W ocenie sztabu Korwin-Mikkego, Duda skłamał, mówiąc, że Korwin-Mikke chce strzelać do górników, ponieważ ten nie mówił o strzelaniu do górników, lecz do „rabusiów”.   Chodzi o słowa Korwin-Mikkego z wywiadu udzielonego portalowi Wirtualna Polska 15 kwietnia 2015 r. Kandydat na prezydenta powiedział: „Nie można pozwalać na to, by jakaś grupa szantażowała całą Polskę, jak niedawno górnicy, którzy zażądali po 50 tys. zł. Dlaczego dano im te pieniądze? Bo mieli kilofy? To był taki sam rabunek, jak włamanie do mieszkania. Kazałbym strzelać do takich rabusiów. Bez cienia wahania”.  Korwin-Mikke rozważa odwołanie  Sąd uznał, że Duda nie głosił informacji nieprawdziwych, ponieważ z wypowiedzi Korwin-Mikkego wynika, że należy strzelać do górników.   Sztab Korwin-Mikkego domagał się od kandydata PiS przeprosin, sprostowania oraz wpłacenia 10 tys. zł odszkodowania na rzecz fundacji opiekujących się rodzinami górników, którzy zginęli w wypadkach podczas pracy w kopalniach.   Korwin-Mikke  rozważa odwołanie od poniedziałkowego postanowienia sądu. Jego rzecznik, Konrad Berkowicz mówił, że wyrok nie jest zadowalający. – Ale nie jesteśmy też zaskoczeni, bo to nie jest pierwszy, absurdalny wyrok polskiego sądu – dodał.",,
Beata Szydło: Premier Netanjahu nie zgłaszał żadnych obiekcji do naszej ustawy,"Premier Izraela Benjamin Netanjahu nigdy nie zgłaszał obiekcji ws. noweli o IPN, które wymagałyby jej zmiany w głębszym zakresie – podkreśliła wicepremier Beata Szydło. Pojawiły się „pewne uwagi”, dlatego przepisy dot. badań naukowych i działalności artystycznej zostały doprecyzowane – dodała.","Prezydent Andrzej Duda podpisał nowelizację ustawy o Instytucie Pamięci Narodowej; jednocześnie zdecydował, że skieruj ją w trybie następczym do Trybunału Konstytucyjnego, by ten zbadał, czy wolność słowa nie jest przez przepisy noweli w sposób nieuprawniony ograniczona. Prezydent chciał także, by TK zbadał kwestię tzw. określoności przepisów prawa. Ustawa wywołała kontrowersje m.in. w Izraelu, USA i na Ukrainie.Wicepremier przekonywała w TVN24, że są to dobre przepisy, które są potrzebne. – Trzeba skończyć z kłamstwem, które z wielu środowisk sączyło się przeciwko Polsce. My musimy bronić dobrego imienia Polski, narodu polskiego i to jest nasz obowiązek – podkreśliła.Szydło była pytana, czy kiedy jeszcze była szefową rządu i spotykała się z premierem Izraela Benjaminem Netanjahu, zgłaszał on jakieś zarzuty do noweli o IPN. – Nigdy nie było takich obiekcji, które by spowodowały, że byłaby konieczność zmiany tej ustawy – w głębszym zakresie. Gdyby takie obiekcje się pojawiły, to na pewno byłyby również rozmowy na temat zmiany zapisów – oświadczyła.Jak dodała, pojawiły się „pewne uwagi”. – Wówczas zostały doprecyzowane m.in. te przepisy, które określają bardzo jasno, że badania naukowe i działalność artystyczna mogą być prowadzone i nie będą podlegały żadnym restrykcjom – powiedziała wicepremier.Szydło oceniła też, że TK - do którego prezydent skierował podpisaną nowelę o IPN – musi podjąć decyzję „bardzo precyzyjną” tak, aby  „rozwiała wszelkie wątpliwości”.",,
Wykładowca krytykował marsze LGBT. Władze UMK zawiesiły go,"Prof. Aleksander Nalaskowski mógł dopuścić się postępowania niegodnego nauczyciela akademickiego – uważa rektor UMK prof. Andrzej Tretyn, który zadecydował o zawieszeniu pedagoga. Chodzi o artykuł, jaki na łamach tygodnika „Sieci” napisał Nalaskowski. Poruszał w nim temat agresji środowisk LGBT wobec tradycyjnych wartości. – Jeśli nie będzie głośnego sprzeciwu, to rzeczywiście Jasna Góra zostanie kiedyś zdobyta – komentował spór o tekst w rozmowie z pismem „Nowości. Dziennik ToruńskI” sam Nalaskowski.","Pod koniec sierpnia na łamach „Sieci” ukazał się artykuł Nalaskowskiego pt. „Wędrowni gwałciciele”. Pedagog pisał w nim o agresywnej retoryce środowisk LGBT. „Odurzeni złą ideologią, zwykli nieszczęśnicy, których dopadła tęczowa zaraza. (…) Mają prawa wyborcze, nikt im nie zagląda do alkowy, nie zmusza do spowiedzi, nie zakazuje seks wyjazdów do Tajlandii. Tak jak nam nie zakazuje. Ale mają coś więcej – mają przywileje, których nikt z nas nie ma. Mogą lżyć nasz Kościół, drwić z nas bezkarnie zza muru policyjnych tarcz, oczekiwać darmowej ochrony policyjnych legionów, która wszak nie jest za darmo. (…) Już dawno zgwałcili Warszawę, Poznań, Wrocław i Gdańsk. Niedawno brutalnie zdeflorowali Białystok” – pisał. Nalaskowski uznał w swoim artykule, że wobec postępów tych środowisk nie można zachowywać bierności. „Niech znajdzie się włodarz miasta, który powie »nie« tęczowej ideologii. Potem drugi, trzeci, kilkunastu. Abp Jędraszewski też był pierwszy, a dziś wielu biskupów mówi już tym samym głosem. Zajmuję się pedagogiką, a ściślej fenomenem czasu w rozwoju dziecka. Ale jakże mam się temu oddawać, jeśli lubieżnie gwałcone są wartości – źródła, na których pedagogika wyrosła” – dodawał. – Niedawno zrozumiałem, że żeby walczyć z ideologią LGBT trzeba użyć broni, której używa przeciwnik. Każdy ma prawo być zwolennikiem tej ideologii i głosić na jej cześć peany i piać z zachwytu, ale również każdy ma prawo do krytyki. Można też nie zgadzać się z moim felietonem, w którym świadomie użyłem języka, którego używa przeciwnik. Jeśli nie będzie głośnego sprzeciwu, to rzeczywiście Jasna Góra zostanie kiedyś zdobyta – mówił, rozmawiając z gazetą.Sytuacja doprowadziła do zawieszenia pedagoga na uczelni.– W sprawie prof. Aleksandra Nalaskowskiego zostanie wszczęte postępowanie przez rzecznika dyscyplinarnego, a od jutra profesor zostanie zawieszony na trzy miesiące w obowiązkach nauczyciela akademickiego – powiedział „Nowościom” dr hab. Marcin Czyżniewski, rzecznik UMK.",,
"Petru: Na zakazie handlu zyskują Niemcy! Zakupów jednak za Odrą nie zrobił, bo... wszystko zamknięte","Zakaz handlu w niedziele w Polsce nabija kieszenie niemieckim sklepom, producentom i pracownikom – przekonywał w niedzielę w Szczecinie lider partii Teraz! Ryszard Petru. Zapowiadanych zakupów w Niemczech nie udało mu się jednak zrobić, bo tamtejszy sklep był zamknięty.","Jesteśmy 15 kilometrów od granicy polsko-niemieckiej – powiedział dziennikarzom Petru. – W tej kadencji Sejmu PiS wprowadził zakaz handlu w niedzielę. Wprowadzając go, powoływał się na przykłady innych krajów, chociażby Niemiec, mówiąc że tam zakaz handlu w pełni obowiązuje – dodał. – Żeby zadać kłam twierdzeniu, że przykład Niemiec jest tym do naśladowania, za chwilę ruszymy stąd do Niemiec – kontynuował Petru. – 10 kilometrów od granicy niemieckiej jest duże centrum handlowe w miejscowości Locknitz i zrobimy tam zakupy. Tam dziś są otwarte sklepy, są otwarte sklepy m.in. dla Polaków, bo Polacy dziś zakupów w Polsce robić nie mogą. Chciałem w ten sposób pokazać, że zakaz handlu nabija kieszenie niemieckim sklepom, niemieckim producentom i niemieckim pracownikom, a tracą na tym polscy producenci, polskie sklepy, polscy pracownicy, ale też polscy klienci – mówił. Zdaniem Petru, sklepy w niektórych landach niemieckich są otwarte po to, aby m.in. Polacy mogli robić tam zakupy. – To jest bardzo mocny sygnał dla PSL: idź sam. Przecież ci w PSL, którzy rozważają wariant budowy wielkiej koalicji, dostali teraz sygnał, że koalicje kończą się wchłonięciem mniejszego koalicjanta, czyli likwidacją partii. PSL rozumiem, że nie chce być takim niemieckim CSU. Przypomnę: tam jest partia CDU/CSU, ta bawarska odnoga CSU, która nie może sama startować, musi zawsze być w koalicji z CDU i tak naprawdę nie jest już postrzegana przez świat zewnętrzny jako oddzielna partia. I to jest taka oferta Schetyny dla PSL: przyłącz się do nas, a w przyszłości będziesz naszą ludową odnogą, która sama nie może startować – kontynuował Petru. – Zastanawiam się, czy celem niektórych nie przestało być zwycięstwo nad PiS, tylko celem jest bycie jedyną opozycją w przyszłym polskim parlamencie. To byłoby straszne, bo oznaczałoby koniunkturalne podchodzenie do polityki, więc celem nie jest wygrana, tylko takie zakręcenie, żeby wszystkie mniejsze partie nie miały siły. Wtedy tylko PO będzie kontrpropozycją dla PiS i pewnego dnia być może na anty-PiS-ie wygra – dodał. Ostatecznie Petru nie zrobił zapowiadanych zakupów w Locknitz. Po przyjeździe na miejsce zastał zamknięty sklep, chociaż z informacji tam zamieszczonych wynikało, że w niedziele jest czynny. Powodem zamknięcia sklepu może być obchodzone w tę niedzielę święto Zesłania Ducha Świętego.",,
Premier Morawiecki powołał nowych wojewodów,"Premier Mateusz Morawiecki powołał w piątek dwoje nowych wojewodów: Ewę Leniart na wojewodę podkarpackiego i Władysława Dajczaka na wojewodę lubuskiego. Szef rządu zaznaczył, że mianowanie Leniart i Dajczaka dopełnia powołania całego korpusu wojewodów.","Leniart obejmie obowiązku wojewody w poniedziałek, 13 stycznia, a Dajczak w środę, 15 stycznia. Wręczając akty powołania premier podziękował nowym wojewodom za to, że zdecydowali się powrócić do swoich ról, chociaż wcześniej byli posłami.– Byli jednak też wypróbowanymi wojewodami, którzy znakomicie sobie poradzili w różnych sytuacjach i stąd te dylematy, rozważania, kto mógłby tę funkcję pełnić w województwie podkarpackim i lubuskim – powiedział szef rządu.Zaznaczył, że silne państwo to silna administracja centralna i silny samorząd; podkreślił, że Leniart i Dajczak jako wojewodowie w poprzedniej kadencji doskonale współpracowali z samorządami. – My takich państwowców jak oni potrzebujemy, wojewodów, którzy mają wyobraźnię regionalną i ponadregionalną, państwową. I jestem przekonany, że z takimi fachowcami, ludźmi, którzy mają znakomite osiągnięcia, a jednocześnie znakomity wynik wyborczy, a więc zostali zweryfikowani przez obywateli, mieszkańców swoich województw, że z takimi wojewodami jeszcze lepiej będziemy mogli rozwijać region podkarpacki i region lubuski –powiedział szef rządu. „Dopełnienie powołania całego korpusu wojewodów” Mateusz Morawiecki podkreślił, że mianowanie Leniart i Dajczaka „dopełnia powołania całego korpusu wojewodów”. Zmiany po wyborach parlamentarnych W ubiegłorocznych wyborach do Sejmu wybranych zostało ośmioro ówczesnych wojewodów: Zbigniew Rau – wojewoda łódzki, Ewa Leniart - wojewoda podkarpacka, Agata Wojtyszek – wojewoda świętokrzyska, Paweł Hreniak – wojewoda dolnośląski, Zbigniew Hoffmann – wojewoda wielkopolski, Zdzisław Sipiera – wojewoda mazowiecki, Władysław Dajczak – wojewoda lubuski oraz Przemysław Czarnek – wojewoda lubelski.Ponadto do parlamentu zostało wybranych dwoje wicewojewodów: Violetta Porowska - wicewojewoda opolska oraz Bartłomiej Dorywalski – wicewojewoda świętokrzyski.",,
Ukraina odgradza się od Rosji. Kijów daje więcej pieniędzy na „Ścianę”,Na przełomie kwietnia i maja zostaną wznowione prace nad projektem „Ściana”. Zakłada on wybudowanie muru odgradzającego Ukrainę od Rosji na charkowskim odcinku granicy. Wcześniej budowę wstrzymano „w związku z warunkami atmosferycznymi i brakiem finansowania”.,"O wznowieniu prac poinformowała Charkowska Obwodowa Administracja Państwowa. Wskazano, że w budżecie Ukrainy na rok 2017 wydzielono 200 mln hrywien na kontynuację budowy „Europejskiego wału”. W grudniu ubiegłego roku Państwowa Służba Graniczna rozpoczęła inżynieryjno-techniczne zagospodarowywanie granicy z Rosją w obwodzie ługańskim. Szef służby oświadczył, że obecnie wzdłuż granicy z Federacją Rosyjską wybudowano 264,6 km rowów przeciwpancernych, 111,8 km dróg równoległych do linii frontu, 40,6 km pasów kontrolno-śladowych oraz 75,7 km ogrodzenia.",,
"Meksyk deportuje pół tysiąca migrantów, którzy próbowali forsować granicę z USA","Meksyk deportuje około 500 migrantów, którzy próbowali sforsować granicę ze Stanami Zjednoczonymi – poinformowało meksykańskie Ministerstwo Spraw Wewnętrznych. Ich działania, jak oceniono, były „nielegalnie” i „brutalne”.","W oświadczeniu dodano, że Meksyk nie wyśle żołnierzy do kontrolowania grupy blisko 7,5 tysięcy imigrantów obecnie zebranych przed granicą amerykańsko-meksykańską, pochodzących głównie z Ameryki Środkowej. Zaznaczono, że rozwiązano protest grupy imigrantów.Stany Zjednoczone wstrzymały ruch graniczny z Meksykiem. Nie działa w obu kierunkach przejście San Ysidro, położone między Tijuaną a San Diego. Po stronie USA zgromadziły się wzmocnione oddziały straży granicznej. Prezydent Stanów Zjednoczonych Donald Trump zdecydował o wzmocnieniu patroli granicznych dodatkowymi żołnierzami. Decyzję podjął po informacjach o zmierzających w kierunku USA karawan migrantów z Ameryki Środkowej. Zagroził, że wobec osób próbujących nielegalnie dostać się na amerykańskie terytorium może zostać użyta broń. W sobotę amerykański prezydent napisał na Twitterze, że migranci na granicy Stanów Zjednoczonych z Meksykiem pozostaną po stronie meksykańskiej, nim nie zostaną rozpatrzone przez sądy w USA indywidualne wnioski o azyl.",,
Pierwsze nazwiska na listach Koalicji Europejskiej w wyborach do PE,"Platforma Obywatelska rekomenduje Janusza Lewandowskiego na pierwsze miejsce na pomorskiej liście wyborczej do Parlamentu Europejskiego. Poinformował o tym przewodniczący Platformy Grzegorz Schetyna, który dodał, że z drugiego miejsca ma kandydować Magdalena Adamowicz, wdowa po prezydencie Gdańska Pawle Adamowiczu.","W piątek zarząd Platformy zatwierdził kandydatów partii na listy wyborczych Koalicji Europejskiej tworzonej przez PO, PSL, SLD, Nowoczesną i Zielonych. Zgodnie z ustaleniami koalicjantów, PO wskazać ma kandydatów na siedem „jedynek”, a pozostałe ugrupowania w Koalicji Europejskiej otworzą sześć list – po trzy „jedynki” przypadły PSL i SLD. Ani Nowoczesna, ani Zieloni nie wskazały żadnego kandydata na pierwsze miejsca list wyborczych. Kandydatów PO na listy Koalicji Europejskiej zaprezentował na konferencji prasowej lider PO Grzegorz Schetyna. Wśród nich: na Pomorzu „jedynką” będzie obecny europoseł PO Janusz Lewandowski, z drugiego miejsca wystartuje wdowa po prezydencie Gdańska Pawle Adamowiczu, Magdalena Adamowicz, ostatnie miejsce na liście w tym okręgu ma przypaść obecnemu eurodeputowanemu Jarosławowi Wałęsie. Listę w województwie kujawsko-pomorskim otworzy były szef MSZ Radosław Sikorski, z ostatniego miejsca tej listy startować ma poseł Krzysztof Brejza. „Jedynką” w okręgu obejmującym województwa podlaskie i warmińsko-mazurskie ma być były piłkarz, reprezentant Polski i zawodnik Jagiellonii Białystok Tomasz Frankowski, ostatnie miejsce przypaść ma b. marszałkowi województwa Jackowi Protasowi. W Wielkopolsce listę otworzy była premier i minister zdrowia Ewa Kopacz, miejsce piąte ma przypaść obecnemu europosłowi PO Adamowi Szejnfeldowi. W województwie lubelskim z drugiego miejsca na liście wystartuje posłanka PO, była minister sportu Joanna Mucha. Na Podkarpaciu na drugim miejscu listy będzie obecna posłanka PO Krystyna Skowrońska. W okręgu obejmującym województwa małopolskie i świętokrzyskie, „jedynką” ma być obecna europosłanka PO Róża Thun, z miejsca piątego startować ma obecny europoseł Bogusław Sonik.Listę na Śląsku otworzy były premier Jerzy Buzek, na miejscu trzecim ma być posłanka Mirosława Nykiel. W okręgu obejmującym województwa dolnośląskie i opolskie „jedynkę” zaproponowano założycielce Polskiej Akcji Humanitarnej Janinie Ochojskiej, drugie miejsce listy ma zajmować senator Jarosław Duda. Schetyna powiedział, że miejsce na liście zaproponowano również Władysławowi Kozakiewiczowi. W okręgu obejmującym województwo zachodniopomorskie „dwójką” listy ma były minister zdrowia Bartosz Arłukowicz. W Łódzkiem z trzeciego miejsca listy ma startować Joanna Skrzydlewska, startować będzie też m.in. obecna posłanka Dorota Rutkowska. Schetyna powiedział, że sprawa okręgów mazowieckiego i warszawskiego nie jest jeszcze zamknięta, listy będą uzupełniane. W Warszawie z drugiego miejsca wystartować ma szef PO na Mazowszu Andrzej Halicki, trzecie miejsce na liście przypadło byłej szefowej klubu Nowoczesnej, obecnie posłanki klubu PO-KO Kamili Gasiuk-Pihowicz, a piąte obecnemu europosłowi PO Michałowi Boniemu. Schetyna zapowiedział, że będą rozmowy PO z Dariuszem Rosatim, by przyjął drugie miejsce na liście mazowieckiej, na tej liście znajdzie się też Danuta Huebner.",,
Atak na dom kardynała. Nie żyje jedna osoba,"Strzelanina przed domem emerytowanego meksykańskiego kardynała. Policja poinformowała, że zginął ochroniarz. Nie wiadomo, jaka była przyczyna ataku.","Agencja Reutera podała, że 76-letni kard. Norberto Rivera był w domu w chwili ataku. Zapewniono, że duchownemu nic się nie stało.Prokurator miasta Meksyk oświadczył, że mężczyzna ubrany w strój wojskowy podszedł do wejścia, zamierzając rzekomo dostarczyć przesyłkę. Napastnik otworzył ogień do strażnika, ale inni ochroniarze odpowiedzieli ogniem i przegonili intruza.Ranny ochroniarz został zabrany do pobliskiego szpitala, ale lekarzom nie udało się uratować mu życia.",,
Matka Stefana W. ostrzegała policję ws. zachowania syna,"Matka Stefana W., zabójcy Pawła Adamowicza, ostrzegła w listopadzie gdańską policję w związku z zachowaniem jej syna. Tydzień przed wyjściem W. z więzienia, gdzie odsiadywał karę za napady na banki, zgłosiła się do komisariatu na Białej w Gdańsku. Komendanta poinformowała, że niepokoi ją stan psychiczny syna.","Jak informuje portal wyborcza.pl, 27-letni Stefan W. miał słyszeć głosy i żywić poczucie krzywdy, za którą obwiniał polityków.  – Policjanci jeszcze tego samego dnia wysłali pismo do dyrektora zakładu karnego, w którym przebywał osadzony, informując go o pozyskanej wiedzy – mówi asp. Karina Kamińska z KMP w Gdańsku. – W piśmie tym zwrócili się z prośbą o podjęcie przez zakład karny możliwych dostępnych działań – dodaje Kamińska.  Zdaniem gazety personel więzienia miał odpowiedzieć, że „nic złego się nie dzieje”. Służba Więzienna dementuje informacje o tym, że przekazano jej zgłoszenie matki Stefana W.",,
Przesłuchanie Czarneckiego przełożone. „Przebywa poza krajem”,"Przesłuchanie przez wydział Prokuratury Krajowej w Katowicach Leszka Czarneckiego w piątek nie odbędzie się, ponieważ Czarnecki przebywa poza krajem. Prokuratura wyznaczyła nowy termin przesłuchania na 19 listopada – poinformowała Prokuratura Krajowa.","Wcześniej o dacie przesłuchania poinformował też pełnomocnik Czarneckiego – Roman Giertych.„Prokuratura Krajowa informuje, iż w zaplanowanym przez Śląski Wydział Zamiejscowy Prokuratury Krajowej w Katowicach terminie – 16.11.2018 r., przesłuchanie Leszka Czarneckiego niestety nie odbędzie się. Do czynności tej nie dojdzie, mimo wcześniejszych zapewnień jego pełnomocnika – adw. Romana Giertycha, o możliwości wykonania przesłuchania w uzgodnionym z nim terminie, ponieważ Leszek Czarnecki przebywa poza krajem” – napisała w komunikacie Prokuratura Krajowa.„Prokuraturę poinformował o tym w dniu dzisiejszym adw. Roman Giertych, wnosząc o zmianę terminu przesłuchania. Prokuratura podjęła czynności mające na celu zweryfikowanie informacji o pobycie Leszka Czarneckiego poza granicami Polski” – wskazała Prokuratura.Niezależnie od tego prokuratura wyznaczyła nowy termin przeprowadzenia czynności przesłuchania Leszka Czarneckiego na dzień 19.11.2018 r. – dodano w komunikacie. Chrzanowski we wtorek złożył dymisję, a premier tę dymisję przyjął. O wszczęciu śledztwa poinformował we wtorek prokurator generalny Zbigniew Ziobro. Przyjęto wstępną kwalifikację prawną z art. 231 par. 2 Kodeksu karnego – przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią.Premier Mateusz Morawiecki spotkał się we wtorek wieczorem z prokuratorem generalnym oraz ministrem koordynatorem służb specjalnych Mariuszem Kamińskim, prokuratorem krajowym Bogdanem Święczkowskim, szefem CBA Ernestem Bejdą oraz zastępcą szefa ABW Norbertem Lobą. Jak poinformowała PAP rzeczniczka rządu Joanna Kopcińska, premier zobowiązał poszczególne instytucje do współpracy w celu szybkiego wyjaśnienia wszystkich aspektów sprawy.Według „GW” z nagrania, którego stenogram Czarnecki – właściciel Getin Noble Bank i Idea Bank – przekazał prokuraturze wraz z zawiadomieniem o przestępstwie wynika, że Chrzanowski miał proponować mu następujące przysługi: usunięcie z KNF Zdzisława Sokala – przedstawiciela prezydenta w Komisji i szefa Bankowego Funduszu Gwarancyjnego - bo jest on zwolennikiem przejęcia banków Czarneckiego przez państwo; złagodzenie skutków finansowych zwiększenia tzw. stopy podwyższonego ryzyka (kosztowało to bank ok. 1 mld zł) oraz życzliwe podejście KNF i NBP do planów restrukturyzacji banków Czarneckiego.Według publikacji „GW” w zamian miałby zatrudnić wskazanego przez Chrzanowskiego prawnika, którego sugerowane wynagrodzenie, jak opisywała gazeta „powiązane z wynikiem banku” – miałoby wynosić 1 proc. wartości Getin Noble Banku, czyli ok. 40 mln zł.W środę agenci Centralnego Biura Antykorupcyjnego, któremu prokuratura powierzyła prowadzenie śledztwa, weszli do biura KNF i zabezpieczyli materiały dowodowe.",,
„Kalisz to świetny fachowiec”,"- Premier oszukuje Polaków - tak lider SLD Grzegorz Napieralski, komentuje twierdzenia premiera Donalda Tuska, że poparcie wniosku o postawienie Jarosława Kaczyńskiego i Zbigniewa Ziobro przez Trybunałem Stanu, mogłoby być odbierane jako deprecjonowanie głównego rywala. – Przed wyborami prezydenckimi w 2005 r. ten sam Donald Tusk złożył wniosek po postawienie przed trybunałem pani minister Danuty Waniek i wtedy mu to nie przeszkadzało – dodał Napieralski.",,,
Hamas wzywa do intifady,"Hamas wzywa do intifady. To reakcja na zapowiedź prezydenta USA Donalda Trumpa, by uznać Jerozolimę za stolicę Izraela. Trump oświadczył, że Izrael ma prawo decydować o swojej stolicy. Wskazał, że w Jerozolimie znajduje się izraelski parlament i Sąd Najwyższy.","Prezydent USA oświadczył, że jego decyzja „oznacza początek nowego podejścia do konfliktu między Izraelem a Palestyńczykami” i że leży w interesie Ameryki. Przyznał zarazem, że może ona wywołać protesty oraz kontrowersje, wezwał więc do zachowania spokoju.Palestyński Hamas wezwał w reakcji na to do nowego powstania przeciwko Izraelowi. – Powinniśmy wołać i pracować nad rozpoczęciem nowej intifady – powiedział lider Hamasu Ismail Hanija podczas przemowy w Strefie Gazy.",,
Ziobro: Nie ma miejsca dla sędziów złodziei w polskim sądownictwie,"Minister sprawiedliwości Zbigniew Ziobro powiedział, że na brak standardów etycznych wśród sędziów trzeba odpowiedzieć stosownymi zmianami legislacyjnymi. - Nie ma miejsca dla sędziów złodziei w polskim sądownictwie - stwierdził. W ten sposób zareagował na piątkowy wyrok Sądu Najwyższego. SN złagodził karę sędziemu, który ukradł w sklepie część do wkrętarki.","Minister sprawiedliwości odniósł się do wczorajszej decyzji Sądu Najwyższego, który zmienił rozstrzygnięcie sądu pierwszej instancji i zadecydował o niewykluczaniu z zawodu sędziego, który dopuścił się kradzieży części do wkrętarki.– W najbliższym czasie przedstawię projekt zmian ustawy o ustroju sądów powszechnych, który spowoduje, że automatycznie tego rodzaju sędzia będzie eliminowany z zawodu – powiedział minister Ziobro.",,
Müller: Izba Dyscyplinarna SN działa zgodnie z przepisami polskiego prawa,"Rząd podtrzymuje liczne argumenty potwierdzające zgodność rozwiązań z prawem UE; wskazujemy również na konieczność zapewnienia skutecznego realizowania wymiaru sprawiedliwości oraz niezależność krajów UE w zakresie regulacji w tym obszarze (...) Izba Dyscyplinarna SN działa zgodnie z przepisami polskiego prawa, również polskiej konstytucji; traktaty unijne nie regulują w ogóle wymiaru sprawiedliwości poszczególnych krajów członkowskich – powiedział rzecznik rządu Piotr Müller.","Komisja Europejska zdecydowała, że wystąpi do Trybunału Sprawiedliwości UE o środki tymczasowe ws. przepisów dotyczących reżimu dyscyplinarnego wobec polskich sędziów. Jeśli TSUE przyjmie ten wniosek, Izba Dyscyplinarna SN zostanie zawieszona. Müller podczas konferencji prasowej w Sejmie, w której uczestniczył też wiceszef resortu sprawiedliwości Sebastian Kaleta, zwrócił uwagę, że wniosek dotyczy skargi z października 2019 r. – To nie jest żadne działanie dotyczące ustaw, które są obecnie procedowane (...) w Senacie, lecz skarg z jesieni 2019 r. – zaznaczył minister.  Podkreślił jednocześnie, że rząd podtrzymuje wszystkie argumenty, które wtedy zostały poruszone, dotyczące niezasadności skargi KE na kwestie związane z Izbą Dyscyplinarną. – W ogóle szerzej związane z wymiarem sprawiedliwości, w tym KRS – zaznaczył rzecznik rządu. – W związku z tym w ocenie rządu KE nie ma podstawy prawnej do tego, aby podważać przepisy prawa dotyczące wymiaru sprawiedliwości – dodał. – Z drugiej strony również podnosimy argumenty natury analogicznych przepisów prawnych, które obowiązują w innych krajach UE – powiedział rzecznik rządu. Według niego KE i TSUE powinny w związku z tym analogicznie stosować wymogi prawa UE zarówno do Polski, jak i do innych krajów UE. – Izba Dyscyplinarna działa zgodnie z przepisami polskiego prawa, również polskiej konstytucji. Chciałbym wszystkim przypomnieć, to jest jasne dla wszystkich, ale ważne, by to wybrzmiało: prawem Rzeczypospolitej jest konstytucja, podobnie jak w wielu innych krajach Unii Europejskiej. Podstawę prawną powołania KRS daje również polska konstytucja, a nie prawo unijne – mówił Müller. Jak zaznaczył w momencie przyjmowania do UE i później zmian traktatowych, „każde państwo decyduje o tym, czy oddaje pewien zakres regulacyjny w zakresie konkretnych przepisów prawa na poziom UE”.",,
Egzekucja w Chinach. Miał zabić trzech sąsiadów w zemście za śmierć matki,W środkowych Chinach stracono w środę mężczyznę skazanego za zabicie trzech sąsiadów. Miał tego dokonać z zemsty za śmierć matki. Kobieta zmarła ponad dwie dekady wcześniej.,"Najwyższy Sąd Ludowy w prowincji Szensi ogłosił, że egzekucję wykonano na Zhangu Koukou skazanym za umyślne zabójstwo w Księżycowy Nowy Rok (najważniejsze święto w tradycyjnym kalendarzu chińskim) trzech mężczyzn o nazwisku Wang – dwóch braci i ich ojca. Według sądu, konflikt między obiema rodzinami sięga 1996 roku, kiedy spór między matką Zhanga a jednym z braci, wówczas 17-letnim Wangiem Zhengjunem, spowodował jej śmiertelne obrażenia. Nastolatek został wówczas skazany na siedem lat więzienia. Sprawa Zhenga była żywo omawiana w sieci. Niektórzy internauci chwalili mężczyznę za synowskie oddanie, jedną z cnót konfucjańskich.",,
Nuncjusz apostolski w Iranie nawołuje do użycia „broni negocjacji”,"Eskalacja konfliktu między Stanami Zjednoczonymi i Iranem po zabiciu przez Amerykanów w Iraku gen. Kasema Sulejmaniego wzbudza zaniepokojenie Stolicy Apostolskiej. Nuncjusz apostolski w Teheranie abp Leo Boccardi wezwał do użycia „broni negocjacji”. Zapewnił, że papież Franciszek śledzi rozwój sytuacji i modli się o pokój.","– Papież został poinformowany o tym, co się dzieje w tych godzinach na terenie całego regionu, a także w Iranie, po zabójstwie generała Sulejmaniego. To wszystko wzbudza obawy oraz pokazuje, jak trudno jest budować i wierzyć w pokój – powiedział abp Boccardi w rozmowie z Vatican News.  Nuncjusz podkreślił, że „dobra polityka służy pokojowi”, oraz że cała wspólnota międzynarodowa powinna oddać się takiej służbie. Za najważniejsze w tej chwili uznał „obniżenie napięcia, wezwanie wszystkich do podjęcia rokowań i do wiary w dialog, wiedząc, że – jak nas zawsze uczyła historia – wojna i broń nie są rozwiązaniem problemów, które trapią dzisiejszy świat”.   – Musimy wierzyć w negocjacje. Musimy wierzyć w dialog. Musimy zrezygnować z konfliktów i uzbroić się w inną broń – sprawiedliwości i dobrej woli – zaznaczył abp Leo Boccardi.",,
„Prezydentowi zależy na reformie wymiaru sprawiedliwości”,"–  Jeżeli nie dojdzie do reformy wymiaru sprawiedliwości, to elektorat PiS obrazi się na Andrzeja Dudę – mówił w „Salonie dziennikarskim” TVP Info Krzysztof Skowroński (Radio Wnet), komentując spotkanie prezydenta Andrzeja Dudy z prezesem PiS Jarosławem Kaczyńskim. Według Andrzeja Rafała Potockiego („Sieci”) „strony pokazują, że raczej są skłonne do kompromisu”. Okoliczności spotkania zaniepokoiły jednak Piotra Semkę („Do Rzeczy”). – Dlaczego ani razu pan prezydent nie może stanąć w drzwiach Belwederu i przywitać Jarosława Kaczyńskiego? –  pytał.","Piątkowa, wieczorna rozmowa Andrzeja Dudy z Jarosławem Kaczyńskim trwała dwie godziny i dotyczyła m.in. prezydenckich projektów ustaw o Krajowej Radzie Sądownictwa i Sądzie Najwyższym. W ubiegłym tygodniu projekty trafiły do marszałka Sejmu. Po zakończeniu spotkania rzecznik prezydenta Krzysztof Łapiński poinformował dziennikarzy, że „w najbliższym czasie klub parlamentarny PiS zamierza zgłosić poprawki do projektów ustaw przedstawionych przez pana prezydenta”. Jak dodał, prezydent powtórzył podczas spotkania, iż „jego warunki brzegowe, z których nie ustąpi, są znane i dotyczą kwestii przechodzenia w stan spoczynku sędziów Sądu Najwyższego i wyboru KRS”. – Reforma sądów musi ruszyć z kopyta. Czekaliśmy na to bardzo długo, czekamy od lipca już ponad dwa miesiące i nie ma czasu do stracenia – powiedział w TVP Info Piotr Semka („Do Rzeczy”).   Wskazał, że poziom zaufania między stronami „jednak jest ciągle średni”. „Strony skłonne do kompromisu”  Według Andrzeja Rafała Potockiego („Sieci”) „sposób wyboru KRS jest dalej niejasny i tu może dojść do ostrej wymiany poglądów pomiędzy PiS a  prezydentem”. – To będzie druga runda tych rokowań, ale jak na razie strony pokazują, że raczej są skłonne do kompromisu – powiedział. – Pytanie jest jeszcze jedno: czy te ustępstwa ze strony PiS-u nie spowodują takiej zmiany tej ustawy, że ona nie spełni wymagań, które PiS ma do niej. Wychodzę z założenia, że skoro PiS bierze odpowiedzialność za tę ustawę, to ma to wszystko przemyślane i te ustępstwa nie są na tyle wielkie, żeby mogły tę ustawę demolować – ocenił Andrzej Rafał Potocki. – Ja nie jestem takim optymistą – odpowiedział Jacek Łęski (TVP).  Wskazał, że to już trzecie spotkanie prezydenta z prezesem PiS w tej sprawie i za każdym razem  komunikaty są uspokajające, a jednocześnie przez cały czas po obu stronach trwa „ostrzenie noży”. Ocenił że w spornych kwestiach „nie widać nawet zarysu porozumienia”. Niestosowne powitanie?  Piotr Semka zwrócił uwagę na okoliczności spotkania. – Dlaczego ani razu pan prezydent nie może stanąć w drzwiach Belwederu i przywitać Jarosława Kaczyńskiego? Dlaczego już trzeci raz wysyła pana Krzysztofa Szczerskiego? – pytał. Wskazał, że to drobiazgi, ale „w polityce gesty też mają znaczenie”. – Prezydent jest pierwszą osobą w państwie i trudno, żeby wychodził przed próg, żeby witać gościa – zaprotestował Krzysztof Skowroński. Wyraził też optymizm co do szans na kompromis i wskazał, że „obie strony są na siebie skazane”.  –  Jeżeli nie dojdzie do reformy wymiaru sprawiedliwości, to prezydent Andrzej Duda jest politykiem przegranym. Elektorat PiS obrazi się na niego i nie będzie  w przyszłości na niego głosował, więc prezydentowi zależy na reformie wymiaru sprawiedliwości.  Z kolei Jarosław Kaczyński jest skutecznym politykiem, który musi to przeprowadzić – ocenił Krzysztof Skowroński. ",,
Były prezydent Brazylii wcześniej wyjdzie na wolność,Sąd Najwyższy w Brazylii zmniejszył karę więzienia dla byłego prezydenta tego kraju Luiza Inacio Luli da Silvy z 12 lat do 8 lat i 10 miesięcy.,"Lula przebywa w więzieniu od roku, a w październiku będzie miał za sobą jedną szóstą kary. W związku z tym jego prawnicy zamierzają ubiegać się o objęcie go „półotwartym” ograniczeniem wolności. To oznaczałoby, że były prezydent do więzienia musiałby wracać jedynie na noce, natomiast dni mógłby spędzać na pracy lub na szkoleniach poza murami więziennymi.Lula był prezydentem Brazylii w latach 2003-2011. W 2014 roku stał się obiektem śledztwa w sprawie korupcji wśród najwyższych urzędników państwowych, polityków i największych biznesmenów. W lipcu 2017 roku został skazany za korupcję na 9,5 roku więzienia, a po apelacji sąd drugiej instancji zwiększył mu karę do 12 lat pozbawienia wolności.Sam Lula utrzymuje, że jest niewinny i twierdzi, że padł ofiarą prześladowań politycznych, które miały w zeszłym roku uniemożliwić mu ubieganie się o trzecią kadencję prezydenta państwa. Mimo skazania polityk zamierzał wystartować w ubiegłorocznych wyborach prezydenckich. Dopiero Sąd Najwyższy po długich bataliach zdecydował, iż Lula ma być w więzieniu, a nie na kartach wyborczych.",,
"Taśmy z Amber Room. „Trzeba zadać pytanie, jakim on jest człowiekiem”. „To przerażające”","– Tu istotnym elementem jest to, że tam do środowiska frankowiczów był wprowadzony były wicepremier. Przerażające jest to, że wysunięto w pewnym sensie taką grę polityczną wobec osób, które były pokrzywdzone – ocenił w TVP Info Jacek Ozdoba, warszawski samorządowiec z Porozumienia Jarosława Gowina. Polityk skomentował ujawnione przez portal tvp.info taśmy, na których Leszek Czarnecki, Radosław Sikorski i Jan Kulczyk rozmawiają o mecenasie Romanie Giertychu.","– Już 16 lat prowadzi Ryszardowi Krauzemu sprawę o egzekucję i kobiecie walczącej o odszkodowanie powiedział: „pani umrze i nie zobaczy ani złotówki” – tak pracę Romana Giertycha zachwalał na spotkaniu z zarządem Getin Banku Leszek Czarnecki. Nagranie z tego spotkania ujawnili dziennikarze portalu tvp.info.Miliarder Leszek Czarnecki spotkał się wiosną 2014 r. z zarządem Getin Banku. Opowiadał o problemach Sławomira Lachowskiego (kiedyś prezes mBanku, teraz w Golden Sand Banku) z Komisją Nadzoru Finansowego, początkach swoich biznesowych działań, a także współpracy z mecenasem Romanem Giertychem.Giertych reprezentował Getin Bank w sporze zbiorowym z poszkodowanymi przez bank frankowiczami. Czarnecki na nagraniu opowiada o tym, jak prawnik przekonał Czarneckiego. – Gwarantuje nam, że przez 5 lat nie będzie w tej sprawie rozstrzygnięcia. Wyniku nie może zagwarantować, to zawsze zależy od sądu, ale może zagwarantować, że go [wyroku] długo nie będzie. No postaramy się pomiędzy 7 a 10 lat, ale przez 5 to na pewno nie będzie. To mogę zagwarantować – mówił miliarder.Do treści ujawnionego nagrania odniósł się w TVP Info radny Porozumienia Jacek Ozdoba. – To jest pytanie, jakim pełnomocnikiem jest Roman Giertych. Jakim jest człowiekiem – zastanawiał się Ozdoba. Jego zdaniem wprowadzenie wicepremiera – Romana Giertycha – do środowiska związanego z frankowiczami było grą polityczną wobec pokrzywdzonych osób. – Uważam, że nie tylko mecenasi, ale też politycy nie powinni wprowadzać osób do danego stowarzyszenia osób pokrzywdzonych przez ten system, aby opóźniać czynności proceduralne – zaznaczył.",,
"„Budował wiarę w Boga i w to, że prędzej czy później Polska będzie wolna”","Prezydent Andrzej Duda złożył wieniec na grobie bł. ks. Jerzego Popiełuszki w przeddzień 35. rocznicy śmierci księdza. – Szedł drogą krzepienia serc, budowania wiary w Boga i w to, że prędzej czy później Polska będzie wolna – powiedział o męczenniku prezydent.","– Szedł swoją duszpasterską drogą, drogą duszpasterstwa robotników, drogą krzepienia serc, wspierania, budowania wiary przede wszystkim w Boga, ale także wiary w to, że dobro prędzej czy później zwycięży, że musi nadejść wolność, że Polska będzie wolna. Wspierał w tej wierze robotników, wspierał ludzi pracy, wspierał Solidarność wtedy rozbitą, ale walczącą w podziemiu. I za tę wiarę i za tę swoją postawę oddał życie, został zamordowany 19 października 1984 r., 35 lat temu  – powiedział prezydent przed kościołem pw. św. Stanisława Kostki w Warszawie, wspominając ks. Jerzego Popiełuszkę. Przypomniał, że to właśnie na pamiątkę jego męczeńskiej śmierci dzień 19 października został w ubiegłym roku przez Sejm ustanowiony Narodowym Dniem Pamięci Duchownych Niezłomnych.  – Duchownych niezłomnych, wszystkich tych, którzy niezłomnie walcząc o wiarę, o Polskę, walcząc modlitwą, słowem oddali życie, zostali zamordowani nie tylko w okresie stanu wojennego i później do 1989 r., bo przecież obok bł. ks. Jerzego Popiełuszki, byli także ks. Zych, ks. Suchowolec, ks. Niedzielak, którzy swoje życie oddali w tamtym czasie, a mieli postawę podobną do ks. Jerzego Popiełuszki – mówił Andrzej Duda. Prezydent przypomniał, że duchowni niezłomni byli też wcześniej. Wspomniał m.in. św. Andrzeja Bobolę, ks. Ignacego Skorupkę, księży, którzy oddali życie w czasie II wojny światowej i w powstaniu warszawskim.  Prezydent przywołał słowa, jakie papież Jan Paweł II powiedział po śmierci ks. Jerzego: „Niech z tej śmierci wyrośnie dobro” . „To dobro zwyciężyło zło. Przyszedł rok 1989, przyszła wolna Polska. I dzisiaj mamy Polskę - po 30 latach od 1989 r. - wolną, niepodległą, suwerenną, która możemy budować, wspierać. To jest właśnie efekt tego wielkiego dzieła. Jestem przekonany, że ks. Jerzy Popiełuszko i inni księża, którzy zginęli, patrzą dzisiaj na Rzeczpospolitą z nieba i sprzyjają nam, wspierają nas w tym wielkim dziele budowania coraz piękniejszej nowej Polski. Tej odnowionej, odrodzonej, suwerennej, niepodległej dzisiaj w Sojuszu Północnoatlantyckim, w Unii Europejskiej. Modlą się na pewno za tę Polskę, a my się też za nią modlimy, ludzie wierzący za ich wstawiennictwem” – powiedział.",,
Szydło: Rodzina jest w centrum polityki obecnego rządu,"– Rządowy program Rodzina 500 plus zmienił podejście państwa do rodziny i myślenia o rodzinie w Polsce. Rodzina stała się centrum polityki rządowej – powiedziała w Bielsku-Białej wicepremier Beata Szydło, zapowiadając kolejne prorodzinne i prospołeczne inicjatywy rządu.","– Rząd PiS od 2015 r. bardzo silny nacisk kładzie na projekty i programy prospołeczne, prorodzinne, politykę senioralną – powiedziała podczas konferencji prasowej w stolicy Podbeskidzia b. premier, która kieruje pracami Komitetu Społecznego Rady Ministrów.Zapowiedziała kontynuację już realizowanych programów w tym zakresie oraz wzbogacenie ich o nowe komponenty i projekty. Wśród priorytetów wymieniła m.in. programy demograficzne, senioralne i emerytalne.– Wielkim wyzwaniem dla naszego kraju i państwa jest sytuacja demograficzna. W Komitecie Społecznym Rady Ministrów pracujemy w tej chwili nad przygotowaniem strategii, która pozwoli nam w kolejnych latach jeszcze bardziej zwrócić uwagę i realizować kolejne projekty prorodzinne, prodemograficzne, ale oczywiście również kierowane do innych grup – zapowiedziała Beata Szydło.Przypomniała, że niedawno komitet przyjął przygotowaną w resorcie rodziny, pracy i polityki społecznej strategię polityki senioralnej. Priorytetowym wyzwaniem dla rządu – jak mówiła wicepremier – są obecnie także sprawy emerytalne. – Na pewno tym wielkim wyzwaniem, priorytetem, są emerytury. Rozmawiamy o tym, jak poprawić sytuację materialną emerytów. Będziemy również zastanawiać się nad przyszłością tych, którzy w tej chwili jeszcze są na rynku pracy, ale kiedyś będą pobierali emerytury – co zrobić, żeby polski system emerytalny zabezpieczał warunki bytowe emerytów i jednocześnie był systemem, który będzie w stanie do poniesienia przez państwo – powiedziała Szydło.Przypomniała, że niedawno do konsultacji społecznych trafił zapowiedziany wiosną przez rząd projekt ustawy przewidującej specjalne emerytury dla matek, które wychowały co najmniej czworo dzieci. Przygotowywany jest też projekt przewidujący tzw. premię za szybkie urodzenie dziecka.Mówiąc o już realizowanych działaniach rządu Szydło wspomniała m.in. cieszący się – jak oceniła – dużą popularnością program „Dobry start"" oraz sztandarowy rządowy program społeczny – Rodzina 500 plus.",,
„Konkurenci mają swoje przełożenie w Polsce”. Horała o krytykach CPK,"Centralny Port Komunikacyjny to projekt konkurencyjny wobec innych lotnisk zagranicznych; ważny dla rozwoju LOT-u – mówił pełnomocnik rządu ds. CPK Marcin Horała z PiS. Dodał, że budowa CPK w Polsce, największym kraju Międzymorza, to logiczne rozwiązanie.","Horała był pytany w TVP Info o krytyczne głosy wobec budowy w Polsce Centralnego Portu Komunikacyjnego. Odpowiedział, że wynika to m.in. z tego, że jest to projekt konkurencyjny wobec innych tego typu przedsięwzięć zagranicznych. – Ci konkurenci mają, jak widać, swoje przełożenie w Polsce – ocenił. W jego opinii inwestycja jest też opłacalna biznesowo.  Zdaniem Horały to ważny projekt dla rozwoju LOT-u. – Żeby on miał port macierzysty, z którego może rozwijać kolejne połączenia, gdzie nie ma naturalnego ograniczenia przepustowości – przekonywał.  Pytany o to, czy CPK nie będzie konkurencją względem sieci komunikacyjnej partnerskich państw regionu Międzymorza, odpowiedział, że to pytanie głównie o model rozwoju rynku lotniczego. – Czy on będzie modelem piasty i szprychy, czyli dużego hubu, do którego ruch się koncentruje (...), czy siatki bezpośrednich połączeń point-to-point. Wszystko wskazuje na to pierwsze – powiedział. Dodał, że takiego hubu w Międzymorzu aktualnie nie ma i, co logiczne, nie będzie go gdzie indziej niż w Polsce.",,
Współzałożyciel KOD-u: Będę głosował na „letnich frajerów” z KO,"Politycy opozycji są „nieudacznikami bez wizji, koncepcji, energii, charyzmy i wszystkiego innego” – napisał na Twitterze jeden z założycieli KOD-u Walter Chełstowski. Jak jednak zaznaczył, będzie na nich głosował, „bo nie ma k***a innego wyjścia”. Opozycyjni działacze w ostatnich tygodniach coraz częściej wyrażają swoje niezadowolenie z propozycji liderów dotychczas popieranych ugrupowań – pod koniec czerwca pod siedzibą Platformy pikietowali Obywatele RP.","Walter Chełstowski to jeden z inicjatorów Komitetu Obrony Demokracji, ale także m.in. reżyser, twórca festiwalu w Jarocinie, współzałożyciel Wielkiej Orkiestry Świątecznej Pomocy oraz były członek rady nadzorczej telewizji TVN. Choć zdążył już usunąć wpis, który zamieścił na Twitterze, internauci zdążyli go zapisać i udostępnić w mediach społecznościowych.Działacz KOD-u krytykuje w nim formację Grzegorza Schetyny, jednocześnie jednak deklaruje, że rozważa oddanie głosu na „nieszczęsną” Koalicję Obywatelską. Jak uważa, „bo k***a nie ma innego wyjścia”. „Wolę letnich frajerów niż nacjonalistyczno-katolicką dyktaturę” – napisał.",,
„W Europie o. Rydzyk nikogo nie interesuje”,"– Polska prezydencja w Unii Europejskiej wizerunkowo wypadnie świetnie. Ale praktycznie to co było ważnego do ugrania, do wynegocjowania, niestety będzie robione już nie przez polską preydencję – mówił Wojciech Olejniczak w programie „Info Dziennik” w TVP Info. Eurodeputowany SLD podkreślił, że Polacy są w Europie stawiani za wzór, odniósł się do głośnego brukselskiego wystąpienia  o. Tadeusza Rydzyka, w którym ten mówił o „totalitaryzmie w Polsce” oraz skomentował sprawę przekazania premierowi Donaldowi Tuskowi raportu ws. katastrofy Tu-154M.","– W Brukseli jest oczekiwanie na polską prezydencję,  zresztą jak na każdą inną. Ale pewnie, że jesteśmy traktowani w sposób szczególny. Bo Polska to największy kraj, który dopiero co wstąpił do Unii. Zresztą Polacy od wielu lat dobrze zapisują się w strukturach unijnych, stąd też spore zainteresowanie.   Pamiętajmy że wiele państw przeżywa kryzys nie tylko finansowy, ale też pewnych emocji, związanych z UE. I niestety tych dobrych emocji jest coraz mniej. Europejczycy są bardziej eurosceptyczni, a Polacy to euroentuzjaści, którzy są pokazywani jako dobry przykład, tych, którzy potrafili wykorzystać szansę w UE. I stąd spore oczekiwania względem naszej prezydencji – mówił europoseł SLD. Wojciech Olejniczak nie miał też wątpliwości, że pod pewnymi względami nasza prezydencja będzie sukcesem. – To już jest dzisiaj pewne, że ta prezydencja pod względem administracyjnym, ale i wizerunkowym, spełni oczekiwania nie tylko biurokracji europejskiej, ale jestem przekonany, że również samych Europejczyków i nas Polaków. To będzie duży sukces  – podkreślał. Według niego nie ma tu znaczenia, czy ktoś jest w opozycji, czy rządzie.  – Ja raz byłem w opozycji, wcześniej byłem w rządzie... Też miałem swój udział w tym, aby do tej prezydencji dojść i też jestem zadowolony z tych przygotowań – mówił. Eurodeputowany dostrzega jednak pewien problem. – Kiedy ostrzegaliśmy rząd, że nie warto  nie robić wyborów podczas prezydencji, okazało się, że mieliśmy rację. Platforma nie chciała o tym słyszeć. Wybory w czasie prezydencji oznaczają, że pakiet legislacyjny, związany z polityką rolną, pakiet legislacyjny związany z polityką spójności, dwie najważniejsze polityki dla Polski, dopłaty bezpośrednie, program rozwoju obszarów wiejskich, inwestycje w infrastrukturę, budowa dróg, cała przyszłość finansowania z UE mogła być głosowana podczas naszej prezydencji. A nie będzie, bo tu jest polityka – podkreślał Olejniczak. – Wszyscy obawiają się – Komisja Europejska, europosłowie, że np. jeżeli pakiet legislacyjny, choćby związany z rolnictwem, będzie przekazany do dyskusji  przed wyborami w Polsce, to będą dominowały hasła populistyczne, polityczne.  I praca nad nim przez prezydencję nie będzie merytoryczna. Będzie za to polityka – przewiduje.  Europoseł uważa też, że sprawa o. Tadeusza Rydzyka, który w Parlamencie Europejskim mówił o totalitaryzmie w Polsce, to problem stricte krajowy. – To było niszowe spotkanie.   Wiadomo, po co przyjechała ta polityczna ekipa. Żeby robić krajową hucpę.  W parlamencie nikt jej nie zauważył. To, że była reakcja rządu to dobrze, ale to wciąż nasz temat krajowy, w Europie nikogo to nie interesuje – mówił. Na koniec odniósł się też do poniedziałkowego przekazania premierowi Donaldowi Tuskowi raportu komisji Jerzego Millera, ds. zbadania przyczyn katastrofy Tu-154M.  – Był taki moment, kiedy powiedziałbym, że to jest za późno. Ale przestrzegam wszystkich, którzy tak pochopnie wypowiadają słowa. Przeczytajmy najpierw ten raport. Zobaczmy, co tam jest w środku. Ponieważ bardzo wielu krytykowało Ryszarda Kalisza, że się wlecze, że nic nie robi. Mówię o raporcie ws. śmierci Barbary Blidy.  Co się później okazało? Ja mówiłem: poczekajmy! Bo Ryszard Kalisz ciężko pracuje, żeby raport był dobry. I on  jest dobry. On pokazuje istotę problemu, związanego z funkcjonowaniem tzw. IV RP.  I pokazuje dlaczego Barbara Blida zginęła, i pokazuje ludzi, którzy pośrednio są za to odpowiedzialni. Pokazuje jak zły to był system – mówił. – Sam spodziewam się jednak politycznej awantury wokół raportu Millera – zakończył.",,
NBP: Prezes Adam Glapiński nie rozmawiał z Mariuszem Kamińskim o pracy syna,Prezes NBP prof. Adam Glapiński nie rozmawiał z ministrem koordynatorem służb specjalnych Mariuszem Kamińskim na temat zgłoszenia kandydatury Kacpra Kamińskiego do Banku Światowego – poinformowało biuro prasowe NBP.,"– Taka rozmowa nigdy nie miała miejsca. Nikt także nie wywierał pośredniego ani bezpośredniego wpływu na wybór tej kandydatury. Decyzję w tej sprawie podjął szwajcarski Dyrektor Wykonawczy. To standardowa procedura rekrutacji – oświadczyło biuro prasowe banku centralnego.We wtorek na portalu tvn24.pl oraz w „Gazecie Wyborczej” pojawiły się informacje, że syn ministra koordynatora służb specjalnych Mariusza Kamińskiego – Kacper Kamiński pracuje w Banku Światowym. Portal podał w swoim artykule, że decydujący wpływ na wybór reprezentantów Polski w tej instytucji ma prezes NBP Adam Glapiński. Według „GW” Kacper Kamiński miał otrzymać „intratną posadę” w Banku Światowym „dzięki NBP” w lipcu 2018 roku.Minister koordynator Mariusz Kamiński w oświadczeniu przesłanym TVN24 zdecydowanie zaprzeczył, by rozmawiał z prezesem NBP w sprawie syna. – Mój Syn, Kacper Kamiński ukończył wyższe studia prawnicze (specjalizacja prawo gospodarcze). Przez ostatnie 3,5 roku był zatrudniony w Parlamencie Europejskim, w Brukseli. Zatrudnienie to uzyskał w drodze konkursu, przeprowadzonego zgodnie z procedurami Parlamentu Europejskiego. W związku z propozycją pracy w Banku Światowym zrezygnował z wcześniejszej posady – podkreślił. „Mój Syn nie jest pracownikiem NBP, a w Banku Światowym został zatrudniony na wniosek Dyrektora Wykonawczego Banku Światowego, obywatela Szwajcarii. Obecnie mój Syn pełni analogiczną funkcję, jak w Parlamencie Europejskim, tzn. doradcy Komisji Budżetowej Parlamentu Europejskiego. Oświadczam, że nigdy w żaden sposób nie zabiegałem o zatrudnienie mojego syna w Banku Światowym, z nikim nie prowadziłem również na ten temat żadnych rozmów. W związku z tym informuję, że jakiekolwiek insynuacje w tej sprawie spotkają się z podjęciem przeze mnie odpowiednich kroków prawnych przed Sądem” – napisał Mariusz Kamiński.Kacper Kamiński, pytany przez TVN24, jakie ma kompetencje do objęcia tego stanowiska, odpowiedział: „Posiadam wszelkie kompetencje i doświadczenie zawodowe potrzebne do zatrudnienia w Banku Światowym. Ukończyłem studia prawnicze, ze specjalizacją prawa gospodarczego. Przez okres 3 lat zdobywałem doświadczenia zawodowe na rynku prywatnym, następnie przez ponad 3,5 roku pracowałem w Parlamencie Europejskim na stanowisku doradcy w Komisji Budżetowej Parlamentu”.Kamiński powiedział też, że te doświadczenia pozwoliły mu na pozytywne przejście rozmowy kwalifikacyjnej przeprowadzonej przez obywatela Szwajcarii Dyrektora Wykonawczego Banku Światowego, który złożył wniosek o zatrudnienie go w tej instytucji.„Oświadczam, że mój ojciec, nie miał żadnego wpływu na wybraną przeze mnie drogę zawodową i w żaden sposób nie ułatwiał mi ani nie udzielał pomocy w zatrudnieniu mnie w Banku Światowym” – napisał Kacper Kamiński, cytowany przez portal tvn24.pl.Rzeczniczka PiS Beata Mazurek powiedziała we wtorek, że prezes Jarosław Kaczyński oraz kierownictwo partii nie wiedzieli o zatrudnieniu Kacpra Kamińskiego w Banku Światowym i będą tę sprawę wyjaśniać.",,
Dzieci w Donbasie pójdą do szkoły? Czwórka normandzka poparła decyzję o rozejmie,"Liderzy państw tzw. czwórki normandzkiej – Francji, Niemiec, Rosji i Ukrainy – którzy rozmawiali o uregulowaniu konfliktu w Donbasie, poparli decyzję o rozejmie, jaką ma ogłosić 23 sierpnia grupa kontaktowa. Informację o tym przekazał rzecznik rządu RFN Steffen Seibert. Rozejm miałby umożliwić dzieciom w regionie objętym konfliktem rozpoczęcie 1 września nowego roku szkolnego.","Uczestnicy rozmowy telefonicznej – prezydent Francji Emmanuel Macron, kanclerz Niemiec Angela Merkel, prezydent Rosji Władimir Putin oraz prezydent Ukrainy Petro Poroszenko – wyrazili nadzieję, że zawieszenie działań zbrojnych doprowadzi nie tylko do poprawy bezpieczeństwa dzieci, ale też całej ludności cywilnej Donbasu.Przywódcy podkreślili w trakcie rozmowy, że opowiadają się za trwałym zawieszeniem broni na objętej konfliktem zbrojnym Ukrainie wschodniej, jako warunkiem dla dalszej realizacji porozumień z Mińska.Osobiste zaangażowanie W oficjalnym komunikacie Kremla podkreślono, że przywódcy państw tzw. formatu normandzkiego „zdecydowanie poparli ideę zawieszenia broni w Donbasie”. Administracja prezydenta Ukrainy wskazała, że liderzy czwórki normandzkiej „potwierdzili swe osobiste zaangażowanie w wypełnienie postanowień porozumień mińskich podpisanych w lutym 2015 roku”.Administracja prezydenta Poroszenki przekazała, że podczas rozmowy poinformował on Merkel i Macrona o swojej wizycie w mieście Szczastia, w pobliżu linii rozgraniczenia sił w konflikcie z prorosyjskimi separatystami w obwodzie ługańskim. Poroszenko był tam we wtorek i spotkał się z członkami Specjalnej Misji Monitoringowej OBWE, którzy obserwują sytuację na linii walk.",,
Greenpeace kontra energetyczny gigant,"Ekolodzy z międzynarodowej organizacji Greenpeace, w
tym grupa działaczy z Polski, okupują siedzibę szwedzkiego koncernu
energetycznego Vattenfall w Sztokholmie. Protestujący domagają się od firmy
rezygnacji z produkcji energii węglowej oraz atomowej.","Kilkudziesięciu ubranych w czerwone kombinezony aktywistów Greenpeace zablokowało wejście do głównej siedziby Vattenfall w centrum Sztokholmu. Część z nich zawisła na linach na elewacji budynku, na której rozwiesili transparenty z hasłami wzywającymi do zamiany kopalnych źródeł energii na rzecz odnawialnych.Ekolodzy domagają się też zaprzestania produkcji energii atomowej.Akcja protestacyjna adresowana jest do zarządu szwedzkiego państwowegokoncernu, który w czwartek ma  spotkać się ze szwedzką wicepremier orazminister energetyki i ds. przedsiębiorstw Maud Olofsson i omówić planydotyczące przyszłości Vattenfalla.W dużej mierze protest działaczy Greenpeace dotyczy również sytuacji w Polsce, gdzie Vattenfall posiada elektrownie węglowe. Z tego powodu przed siedzibą koncernu pojawili sięrównież działacze z polskiego oddziału Greenpeace. – Jesteśmy tu po to, by pokazać, że ekologia to sprawa międzynarodowa. Tylkodzięki współpracy jest szansa, że coś się zmieni. Chcemy pokazać, że nie mana co czekać, już czas na energię ze źródeł odnawialnych – powiedział uczestnik akcji Piotr Romanowski, który w Polsce prowadzi gospodarstwoekologiczne.Przed południem działacze Greenpeace nie wpuszczali nikogo do biurowca. Przed wejściem mają dyżurować aż do czwartkowego popołudnia. Według komunikatuVattenfalla, pracownicy firmy w związku z okupacją głównej siedziby udali siędo innych oddziałów koncernu w Sztokholmie. Obecna na miejscu policja nieinterweniowała.Wicepremier Olofsson, do której kierowany jest protest, przekazała prasieprzez swojego sekretarza, że nie będzie odnosić się do akcji Greenpeace.",,
Strażacy zaatakowani w Strasburgu. Mówią o wojnie partyzanckiej,"Kolejne informacje na temat aktów przemocy podczas nocy sylwestrowej docierają z Francji. Okazało się, że w zamieszkach, podczas których masowo podpalane są samochody, biorą udział 10-, 12-letnie wyrostki. W Strasburgu, gdzie spalono ponad 200 samochodów, napadnięto jadących do interwencji strażaków. Kilku z nich zostało rannych. Przedstawiciele straży pożarnej mówią o regularnej wojnie partyzanckiej.","Noc sylwestrowa to jeden z kilku w ciągu roku pretekstów do podpalania samochodów – auta płoną również z okazji święta narodowego 14 lipca.  Francuskie media cytowały w tym kontekście przedstawiciela rządowego Krajowego Obserwatorium Przestępczości Christopha Schulza, który przyznawał, że podpalanie aut to forma ulicznej przemocy, ale tłumaczył ją między innymi pragnieniem przełamania codziennej monotonii.  Zdziwienie wzbudziła wypowiedź paryskiego korespondenta radia RMF, który w programie jednej z telewizji informacyjnych wskazał, że gdyby w Polsce spalono 20 samochodów, to takiemu wydarzeniu poświęcałoby się specjalne wydania programów informacyjnych.  – A we Francji, gdy spłonie tysiąc, wychodzi minister spraw wewnętrznych i mówi, że noc była spokojna – dodał Marek Gładysz. Ta deklaracja zaskoczyła jego francuskiego rozmówcę. – To pierwszego stycznia w Polsce nie ma spalonych samochodów? – dziwił się dziennikarz znad Sekwany. Herrman podkreślił niski wiek uczestników zajść. Niektórzy mieli zaledwie 10 czy 12 lat. W związku z zamieszkami aresztowano 40 osób. Media nie informują, czy chodzi także o nieletnich. Prezydent miasta wyraził nadzieję, że winni zostaną przykładnie ukarani.  Nadal nie ma informacji o łącznej liczbie spalonych w ostatnią noc roku samochodów. Dwu- i trzycyfrowe liczby spalonych aut podawane są w informacjach z wielu miast, co sugeruje, że ogólna liczba może być porównywalna do zeszłorocznej. Po 1 stycznia 2019 r. doliczono się 1031 puszczonych z dymem pojazdów.  Na ulicach francuskich miast dochodziło również do innych aktów przemocy. Mieszkańcy Mosson, przedmieścia Montpellier, krótko przed noworoczną północą zamiast fajerwerków usłyszeli strzały z broni palnej. Według lokalnego portalu, który zamieścił nagranie ze zdarzenia, strzelano z karabinu typu Kałasznikow.",,
„Histeryczna próba obrony interesów”. Politolog komentuje apel b. prezydentów,"To już histeryczna próba obrony jeszcze istniejących interesów postkomunistycznych w biznesie, polityce, sądownictwie i gospodarce. To obrona czegoś, co odchodzi. Co zostało mocno naruszone przez ostatnie cztery lata rządów – mówi w rozmowie z portalem tvp.info Artur Wróblewski. Politolog skomentował list, w którym byli prezydenci Polski apelują do niektórych  kandydatów opozycji do Senatu.","Byli prezydenci Lech Wałęsa, Aleksander Kwaśniewski oraz Bronisław Komorowski napisali list otwarty, w którym zwrócili się do „przedstawicieli demokratycznej opozycji kandydujących do Senatu spoza wspólnej listy trzech opozycyjnych ugrupowań”. „13 października nie czekają nas normalne wybory, lecz takie, które zadecydują, czy Polska będzie demokratycznym państwem prawa, czy też będzie nadal staczała się w kierunku autorytarnej dyktatury” – czytamy w piśmie.Dalej w piśmie wezwano niektórych kandydatów opozycji, by zrezygnowali ze startu w wyborach do Senatu. „Znamy i rozumiemy motywy, którymi się kierujecie. Szanujemy Wasze prawo do przedstawienia wyborcom Waszych poglądów, pomysłów i osobistej gotowości ich realizacji w organach przedstawicielskich. I jednocześnie bardzo Was prosimy, byście w tych wyborach z tego prawa nie skorzystali” – napisali.Zaapelowali też, do osób kandydujących spoza wspólnej listy opozycyjnej, aby swą energię, zaangażowanie i autorytet „oddali w służbę wyższego celu, jakim jest zwycięstwo opozycji”. „Prosimy Was, byście wsparli tę opozycję w jej obecnym kształcie. Byście w tym roku potrafili wznieść się ponad Wasze słuszne zamierzenia, możliwe do zrealizowania dopiero w warunkach pełnej demokracji” – piszą autorzy listu.Poza trzema byłymi prezydentami pod listem podpisali się: Krystyna Janda, Maja Komorowska, Juliusz Machulski, Radosław Markowski, Adam Daniel Rotfeld, Wojciech Sadurski, Łukasz Turski, Ludwika Wujec, Henryk Wujec, Adam Zagajewski. W rozmowie z portalem tvp.info politolog Artur Wróblewski komentując list b. prezydentów ocenia, że jego sygnatariusze „reprezentują siły postkomunizmu, które w akcie pewnej desperacji i histerii mobilizują się, by być może po raz ostatni w historii próbować bronić przeszłości po 1989 roku, która była cezurą miedzy komunizmem a postkomunizmem”. – Jest to już histeryczna próba obrony jeszcze istniejących interesów postkomunistycznych w biznesie, polityce , sądownictwie i gospodarce. To obrona czegoś co odchodzi. Co zostało mocno naruszone przez ostatnie cztery lata rządów – mówi.Dalej stwierdza – odnosząc się do osób świata kultury, które podpisały się pod listem – że „Maja Komorowska i  Krystyna Janda to ludzie kultury, którzy reprezentują zawłaszczenie kultury”. – Jeśli chodzi o korzystanie ze środków publicznych, to utrata ich egzystencjalnych warunków, w postaci dotacji. Oni byli beneficjentami tych interesariuszy systemu, którzy tak jak córka Rzepińskiego są w różnych fundacjach – mówi.",,
UE wygrywa spór z Rosją. Koncerny muszą udostępniać gazociągi konkurencji,"UE wygrała z Rosją przed WTO w większości kwestii spornych dotyczących trzeciego pakietu energetycznego oraz rynku energii, m.in. gazu. Światowa Organizacja Handlu uznała jednak niektóre racje Rosji.","Moskwa wszczęła spór w 2014 r., stojąc na stanowisku, że unijny „trzeci pakiet energetyczny” niesprawiedliwie uderza i dyskryminuje Gazprom, bo wymaga od koncernu „rozdziału” aktywów przesyłu gazu oraz aktywów produkcji i dostaw tego surowca. Rosjanie wskazywali, że Bruksela jednocześnie zwalniała z tych wymogów m.in. operatorów gazociągów LNG. Ich zdaniem UE w ten sposób złamała zasady WTO. Światowa Organizacja Handlu nie podzieliła jednak tego stanowiska.Unia Europejska z zadowoleniem przyjęła decyzję WTO. Jak podkreśliła Komisja Europejska w wydanym oświadczeniu, WTO odrzuciła większość zarzutów Rosji „co do rzekomej niezgodności środków polityki energetycznej UE z zasadami handlu wielostronnego.”Bruksela wskazała również, że decyzja zabezpieczyła podstawowe elementy trzeciego pakietu energetycznego zwiększające integrację i konkurencyjność rynku energetycznego w UE. Światowa Organizacja Handlu uznała rosyjski zarzut o dyskryminację na rynku chorwackim, węgierskim i litewskim, gdzie od zagranicznych operatorów rurociągów wymagano oceny bezpieczeństwa dostaw energii, ale od krajowych już nie.WTO poparła też część rosyjskiej skargi dotyczącej gazociągu OPAL, który biegnie przez Niemcy i jest lądową odnogą gazociągu Nord Stream, który przez Bałtyk łączy Rosję z Niemcami, jednak ten punkt dotyczył regulacji, która już została zmieniona. Zdaniem rosyjskiego Ministerstwa Gospodarki korzystna dla Rosji część orzeczenia poprawi dostęp do rosyjskiego gazu na rynku europejskim i wyrówna szanse dla dostawców usług gazociągowych. „Jest to pozytywny precedens, który umożliwia zmianę norm, które stworzyły przeszkody dla rosyjskich dostawców na rynku UE, zarówno w prawodawstwie UE, jak i w ustawodawstwie poszczególnych krajów członkowskich” - czytamy w oświadczeniu wydanym przez ten resort. Liberalizujący rynek energii w UE trzeci pakiet energetyczny zakłada oddzielenie sprzedaży gazu od jego przesyłu, uzgadnianie taryf przesyłowych przez niezależnego operatora oraz konkurencyjny dostęp do infrastruktury przesyłowej. Zgodnie z tymi zasadami systemem przesyłowym gazu w państwach członkowskich UE zarządzać mają niezależni operatorzy, którzy powinni zadbać o konkurencyjny dostęp dostawców do rurociągów. Chodzi m.in. o udzielanie części przepustowości gazociągu konkurentom.Tymczasem rosyjski Gazprom jest w dużej mierze inwestorem lub współinwestorem sieci przesyłowych, jest więc niechętny utracie kontroli nad rurociągami i udostępnianiu ich stronom trzecim, czyli konkurentom. Spod postanowień pakietu w części wyjęty został gazociąg OPAL, lądowa odnoga gazociągu Nord Stream, który został uznany za projekt o znaczeniu europejskim.Pakiet był wielokrotnie krytykowany przez prezydenta Rosji Władimira Putina, który podkreślał m.in., że nie może on obowiązywać wstecz, czyli że jego postanowienia nie powinny być wdrażane w odniesieniu do umów na dostawy gazu podpisanych przed wdrożeniem pakietu.",,
Czarzasty: Adopcja dzieci przez pary jednopłciowe „to właściwy kierunek”,"Lewica jest za małżeństwami homoseksualnymi – powiedział lider SLD Włodzimierz Czarzasty. Pytany o to, czy jego partia i koalicja, którą współtworzy z Wiosną i Razem, są za legalizacją adopcji dzieci przez pary homoseksualne, stwierdził, że „jak przyjdzie na to czas” i społeczeństwo zostanie do tego przygotowane, „to właściwy kierunek”.","Włodzimierz Czarzasty w „Rzeczpospolitej” mówił o programie, jaki wspólnie z jego koalicyjnymi partnerami – Wiosną Roberta Biedronia i Razem Adriana Zandberga – opracowali.– Będziemy przekonywać społeczeństwo do wielu lewicowych sytuacji. Będziemy jasno stawiać sprawy państwa świeckiego – mówił lider SLD. Wskazywał m.in. na takie punkty swojego programu, jak „państwo świeckie, socjalne, prawa dla kobiet, Unia Europejska, praworządność i polityka historyczna”. Czarzasty zapytany o kwestie LGBT i legalizacją małżeństw homoseksualnych w Polsce zadeklarował, że „Lewica jest za małżeństwami homoseksualnymi”.Pytany dalej, czy Lewica popiera zalegalizowanie adopcji dzieci przez małżeństwa homoseksualne, oznajmił, że „to właściwy kierunek”. – Jak przyjdzie czas na to, jak będzie do tego przygotowane społeczeństwo, jak odbędzie się wielka dyskusja, to uważam, że jest to właściwy kierunek – mówił.W nocy z poniedziałku na wtorek zakończono akceptowanie czołówek list wyborczych Lewicy do Sejmu przez tworzące je: SLD, Wiosnę i Razem. Włodzimierz Czarzasty ma być „jedynką” w Sosnowcu; na listach znajdą się też, m.in. Robert Kwiatkowski i Joanna Scheuring-Wielgus.",,
Pożar na lotnisku. Ewakuowano setki osób [WIDEO],"Pożar na międzynarodowym lotnisku w Lille na północy Francji. Ogień wybuchł na piętrze budynku administracyjnego, gdzie znajduje się m.in. kuchnia. Podróżujący zostali ewakuowani z gmachu terminala na prawie godzinę. Nie ma ofiar ani poszkodowanych. Ruch powietrzny został przerwany na około pół godziny – podało France3.","Do wybuchu pożaru doszło w piątek rano około godz. 11:20 na szóstym piętrze budynku administracyjnego w pobliżu terminala. Nad dachem unosił się szary dym.   Lotnisko Lille-Lesquin natychmiast poinformowało o sprawie na Twitterze.  „Ruch jest tymczasowo przerwany, a pasażerowie ewakuowani na zewnątrz budynku terminala w celu zachowania środków zapobiegawczych”.",,
Kolejne przypadki koronawirusa poza granicami Chin,"Kolejne zarażenia koronawirusem z Wuhan stwierdzono w niedzielę poza granicami Chin. O trzecim takim przypadku poinformowano w Stanach Zjednoczonych, natomiast w Japonii groźnym wirusem zaraziła się już czwarta osoba.","W USA nowy przypadek zarażenia zanotowano w hrabstwie Orange w stanie Kalifornia. To kobieta, która przebywała w chińskim mieście Wuhan, gdzie znajduje się ognisko epidemii. Obecnie przebywa w szpitalu, a stan jej zdrowia określany jest jako dobry. Publiczny nadawca w Japonii NHK podał, powołując się na ministerstwo zdrowia, że wykryto czwarty przypadek zarażenia w tym kraju. Pozytywny wynik stwierdzono o mężczyzny powyżej 40. roku życia, który przebywał w Wuhan i 22 stycznia wrócił do Japonii. Obecnie przebywa w szpitalu. Japońskie MSZ podało, że w chińskiej prowincji Hubei przebywa ok. 430 obywateli japońskich, w tym niemal wszyscy w Wuhan. W Chinach, gdzie z powodu nowego koronawirusa zmarło już, według ostatnich danych, 56 osób, wprowadzane są koleje obostrzenia. Położona na północy kraju prowincja Hebei w niedzielę do odwołania zawiesiła połączenia autobusowe z innymi prowincjami, podobną decyzję ogłoszono w wyspiarskiej prowincji Hajnan, która ze względu na rosnący ruch turystyczny i szybko rozbudowującą się infrastrukturę hotelową określana bywa jako „chińskie Hawaje”. Wcześniej w niedzielę szef chińskiej Państwowej Komisji Zdrowia i Planowania Rodziny minister Ma Xiaowei oświadczył, że zdolność koronawirusa do przenoszenia się jest coraz większa, a liczba infekcji wywołanych nowym wirusem może nadal rosnąć.  Obecnie na całym świecie zarażonych jest ponad 2000 osób.Wirus, który prawdopodobnie pojawił się pod koniec 2019 r. na targu owoców morza w Wuhan, gdzie nielegalnie sprzedawano dzikie zwierzęta, rozprzestrzenił się na chińskie miasta, w tym Pekin i Szanghaj, a także na inne kraje.  Chińskie władze zakazały w całym kraju handlu dzikimi zwierzętami na targach, w supermarketach, restauracjach i na platformach handlu elektronicznego z powodu wybuchu epidemii koronawirusa. Każde miejsce, w którym hodowane są dzikie zwierzęta, powinno być izolowane, a transport dzikich zwierząt powinien być zakazany – napisano w oświadczeniu. Zakaz zaczął obowiązywać od niedzieli. Wirus wykryto również w Tajlandii, Wietnamie, Singapurze, Korei Płd., Tajwanie, Nepalu, Malezji, Australii, Kanadzie, Francji i być może w Wielkiej Brytanii. Nowy koronawirus może powodować zapalenie płuc, które w niektórych przypadkach okazywało się dotąd śmiertelne. Nie wiadomo jeszcze, jak łatwo rozprzestrzenia się on między ludźmi.",,
"Niemiecki sąd: Określenie „faszysta” to naruszenie godności, ale polityka AfD można tak nazywać","Lider radykalnego skrzydła nacjonalistycznej Alternatywy dla Niemiec (AFD), Bjoern Hoecke może być nazywany faszystą – orzekł niemiecki sąd administracyjny. Sąd uznał, że określenie „faszysta” faktycznie może stanowić naruszenie godności, ale w odniesieniu do Hoeckego bazuje ono na faktach, które można zweryfikować.","Wyrok stanowi finał przeprowadzonego w trybie pilnym procesu wytoczonego przez organizatorów antyrasistowskiej demonstracji miasto Eisenach w Turyngii we wschodnich Niemczech. Chcieli oni zarejestrować zgromadzenie pod nazwą „Protest przeciwko rasistowskiej AfD, a zwłaszcza przeciwko faszyście Hoeckemu”. Ratusz w Eisenach odmówił rejestracji zgromadzenia nakazując usunięcie słowa „faszysta”. Urzędnicy magistratu ocenili, że narusza to dobra osobiste polityka i zagraża porządkowi publicznemu. Wnioskodawcy nie zgodzili się z decyzją i zaskarżyli ja do sądu. Ten przyznał im rację, choć skład sędziowski przyznał, że określenie „faszysta” może stanowić naruszenie godności.   „W politycznej konfrontacji opinii przesadzone i uogólniające określenia przeciwnika są jednak do przyjęcia, tak jak ostre, drastyczne i niegrzeczne sformułowania, które w gorączce sporu zdają się być zwykłym, niestosownym tonem” – uznał sąd.  W uzasadnieniu sędziowie wskazali, że jeśli takie określenia padają „w ramach intelektualnego sporu, który toczy się wokół spraw dotyczących ogółu, przez co służy możliwości wyrobienia sobie opinii”, to nadrzędne jest prawo do wolności wypowiedzi. W zaskarżeniu powołano się na wypowiedzi Hoeckego mające zdaniem autorów wydźwięk rasistowski, takie jak  o „śmierci narodu poprzez podmianę ludności”, „toczonych gangreną” członkach, od których trzeba uwolnić Niemcy czy „strażniku, który silną ręką musi uprzątnąć chlew (wyrzucić gnój)”.",,
Ukraina: Ambasada USA przyłącza się do apelu o uwolnienie Sencowa,Ambasada USA na Ukrainie przyłączyła się do międzynarodowego apelu o uwolnienie skazanego w Rosji na 20 lat kolonii karnej ukraińskiego reżysera Ołeha Sencowa. W środę rozpoczął on 31. dzień protestu głodowego.,"– Przyłączamy się do apelu ludzi na całym świecie o niezwłoczne uwolnienie ukraińskich więźniów politycznych, którzy są niesprawiedliwie przetrzymywani w Rosji, w tym Ołeha Sencowa, który rozpoczął drugi miesiąc głodówki na znak protestu – napisała na Twitterze amerykańska ambasada w Kijowie. Podpisy pod międzynarodową petycją o uwolnienie Sencowa zbierane są w internecie od maja i są adresowane do przywódców państw Europy, a także USA i Kanady. Sencow ogłosił głodówkę 14 maja i oświadczył, że będzie ją kontynuował, dopóki 64 Ukraińców, którzy znajdują się w więzieniach w Rosji, nie odzyska wolności. Pochodzący z Krymu ukraiński reżyser Ołeh Sencow został aresztowany w Symferopolu i przewieziony do Rosji w maju 2014 roku. W sierpniu 2015 roku Sencowa skazano na 20 lat kolonii karnej za przypisywane mu przygotowywanie zamachów terrorystycznych na Krymie, anektowanym przez Rosję w marcu 2014 roku.",,
"Bańka: Doping jest nowotworem, który toczy globalny sport","– Około 10 proc. medalistów z igrzysk olimpijskich w Rio de Janeiro pochodziło z krajów, które w sposób lekceważący podchodziły do polityki antydoppingowej bądź jej w ogóle nie prowadziły – powiedział programie „Gość Wiadomości” Witold Bańka.  Teraz minister sportu odchodzącego rządu będzie kierować Światową Agencją Antydopingową (WADA).","– Doping jest współczesnym nowotworem, który toczy sport globalny, więc na pewno wyzwań nie braknie  – dodał Bańka. Wśród głównych punktów swojego programu Bańka umieścił m.in. stworzenie funduszu solidarnościowego, który będzie służył pomocy słabszym państwom w prowadzeniu ich polityki antydopingowej. – WADA ma dzisiaj budżet na poziomie mniejszym niż 40 mln dolarów. To jest absolutnie rzecz niedopuszczalna, żeby globalny regulator, który ma walczyć z dopingiem na całym świecie, miał taki budżet – ocenił gość TVP Info. – Zaproponowaliśmy stworzenie funduszu solidarnościowego, z udziałem wielkich sponsorów prywatnych i publicznych firm, które w ramach społecznej odpowiedzialności biznesu, mogłyby dołączyć do tego wielkiego funduszu i finansować też politykę antydopingową – powiedział. W czwartek w Katowicach Rada Fundacji Światowej Agencji Antydopingowej przez aklamację zatwierdziła wybór Witolda Bańki na szefa tej organizacji. Jego kadencja rozpocznie się 1 stycznia 2020 roku. Zastąpi Craiga Reedie'ego, który funkcję tę pełni od 2014 roku. W stolicy Górnego Śląska zatwierdzono decyzję podjętą 14 maja w Montrealu, kiedy zgodnie z zasadą rotacji przedstawiciele rządów w Radzie Fundacji WADA wybrali Bańkę. Kontrkandydatem był Marcos Diaz z Dominikany. W Radzie Fundacji, oprócz prezydenta WADA i jego zastępcy, zasiada po 18 przedstawicieli ruchu olimpijskiego oraz rządów krajów (pięciu reprezentantów ma Europa, po czterech Azja i kontynent amerykański, trzech Afryka i dwóch Oceania).",,
Kontrola granicy z Donbasem. Putin mówi o drugiej Srebrenicy,"Prezydent Rosji Władimir Putin oświadczył, że w razie przejęcia przez siły ukraińskie kontroli nad granicą w Donbasie „dojdzie tam do Srebrenicy”. W okolicach Sreberenicy w Bośni i Hercegowinie paramilitarne oddziały Serbów dokonały w 1995 roku, podczas wojny w b. Jugosławii, masowych egzekucji ponad ośmiu tysięcy muzułmańskich mężczyzn i chłopców.","Putin we wtorek na spotkaniu z Radą Praw Człowieka – ciałem konsultacyjnym przy prezydencie Rosji – mówił o poniedziałkowych rozmowach w Paryżu, podczas szczytu „czwórki normandzkiej” (Ukraina, Francja, Niemcy, Rosja). Jak przekazał, z prezydentem Ukrainy Wołodymyrem Zełenskim rozmawiał tam o „możliwym prześladowaniu mieszkańców republik ludowych”, czyli struktur powołanych w Donbasie przez prorosyjskich separatystów. – Do tej pory nie przyjęto (na Ukrainie) ustawy o amnestii (dla separatystów) – powiedział.– Strona ukraińska cały czas podnosi kwestię, by dać jej możliwość zamknięcia granicy przy pomocy wojsk – mówił Putin. Dodał następnie: – Wyobrażam sobie, co dalej się zacznie – będzie Srebrenica i tyle. – Kto będzie dowodził nacjonalistami, kiedy wejdą na te terytoria bez zapewnienia ludziom gwarancji? – pytał.",,
Projekt przepisów o karnym odwoływaniu sędziów. Zgłoszony przez posłów PiS,"Posłowie PiS złożyli w czwartek projekt nowelizacji Ustawy o ustroju sądów powszechnych, Sądzie Najwyższym i innych ustaw, który wprowadza m.in. możliwość odwołania sędziego z urzędu oraz dokonuje zmian w procedurze wyboru I Prezesa SN.","Projekt, o którym poinformowali na konferencji prasowej w Sejmie Jan Kanthak, Sebastian Kaleta i Jacek Ozdoba (wszyscy są posłami PiS związanymi z Solidarną Polską), nakłada też na sędziów obowiązek poinformowania, do jakich partii należeli, w jakich stowarzyszeniach działają oraz jakim nickiem się posługują w portalach społecznościowych. Kanthak dodał, że chodzi na przykład o „roszczenie sobie prawa do oceniania, czy sędziowie wybrani przez demokratyczną KRS i powołani przez prezydenta mogą pełnić ten urząd”. – W ustawie, którą skierowaliśmy do laski marszałkowskiej przewidziane są przepisy dotyczące kwalifikowanego deliktu dyscyplinarnego, właśnie związanego z troską o porządek prawny, o praworządność w państwie Polskim i działalność zgodnie z konstytucją – powiedział poseł.Przepisy przewidują nawet możliwość odwołania z urzędu sędziów, którzy podważaliby uprawnienia KRS czy prerogatywy prezydenta, lub kwestionowali uprawnienia innych sędziów. – Nie może być bowiem sytuacji, że jeden sędzia będzie podważał rolę drugiego sędziego, bo to może działać w obie strony. Sędziowie wyłonieni przez demokratyczną Krajową Radę Sądownictwa mogliby podważać sędziów, którzy zostali powołani przez Radę Państwa i na odwrót, sędziowie powołani przez Radę Państwa mogliby kontestować sędziów powołanych przez demokratyczną KRS - kontynuował Kanthak.",,
"Mógł być szpiegiem, ale wyjdzie na wolność. Ujawniamy uzasadnienie sądu ws. Piotra C.","Wojskowy Sąd Okręgowy mimo dowodów, które „wskazują na duże prawdopodobieństwo, że Piotr C. popełnił zarzucane mu czyny”, zdecydował się nie przedłużyć trwającego 11 miesięcy aresztu dla podejrzanego o szpiegostwo porucznika rezerwy. Dowody świadczące przeciw Piotrowi C. to „zgromadzone dokumenty, opinie uzyskane z SKW i ABW, czy zeznania świadków oraz wyjaśnienia oskarżonego”, a „ocena dotychczas przeprowadzonych dowodów może wskazywać karę łagodniejszą” niż maksymalne 8 lat więzienia – uzasadnia sąd.","Decyzją z dnia 10.11.2017 r., o której informowaliśmy w ubiegłą środę, Wojskowy Sąd Okręgowy w Warszawie zdecydował się uchylić środek zapobiegawczy w postaci aresztu wobec Piotra C. Sąd motywując tę decyzję zwraca uwagę na najwyższy wymiar kary za zarzucane mu przestępstwo „wynosi wprawdzie aż 8 lat” lecz dolna granica to „jedynie 6 miesięcy”. Sędzia WSO płk Rafał Korkus stwierdził, że w konsekwencji tego, iż ocena materiału dowodowego ma wskazywać na karę bliższą dolnej granicy nie da się przesądzić, że obawa przed wyższą karą może spowodować, że Piotr C. będzie mógł zdecydować się na ucieczkę czy ukrywanie się „w sytuacji gdy ma za sobą stosunkowo długi okres stosowania tymczasowego zatrzymania”. Sprzeciw prokuratury wobec decyzji sąduSąd zdecydował się na środki zapobiegawcze w formie poręczenia majątkowego w wysokości 50 tys. zł, zakazu opuszczania kraju i dozoru policji. Innego zdania w tej sprawie jest Prokuratura Okręgowa w Warszawie, która złożyła zażalenie na decyzję sądu o zwolnieniu z aresztu Piotra C.– Nie zgadzamy się z tą decyzją, biorąc pod uwagę m.in., że oskarżony wcześniej ukrywał się przed wymiarem sprawiedliwości – tak zażalenie uzasadnił rzecznik prokuratury. Prokuratura oskarżyła C. o gromadzenie w celu udzielenia obcemu wywiadowi dokumentów - papierowych i elektronicznych, w tym niejawnych. Akt oskarżenia złożył wydział ds. wojskowych prokuratury okręgowej, działający pod nadzorem departamentu ds. wojskowych Prokuratury Krajowej.Piotr C. służył w 1. Bazie Lotnictwa Transportowego w Warszawie, która powstała w miejsce 36. Specjalnego Pułku Lotnictwa Transportowego (rozwiązanego po katastrofie smoleńskiej). Zatrzymała go Służba Kontrwywiadu Wojskowego w 2014 r., ale wówczas nie został aresztowany. Przebywał później na zwolnieniu lekarskim i odszedł ze służby. Od sierpnia 2016 r. był poszukiwany listem gończym. Został zatrzymany w grudniu 2016 r. w akcji SKW we współpracy z innymi służbami. Jego proces przed WSO toczy się z wyłączeniem jawności.  ",,
"Kanclerz Austrii ostrzega: kto nie jest solidarny w kwestii uchodźców, musi się liczyć z wetem ws. unijnych dotacji","Austria zmienia politykę wobec imigrantów. Kanclerz Werner Faymann zapowiada zaostrzenie kontroli granicznych. – Wszyscy imigranci będą kontrolowani, a ci, którzy opuścili swój kraj z powodów ekonomicznych, będą do niego zawracani  – powiedział w wywiadzie dla niedzielnego wydania gazety „Österreich”. Podkreślił, że kraje, odmawiające przyjmowania imigrantów, nie powinny dłużej otrzymywać żadnej pomocy finansowej.","Jak podkreślił, władze jego kraju działają w ścisłej współpracy z Niemcami i podobnie jak oni nie będą już wpuszczać na swoje terytorium imigrantów, którzy chcą się dostać do innego kraju, na przykład Szwecji. Jak pisze gazeta, Werner Faymann niezwykle ostro wypowiedział się też na temat działań Unii Europejskiej. – To szokujące, że Unia, z powodu swojej skomplikowanej struktury, nie jest w stanie szybciej rozwiązać tak ważnych problemów jak kryzys migracyjny. Jeśli nie uda się wkrótce zabezpieczyć granic, to idea Unii Europejskiej stanie pod znakiem zapytania – powiedział kanclerz Austrii. Podkreślił, że kraje odmawiające przyjmowania imigrantów nie powinny dłużej otrzymywać żadnej pomocy finansowej, bo „kto nie jest solidarny w kwestii uchodźców, musi się liczyć z wetem w kwestii unijnych dotacji”. Strumień uchodźców płynie przez Austrię Setki tysięcy migrantów przeszły przez Austrię do Niemiec od września, gdy oba kraje otworzyły granice dla ludzi uciekających z Afryki Północnej, Bliskiego Wschodu i Afganistanu. W 2015 roku tylko 90 tys. z nich złożyło wniosek o przyznanie statusu azylanta w Austrii. Jednak masowy przepływ migrantów i związane z tym obawy Austriaków przyczyniły się do wzrostu skrajnej prawicy.",,
Beata Szydło: to jest najfajniejszy dzień w kancelarii,"– U nas zawsze były prezenty, zawsze to było ważne wydarzenie. Ja z moimi synami staraliśmy się wtedy spędzać ten czas razem. Do dzisiaj, mimo że to dorośli mężczyźni, staram się jakiś prezent czy jakąś przyjemność na Dzień Dziecka im sprawić. Tak to jest, że zawsze pozostajemy dziećmi – mówiła na antenie TVP2 premier Beata Szydło. Kancelaria premiera zorganizowała w sobotę Dzień Dziecka.","– Były takie czasy, kiedy chciałam być astronautką, to były wczesne lata szkoły podstawowej. Wtedy w ogóle nie przypuszczałam, że mogłabym zostać politykiem – opowiadała na antenie TVP 2 premier Beata Szydło. W sobotę Kancelaria Prezesa Rady Ministrów zorganizowała w swoich ogrodach piknik z okazji Dnia Dziecka. O Dniu Dziecka w swoim domu – wspólnych wyprawach na lody, do wesołego miasteczka, wycieczkach – opowiadała w programie „Pytanie na śniadanie” premier Beata Szydło. – U nas zawsze były prezenty, zawsze to było ważne wydarzenie. Ja z moimi synami staraliśmy się wtedy zawsze spędzać ten czas razem. Do dzisiaj, mimo że to dorośli mężczyźni staram się jakiś prezent czy jakąś przyjemność na Dzień Dziecka im sprawić. Tak to jest, że zawsze pozostajemy dziećmi  – stwierdziła Beata Szydło.",,
"„To nie jest misja, to nie jest kontyngent”. Gen. Pacek o wyjeździe Polaków na Ukrainę","– Jest zgoda i zapotrzebowanie Ukrainy, żebyśmy tam działali – my, jako NATO. To nie jest misja, to nie jest kontyngent.  Wyjadą tam na pewien czas instruktorzy, zrobią określone szkolenia i wrócą do Polski – mówił doradca ministra obrony gen. Bogusław Pacek. Odniósł się w ten sposób do planowanej polskiej pomocy Ukrainie.","– Do tej pory ten program szkoleniowy był realizowany jedynie we wszystkich szkołach wyższych Ukrainy z pomocą wielu państw, w tym również z dużym udziałem Polski – mówił gen. Pacek. W ostatnim czasie zaangażowały się w niego wszystkie nasze uczelnie wojskowe – dodał.  – Ukraina chciałaby zbudować uczelnię podobną do naszego WAT-u i ta prośba będzie rozpatrywana m.in. przez ministerstwo obrony – powiedział.  Gen. Pacek poinformował, że kolejną kwestią jest sprawa akademii marynarki wojennej, której obecnie Ukraina nie posiada. Taka uczelnia była w Sewastopolu, gdzie obecnie prowadzenie szkoleń nie jest możliwe. Ukraińcy rozważają możliwość utworzenia nowej akademii w Odessie.  Szkolenie pilotów  – System szkolenia pilotów na Ukrainie jest realizowany na wysokim poziomie. Mimo wszystko współpraca na tym poziomie to duże wyzwanie – przede wszystkim ze względu na różnice wynikające z różnicy systemów – powiedział. – Szkolenie oficerów to także kontynuacja programu edukacyjnego Sojuszu Północnoatlantyckiego. Jesteśmy po wielu rozmowach z Ukrainą i NATO – mówił doradca ministra obrony narodowej.  „To jedynie ustalenia, ostateczna decyzja zapadnie w połowie marca”  Jak mówił gen. Pacek, na razie wszystko, o czym mówi to jedynie „ustalenia”. Konkretne decyzje zostaną podjęte w połowie marca.  – Jest zgoda i zapotrzebowanie Ukrainy, żebyśmy tam działali – my, jako NATO. To nie jest misja. Wyjadą tam na pewien czas instruktorzy, zrobią określone szkolenia i wrócą do Polski – powiedział gen. Pacek. W środę doradca ministra obrony gen. Bogusław Pacek poinformował na Twitterze, że Polska wyśle na Ukrainę instruktorów, którzy będą szkolić ukraińskich żołnierzy. Napisał, że Polska odpowie pozytywnie na prośbę Ukraińców o pomoc w szkoleniu podoficerów.",,
„To najważniejsza kampania w moim życiu”. Premier publikuje nowy spot,"Premier Mateusz Morawiecki opublikował na Facebooku spot podsumowujący kampanię wyborczą. – To kluczowy moment dla Polski i najważniejsza kampania w moim życiu. Nie tylko ze względu na ilość pracy, setki decyzji, setki spotkań i tysiące rozmów. Dlatego zrobiłem wszystko, co w mojej mocy, żeby przekonać, że ten dobry czas dla Polski musi być kontynuowany – podkreśla na nagraniu szef rządu. – Wszędzie mówiłem o naszych dokonaniach i pomysłach na realizację wielkiego projektu, budowy polskiego państwa dobrobytu – dodaje. Ze spotu dowiadujemy się, że premier zrobił z wyborcami ponad 3,5 tys. selfie, a ponad 16 tys. osób uścisnął dłoń.",,,
PiS złożył protesty wyborcze do SN. Chce ponownego przeliczenia głosów w dwóch okręgach,"Prawo i Sprawiedliwość złożyło wnioski do Sądu Najwyższego w ramach protestów wyborczych. Chodzi o ponowne przeliczenie głosów w dwóch okręgach w wyborach do Senatu. Wnioski dotyczą oględzin kart wyborczych, porównania ich z protokołami poszczególnych komisji wyborczych i ponownego przeliczenia głosów – przekazał zespół prasowy SN informując o obu protestach.","W okręgu nr 75 do Senatu została wybrana wiceprezeska partii Wiosna Gabriela Morawska-Stanecka (KW SLD). Poparło ją 50,93 proc. głosujących. Jej kontrkandydat, senator minionej kadencji, Czesław Ryszka (PiS) otrzymał poparcie 49,07 proc. wyborców. Na Gabrielę Morawską-Stanecką głosowały 64 172 osoby, a na Czesława Ryszkę 61 823 wyborców.Z kolei w okręgu nr 100 senacki mandat zdobył poseł PO Stanisław Gawłowski, startujący jednak z własnego komitetu. W okręgu obejmującym powiaty koszaliński, sławieński, szczecinecki i Koszalin, Gawłowski zdobył 44 956 głosów i uzyskał poparcie na poziomie 33,67 proc. O mandat senacki w okręgu nr 100 z Gawłowskim rywalizowało dwóch kandydatów. Krzysztof Nieckarz z PiS uzyskał 44 636 głosów (33,43 proc.). Drugim kontrkandydatem Gawłowskiego był lekarz Krzysztof Berezowski. Na niego zagłosowało 43 933 wyborców (32,90 proc.).Odsetek nieważnych głosów do Senatu w Polsce wyniósł 1,11%. Odsetek nieważnych głosów do izby wyższej w okręgu nr 100, w którym Gawłowski zdobył największe poparcie, wyniósł 2,44%, a w wielu komisjach przekraczał 3%.Sąd Najwyższy rozpatruje wniesione protesty w składzie trzech sędziów nowo utworzonej Izby Kontroli Nadzwyczajnej i Spraw Publicznych SN, w postępowaniu nieprocesowym i wydaje opinię w formie postanowienia w sprawie protestu. „Wyniki wyborów do Senatu RP niemal po połowie dzielą Izbę Wyższą Parlamentu RP pomiędzy partię aktualnie sprawującą władzę a opozycję. W tym stanie rzeczy, w słusznie rozumianym interesie społecznym, jest podjęcie dodatkowych działań weryfikujących poprawność ustalenia wyników głosowania na Senatora w okręgach wyborczych nr 100 i 75, gdzie o wyborze zadecydowała tak niewielka różnica głosów” – zaznaczono w tych protestach, jak przekazał zespół prasowy SN.Michałowski poinformował, iż w obu protestach podniesiono ten sam zarzut naruszenia przepisów Kodeksu wyborczego (art. 227) polegający na niewłaściwym zakwalifikowaniu głosów, jako nieważne, podczas gdy głosy te powinny zostać uznane za ważne.– Pełnomocnik wyborczy wnosi o uznanie, że zarzuty podniesione w protestach są zasadne i przedstawione naruszenia miały wpływ na ważność wyborów – dodał Michałowski. Jak wskazał, w protestach wskazano na niewielką różnicę głosów między zwycięskim kandydatem, który uzyskał mandat senatora, a kolejnym kandydatem. Czy zadecydują głosy uznane za nieważne? Jak przypomniał zespół prasowy SN w okręgu senackim nr 100 różnica wyniosła 320 głosów przy ponad 136 tys. wszystkich oddanych głosów, a w okręgu nr 75 różnica między kandydatami wyniosła 2349 głosów na ponad 129 tys. oddanych głosów. – Pełnomocnik Wyborczy zwrócił też uwagę na liczbę głosów nieważnych w obu okręgach – i tak w okręgu nr 100 głosów nieważnych było 3 344, a w okręgu nr 75 liczba głosów nieważnych wyniosła 3 749 – zaznaczył Michałowski.W związku z tym – jak przekazał Michałowski – zdaniem wnoszącego protest z powyższego wynika, że ustalenie, iż część głosów zostało nieprawidłowo uznanych za nieważne, zaś w rzeczywistości powinny być one uznane jako głosy poparcia dla kandydata KW Prawo i Sprawiedliwość decyduje o tym, że najwięcej głosów uzyskał kandydat KW Prawo i Sprawiedliwość.",,
"Znicze dobre, znicze złe – czyli  kiedy „Wyborcza” pozwala Polakom uczcić pamięć o zmarłych","„Czy pamięć o zmarłych naprawdę wymaga poświęcenia dla niej środowiska?” – pytała „Gazeta Wyborcza” tuż przed dniem Wszystkich Świętych, wyliczając, że w kraju zapłonie 300 mln zniczy. Świeczki oczywiście wywołują – zdaniem dziennika – smog, lecz to nie jedyny „problem”, jaki w tradycji Polaków widzi „GW”. Znicze nie zawsze są jednak „złe” – a przynajmniej nie wtedy, kiedy zapala się je na grobach Rosjan, przed sądami – w „obronie” wymiaru sprawiedliwości – czy przed Pałacem Kultury i Nauki, dla uczczenia Piotra Szczęsnego.","Zarówno uroczystość Wszystkich Świętych, jak i Zaduszki są w naszym kraju czasem wspominania bliskich, którzy odeszli i refleksji nad sensem ziemskiego przemijania. W tych dniach tradycyjnie odwiedzamy groby, składamy kwiaty i zapalamy znicze – także na mogiłach bezimiennych czy zapomnianych. „Znicze, sztuczne kwiaty, podróże. Co szkodzi planecie na 1 listopada” – pisała „Wyborcza” tuż przed świętem. W innym artykule dziennikarze gazety dodawali retorycznie, czy „zmarli naprawdę potrzebują naszych zniczy?”. Cmentarne ozdoby – jak pisze autorka olsztyńskiego dodatku „GW” – co roku rodzą w jej głowie te same pytanie, gdy widzi „upstrzone” stroikami i zniczami groby. Raz, że znicze to plastik, dwa – spalając się uwalniają toksyczne substancje, takie jak toluen czy benzen – czytamy.Gazeta przekonuje, że Polacy na początku listopada, „podobnie jak w czasie większości innych naszych tradycji świątecznych”, przyczyniają się do dewastowania środowiska. „Pamięć o bliskich daleka jest od działań w duchu less-waste, płonna jest też świadomość grzechu ekologicznego” – czytamy w jednym z przedświątecznych tekstów. Także przy innych okazjach „Gazeta Wyborcza” alarmowała i apelowała: „nie palmy zniczy”. Tak było m.in. przy okazji rocznicy śmierci papieża Polaka św. Jana Pawła II. Podobne zmartwienia dziennik miał w związku z organizowaną przez PGNiG akcją „Iskra Pamięci”, w ramach której – dla oddania hołdu ofiarom zbrodni katyńskiej – miało zapłonąć 20 tys. zniczy na stołecznym pl. Piłsudskiego. „Czy PGNiG wzięło pod uwagę, że 20 tys. zniczy oznacza sporo dymu w centrum miasta?” – pisała „GW”.Jak jednak zauważają autorzy facebookowego profilu „Raz prozą, raz rymem – walczymy z propagandowym reżimem” – ani dym, ani szkody dla środowiska nie stanowią dla „Wyborczej” problemu, kiedy chodzi np. o rocznicę powstania w getcie warszawskim: „przyjdź pod dawną poznańską synagogę i zapal znicz” – podawano apel jednego ze stowarzyszeń. Tak było tuż po katastrofie rządowego samolotu pod Smoleńskiem. Niespełna miesiąc od tych tragicznych wydarzeń „GW” w tekście zatytułowanym „Zapalmy 9 maja znicze na grobach Rosjan” prosiła, by „tego dnia zatroszczyć się o rosyjskie groby w naszym kraju”. „Będzie to nasz gest wdzięczności za współczucie Rosjan po katastrofie prezydenckiego samolotu pod Smoleńskiem” – czytamy w tekście. Podkreślono w nim, że 9 maja to w Rosji wielkie święto z okazji zwycięstwa nad hitlerowskimi Niemcami.Dziennik promował także akcję palenia zniczy przed Pałacem Kultury i Nauki w Warszawie, tuż po samobójczej śmierci Piotra Szczęsnego, który dokonał samospalenia w „proteście przeciwko aktualnej sytuacji w Polsce”. „Mamy taką potrzebę, żeby zapalić znicze” – gazeta przekazywała wówczas apel organizatorów milczącego pochodu.",,
Będą kolejne sankcje dla Pjongjangu. ONZ potępiła próby nuklearne,Rada Bezpieczeństwa Organizacji Narodów Zjednoczonych ostro potępiła ostatnią próbę nuklearną Korei Północnej. Rada rozpoczęła natychmiastowe działania w celu ukarania reżimu Kim Dzong Una. Skutkować to będzie kolejnymi sankcjami; ostatnie nałożono w marcu.,"Rada Bezpieczeństwa spotkała się w pilnym trybie i obradowała za zamkniętymi drzwiami. Po zakończeniu posiedzenia jej członkowie wysłali mediom specjalne oświadczenie. Kolejny raz potępiono piątkowe testy nuklearne Pjongjangu. Rada ponadto przypomniała swoje wcześniejsze stanowisko, dotyczące podjęcia zdecydowanych kroków w odpowiedzi na nieodpowiedzialne zachowanie reżimu Kim Dzong Una, które prowadzi do destabilizacji i zagrożenia bezpieczeństwa nacałym świecie.",,
Senatorowie PO krytykują Budkę. „Niedopuszczalne” słowa posła dla „Die Zeit”,Senatorowie PO Andrzej Misiołek i Leszek Piechota odcięli się od słów wiceszefa Platformy Borysa Budki z wywiadu dla niemieckiego tygodnika „Die Zeit”. Poseł wezwał unijne instytucje do zastosowania ultimatum wobec Polski. W ocenie senatorów tego typu wypowiedzi są „niedopuszczalne”.,"23 sierpnia były minister sprawiedliwości i wiceprzewodniczący PO udzielił obszernego wywiadu, w którym przekonywał m.in., że „Unia Europejska musi pokazać bezwzględność, ale jednocześnie dać do zrozumienia, że nie jest ona skierowana przeciwko Polakom, tylko przeciwko rządowi”. Dodał, że „UE musi postawić Polsce ultimatum”.Do słów Budki odnieśli się dwaj śląscy senatorowie Platformy: Andrzej Misiołek i Leszek Piechota. „Jako senatorowie RP oraz członkowie Platformy Obywatelskiej zdecydowanie odcinamy się od tej części wypowiedzi posła Borysa Budki, w której sugeruje on, że UE powinna stawiać Polsce ultimatum, być nieustępliwa, nieprzejednana, twarda i pokazać swoją siłę wobec Polski oraz grozić naszemu krajowi konsekwencjami w postaci sankcji, których domagałby się jako ostatni” – podkreślili senatorowie w oświadczeniu.Ich zdaniem „jest rzeczą niedopuszczalną by Polak, poseł RP, wiceprzewodniczący największej partii opozycyjnej, osoba publiczna w zagranicznej prasie domagał się od Unii Europejskiej i państw ją tworzących podejmowania działań restrykcyjnych wobec naszej Ojczyzny”.Głębokie różnice Senatorowie przyznali przy tym, że pomiędzy rządzącym Prawem i Sprawiedliwością a opozycją „istnieją głębokie różnice poglądów co do sposobu organizacji i funkcjonowania kraju oraz wizji jego rozwoju”, w ocenie Misiołka i Piechoty jednak „rolą opozycji jest przekonywanie Polaków do swoich racji, rozwiązań, wizji by móc je realizować dla dobra wspólnego”. Burza po wywiadzieWypowiedź Borysa Budki dla „Die Zeit” wywołała w Polsce burzę. Zawrzało w mediach i na portalach społecznościowych. Wiceprzewodniczącego PO krytykowali również politycy. – Nie rozumiem takiego podejścia polityka, który jest opłacany przez polskie państwo i polskich podatników – mówił w „Minęła dwudziesta” Wojciech Skurkiewicz z PiS. – Dobre pytanie: na rzecz którego narodu działa PO? – zastanawiał się Paweł Grabowski z Kukiz’15.– Zalecałbym wszystkim politykom wielką ostrożność w wypowiadaniu się do mediów zagranicznych – komentował w „Woronicza 17” poseł PSL Paweł Bejda. Błąd w tłumaczeniu?   W rozmowie z portalem tvp.info wiceprzewodniczący PO tłumaczył,  że przy publikacji wywiadu na portalu Zeit Online mogło dojść do przeinaczenia. – Nie znam niemieckiego. Wywiadu udzielałem po polsku, autoryzacja też była po polsku. Przysłano mi tekst, ja wszystko poprawiłem i odesłałem do redakcji, zakładając, że w tym tłumaczeniu nie będzie jakichś wielkich rzeczy – tłumaczył Borys Budka.Jak mówił, chciał w wywiadzie podkreślić, że Unia w kontekście reformy polskiego wymiaru sprawiedliwości powinna zachować „twarde stanowisko”. –  Jeżeli PiS nie wycofa się ze zmian proponowanych przez ministra Ziobrę, to ja mówię otwarcie: oczekuję twardego stanowiska UE, jeśli chodzi o zasady praworządności – powiedział wiceprzewodniczący PO w rozmowie z tvp.info.Poseł zapewniał, że nie życzyłby sobie nakładania sankcji na Polskę przez unijne instytucje, bo te dotknęłyby Polaków, a nie tylko rząd Prawa i Sprawiedliwości.",,
Za szczególny wkład w upamiętnienie dziedzictwa Kresów – pierwsza edycja nagród IPN,"Ks. Roman Dzwonkowski, płk Weronika Sebastianowicz, hm. Stefan Adamski, czasopismo „Wołanie z Wołynia” oraz Związek Harcerstwa Polskiego na Litwie – to laureaci pierwszej edycji nagrody „Semper Fidelis” przyznawanej przez Instytut Pamięci Narodowej. Wyróżnieniem uhonorowano pisarza i reżysera Wiesława Helaka.","Honorowe wyróżnienie mają corocznie otrzymywać osoby, instytucje i organizacje społeczne, które biorą szczególnie aktywny udział w upamiętnianiu dziedzictwa polskich Kresów Wschodnich na terenie Rzeczypospolitej Polskiej oraz poza jej granicami. List do zgromadzonych na uroczystości skierował prezydent Andrzej Duda. Podziękował on laureatom oraz pomysłodawcom nagrody „za pamięć o Kresach, za umiłowanie ich tradycji, ich dziedzictwa duchowego i kulturalnego. Za to, że gromadzą państwo wiedzę o nich i przekazują ją kolejnym pokoleniom”.   „Dziękuję za troskę o naszych rodaków na Wschodzie, za opiekę nad ich grobami. Za wszystko, co państwo czynią na rzecz zachowania materialnych i niematerialnych pomników przebogatej historii dawnych Ziem Wschodnich Rzeczpospolitej Obojga Narodów” – podkreślił prezydent. Ocenił, że „upływająca w tym roku 450. rocznica Unii Lubelskiej przypomniała nam o kamieniu milowym unikalnego w dziejach świata, ewolucyjnego, pokojowego i dobrowolnego procesu politycznego”. Prezydent podkreślił, że „pamięć o Kresach nie tylko nie słabnie, ale z upływem czasu umacnia się”.  List do zgromadzonych przesłał również marszałek Senatu Stanisław Karczewski. „Izba wyższa parlamentu ze szczególną wrażliwością odnosi się do śladów polskiej aktywności w świecie. Wspieramy przedsięwzięcia nakierowane na wspomaganie zachowania polskiego dziedzictwa, porządkowanie i poprawę stanu zachowania zasobu archiwalnego, muzealnego i bibliotecznego, rejestrowanie dziedzictwa niematerialnego oraz udział rodaków w pracach porządkowania i utrzymania miejsc pamięci i męczeństwa” – napisał.   „Życzę, by dokonania laureatów stały się częścią naszego wspólnego doświadczenia i odczuwania polskości” - zaznaczył Karczewski. Prezes IPN Jarosław Szarek podkreślił, że okres ZSRR i system totalitarny pozostawił po sobie na Kresach „zniszczenia, ruiny, bezpowrotne straty”. – Ale zaczęła się wraz z wolną Polską wielka praca tutaj i tam tych, którzy poświęcali swój czas na rzecz ratowania tego dziedzictwa. Wielki wysiłek na rzecz tej pamięci. Nie dla sentymentu, ale dla naszej przyszłości, by ukazać tę kresową polskość, kresową kulturę, polskość, która dała nam największe dzieła naszej kultury, dzięki którym przetrwaliśmy – powiedział. Jak podkreślił, laureaci nagrody reprezentują różne pokolenia: to seniorzy, świadkowie historii, ale także młode pokolenie.  – Ci młodzi Polacy, którzy tam dzisiaj żyją, są dumni z polskości. Ta polska młodzież to przyszli strażnicy polskiej pamięci. IPN składa hołd wszystkim, którzy w tym wielkim dziele, w tej wielkiej pracy uczestniczą. Ta nagroda wyrosła z tej ogromnej pracy i aktywności. To nagroda za tę wielką aktywność wszystkich rodaków, którzy pracują na rzecz zachowania tego dziedzictwa – mówił Szarek. Ks. prof. Roman Dzwonkowski, jeden z laureatów nagrody, to pallotyn, socjolog, profesor nauk społecznych, nauczyciel akademicki. – Ta nagroda jest dla mnie zaszczytem, bo IPN spełnia w tej chwili w Polsce niesłychanie ważną rolę. Pochodzę z Mazowsza, ale na Kresach odkryłem zupełnie inny świat języków, kultur, narodów – mówił ks. Dzwonkowski. Płk Weronika Sebastianowicz ps. Różyczka, żołnierz AK, po 1945 r. kontynuowała służbę konspiracyjną do aresztowania w 1951 r. Zesłana na Workutę wróciła z niego w 1955 r. jest prezesem Stowarzyszenia Żołnierzy AK na Białorusi.  – Urodziłam się na ziemi polskiej i tyle lat sowieckiej okupacji nie potrafiło złamać ducha polskiego, miłości do ojczyzny, do Boga. Jesteśmy wierni Polsce i Bogu. Podczas zesłania nigdy nie marzyłam, że kiedyś przyjadę do Polski i zostanę uhonorowana taką nagrodą – powiedziała Sebastianowicz. Hm. Stefan Adamski to przewodniczący Harcerstwa Polskiego na Ukrainie. Angażuje się w organizowanie patriotycznych uroczystości i „wychowywanie kolejnych pokoleń młodych Polaków na Ukrainie w oparciu o wartości patriotyczne, co przyczynia się do podtrzymywania polskości”.  – Kiedy dowiedziałem się o nagrodzie najpierw było ogromne zdziwienie: dlaczego ja. I zacząłem sobie przypominać tych wszystkich, którzy mnie do niej prowadzili, uczyli polskości. To rodzina, harcerstwo, gdzie zostałem po dzień dzisiejszy. Włączyłem się też w poszukiwania szczątków polskich żołnierzy. Ta nagroda nie skończy mojej służby Bogu i ojczyźnie, obiecuję, że będę ją kontynuować – mówił Adamski. Pismo religijno-społeczne „Wołanie z Wołynia” ukazuje się na terenie diecezji łuckiej na Ukrainie. Porusza tematykę współczesną, związaną z funkcjonowaniem kościołów i środowisk polskich na Wschodzie, jak również kwestie historyczne m.in. dotyczące zbrodni wołyńskiej. Nagrodę odebrał redaktor naczelny ks. Witold Józef Kowalów. Związek Harcerstwa Polskiego na Litwie to patriotyczna organizacja wychowawcza, która od końca 1989 r. działa w środowisku młodzieży polskiej w Wilnie i na Wileńszczyźnie. W swych tradycjach nawiązuje do czasów istnienia Wileńskiej Chorągwi Harcerek i Harcerzy sprzed II wojny światowej. Wiceprzewodniczący Związku Gerard Tumasz dziękując za nagrodę podkreślił, że młodzi pamiętają. – Nie zostawimy tylko tego co otrzymaliśmy, będziemy dalej pracować – podkreślił. Wyróżnienie otrzymał Wiesław Helak - pisarz, scenarzysta i reżyser filmowy, autor takich obrazów jak m.in.: „Lwowska noc”, „Scenariusze syberyjskie”, „Tryhubowa”, „Tchnienie”, „Nad Zbruczem”. Wyróżniono go za twórczość literacką inspirowaną losami Kresów Wschodnich Rzeczypospolitej.  – To wyróżnienie tak naprawdę bardziej należy się moim przodkom, którzy przekazali mi chyba w genach tę miłość do Kresów. Mam nadzieję, ze podstawą naszej obecności tam będzie zawsze aktywna działalność – zaznaczył.",,
Tyrmand: Kaczyński i jego partnerzy nie złamali prawa. Wokół tej sprawy robi się wiele hałasu o nic,"– Kaczyński jest wciąż obywatelem tego kraju i ma prawo inwestować w projekty. Moim zdaniem to media, takie jak Agora i „Gazeta Wyborcza”, już od samego początku starają się zrobić wokół tej sprawy jak najwięcej szumu – tak Matthew Tyrmand komentował w „Onet Opinie” tzw. taśmy Kaczyńskiego.  – Znam prezesa PiS i wiem, że nie jest on skorumpowany. Kaczyński i jego partnerzy nie złamali prawa. Działali we własnym interesie, a to jest w pełni zgodne z prawem, i nie nadużyli swojej władzy do swoich własnych interesów finansowych – dodał.","Matthew Tyrmand był gościem Bartosza Węglarczyka w „Onet Opinie”.  Przekonywał, że wokół sprawy „taśm Kaczyńskiego” robi się wiele hałasu o nic. – Moim zdaniem to media, takie jak Agora i „Gazeta Wyborcza”, już od samego początku starają się zrobić wokół tej sprawy jak najwięcej szumu. Takie zjawisko opisał Walter Lippmann w swojej książce pt. „Opinia publiczna”, a następnie Edward Bernays w książce „Propaganda”. Media próbują zmienić poglądy ludzi za sprawą emocji – wyjaśniał.  – Szum wywołany przez media jeszcze przed opublikowaniem taśm udowadnia, że media dobrze wiedziały, że nie złamano prawa i ta cała sprawa to nic takiego. Media chciały wywołać wielką sensację wokół tych taśm i rozdmuchać sprawę ponad miarę. Jeśli taśmy faktycznie byłyby tak kontrowersyjne, media nie wywołałyby takiego szumu, tylko wykorzystały efekt zaskoczenia, by osiągnąć silniejszy efekt – tłumaczył.",,
"Londyn będzie szkolić Ukraińców. „Jeśli nie stawimy czoła Rosji, to zaszkodzi to nam wszystkim”","Wielka Brytania rozmieści w marcu na Ukrainie personel wojskowy, w tym doradców, aby pomóc w szkoleniu ukraińskich sił zbrojnych – poinformował w parlamencie premier David Cameron. Ostrzegł, że Rosja może dążyć do zdestabilizowania innych krajów.","– W ciągu następnego miesiąca zamierzamy rozmieścić personel brytyjski w celu zapewnienia doradztwa i różnych szkoleń, od wywiadu taktycznego do logistyki i opieki medycznej – powiedział Cameron w jednej z komisji Izby Gmin. – Będziemy także rozwijać z Ukrainą program szkoleniowy dla piechoty – dodał. Zapewnił, że Brytyjczycy będą na Ukrainie daleko od linii frontu i nie będą zaangażowani w działania bojowe.Cameron powiedział, że nie wyklucza w przyszłości dostarczania Ukrainie broni. Jednak obecnie Londyn stoi na stanowisku wspierania jej wyłącznie nieśmiercionośnym sprzętem wojskowym.„Putin chce odzyskać dla Rosji część bliskiej zagranicy” – Jeśli nie stawimy czoła Rosji, to w długoterminowej perspektywie zaszkodzi to nam wszystkim, bowiem będziecie świadkami dalszej destabilizacji. Następna będzie Mołdawia lub jedno z państw bałtyckich – powiedział brytyjski premier deputowanym. Cameron mówił też o celach prezydenta Rosji Władimira Putina. – Widzimy teraz bardzo jasny schemat postępowania. Chce on odzyskać dla Rosji część bliskiej zagranicy – relacjonuje „Guardian” słowa premiera. – Powinniśmy wesprzeć prawo tych krajów do decydowania, co chcą one robić – oznajmił Cameron.  Londyn w razie kłopotów pomorze państwom bałtyckim? Pytany o zagrożenia dla Łotwy, Estonii i Litwy, zwłaszcza o możliwość pojawienia się separatystycznych milicji, Cameron próbował uniknąć odpowiedzi, czy Londyn jest gotów honorować Artykuł 5. Układu Atlantyckiego. Naciskany dalej, powiedział jednak: – Uważamy, że w razie tego rodzaju zagrożeń pomoglibyśmy im w obronie.Jako błąd ocenił postawę, zgodnie z którą należałoby się pogodzić z Rosją w tej sprawie. Jego zdaniem oznaczałoby to spisanie na straty około 11 krajów. –  Uczyniliśmy ten błąd wcześniej, z dalekimi krajami, o których mało wiemy – mówił premier.Wyraził też opinię, że rolą Wielkiej Brytanii jest przekonać inne kraje dopoparcia sankcji wobec Rosji. – Jeśli upadnie Mariupol, strategiczne miasto na południowym wschodzie Ukrainy, to z pewnością sankcje wobec Rosji będą ostrzejsze – zapowiedział.Jak oświadczył, nie ma wątpliwości, że Rosja dostarcza broń separatystom na wschodzie Ukrainy.",,
W Katalonii rozpoczął się strajk generalny,O północy rozpoczął się 24-godzinny strajk generalny w Katalonii. Protest jest formą sprzeciwu po skazaniu przez Sąd Najwyższy w Madrycie katalońskich separatystów.,"Organizatorami strajku generalnego są dwie katalońskie centrale związkowe o profilu separatystycznym - CSC oraz IAC.Pierwszym z dużych zakładów, który ogłosił wyłączenie linii produkcyjnej z powodu strajku jest fabryka koncernu samochodowego Seat w miejscowości Martorell. Protest rozpoczął się tam już w czwartek wieczorem, za zgodą władz przedsiębiorstwa, które tłumaczyły wstrzymanie pracy troską o bezpieczeństwo swoich pracowników w związku z trwającymi od poniedziałku zamieszkami w Katalonii.Największe trudności spodziewane są w związku ze strajkiem na kolei, a także w barcelońskim metrze. Szacuje się, że w piątek w regionie kursować będzie tylko 30 proc. pociągów podmiejskich.Poważny zakłócenia spodziewane są ze strony pracowników spółek realizujących transport autobusowy w największych miastach Katalonii. W Barcelonie dodatkowy problem stanowi wiele całkowicie zdewastowanych w nocy przystanków autobusowych. Za aktami wandalizmu stoją aktywiści radykalnych lewicowych organizacji separatystycznych. ",,
"Przybywa dzieci, które nie chodzą do szkoły","Rośnie liczba dzieci w wieku gimnazjalnym, które
powinny chodzić do szkoły, ale nie robią tego; w 2003 r. było ich 4,8 proc.,
a w 2010 r.  6,1 proc. – wynika z przedstawionego w czwartek „Raportu o
stanie edukacji” Instytutu Badań Edukacyjnych.","W przypadku młodzieży w wieku 16-18 lat, która powinna się uczyć w szkołachponadgimnazjalnych, odsetek niechodzących do szkoły jest wyższy – wynosi 10proc.Według dyrektora Instytutu Badań Edukacyjnych Michała Federowicza, istniejeprzypuszczenie, że zjawisko to może mieć związek z emigracją zarobkowąrodziców. – Nie musi to oznaczać, że te dzieci nigdzie się nie uczą.Prawdopodobnie uczą się w kraju, w którym obecnie przebywają. Rodzice, którzypodejmują decyzję o emigracji zarobkowej, przywiązują z reguły wagę dokształcenia dzieci – powiedział Federowicz.Nie wykluczył też innych powodów niechodzenia do szkoły. Według niego,możliwe jest, że część młodych ludzi po prostu nie chce się uczyć. – Tokwestia bodźców, z jakimi młodzi ludzie mają obecnie do czynienia - bodźcówze świata mediów elektronicznych, gier komputerowych. Odciągają one odrutyny. Z jednej strony to dobrze, bo wymusza to na szkole odejście od rutynyna rzecz innego sposobu uczenia. Z drugiej strony niesie to z sobą ryzyko, żeodchodząc od rutyny młodzi ludzie nie będą chcieli kontynuować nauki –ocenił.– Musimy przyglądać się temu zjawisku. Na pewno zbadanie go wymagapogłębionych badań – uznał Federowicz. Zaznaczył, że na pewno o informacjena ten temat będzie łatwiej, gdy zacznie funkcjonować nowy System InformacjiOświatowej. W nowym systemie dane zbierane o uczniach będą powiązane z ichnumerami PESEL.Dyrektor instytutu zwrócił też uwagę, że odsetek młodych ludzi w Polsceprzedwcześnie kończących naukę jest niski na tle innych krajów UniiEuropejskiej. W ogłoszonej w 2010 r. przez Komisję Europejską Strategii„Europa 2020” postulowano obniżenie tego odsetka w skali Europy do 10 proc. zpoziomu 15 proc.Polskie prawo rozróżnia dwa pojęcia: obowiązek szkolny i obowiązek nauki.Obowiązek szkolny polega na przymusie uczęszczania do szkołypodstawowej i gimnazjum. Obowiązek nauki trwa do 18. roku życia, czyli douzyskania pełnoletności. Obowiązek nauki po ukończeniu szkoły podstawowej igimnazjum można wypełniać nie tylko ucząc się w szkole ponadgimnazjalnej, aletakże poza szkołą, ucząc się np. zawodu u rzemieślnika.Niespełnianie tych obowiązków grozi nałożeniem na rodziców kary grzywny, a wskrajnych przypadkach pozbawieniem przez sąd władzy rodzicielskiej.„Raport o stanie edukacji. Kontynuacja przemian” zawiera całościowy obrazedukacji, uaktualniony o dane za 2011 r., a także prezentuje przegląd zmianprawnych dotyczących edukacji, dokonanych w 2011 roku. Raport zawiera takżedwa opracowania monograficzne, dotyczące szkolnictwa wyższego i szkolnictwazawodowego.Jest to drugi raport o stanie edukacji przygotowany przez Instytut BadańEdukacyjnych. Pierwszy, zawierający informacje o zmianach polskiej oświaty wostatnich 10-15 latach, ukazał się w 2011 r.",,
Kosiniak-Kamysz: Wielki mandat zaufania dla racjonalnego centrum,"Jeśli wyniki sondażowe się potwierdzą, będzie to wielki mandat zaufania od rodaków dla racjonalnego centrum, dla Koalicji Polskiej – podkreślił prezes PSL Władysław Kosiniak-Kamysz. Zaprosił do tworzenia jeszcze szerszego bloku, bo – mówił – racjonalne centrum ludzi przyzwoitych, umiarkowanych jest potrzebne.","Prezes PSL podziękował za każdy oddany głos. – To jest dla nas wielkie wyróżnienie – powiedział. Podkreślił, że jeśli wyniki sondażowe się potwierdzą, będzie to „wielki mandat zaufania od rodaków dla racjonalnego centrum, dla Koalicji Polskiej”.– Już dziś zapraszam wszystkich ludzi dobrej woli do tworzenia jeszcze szerszego bloku, jeszcze szerszej Koalicji Polskiej, bo takie racjonalne centrum ludzi przyzwoitych, umiarkowanych, ale oddanych ojczyźnie każdego dnia, jest bardzo potrzebne – dodał.Zapewnił, że PSL będzie stał na straży swoich wartości. – Nie będzie niebezpiecznych skrętów ani w prawo, ani w lewo. Taka Polska jest możliwa. I wiemy, po jakiej stronie stoimy: państwa wolnego, niepodległego, demokratycznego, godnego, który szanuje każdego obywatela, a nie samowładzę – oznajmił. Paweł Kukiz przyznał, że nie jest „całkowicie zadowolony, dlatego że z tych wstępnych sondaży wynika, że jedna partia będzie miała samodzielną władzę”.– Więc długa droga przed nami wytężonej pracy prze kolejne cztery lata, a być może wcześniej pojawi się taka sytuacja, że będzie można przywrócić Polskę na drogę prawdziwie demokratycznego państwa, gdzie obywatel będzie pracodawcą dla władzy, a nie jej wyrobnikiem za marny grosz – oznajmił.Kukiz podziękował wszystkim, jak mówił, „świadomym wyborcom, którzy wiedzą, że bez kluczowych zmian, jak zmiana sposobu wybierania posłów, referenda dla obywateli, jak upodmiotowienia obywateli, będziemy szli w przepaść i zawsze będzie większa lub mniejsza dyktatura”. – Chciałbym Władysława (Kosiniaka-Kamysza – red.) przymusić do zapewnienia ludzi Kukiz 15, że od tych po postulatów nigdy nie odstąpisz – powiedział Kukiz zwracając się do szefa PSL.",,
"Onet: Tusk postawił krzyżyk na Schetynie, który potraktował kandydatkę PO jako narzędzie","„To porażka Grzegorza Schetyny, który nieformalnie wspomagał Jaśkowiaka”, „Schetynie pali się grunt pod nogami. W styczniu odbędą się wybory szefa Platformy” – pisze Onet, który komentuje wyniki prawyborów prezydenckich i wewnętrzną – „niestabilną” – sytuację polityczną w szeregach PO.","Małgorzata Kidawa-Błońska wygrała prawybory prezydenckie w PO. Głosowało na nią w sobotę 345 delegatów konwencji krajowej PO, na jej kontrkandydata prezydenta Poznania Jacka Jaśkowiaka – 125.  Komentarz do prawyborów zamieścił Onet. Autor publikacji zaznacza, że „to od początku były malowane prawybory”. „Schetyna potraktował Kidawę-Błońską nie jako swą inwestycję polityczną. Potraktował ją jako narzędzie. Gdy Tusk zrezygnował, Schetyna ani myślał wskazać Kidawy i skupić się na przygotowaniu do wyborów prezydenckich i jej i całej partii” – czytamy.  Dalej zaznaczono, że dla obecnego lidera PO „ważniejsza od rozgrywki o prezydenturę dla PO, stała się dla niego rozgrywka o zachowanie fotela szefa PO”. „Schetyna przegrał wybory do Sejmu z kretesem — i to jest trzecia jego kolejna porażka wyborcza na fotelu szefa PO. Nikt przed nim takiej serii nie miał — Donald Tusk i Ewa Kopacz przegrywali z PiS po dwa razy. Seria porażek, której towarzyszy całkowity brak pomysłu Schetyny na Platformę i odebranie PiS władzy, doprowadziła do tego, że odwróciła się od niego spora część wyborców opozycji i działaczy PO. Opuścili go nawet jego dawni sojusznicy, tacy jak Borys Budka, Rafał Grupiński, czy Marcin Kierwiński” – wskazano.  Dlatego – pisze autor – Schetyna wymyślił prawybory. „Chciał dać wyborcom i partii igrzyska, by towarzysze nie dobrali mu się do skóry, doprowadzając do dymisji przed końcem kadencji szefa PO, która upływa w styczniu” – twierdzi Onet.",,
„Warszawa kontratakuje”. Światowe media piszą o oświadczeniu premiera Morawieckiego,"„Kłamiesz o nas, żeby odwrócić uwagę od własnych problemów – oskarżył Putina polski premier”, „Polska: Putin kłamie w sprawie wybuchu wojny”, „»Kłamstwa«. Warszawa kontratakuje po tym, jak Putin oskarżył Polskę o spiskowanie z Hitlerem” – takie sformułowania znalazły się w tekstach opublikowanych przez światowe media. W ten sposób odniosły się one do oświadczenia premiera Mateusza Morawieckiego wydanego w związku z ostatnimi wypowiedziami prezydenta Rosji Władimira Putina.","„Polski premier oskarża Putina o »celowe« kłamstwa w sporze ws. II wojny światowej” – pisze na swojej stronie Politico. Omawia oświadczenie premiera Morawieckiego, przypomina słowa prezydenta Putina i pisze o wezwaniu ambasadora Rosji przez polski MSZ.  Depeszę agencji AP pod tytułem „Polski premier oskarża Putina o kłamstwo na temat wybuchu II wojny światowej” opublikowały m.in. amerykańskie serwisy „Washington Post”, „New York Times”, „Miami Herald”, „The Kansas City Star”, portale Yahoo!, ABC News i MSN, izraelski serwis The Times of Israel oraz serwis brytyjskiego dziennika „Daily Mail”.  Część mediów, m.in. amerykański serwis internetowy VOA, pakistański Urdu Point i strona internetowa indonezyjskiej gazety „The Jakarta Post”, opublikowała depeszę AFP pod tytułem „Polski premier potępia Putina za »kłamstwa« o II wojnie światowej”.  Na podstawie depeszy CTK czeskie serwisy piszą, że zdaniem polskiego premiera „prezydent Putin wielokrotnie kłamał o Polsce” (Lidovky.cz, Novinky.cz). „Kłamiesz o nas, żeby odwrócić uwagę od własnych problemów – oskarżył Putina polski premier” – pisze w nagłówku Aktualne.cz. Brytyjski serwis Emerging Europe w artykule „Polski premier twierdzi, że pisanie przez Rosję historii na nowo jest zagrożeniem dla Europy”, cytuje słowa Morawieckiego i Putina, a także pisze m.in. o budowie gazociągu Nord Stream 2.  EUobserver podkreśla z kolei, że „Polska woła o solidarność Unii Europejskiej po tym, jak rosyjski prezydent Władimir Putin przedstawił Polaków jako »antysemickie świnie«, które »zmawiały się« z Hitlerem”. Omówienie oświadczenia premiera zamieściła na swojej stronie internetowej także niderlandzkojęzyczna belgijska gazeta „Het Laatste Nieuws”. Zatytułowała je „»Kłamstwa«. Warszawa kontratakuje po tym, jak Putin oskarżył Polskę o spiskowanie z Hitlerem”.  Brytyjski tabloid „Daily Express” artykuł na swojej stronie internetowej zatytułował: „Furia II wojny światowej: polski premier oskarża Putina i Rosję o celowe kłamstwa o potwornym konflikcie”. „Putin kilka razy mówił, że Polska musi ponieść odpowiedzialność za wybuch II wojny światowej, podnosząc napięcie między oboma państwami” – pisze.  W zeszłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  W niedzielę ukazało się oświadczenie premiera Mateusza Morawieckiego. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – czytamy w oświadczeniu szefa polskiego rządu.",,
"Kwaśniewski: Kopacz musi wyjść z metody „kochajmy się, bądźmy razem” na rzecz poważnego programu","– Zwycięstwo PiS jest dla Platformy Obywatelskiej pozytywne w tym sensie, że będzie mobilizować zniechęcony czy zmęczony elektorat. Druga rzecz jest ważniejsza, żyjemy w Polsce po 25 latach demokracji i 10 latach w Unii Europejskiej. Z ludźmi trzeba rozmawiać poważnie – powiedział   Aleksander Kwaśniewski w programie „Tomasz Lis na żywo”.  – Pani Ewa Kopacz musi wyjść z tej metody „kochajmy się, bądźmy razem”, która jest w sumie dobra i sympatyczna, na rzecz poważnego programu politycznego – dodał były prezydent komentując wynik wyborów samorządowych.","Z pierwszych sondaży exit poll przeprowadzonych przez IPSOS dla TVP wynika, że w wyborach do sejmików wojewódzkich z poparciem 31,5 proc. wygrywa PiS. PO z 27,3 proc. plasuje się na drugiej pozycji. Trzecią siłą jest PSL z wynikiem 17,0 proc. a czwartą SLD –  8,8 proc. – Dzisiaj wygrywają w Europie politycy, którzy mają program w trudnych czasach. Jeżeli Platforma nie wyjdzie z projektem  przemyślanym  i przekonującym  wpadnie w kłopoty – powiedział Kwaśniewski, komentując słabszy wynik PO. Zdaniem byłego prezydenta alternatywa dla wyborców w postaci PiS nadal jest czymś co „buduje potęgę Platformy Obywatelskiej”.  – Jakkolwiek głupio by to nie zabrzmiało „straszenie Kaczyńskim” to jest ciągle bardzo silny argument – podkreślił. Zdaniem Aleksandra Kwaśniewskiego Polska „nie jest skazana” na dwupartyjny system. Dominacja PiS i PO nie będzie trwać dekadami.  – Tu dwie partie odegrają role. Będzie to PSL, którego śmierć ogłaszano wielokrotnie, a pokazał, że ma potencjał. Myślę, że podobnie będzie z lewicą. Ten elektorat istnieje – podkreślił gość Tomasza Lisa. Jego zdaniem jest kwestią kilku lat, kiedy przyjdą zmiany w rozkładzie sił na politycznej scenie Polski.  Putin obok Piotra Wielkiego, carycy Katarzyny i Józefa Stalina  Kwaśniewski zastanawiał się również w studio nad polityką Kremla.  – Władimir Putin realizuje swoją idee fixe, to jest dla niego coś, co motywowało go od samego początku, kiedy został prezydentem – mówił gość Tomasza Lisa. –  Powiedział mi kiedyś sam w czasie bardzo prywatnej rozmowy, że on chce odbudować wielkość Rosji, rosyjskie mocarstwo. Chciałby być wśród czterech najważniejszych liderów rosyjskich w historii, obok Piotra Wielkiego, Katarzyny II Wielkiej i Józefa Stalina.  Na początku brzmiało to jak taki żarcik, trochę przekomarzanie się, ale dzisiaj uważam, że to jest jego plan – zaznaczył Kwaśniewski.                                                teraz odtwarzanePutin obok Piotra Wielkiego, carycy Katarzyny i Józefa Stalina. Kwaśniewski o odbudowaniu potęgi Rosji Były prezydent zaznaczył, iż nie ma żadnej wątpliwości, że Putin „jest w stanie zrobić jeszcze bardzo wiele”, aby zrealizować swoje cele. Zdaniem Kwaśniewskiego polityka nakładania sankcji przez Zachód odbija się na gospodarce Rosji, ale nie zmieni kursu obranego przez Moskwę.  „Obawiam się, że Putin jest bliżej rozwiązań agresywnych”  – Nie ma wątpliwości, że Putin będzie chciał mieć całą Ukrainę jako część Unii Eurazjatyckiej. Obawiam się, że może testować dalej Zachód np. na wschodzie Łotwy, gdzie metodą „zielonych ludzików” można doprowadzić do destabilizacji – mówił Kwaśniewski w kontekście opanowania Krymu przez umundurowane grupy  bez dystynkcji wojskowych.  Zdaniem gościa programu byłby to wtedy test dla NATO. Reakcja Sojuszu skończyłaby się konfliktem.  – Obawiam się, ale to tylko moja prognoza, że Putin jest bliżej rozwiązań agresywnych niż umiarkowanych – podsumował Kwaśniewski.  Zobacz cały program „Tomasz Lis na żywo”",,
Roszady w Solidarnej Polsce. Jest nowy sekretarz generalny,"Poseł Mariusz Kałużny został jednogłośnie wybrany na sekretarza generalnego Solidarnej Polski, minister Michał Woś będzie pełnił funkcję skarbnika partii – poinformowało biuro prasowe partii. Forum Młodych Solidarnej Polski będzie tworzył poseł Norbert Kaczmarczyk.","Wybory na te funkcje odbyły się podczas posiedzenia Zarządu Krajowego Solidarnej Polski.Mariusz Kałużny jest związany z Solidarną Polską od początku jej istnienia. „Przez 11 lat był radnym miasta Chełmży. Ma duże doświadczenie polityczne, ale również organizacyjne: był prezesem klubu piłkarskiego Legia Chełmża, następnie zastępcą dyrektora Centralnego Ośrodka Sportu, a później jego dyrektorem. Nadzorował m.in. rozbudowę i modernizację Wielkiej Krokwi w Zakopanem” – przekazała partia w komunikacie.Michał Woś – wskazano – karierę polityczną rozpoczął w rodzinnym Raciborzu. „Pełnił funkcję radnego oraz wiceprzewodniczącego Komisji Rozwoju Gospodarczego, Budżetu i Finansów; w latach 2017-2018 był podsekretarzem stanu w Ministerstwie Sprawiedliwości odpowiedzialnym za sprawy rodzinne i nieletnich, zakłady poprawcze oraz informatyzację wymiaru sprawiedliwości” – informuje SP.Następnie – przypomniano – w 2018 r. Woś „był członkiem zarządu województwa śląskiego, w maju 2019 r. został ministrem – członkiem Rady Ministrów”. W tegorocznych wyborach parlamentarnych uzyskał mandat posła i ponownie został powołany na urząd ministra – członka Rady Ministrów. Ma objąć funkcję ministra środowiska, ale w związku ze zmianami dotyczącymi dotychczasowego resortu środowiska, będzie to możliwe dopiero po zmianach w ustawie o działach administracji państwowej.",,
"„Większość ministrów po wyrokach, prezydent błaznem”. Wałęsa znów przypomina o sobie","„Szef nik ma burdel, premier handluje ziemią, większość ministrów po wyrokach, marszałek pedofilem, prezydent błaznem. Co to za kraj?” – wpis o takiej treści udostępnił na Facebooku były prezydent Lech Wałęsa.","Wałęsa udostępnił na swoim oficjalnym profilu wpis, w którym znajdowały się obelżywe określenia pod adresem czołowych polityków wywodzących się z PiS. Obraźliwy wpis spotkał się z dużą liczbą reakcji. Na profilu Wałęsy dostał ponad 1200 polubień, udostępniło go ponad 360 osób.",,
Kolejne miliardy dla Grecji. Atenom przekazano ostatnią transzę z programu pomocowego,Grecji przekazano 15 mld euro w ramach ostatniej transzy z programu pomocowego. Jej przekazanie ogłosił w poniedziałek Europejski Mechanizm Stabilności. Pieniądze w większości mają stanowić bufor finansowy dla tego kraju po jego wyjściu 20 sierpnia z programów kredytowych.,"Z ostatniej transzy, którą otrzymuje Grecja, ponad 5 mld euro zostanie przeznaczonych na spłatę kolejnej raty długu.Reszta wraz z wcześniejszymi rezerwami utworzy bufor finansowy, który ma wystarczyć Atenom nawet na dwa lata. Będą to w sumie 24 mld euro, z których Grecja może korzystać w razie potrzeby, aby spłacić swe zobowiązania wobec zagranicznych wierzycieli.20 sierpnia kończy się trzeci i ostatni program kredytowy dla tego kraju. Unijny komisarz ds. gospodarczych Pierre Moscovici nazwał przekazanie transzy Atenom ostatnim ważnym krokiem w stronę zakończenia programu pomocowego.",,
Ambasador Izraela: Musimy kierować się wspólnym interesem naszych państw,"Powinniśmy dążyć do wszystkiego, co nas łączy, a nie dzieli – powiedział nowo mianowany ambasador Izraela w Polsce Alexander Ben Zvi w rozmowie z „Super Expressem”. Dyplomata podkreślił, że „musimy kierować się wspólnym interesem naszych państw”.","Nowo wybrany ambasador Izraela Ben Zvi został zapytany, czy Polska jest „wyjątkowym miejscem pracy dla izraelskiego dyplomaty”. Odparł, że „to szczególna placówka. Musimy bowiem pamiętać, że wielka część naszej izraelskiej historii jest związana właśnie z Polską, więc jest to wyjątkowe miejsce do pracy”.Dyplomata wyraził pragnienie, aby „relacje między naszymi krajami rozwijały się w kwestiach gospodarczych, kulturalnych, turystycznych”, ale także i politycznych.Odniósł się też dyskusji, jaką wywołała jego piątkową wypowiedź dla portalu Wyborcza.pl, w której stwierdził, że wejście Konfederacji do polskiego Sejmu jest dla niego problemem. Podniosły się wówczas głosy, że jako ambasador nie powinien komentować polskiej polityki. „To ludzie, którzy mają antysemickie poglądy i wypowiadają się przeciwko Żydom. Jestem nie tylko dyplomatą, ale także Żydem, więc jeśli wypowiadają się przeciwko mnie, to mam prawo powiedzieć coś przeciwko nim” – powiedział Ben Zvi. Ambasador Izraela był także pytany o kwestię reprywatyzacji, która – jak zauważono – „jest pewną kością niezgody w naszych relacjach”. Po uwadze, że polski rząd przygotował projekt ustawy, która by ten problem rozwiązywała, ale wziął pod uwagę rekompensaty tylko dla obywateli polskich i ustawa w życie nie weszła, bo miała ją oprotestować strona izraelska, dyplomata został zapytany, czy władze w Jerozolimie będą protestować, jeśli w tej formie ustawa będzie procedowana.„Jest organizacja, która zajmuje się restytucją mienia bezspadkowego, ale w tej roli nie występuje rząd izraelski. Oczywiście, jeśli sprawa dotyczy obywateli Izraela, to jasne, że rząd musi chronić ich prawa. Nie jest to jednak częścią naszego dialogu, który na co dzień prowadzimy z polskimi władzami. Nie traktujemy tego jako główny punkt w relacjach izraelsko-polskich” – powiedział.Pytany co jest więc w tych relacjach najważniejsze, ambasador Izraela zwrócił uwagę, że „każdy kraj ma swoje interesy, a w przypadku Polski i Izraela część tych interesów jest wspólna”.„To choćby kwestie gospodarcze. Dziś wymiana ekonomiczna między naszymi krajami to miliard dolarów. Moim zdaniem to mało, bo potencjał jest o wiele większy” – przekonywał.Dyplomata wskazał również na kwestie międzynarodowe. „To walka z terroryzmem, wspólne sprawy w organizacjach międzynarodowych, także w Unii Europejskiej. Również wymiana kulturowa jest w nich niezwykle istotna. Zarówno artyści izraelscy w Polsce, jak i polscy w Izraelu cieszą się dużym zainteresowaniem. To właśnie w tych obszarach musimy szukać tego, co nas łączy. A jak widać łączy nas niezwykle dużo” – powiedział Alexander Ben Zvi.",,
"CNN: amerykański wywiad ma dowody, że Asad użył sarinu","Wywiad USA przechwycił rozmowy syryjskich wojskowych i ekspertów ds. broni chemicznej na temat przygotowań do ataku z użyciem sarinu w syryjskiej prowincji Idlib – informuje w czwartek CNN, powołując się na wysoką rangą amerykańską osobistość.","W tym ataku, przeprowadzonym 4 kwietnia na miasto Chan Szajchun, zginęło co najmniej 86 osób. USA zareagowały na ten atak, o który oskarżyły prezydenta Syrii Baszara el-Asada, ostrzeliwując 7 kwietnia nad ranem bazę syryjskich sił powietrznych Szajrat w prowincji Hims pociskami manewrującymi Tomahawk.Przegląd informacji wywiadowczychNa rozmowy syryjskich wojskowych z ekspertami natrafiono, dokonując po ataku w Chan Szajchun przeglądu wszystkich informacji zebranych przez wywiad. Przedstawiciele władz USA podkreślają, że „nie ma wątpliwości”, iż za ten atak odpowiedzialność ponosi Asad.Według źródła, na które powołuje się CNN, Stany Zjednoczone nie wiedziały z wyprzedzeniem, że atak ten był przygotowywany. Służby amerykańskie przechwytują łączność na takich obszarach jak Syria i Irak. Są to wielkie ilości danych, ale często nie przetwarza się ich, dopóki jakieś szczególne wydarzenie nie skłoni analityków do poszukiwania konkretnych informacji. USA sądzą, że w Syrii przywrócono jednostkę wojskową ds. broni chemicznej, istniejącą przed porozumieniem z 2013 roku. W ramach tego porozumienia rząd syryjski zobowiązał się oddać swe zasoby broni chemicznej. „I są oznaki, że (reżim syryjski) dostaje pomoc z zewnątrz” – akcentuje CNN, powołując się na anonimowego przedstawiciela sił zbrojnych USA.Rosyjscy „eksperci” w SyriiWedług tego źródła, wojsko USA wie, że Rosjanie mają w Syrii ekspertów ds. broni chemicznej. Amerykanie analizują wszelkie informacje mogące wskazywać, że Rosja wie o posiadaniu przez władze syryjskie takiej broni, bądź udziela im wsparcia w tym zakresie.Źródło CNN przyznało, że nawet jeśli znaleziono by informacje potwierdzające współsprawstwo Rosji, nie jest jasne, czy Pentagon bądź Biały Dom podałyby to do wiadomości publicznej. Potrzebne byłyby niezbite dowody, a o takie mogłoby być trudno.Agencja Associated Press pisała 11 kwietnia, powołując się na „wysoką rangą amerykańską osobistość oficjalną”, że Rosja mogła z wyprzedzeniem wiedzieć o ataku chemicznym w Syrii.Według tego źródła rosyjski dron latał nad szpitalem, do którego 4 kwietnia przywożono ofiary ataku w Chan Szajchun. Później samolot „produkcji rosyjskiej” zbombardował ten szpital. Amerykanie przypuszczają, że była to próba zatarcia śladów użycia broni chemicznej.",,
„Parytety to nie zwariowany wymysł feministek”,"– Nie jest dobrze, że 52 procent polskiego społeczeństwa, bo tyle jest kobiet, ma tak nikłe przedstawicielstwo w organach władzy – powiedziała na antenie TVP Info była prezydentowa Jolanta Kwaśniewska. Dodała, że jest zwolenniczką nie tylko parytetów na listach wyborczych, ale również tzw. metody suwakowej, czyli naprzemiennego wpisywania mężczyzn i kobiet.",,,
Gen. Polko: Zamachowiec mógł być inspirowany przez protesty „żółtych kamizelek”,"Pośredniego związku między zamachem a masowymi protestami we Francji zapewne nie ma. Tam są natomiast pewne emocje, które są przekazywane. Jeden kamień może wytworzyć lawinę. Ta inspiracja, która determinuje zamachowca, mogła mieć związek z tym, co się dzieje. We Francji palą samochody, niszczą sklepy i również zamachowiec mógł – wpisując się w ogólny sprzeciw – zyskać przekonanie, że trzeba się zbuntować i pokazać swoją siłę – mówi w rozmowie z portalem tvp.info generał Roman Polko, odnosząc się do zamachu w centrum Strasburga we Francji.","We wtorek wieczorem na jarmarku bożonarodzeniowym w Strasburgu doszło do zamachu, w którym zginęły 3 osoby, a kilkanaście zostało rannych. Zamachowiec – 21-letni Francuz marokańskiego pochodzenia – zdołał zbiec kilkuset funkcjonariuszom, którzy nadal go poszukują.W pościgu bierze udział dwustu żandarmów i 420 policjantów, a także jednostki specjalne, antyterroryści i załogi dwóch śmigłowców. Napastnik znany jest policji z udziału w licznych napadach na banki we Francji i w Niemczech. Figuruje także w kartotekach kontrwywiadu z powodu radykalizacji poglądów pod wpływem dżihadu. Zamach i możliwe jego przyczyny skomentował w rozmowie z portalem tvp.info generał Roman Polsko, były dowódca specjalnej jednostki wojskowej GROM. Jak wskazywał, na sytuację we Francji należy patrzeć przez pryzmat jej własnej specyfiki. – Widać ją nawet poprzez rozmiar protestów „żółtych kamizelek” i brutalność tego protestu. To bezradność państwa wobec tego co się tam dzieje i braku kontroli nad pewnymi obszarami, co skutkuje chaosem – ocenił Polko.Jak wskazywał generał, „Francja sama w sobie jest zagubiona”. – Tam wprowadzenie podwyższonego stanu gotowości jest traktowane jako standardowe działanie. Zakaz protestów to nieudolna próba załatwienia czegoś, przy okazji dwóch spraw – mówi, odnosząc się do zakazu protestów w Strasburgu, wydanym przez MSW Francji. –  Tam niezbyt kompetentni ludzie są decydentami. Jeśli pojawiają się skojarzenia, że to służby inspirowały ten zamach, by ograniczyć protesty, które mają miejsce, to jest pożałowania godne – stwierdził, odnosząc się przypuszczenia, że zamachy mogły zostać wywołane celowo.",,
Siwiec odchodzi z SLD,"Europoseł Marek Siwiec odszedł z Sojuszu Lewicy Demokratycznej. Informując w piątek o swej decyzji powiedział, że SLD prowadzi politykę, która
„nie gwarantuje wyjścia z opozycji”. SLD powody odejścia Marka Siwca określa jako szantaż.","– Rozmawiałem z Leszkiem Millerem i złożyłemrezygnację z członkostwa w SLD. Jest to niełatwa dla mnie decyzja. Następuje 23 lata od tego, jak tworzyliśmy SDRP – powiedział Siwiec. Swoją decyzję argumentował tym, że SLD „prowadzi politykę, która niegwarantuje wyjścia z opozycji”. Podkreślił, a Sojusz w opozycji pozostaje już blisko dziewięć lat.   Jak dodał, nie widzi woli współpracy SLD z Ruchem Palikota i byłym prezydentem Aleksandrem Kwaśniewskim. – Pozostaję człowiekiemlewicy, to są moje przekonania – podkreślił Siwiec. Poinformował, że na razie nie przechodzi do innejpartii.30 listopada w Radiu Zet Siwiec mówił, że ma zaufanie do Leszka Millera, ale nie ma przekonania, że jego polityka wyprowadzi SLD z trwającego jużdziewiąty rok kryzysu. Zdaniem Siwca SLD powinien po wyborach nawiązaćściślejszą współpracę z Ruchem Palikota.   SLD: „Marek Siwiec się zagmatwał”  – Marek Siwiec próbując doprowadzić do stworzenia wspólnej formacji SLD z Ruchem Palikota „zagmatwał się” – ocenił sekretarz generalny SLD Krzysztof Gawkowski. Dodał, że Sojusz chce pozostaćniezależną partią.  – Nie zgadzamy się, nie będziemy ulegać żadnym szantażom, żeby SLD zatracił swoją tożsamość, żeby był mamiony szantażem wyborczym, który ma doprowadzić do sytuacji, w której będziemy rozmawiali o wspólnych listach – powiedział Gawkowski komentując odejście Siwca z Sojuszu.– SLD jest, był i będzie formacją polityczną, która nie będzie rozpatrywała możliwości utraty swojej tożsamości politycznej. O wyborach będziemy rozmawiali w 2014 roku  – podkreśliłsekretarz generalny SLD. Zaznaczył, że Sojusz dziękuje Siwcowi za 23 lata wspólnej pracy. Kwaśniewski: „proszę mnie z tym nie łączyć”– To indywidualna decyzja Marka Siwca, proszę mnie znią nie łączyć - w ten sposób Aleksander Kwaśniewski skomentował decyzję europosła o odejściu z SLD. – Nie wiem, jakie decyzje Siwiec podejmie w najbliższym czasie, ja na razie nie przewiduję powrotu do działalności partyjnej – powiedział były prezydent.  Jak ocenił, decyzja Siwca o odejściu z partii była trudna. Według b.prezydenta takie decyzje powinny skłaniać do zastanowienia się, co zrobić,żeby lewica nie była bardziej podzielona, a bardziej zjednoczona. – Najbliższe miesiące, to – jak sądzę – czas, w którym trzeba nawiązać dialog, trzeba rozmawiać o współpracy, zastanowić się, jak spełnić oczekiwania wielu Polaków. Jestem przekonany, że w Polsce jest wyborca lewicowy, dużo liczniejszy, niż głosy które są oddawane na SLD, czy Ruch Palikota – zaznaczył Kwaśniewski. – Bez współpracy na lewicy, polska demokracja będzie kulawa, a obecnie (ta współpraca) wygląda słabo – dodał.",,
Danuta Dmowska-Andrzejuk – ambitna i cierpliwa mistrzyni szpady,"Ambitna, cierpliwa i dążąca do celu – taka była Danuta Dmowska-Andrzejuk jako szpadzistka. Jest ostatnim polskim indywidualnym mistrzem świata w szermierce. Premier Mateusz Morawiecki przedstawił ją jako kandydatkę na ministra sportu.","Danuta Dmowska-Andrzejuk urodziła się 1 marca 1982 r. w Warszawie. Tu chodziła do szkoły (XLV LO) oraz zaczęła przygodę ze sportem i szermierką. Przez wiele lat reprezentowała barwy stołecznych klubów: Legii i AZS AWF, a pod koniec kariery AZS AWF Katowice.– Pan Lech Koziejowski przeprowadzał w szkole nabór do sekcji szermierczej, a że byłam aktywnym dzieckiem, to postanowiłam spróbować. I spodobało mi się, a pierwsze sukcesy zachęcały do treningów. Po dwóch latach zmienił się trener i pod okiem Mariusza Kosmana floret zmieniłam na szpadę. I tej broni pozostałam już wierna – wspominała przed laty sportowe początki.Pierwszy sukces odniosła w wieku 15 lat, wygrywając zawody Challenge Witt we Wrocławiu. Rok później została mistrzynią Polski juniorek. Rok 2004 przyniósł jej pierwszy tytuł mistrzyni kraju wśród seniorów. Później miano najlepszej polskiej szpadzistki wywalczyła jeszcze pięciokrotnie (2006, 2008-09, 2011, 2015).Przełomowy w jej karierze okazał się rok 2005. W styczniu po raz pierwszy stanęła na podium zawodów o Puchar Świata: była druga w Pradze. W czerwcu zajęła trzecią pozycję w Barcelonie. Zwieńczeniem dobrych wyników był złoty medal mistrzostw świata, który zdobyła w październiku w Lipsku. Z perspektywy czasu żałuje jedynie, że nie udało jej się nigdy wystąpić w igrzyskach. Po sukcesach w 2009 i 2010 roku Polki były liderkami rankingu światowego, ale wówczas drużynę zaczął prześladować pech i kontuzje. Ostatecznie nie udało się biało-czerwonym wywalczyć kwalifikacji do olimpiady w Londynie (2012).Jeszcze w trakcie kariery studiowała na warszawskiej Akademii Wychowania Fizycznego i ją ukończyła. Na tym jednak nie poprzestała. Została jeszcze absolwentką Wydziału Architektury Wyższej Szkoły Ekologii i Zarządzania ze specjalnością architekt wnętrz.– Te drugie studia były jakby rekompensatą za to, co zabrał mi sport. Początkowo myślałam o doktoracie na AWF, ale zrezygnowałam. Wybrałam coś, co lubiłam od dziecka, a więc rysowanie, malowanie, bo uznałam, że projektowanie wnętrz będzie doskonałym zajęciem po zakończeniu kariery sportowej – mówiła Dmowska-Andrzejuk. Szpadzistka jest także zawodowym żołnierzem.W 2011 roku odznaczona została Złotym Krzyżem Zasługi.Prywatnie związana jest z Robertem Andrzejukiem, także byłym szpadzistą, drużynowym wicemistrzem olimpijskim z Pekinu (2008), a obecnie trenerem kadry narodowej mężczyzn. Poznali się na mistrzostwach Polski w 2001 roku, kiedy ona, jeszcze jako juniorka zdobyła z Legią tytuł mistrzowski. Mają dwójkę dzieci.Witold Bańka, poprzedni minister sportu, obecnie przewodniczący Światowej Agencji Antydopingowej (WADA) pogratulował nominacji Danucie Dmowskiej-Andrzejuk i życzył odwagi.",,
Kraków: Majchrowski i Wassermann w drugiej turze wyborów na prezydenta,"Według sondażu late poll w wyborach prezydenckich w Krakowie do drugiej tury przeszedł Jacek Majchrowski zdobywając 43,7 proc. głosów, a także Małgorzata Wassermann z 33,6 proc. głosów. Kandydatka Zjednoczonej Prawicy zaapelowała o wsparcie do wyborców i pozostałych kontrkandydatów jej i Majchrowskiego, „którzy chcą zmiany”. – Kraków może być wolny od smogu, korków i deweloperów – powiedziała.","– Platforma Obywatelska, Nowoczesna, PSL, SLD nie odważyły się nawet wystawić swojego kandydata. My mamy taki wynik w sytuacji, w której jest pięć ugrupowań przeciwko nam – mówiła tuż po ogłoszeniu wyników exit poll.  – Wierzę w to, że jeżeli wyborcy – do których apeluję i których proszę, a także nasi pozostali kontrkandydaci – chcą zmiany, to pokażemy im, że Kraków może być wolny od smogu, korków i deweloperów, którzy w dziki sposób budują nasze miasto. Wierzę w to, że przez te dwa tygodnie wykonamy pracę i za dwa tygodnie będziemy się tutaj cieszyć – powiedziała Małgorzata Wassermann.  W wyborach prezydenckich w Krakowie startowało sześcioro kandydatów. Oprócz starającego się o reelekcję Jacka Majchrowskiego (KWW Jacka Majchrowskiego Obywatelski Kraków), Małgorzaty Wassermann (KW Prawo i Sprawiedliwość) i Łukasza Gibały (KWW Łukasza Gibały Kraków dla Mieszkańców) są to: Daria Gosek-Popiołek (KWW Razem dla Krakowa); Jolanta Gajęcka (KWW Kukiz'15) oraz Konrad Berkowicz – wiceprezes Partii Wolność (KWW Nowoczesny Kraków Konrada Berkowicza). Do tej pory Krakowem przez 16 lat rządził Jacek Majchrowski. Platforma Obywatelska po raz pierwszy od lat w tegorocznych wyborach nie wystawiła własnego kandydata, ale zjednoczyła siły z Nowoczesną i pod szyldem Koalicji Obywatelskiej poparła Jacka Majchrowskiego. Ma on też poparcie PSL i środowisk lewicowych: SLD, SdRP, Unii Europejskich Demokratów oraz Przyjaznego Krakowa.",,
Premier złożył życzenia wiernym Kościołów wschodnich z okazji Świąt Wielkanocnych,Premier Mateusz Morawiecki złożył w niedzielę życzenia wszystkim wiernym Kościołów wschodnich z okazji Świąt Wielkanocnych. Na Twitterze szef rządu napisał: „Radosnego świętowania w gronie najbliższych”.,"„Wszystkim wiernym Kościołów wschodnich życzę owocnego przeżywania Świąt Wielkanocnych. Radosnego świętowania w gronie najbliższych!” – czytamy na Twitterze premiera.Prawosławni i wierni innych obrządków wschodnich, m.in. grekokatolicy, rozpoczęli w niedzielę obchody Świąt Wielkanocnych, które w tym roku przypadają u nich tydzień później niż u katolików.",,
Skok na mennicę. Rabusie numizmatycy zgarnęli fortunę,"Uzbrojeni napastnicy zrabowali z państwowej mennicy w mieście Meksyk złote monety warte ponad 2,5 mln dolarów. Policja poszukuje rabusiów.","Według policyjnego komunikatu, dwóch ludzi, z których jeden miał broń, wtargnęło do mennicy obezwładniając strażnika i rozbrajając go. Potem jeden z przestępców zabrał z niezamkniętego sejfu 1567 złotych monet, ładując je do plecaka.Meksykański bank Banorte szacuje, że wartość rynkowa znanych jako „centenarios” monet o nominale 50 peso wynosi 31,5 tys. peso (1610 dolarów) za sztukę. Oznacza to, że łupem rabusiów padło co najmniej 2,5 mln dolarów.Monety o próbie złota 900 zostały po raz pierwszy wybite w 1921 roku dla uczczenia setnej rocznicy niepodległości Meksyku. Ich produkcję wstrzymano w 1931 roku, ale wznowiono w roku 1943. Mają 37 mm średnicy i na jednej ze stron przedstawiono godło Meksyku, zaś na drugiej Anioła Niepodległości, monument znajdujący się w stolicy kraju. Agencja Reutera zwraca uwagę, że rabunek zbiegł się w czasie z doniesieniami o rekordowym poziomie przestępczości w mieście Meksyk. W lipcu dwóch obywateli Izraela zostało zastrzelonych podczas napadu w centrum handlowym. Legendarny meksykański pięściarz Julio Cesar Chavez poinformował, że padł ofiarą uzbrojonych rabusiów.",,
„Zatrzymanie za jazdę na hulajnogach przy pomniku smoleńskim”. Fake news TVN i „Wyborczej”,"W stołecznym wydaniu „Gazety Wyborczej” oraz „Faktach” TVN poinformowano o policyjnej interwencji przy pomniku ofiar katastrofy smoleńskiej w Warszawie. Oba materiały, oparte na niepełnych i zmanipulowanych doniesieniach stwierdzały, że funkcjonariusze „ścigali” nastolatków, którzy „wokół” pomnika jeździli na hulajnogach. Jednak, jak informuje policja – na dowód czego pokazała nagranie – chłopcy nie jeździli przy pomniku, lecz skakali po nim na hulajnogach.","O zdarzeniu jako pierwsza poinformowała „Gazeta Wyborcza”. W artykule o tytule „Policja zatrzymała nastolatków, bo jeździli na hulajnogach pod pomnikiem smoleńskim”, jednoznacznie wskazywano, że 14 i 15-latek  w sobotę ok. godz. 15 zostali zatrzymani przez policjantów wyłącznie za to, że jeździli hulajnogami obok pomnika smoleńskiego i pomnika śp. Lecha Kaczyńskiego. „Wyborcza” o informację ws. interwencji na placu marsz. Józefa Piłsudskiego zwróciła się do stołecznej policji. Funkcjonariusze poinformowali, że powodem zatrzymania chłopców było „uderzanie kołami od hulajnogi o pomnik smoleński”. Jednak ta informacja znajduje się dopiero na końcu artykułu. Podobnie sprawę relacjonowano w materiale „Faktach” TVN autorstwa Pawła Abramowicza. Tam również jako główną przyczynę interwencji podano „zabawę” hulajnogami „obok monumentu” i „uderzanie w niego oponami”. W materiale pokazano też wypowiedź przypadkowej „pani Kajetany”. – My pamiętamy czasy totalitaryzmu komunistycznego, więc nas to jakoś nie dziwi. Pojawiają się wspomnienia z dzieciństwa – mówiła kobieta.  Z kolei na początku materiału o tej sprawie zamieszczono zdjęcia, na których małe dzieci na rowerach jeżdżą przy pomniku. Podobnie sprawę relacjonowały też inne media – m.in. Onet, Wprost, Radio ZET, naTemat, Metro Warszawa, czy dziennik.pl. „Zachęcamy „Fakty” TVN do obejrzenia naszego filmu, a nie tworzenia fikcji” – napisała w odpowiedzi na zmanipulowane materiały stołeczna policja, zamieszczając nagranie, na którym dwaj chłopcy skaczą po nim na hulajnogach. Do sprawy odniósł się również na Twitterze poseł Platformy Obywatelskiej Sławomir Nitras. Polityk powielił manipulacje „Wyborczej” i „Faktów”, zamieszczając grafikę z dzieckiem na hulajnodze i podpisem: „wara od naszych dzieci na hulajnogach”.",,
Kraje arabskie uzgodniły pomoc dla Jordanii. Państwo przeżywa kryzys ekonomiczny,"„Arabia Saudyjska, Kuwejt i Zjednoczone Emiraty Arabskie (ZEA) zadeklarowały pomoc dla przeżywającej kryzys ekonomiczny Jordanii w wysokości 2,5 mld dol.” –   poinformowała Saudyjska Agencja Prasowa SPA.","Według agencji pakiet pomocowy przewiduje m.in. wpłatę depozytu do jordańskiego Banku Centralnego, wsparcie dla dorocznych budżetów kraju oraz finansowanie projektów rozwojowych.W ostatnim okresie władze jordańskie wprowadziły szereg drastycznych posunięć oszczędnościowych, w tym podwyżki cen wielu podstawowych towarów i likwidację subsydiów, m.in. dopłat do cen chleba. Wywołało to falę masowych protestów w całym kraju.Król Jordanii Abdullah zdymisjonował rząd i powołał nowego premiera, którego pierwszym posunięciem było odwołanie projektu ustawy przewidującej zwiększenie liczby osób objętych podatkiem dochodowym.Ustawa przygotowana z inspiracji Międzynarodowego Funduszu Walutowego (MFW) miała zwiększyć wpływy z podatków, głównie poprzez podniesienie o 6 proc. liczby osób objętych obowiązkiem podatkowym i obniżenie progu dochodów, od którego obowiązuje płacenie podatku.",,
Waszyngton: Barack Obama spotka się z Donaldem Trumpem,Prezydent Stanów Zjednoczonych Barack Obama spotka się dzisiaj w Gabinecie Owalnym ze swoim następcą prezydentem-elektem Donaldem Trumpem. Spotkanie ma rozpocząć się o godzinie 17 czasu obowiązującego w Polsce. Poinformowały o tym służby prasowe Białego Domu. Rozmowy mają dotyczyć miedzy innymi „płynnego przekazania władzy”.,"Wczoraj podczas wystąpienia w Białym Domu Barack Obama zapowiedział, że zrobi wszystko, by w Stanach Zjednoczonych doszło do sprawnego przekazania władzy. Amerykański prezydent powiedział, że jest zbudowany słowami Donalda Trumpa o konieczności pojednania narodowego. Obama wezwał rodaków, by wznieśli się ponad podziały i poczuli przede wszystkim Amerykanami. – Taka jest natura polityki. Staramy się przekonać innych do swoich racji, a potem ludzie głosują. I gdy przegrywamy wybory, uczymy się na błędach, leczymy rany, otrzepujemy kurz i staramy się jeszcze bardziej następnym razem –  powiedział. Barack Obama podkreślił, że pokojowe przekazanie władzy jest filarem amerykańskiej demokracji i w najbliższych miesiącach Stany Zjednoczone pokażą to światu. Dodał, że kibicuje Donaldowi Trumpowi, by udało mu się zjednoczyć kraj. Wyraził też podziw dla Hillary Clinton za jej służbę dla kraju i życzył, by wraz z mężem nadal działała dla dobra Amerykanów i ludzi na całym świecie. Donald Trump wygrał wybory prezydenckie w Stanach Zjednoczonych, choć sondaże przedwyborcze dawały większe szanse na zwycięstwo jego rywalce - Hillary Clinton. Trump zwyciężył w większości tak zwanych „stanów wahadłowych”. Między innymi na Florydzie, w Ohio czy Karolinie Północnej. – Teraz jest czas, by Ameryka zaleczyła rany podziałów – zaapelował. Zapowiedział też podwojenie amerykańskiego wzrostu gospodarczego oraz inwestycje w infrastrukturę. Sztab Hillary Clinton przyjął porażkę z rozczarowaniem. – Musimy zaakceptować ten wynik i patrzeć w przyszłość –zaapelowała do swoich zwolenników.",,
"Emigracja na niepodległość czekała do 1989 r. „Nie wierzyliśmy, ale to była wielka przyjemność”","Przez lata wyklęci w Polsce, na emigracji długo nie czuli się jak u siebie. Tysiące polskich emigrantów w Anglii nie wierzyło, że cokolwiek się zmieni. – Byłem przekonany, że nigdy nie wrócę do Polski, bo komunizm będzie na wieki wieków – mówi Adam Komorowski, syn przywódcy AK. – Mogliśmy się domyślać, że nie zawsze ich życie było łatwe – dodaje Maria Stypułkowska-Chojecka, bohaterka Powstania Warszawskiego. Dopiero upadek systemu komunistycznego w 1989 roku sprawił, że po latach mogą wspólnie wspominać i świętować rocznicę odzyskania niepodległości, tej z 1918 roku i tej sprzed 25 lat.","Moment podpisania przez III Rzeszę bezwarunkowej kapitulacji 8 maja 1945 r. oznaczał koniec II wojny światowej w Europie i przywrócenie Polski na mapy świata. Nie wiązał się jednak z suwerennością, bo Polska zgodnie z decyzjami na konferencjach Wielkiej Trójki trafiła w orbitę wpływów Związku Radzieckiego.  Ta sytuacja zastała ogromną rzeszę Polaków na Zachodzie. W samym Londynie po wojnie zostało ich kilkadziesiąt tysięcy, a w całej Anglii nawet 200 tysięcy. Gdy w maju 1945 roku w radiu BBC usłyszeli oni z ust Winstona Churchilla słowa o zakończeniu wojny, wiedzieli, że ich kraj nie jest wolny, że trwa tam okupacja sowiecka. Pełnej radości nie mogli odczuwać nawet podczas parady zwycięstwa, w której maszerowali członkowie walczących narodów, ponieważ Polaków wśród nich nie było. Nie pozwolili na to Anglicy, bo mogłoby się to nie spodobać Stalinowi. Powstały polskie szkoły, harcerstwo, teatr Polacy na emigracji wobec braku możliwości nie tylko powrotu, ale i przyjazdu do Polski, utrzymywali stały kontakt z Ojczyzną. Już w czasie wojny istniała prasa, jak i radio emigracyjne, które odgrywało istotną rolę także w okupowanym kraju. – Dowiadywaliśmy się z radia w języku polskim o tym, co się dzieje i te informacje podtrzymywały nas na duchu, że nie jesteśmy zupełnie zapomniani w świecie i w Europie – wspomina Maria Stypułkowska-Chojecka.Po wojnie mając świadomość, że może nigdy nie wrócą do kraju, organizowali swoje życie, szczególnie w angielskiej stolicy. Powstały sobotnie szkoły, utworzono harcerstwo, powołano teatr czy polskie parafie. – Chodziłem do polskiej sobotniej szkoły, a rodzice chodzili do ogniska. Ojciec zajmował się sprawami emigracyjnymi, a matka należała do Zjednoczenia Polek i do Koła AK. Można było żyć w Londynie i ani słowa nie mówić po angielsku - wyjaśnia Adam Komorowski. Praca poniżej statusu społecznego Życie na emigracji dla polskich elit oznaczało konieczność podjęcia pracy, często poniżej statusu społecznego, który zajmowali w kraju. – Mogliśmy się domyślać, że nie zawsze ich życie było łatwe, słysząc kto i czym się zajmuje z dawnej generalicji czy członków rządu. Nie zawsze to byli panowie na stanowiskach, czasami to byli kelnerzy, czy sprzątaczki, ale żyli – podkreśla Maria Stypułkowska-Chojecka, łączniczka batalionu „Parasol”. Pracę podjąć musiały także kobiety, dla których było to często pierwsze w życiu takie zajęcie, bo dotąd pełniły rolę żon, bądź córek. Szczególnie początki były trudne – wspomina Adam Komorowski. – Życie nie było łatwe, bo trzeba było znaleźć pracę, matka dość szybko doszła do tego, że musi zacząć pracować, szyła firanki i jak się tego nauczyła, to potem założyła swoją własną firmę.                                                    Wieczór poezji czy zabawa andrzejkowa na emigracji w Londynie (fot. muzhp.pl)teraz odtwarzane„Informacje z Londynu podtrzymywały nas na duchu” „Ludzie mieli do niego zaufanie” Rodzina Komorowskich znalazła się w Londynie, ponieważ uciekła przez zieloną granicę do Belgii. Anglicy początkowo nie chcieli ich wpuścić, bo na miejscu był już gen. Bór-Komorowski, a jego nastrój był bardzo antyrosyjski i wobec przyjazdu jego rodziny zaprotestowała ambasada rosyjska. – Siedzieliśmy w Brukseli przez dwa miesiące i rząd Irlandii się nami zainteresował i zaprosił do siebie. Wtedy dopiero władze angielskie zmieniły zdanie – przypomina sobie syn generała.  Generał Tadeusz Bór-Komorowski zapisał się w historii Polski jako ten, który zdecydował o wybuchu Powstania Warszawskiego. Ta decyzja, jak również wcześniejsza nominacja na stanowisko dowódcy Armii Krajowej wzbudziła duże kontrowersje. Już po wojnie uważano, że „co prawda był uczciwym, honorowym i może odważnym człowiekiem, ale nie miał absolutnie żadnych danych, aby zajmować stanowisko, jakie mu okoliczności przeznaczyły”. „Nie przeżywali tego, co my” Emigracja w czasie wojny spotykała się z różną oceną tych, którzy zostali w kraju. Doceniano zwłaszcza tych, którzy swoim życiem ryzykowali na różnych frontach, walcząc o wolną Polskę. – Uważano, że postąpili słusznie, mając na względzie dobro Polski i oczywiście dobro własne. Kiedy by wracali w czasie wojny, to Niemcy by ich odpowiednio potraktowali – tłumaczy Maria Stypułkowska-Chojecka, uczestniczka Powstania Warszawskiego. Nie lepiej było po wojnie w okresie stalinizmu w Polsce Ludowej. – Tych, którzy mieszkali za granicą i wracali do Polski spotykały okrutne kary, mimo że nic nie zawinili poza tym, że wrócili do kraju – podkreśla łączniczka batalionu „Parasol”.Życie w Polsce Ludowej wiązało się z dużymi wyrzeczeniami, ale też ciągłym strachem i niebezpieczeństwem. Tego nie doświadczali polscy emigranci w Londynie czy innym miejscu w demokratycznej części świata. – Ten stosunek do mieszkających za granicą był stosunkiem uznania, a z drugiej strony niejakiej zazdrości, że oni tam nie przeżyli tego, co nam fundował okupant łącznie z obozami, więzieniami, katorgami – podkreśla Stypułkowska-Chojecka. – Nikt im nie groził, tak jak nam tu w Polsce – dodaje uczestniczka Powstania Warszawskiego.                                                teraz odtwarzane„Uważano, że postąpili słusznie, mając na względzie dobro Polski” Nowe dokumenty potrzebne do powrotu Większość z przywódców wojskowych, polityków i działaczy niepodległościowych nigdy do Polski nie wróciła. Nie wierzyły nawet w to ich dzieci, dla których system komunistyczny w Polsce wydawał się być ustanowiony na wieczność. – Byłem przekonany, że nigdy nie wrócę do Polski, bo ten komunizm to wyglądało, że to będzie na wieki wieków. Nawet ojciec mi mówił, że musisz się przyzwyczaić do Anglii i przygotować się do życia w Anglii, bo tam będzie twoje życie – wspomina Adam Komorowski. Szansa na powrót pojawiła się dopiero po 1989 roku wraz ze zmianą systemu na demokratyczny. Nie był to jednak prosty proces, ponieważ polscy emigranci najczęściej nie dysponowali polskimi paszportami, dlatego trzeba było się o nie starać. – Zgłosiłem się do konsulatu w Londynie z prośbą o polski paszport. Miałem wielkie trudności, bo pytali się mnie: a pod jakim adresem Pan ostatni raz mieszkał w Polsce? Odpowiedziałem, że w jakiejś chałupie pod Krakowem, gdzie matka się chowała przed NKWD – wspomina Komorowski swoją wizytę w polskim konsulacie w 1992 roku. Dopiero wspomnienie o ojcu przekonało urzędnika do wydania paszportu. – Powiedziałem, że jedynie może Pan spojrzeć do publikacji „Armia podziemna”, gdzie gen. Bór-Komorowski napisał, że żona urodziła mu syna Adama – przypomina sobie syn byłego przywódcy Armii Krajowej.Po tej informacji w parę tygodni otrzymał on polski paszport i mógł po raz pierwszy od wojny przyjechać do Polski. – Rodzice nigdy by się nie spodziewali, że ja wrócę do Polski, co było dla mnie wielką przyjemnością w 1992 roku – podkreśla Adam Komorowski.                                                teraz odtwarzane„Byłem przekonany, że nigdy nie wrócę do Polski” Okazją do spotkania Adama Komorowskiego i Marii Stypułkowskiej-Chojeckiej stał się cykl „Kobiety Polskiego Państwa Podziemnego”, w ramach którego ukazała się publikacja „U boku dowódcy AK. Wspomnienia generałowej Komorowskiej”, w której Irena Komorowska dzieli się wspomnienia na temat swojego życia i działalności w czasie II wojny oraz na emigracji w Wielkiej Brytanii.",,
"„Gdyby Donald wyciął Kamińskiego, to nie byłoby tych afer"". Kamiński – wróg PO nr 1","Nienawidzą go Donald Tusk, Roman Giertych, Radosław Sikorski, Sławomir Nitras i wielu innych polityków Platformy Obywatelskiej. Przede wszystkim ci, których niezgodne z prawem działania – dzięki pracy Centralnego Biura Antykorupcyjnego – wyszły na jaw. Kim jest Mariusz Kamiński, o którym Jan Kulczyk mówił w Amber Room, że gdyby go wcześniej „Donald wyciął”, to „nie byłoby tych następnych afer”?","Mariusz Kamiński został w środę ministrem spraw wewnętrznych i administracji. Wcześniej był m.in. ministrem koordynatorem służb specjalnych, pełnomocnikiem rządu ds. utworzenia Centralnego Biura Antykorupcyjnego, a następnie jego szefem. Jego nominacja nie bez przyczyny postrzegana jest jako wzmocnienie rządu. Antykomunista Kamiński ma na koncie spory dorobek polityczny. W PRL był działaczem opozycji. W 1981 r. jako szesnastolatek trafił do poprawczaka za zbezczeszczenie Pomnika Wdzięczności Armii Czerwonej. W 1983 r. aresztowano go podczas demonstracji opozycji za stawianie czynnego oporu milicji i relegowano z liceum. Na studiach na Uniwersytecie Warszawskim działał w podziemnym Niezależnym Zrzeszeniu Studentów - był członkiem zarządu. W 1989 r. brał udział w podstoliku Okrągłego Stołu jako przedstawiciel niezależnych organizacji studenckich. Za działalność w NZS został w 2010 r. odznaczony Krzyżem Komandorskim Orderu Odrodzenia Polski przez prezydenta Lecha Kaczyńskiego. W marcu 2015 r., w trakcie kampanii prezydenckiej, Kamiński został skazany na 3 lata więzienia i 10-letni zakaz zajmowania stanowisk publicznych za przekroczenie uprawnień w związku z akcją CBA dotyczącą tzw. afery gruntowej. Sąd uznał m.in., że Kamiński przekroczył uprawnienia i prowadził nielegalne działania operacyjne CBA. Kontrowersyjny wyrok wielu uznało za podyktowany względami politycznymi. „Dzisiejszy wyrok godzi w elementarne poczucie sprawiedliwości. Jest kuriozalny, rażąco niesprawiedliwy i niezrozumiały. Przypomnę, że inny skład tego samego sądu rejonowego umorzył to postępowanie z powodu braku cech przestępstwa” – pisał w przekazanym mediom oświadczeniu Kamiński. Polityk nie pojawił się w sądzie na odczytywaniu wyroku. Kamiński dowodził, że działania podjęte w sprawie „afery gruntowej” przez CBA były legalne, natomiast wyrok skazujący go i jego współpracowników prowadzi do wniosku, że CBA nie powinno w ogóle zajmować się tą sprawą. „A przecież w wyniku tych działań sprawcy przestępstwa zostali ujęci i osądzeni. Oba wyroki są ze sobą sprzeczne” — pisał. Według Kamińskiego, wyrok stanowił zemstę ekipy rządzącej za ujawnienie przez niego „afery hazardowej”. 16 listopada 2015 roku prezydent Andrzej Duda ułaskawił Kamińskiego i byłych funkcjonariuszy CBA skazanych za działania w sprawie afery. W składzie sędziowskim, który skazywał Kamińskiego, orzekał sędzia Wojciech Łączewski. Sama jego postać również budzi kontrowersje. „Na sali w sądzie korzysta z tabletu, ma profil na Twitterze” – pisała o Łączewskim w marcu 2015 r. „Gazeta Wyborcza” i to właśnie na Twitterze sędzia miał ustalać sposób na zmianę władzy w Polsce z kimś, kogo brał za Tomasza Lisa. Pod koniec stycznia 2016 r. portal Kulisy 24.com napisał, że znany sędzia nawiązał za pośrednictwem Twittera prywatną korespondencję z osobą, którą uważał za Lisa. W kolejnych wiadomościach przedstawił się jako Wojciech Łączewski. „Chłopcy w krótkich spodenkach chcą sobie wziąć kałasznikowy i bawić się nimi po pijanemu” – ostrzegał przed nowym rządem i namawiał rzekomego Lisa na spotkanie. W rzeczywistości wysyłał wiadomości do autorów dziennikarskiej prowokacji. By upewnić się, że mają do czynienia z Łączewskim, dziennikarze, poprosili go o wysłanie zdjęcia. Kiedy ich rozmówca to uczynił, autorzy prowokacji zaproponowali mu spotkanie. Łączewski zgodził się i pojawił w umówionym miejscu. W lutym 2016 r. sędzia Łączewski złożył w Prokuraturze Okręgowej w Warszawie ustne zawiadomienie, że nieznana mu osoba włamała się na jego konta prowadzone pod fikcyjnymi nazwiskami na Twitterze i w jego imieniu prowadziła korespondencję. Z ustaleń śledztwa wynikało, że do włamania nie doszło. W związku z tym, do krakowskiego Sądu Dyscyplinarnego wpłynął wniosek o uchylenie sędziemu immunitetu, który jednak umorzono. „Gdyby Donald wyciął Kamińskiego, to nie byłoby tych afer""O działaniach Kamińskiego w sprawie ujawnienia afer z lat rządów PO słychać m.in. w nagraniach rozmów istotnych wówczas postaci ze świata polityki i biznesu. W programie „Strefa starcia” w TVP Info ujawnione zostało nagranie ze spotkania ówczesnego szefa NIK Krzysztofa Kwiatkowskiego i miliardera Jana Kulczyka. W prywatnej rozmowie Kulczyk, biznesmen związany z władzą PO-PSL, który za rządów Donalda Tuska osiągał ogromne zyski, wyjaśniał Kwiatkowskiemu źródło ujawnienia afer PO. Rozmowa miała miejsce 10 czerwca 2014 roku, w Pałacyku Sobańskich w restauracji Amber Room, w dniu, w którym Sejm odrzucił wniosek prokuratury o odebranie immunitetu Mariuszowi Kamińskiemu. Jan Kulczyk: Pewne rzeczy szkoda, że idą tak wolno, wiesz, bo jak ktoś ma miękkie serce, to powinien mieć przynajmniej twardą dupę, tak. Jak tak sobie myślę, to co się wydarzyło, co oni nabroili, Kamiński [Mariusz] wiesz, tymi swoimi działaniami. Dzisiaj sejm ich uniewinnił. Krzysztof Kwiatkowski: Słyszałem, że tak. Jan Kulczyk: Tak. Krzysztof Kwiatkowski:  Ale tam też awantura była nieziemska. No przynajmniej tego prosty człowiek nie ogląda. Przy tym wszystkim. Jan Kulczyk: Tak, tak. [...] Ale tutaj trochę niepotrzebnie Donald chciał być ponad tym wszystkim i nie wyciął Kamińskiego. Przecież nie byłoby tych następnych afer.",,
Gen. Bronisław Kwiatkowski patronem Dowództwa Operacyjnego Rodzajów Sił Zbrojnych,"Dowództwo Operacyjne Rodzajów Sił Zbrojnych otrzymało imię gen. Bronisława Kwiatkowskiego. Decyzję o nadaniu Dowództwu imienia generała, który zginął w katastrofie smoleńskiej, podpisał minister obrony Mariusz Błaszczak.","Błaszczak podpisał i opublikował na stronach resortu decyzję „w sprawie nadania imienia patrona Dowództwu Operacyjnemu Rodzajów Sił Zbrojnych” 10 kwietnia, w dziewiątą rocznicę katastrofy smoleńskiej. Tym samym jego decyzja weszła w życie.Gen. Kwiatkowski był jednym z najbardziej doświadczonych polskich dowódców. Właśnie dlatego 20 kwietnia 2007 r. został wyznaczony na Dowódcę Operacyjnego Sił Zbrojnych, a 3 maja 2007 r. mianowany na stopień generała broni. Zginął w katastrofie samolotu Tu-154 pod Smoleńskiem, 10 kwietnia 2010 r.W katastrofie tej zginęło 96 osób, w tym prezydent Lech Kaczyński i jego małżonka Maria, najwyżsi dowódcy Wojska Polskiego oraz ostatni prezydent RP na uchodźstwie Ryszard Kaczorowski. Polska delegacja udawała się na uroczystości rocznicowe do Katynia.",,
Sejm nie uzupełnił  składu KRRiT,"Wbrew zapowiedziom, na obecnym kończącym się dziś posiedzeniu Sejmu, nie doszło do głosowania nowego składu KRRiT. Kandydatów jest czterech, Sejm ma wybrać dwie osoby. Przełożone zostało również głosowanie nad nowelizacją ustawy medialnej.","Podczas obecnego posiedzenia Sejmu nie będzie głosowania w sprawie nowelizacji ustawy medialnej – postanowił w piątek rano Konwent Seniorów. Do ostatniej chwili trwały dyskusje między klubami na  temat terminu głosowania ustawy. Wbrew zapowiedziom, podczas piątkowego posiedzenia nie doszło też do głosowania nowego składu KRRiT. Do obu głosowań dojdzie prawdopodobnie na ostatnim przedwakacyjnym posiedzeniu za dwa tygodnie.  Posłowie mają czas, by porozumieć się w sprawie rozbieżności między Lewicą i PO dotyczących ostatecznego kształtu noweli medialnej. – Zamiast rwać szaty, by coś niedobrego miało wyjść z głosowania, lepiej dać sobie czas na rozmowy i wzajemne przekonywanie – wyjaśnił  Jerzy Wenderlich (Lewica). Ponadto do tego czasu zostanie wyjaśniona kwestia dopuszczenia do informacji niejawnych – wyjaśnił przewodniczący klubu PSL Stanisław Żelichowski. Nie wszyscy kandydaci do KRRiT mają takie uprawnienia. Kandydatami klubu Lewicy są Sławomir Rogowski i Witold Graboś. Klub PiS proponuje Jarosława Sellina i Macieja Iłowieckiego. Sejmowa komisja kultury i środków pozytywie zaopiniowała wszystkich czterech kandydatów.Swoich kandydatów do KRRiT nie zgłosił klub PO. Prezydent elekt Bronisław Komorowski – gdy jeszcze był marszałkiem Sejmu i pełnił obowiązki prezydenta – powołał w skład KRRiT Jana Dworaka i Krzysztofa Lufta.W czwartek Senat wybrał do składu Krajowej Rady kandydata PO prof. Stefana Pastuszkę.W skład KRRiT wchodzi 5 członków powoływanych przez Sejm (2), Senat (1) i prezydenta (2), spośród osób wyróżniających się wiedzą i doświadczeniem w zakresie środków społecznego przekazu.Transmisja z posiedzenia Sejmu w tvp.info – zapraszamy!",,
"„Będziemy po stronie tych, którym prezydent odmówił godności”. Nowacka uderza w Dudę","Liderka Zjednoczonej Lewicy Barbara Nowacka skrytykowała weto prezydenta do ustawy o uzgodnieniu płci. – Lewica zawsze będzie stała po stronie słabszych, dyskryminowanych i odrzuconych – zadeklarowała.","Nowacka w poniedziałek rano, przez wejściem do stacji metra Centrum w Warszawie, rozdawała ulotki, dotyczące polityki mieszkaniowej Zjednoczonej Lewicy.   Lewica „po stronie słabszych” Podczas krótkiego briefingu powiedziała m.in., że chce „wyrazić smutek” z powodu zawetowania przez prezydenta Andrzeja Dudę ustawy o uzgodnieniu płci. – Ustawa o uzgodnieniu płci dotyczy naprawdę niewielu osób, więc może nikt, mówią konserwatyści, nie będzie reagował. Otóż będziemy, lewica zawsze będzie stała po stronie słabszych, dyskryminowanych i odrzuconych, po stronie tych, którym z niewiadomych koniunkturalnych powodów prezydent odmówił godności – podkreślała. Zaznaczyła, że „to nie jest wielka ustawa”, ale ma ona pomóc ona osobom transpłciowym przejść proces zmiany płci, do którego mają prawo, „w sposób godny”. – Jesteśmy tym zasmuceni. Prezydent obiecywał być prezydentem wszystkich Polek i wszystkich Polaków – mówiła Nowacka. Wyraziła nadzieję, że Andrzej Duda nie będzie zwlekał z odesłaniem ustawy do Sejmu, by ten zdążył przed końcem kadencji odnieść się do weta. Kobiety liderkami list wyborczych Komentowała też fakt, że liderkami trzech najważniejszych list – PiS, PO i ZL – są kobiety. – Cieszy mnie, że Polska jest motorem takich pozytywnych równościowych zmian – powiedziała. Podkreśliła, że Zjednoczona Lewica liczy na dwucyfrowy wynik i na to będzie pracowała.  Program mieszkaniowy lewicyW ramach zaprezentowanego na ulotkach programu mieszkaniowego Zjednoczona Lewica proponuje m.in. stworzenie programu budowy mieszkań z funduszy BGK, ulgi podatkowe dla deweloperów budujących mieszkania na wynajem, rozwój najmu okazjonalnego, pomoc dla „frankowiczów” przez unieważnienie klauzul niedozwolonych w umowach kredytowych, zakaz eksmisji na bruk, uzależnienie wysokości czynszów w mieszkaniach komunalnych od sytuacji dochodowej gospodarstwa domowego, przywrócenie ulgi budowlanej.",,
„Diabelski akt przemocy”. Światowi przywódcy solidaryzują się z Berlinem,"Do Berlina kondolencje płyną z całego świata. Politycy łącza się w bólu z najbliższymi ofiar. Prezydent Stanów Zjednoczonych Donald Trump zapowiada, że „terroryści muszą zniknąć z powierzchni ziemi”.","Jeszcze w nocy z poniedziałku na wtorek na Twitterze do wydarzeń w Berlinie odniósł się Donald Trump. „Doszło do zamachów w Turcji, Szwajcarii i Niemczech – i będzie coraz gorzej. Cywilizowany świat musi zmienić swój sposób myślenia” – napisał prezydent Stanów Zjednoczonych.Amerykańska administracja wydała także oficjalne oświadczenie w tej sprawie. „Nasze serca i modlitwy są z najbliższymi ofiar przerażającego ataku w Berlinie. Niewinni cywile zostali zamordowani na ulicy, gdy przygotowywali się do świętowania Bożego Narodzenia. ISIS i inne terrorystyczne grupy islamistyczne nieustannie mordują chrześcijan w ich miejscach kultu, jako część globalnego dżihadu. Ci terroryści oraz ich regionalne i międzynarodowe sieci muszą zostać starte z powierzchni ziemi, misja, którą będziemy prowadzić nadal z wszystkimi kochającymi wolność partnerami” „Nikczemny atak w sercu Europy”Prezydent Ukrainy nazwał z kolei  poniedziałkowe wydarzenia na bożonarodzeniowym jarmarku „diabelskim aktem przemocy”. Petro Poroszenko na swojej stronie w mediach społecznościowych zapewnił, że Ukraińcy modlą się za ofiary tragedii. Dodał, że jest przygnębiony zuchwałym atakiem,  którego nie można w żaden sposób usprawiedliwić.",,
Prezydent: Będą zaproszenia do światowych przywódców na uroczystości na Westerplatte,"Na uroczystości związane z 80. rocznicą wybuchu II wojny światowej zostaną wysłane zaproszenia do światowych przywódców – przede wszystkim tych państw, które brały w niej udział, po stronie wolnego świata, także do prezydenta USA Donalda Trumpa – zapowiedział prezydent Andrzej Duda. Jak zaznaczył, nie zostały jeszcze rozesłane zaproszenia, zatem nikt nie mógł potwierdzić swojej obecności.","Prezydent był pytany w Polsat News o obchody przypadającej w tym roku 80. rocznicy wybuchu II wojny światowej, w związku z wtorkowym artykułem „Faktu”. Gazeta podała, że rocznica wybuchu II wojny światowej „ma być obchodzona z rozmachem, którego echa będą wybrzmiewać przez całą kampanię wyborczą”, a prezydent „robi wszystko, by uroczystości na Westerplatte uświetnił amerykański prezydent Donald Trump”.– Oczywiście zostaną wysłane zaproszenia do przywódców, do wielkich tego świata, a przede wszystkim do przywódców państw, które brały udział w II wojnie światowej, przede wszystkim po stronie wolnego świata. Uroczystości z zaproszonymi głowami państw będą, jak sądzę, na Westerplatte – powiedział prezydent.– Natomiast – co na pewno jest ustalone, bo już rozmawiałem z panem prezydentem Niemiec Steinmeierem, że my rozpoczniemy z panem prezydentem ten dzień od spotkania w Wieluniu – pierwszym polskim mieście, które zostało zbombardowane przez hitlerowskie Luftwaffe, gdzie zbombardowano zwykłych, śpiących ludzi, gdzie dokonano de facto mordu na ludności cywilnej – zaznaczył. Dodał, że w ten sposób chcą razem z niemieckim prezydentem złożyć hołd ofiarom II wojny światowej.Pytany, czy któryś ze światowych przywódców potwierdził obecność na uroczystościach na Westerplatte, Andrzej Duda zaprzeczył; mówił, że nie zostały jeszcze wysłane zaproszenia. Prezydent zaznaczył, że nie wie, skąd zatem informacja, że uroczystości uświetni Donald Trump. – Oczywiście, że pan prezydent Donald Trump otrzyma od nas zaproszenie i jak zawsze ogromnie byśmy się cieszyli, gdyby był z nami – przyznał.",,
USA demaskują ludzi Putina. Na liście Miedwiediew i Kaspierski,"Premier Rosji Dmitrij Miedwiediew, a także rosyjscy biznesmeni Roman Abramowicz, Jewgienij Kaspierski, Oleg Deripaska i Wagit Alekperow znaleźli się na opublikowanej przez władze amerykańskie liście 114 osób powiązanych z prezydentem Rosji Władimirem Putinem.","Lista została ogłoszona na żądanie Kongresu USA, aby ukarać Rosję za ingerowanie w wybory prezydenckie w USA w 2016 r. Opublikowanie listy, nieformalnie znanej jako „lista Putina”, ma na celu zdemaskować osoby, które wzbogaciły się lub uzyskały wpływy dzięki powiązaniu z prezydentem Rosji. Nie uruchamia ona żadnych amerykańskich sankcji wobec wymienionych na niej osób. Na liście znalazły się osoby, które zdaniem amerykańskiego ministerstwa finansów są ważnymi postaciami w rosyjskiej polityce. Wśród nich jest 96 oligarchów, z których każdy według władz USA ma majątek szacowany na co najmniej 1 mld dolarów. Prawie wszyscy ministrowie  Media w Moskwie alarmują, że na liście znaleźli się praktycznie wszyscy ministrowie rządu Federacji Rosyjskiej. Wszystkie te osoby mogą stać się potencjalnym celem nowych sankcji USA – twierdzi portal RBK, wymieniając nazwiska ministrów, w tym premiera Dmitrija Miedwiediewa, szefa MSZ Siergieja Ławrowa i pierwszego wicepremiera Igora Szuwałowa. RBK podkreśla, że na liście znaleźli się przedstawiciele struktur siłowych władz Rosji: sekretarz Rady Bezpieczeństwa Nikołaj Patruszew, minister obrony Siergiej Szojgu, prokurator generalny Jurij Czajka, szef Komitetu Śledczego Federacji Rosyjskiej Aleksandr Bastrykin i dowódca gwardii narodowej (Rosgwardii) Wiktor Zołotow. Obok ministrów na liście jest – jak podkreśla dziennik „Wiedomosti” – również całe kierownictwo administracji (kancelarii) prezydenta Rosji, podobnie jak jego doradcy.",,
PiS nam grozi – oskarża senator PO. Pytany o konkrety: Tak ogólnie mówię...,"Bogdan Klich oskarża Prawo i Sprawiedliwość, że „próbowało przechwycić kilkunastu senatorów opozycji, nie tylko kusząc posadami, ale też zastraszając, że ich firmom może się stać coś złego”. Senator PO żadnych nazwisk i dowodów nie przedstawił. – Ja mówię ogólnie, co można zrobić, jeżeli chce się komuś utrudnić życie – kluczył, przekonując, że jeśli pojawiały się groźby, to zgłaszano je… władzom PO.","– Kilkunastu senatorów opozycji było kuszonych przed pierwszym posiedzeniem Sejmu, żeby dołączyć do Prawa i Sprawiedliwości, z czego kilka osób uznało, żeby nie mówić o tym publicznie. Proponowano im stanowiska ministerialne, ale też rozmaite świadczenia regionalne czy lokalne; ale nie była to tylko „marchewka”, to był też „kij”. W pewnych przypadkach straszono senatorów tym, że ich firmom albo prowadzonym działaniom może się zdarzyć nieszczęście – oskarżył partię rządzącą senator Bogdan Klich w Onecie. Nie przedstawił jednak żadnych dowodów na poparcie swojej tezy.  Prowadzący rozmowę Andrzej Stankiewicz idąc w sukurs politykowi suflował, że mogło chodzić np. o senatora Roberta Dowhana, który jest także biznesmenem. Senator Klich nie odpowiedział bezpośrednio, stwierdzając jedynie, że „jest cała masa narzędzi, które można stosować, począwszy od narzędzi karnoskarbowych, a skończywszy na uprzykrzaniu komuś życia.” – Mamy konkretne nazwiska, ale ich nie ujawnimy. Uważam, że w każdym przypadku to jest decyzja osoby, która była kuszona albo straszona. Ta osoba powinna podejmować decyzję, tak jak senator Dowhan podjął decyzję, żeby zdementować pogłoski, że zostanie ministrem sportu – stwierdził Bogdan Klich.  Jednocześnie w rozmowie z Onetem polityk przedstawił swoją wizję „mechanizmu zastraszania” senatorów PO. – Mechanizm był prosty. Otrzymywano telefon albo pojawiał się ktoś u kogoś niebędącego konkretnie tą osobą, jakiegoś pośrednika, z informacją, że ktoś będzie miał kłopoty w interesach – mówił Klich. Na pytanie prowadzącego skąd teoria o tym, że „taki delegat był delegatem obozu władzy”, polityk się oburzył. – Nie żartujmy. Jeżeli nic takiego wcześniej się nie dzieje, a dzieje się akurat w tej chwili, czyli w ostatnich tygodniach, kiedy PiS-owi zależało na tym, żeby odzyskać większość w Senacie, to nie są przypadki – przekonywał Klich, który jednak w ciągu całej rozmowy żadnych dowodów na groźby nie przedstawił.  We wtorek w Senacie – mimo że klub senacki Prawa i Sprawiedliwości ma większość 48 senatorów – głosami senatorów z Koalicji Obywatelskiej, Lewicy, PSL i trzech niezależnych (razem 51) nowym marszałkiem izby wyższej został Tomasz Grodzki z Platformy Obywatelskiej.",,
41 masakr. Najkrwawszy rok w USA od dekad,"Co najmniej 210 osób zginęło w mijającym roku w masowych morderstwach w USA. Incydentów, w których śmierć poniosły minimum cztery osoby, było aż 41. Dziennik „New York Post” wskazuje, że to najgorsze statystyki od lat 70.","Do pierwszego masowego morderstwa doszło 19 stycznia w stanie Oregon, gdy mężczyzna zarąbał siekierą swoją córeczkę i troje członków rodziny.W kolejnych miesiącach przez amerykańskie media regularnie przetaczały się opisy zbrodni. Były to między innymi masowe strzelaniny jak w sklepie z sieci Walmart w El Paso w stanie Teksas, w której zginęły 22 osoby, czy mniejsze październikowe „polowanie” na bezdomnych w nowojorskim Chinatown, podczas którego śmierć poniosły cztery osoby.W 33 przypadkach sprawca bądź sprawcy używali broni palnej – wynika z raportu Northeastern University w Bostonie. Dużo rzadziej używano noży i innych ostrych przedmiotów czy też zabijano poprzez podpalenie.Zdecydowana większość masakr została dokonana przez sprawców, którzy znali swoje ofiary. Dochodziło do nich przede wszystkim w domach i miejscach pracy. W raporcie wskazano, że motywami najczęściej były zatargi między członkami rodziny oraz porachunki gangsterskie i nieudane transkacje narkotykowe.W 2017 roku więcej osób zginęło w masakrach – 224 – ale samych incydentów było mniej. Lwia część ofiar (59) poniosła śmierć w strzelaninie podczas koncertu muzyki country w Las Vegas.",,
"Wiceszef MSZ: Nie można mówić o jakiejkolwiek, choćby symbolicznej izolacji Polski","– Wizyta kanclerz Niemiec Angeli Merkel w Polsce, drugim kraju, który odwiedziła po powołaniu niemieckiego rządu, pokazuje, że nie można mówić o jakiejkolwiek, choćby symbolicznej izolacji Polski w Unii Europejskiej – powiedział wiceminister MSZ prof. Piotr Wawrzyk.","Poniedziałkowa wizyta kanclerz Niemiec oraz wcześniejsza, piątkowa, szefa MSZ Heiko Maasa w Warszawie były drugimi w kolejności oficjalnymi wizytami tych polityków, zrealizowanymi po powołaniu w ubiegłym tygodniu nowego niemieckiego rządu wielkiej koalicji CDU/CSU-SPD. Wcześniej Merkel i Maas udali się do Paryża.– Zwykle jest tak, że pierwsze wizyty po objęciu stanowiska przez jakiegoś polityka pokazują kierunek polityki, jaką zamierza realizować. Jeżeli tym drugim krajem odwiedzanym przez kanclerz Merkel po uzyskaniu akceptacji Bundestagu jest Polska, to pokazuje, że Francja i Polska będą wiodącymi krajami dla polityki europejskiej Niemiec w tej kadencji – ocenił prof. Wawrzyk.",,
Lider Bayer Full Sławomir Świerzyński rezygnuje z członkostwa w PSL,"Lider zespołu Bayer Full i członek Polskiego Stronnictwa Ludowego Sławomir Świerzyński poinformował, że w czwartek złoży rezygnację z członkostwa w partii. Jak podkreślił, robi to na znak protestu, bo nie godzi się z najnowszą linią polityczną Stronnictwa.","Na początku lutego grupa byłych premierów i ministrów spraw zagranicznych podpisała apel o powstanie Koalicji Europejskiej i stworzenie szerokiej listy w wyborach do Parlamentu Europejskiego. Autorzy apelu zwrócili się do „odpowiedzialnych sił i środowisk politycznych, samorządowych i obywatelskich” o wystawienie „jednej, szerokiej listy, której celem byłaby odbudowa mocnej pozycji Polski w UE”. Pod deklaracją podpis złożyli – oprócz przewodniczącego Platformy Obywatelskiej Grzegorza Schetyny – byli premierzy: Ewa Kopacz, Jerzy Buzek, Kazimierz Marcinkiewicz, Włodzimierz Cimoszewicz, Leszek Miller i Marek Belka, a także były minister spraw zagranicznych Radosław Sikorski. O dołączeniu do Koalicji Europejskiej zdecydowała w sobotę Rada Naczelna PSL.  – Będziemy wspólnie w wielkiej koalicji z PO, SLD, Nowoczesną, Zielonymi; będziemy budować koalicję na partnerskich warunkach, nie przeciwko komuś, tylko za silną Polską w Europie – oświadczył lider ludowców Władysław Kosiniak-Kamysz.  W niedzielę podpisał on wraz z liderami: PO – Grzegorzem Schetyną, SLD – Włodzimierzem Czarzastym, przewodniczącą Nowoczesnej – Katarzyną Lubnauer oraz współprzewodniczącymi Zielonych, Małgorzatą Tracz i Markiem Kossakowskim, podpisali deklarację o powołaniu Koalicji Europejskiej. – Ja w tej partii lubiłem być, odpowiadał mi program tej partii, a teraz jakby się wszystko posypało - podkreślił Świerzyński. – Podejrzewam, że będę tym kamieniem poruszającym lawinę, która zacznie robić to samo, bo mam taką informację od moich koleżanek i kolegów, że też to samo zrobią zaraz po mnie – dodał.  Dopytywany o powody tej decyzji wokalista powiedział, że od kilku lat Naczelny Komitet Wykonawczy PSL „był tak ustawiany w lewą stronę, że członkowie, którzy kiedyś byli jako prawicowcy zostali stamtąd usunięci”. – To była celowa robota obecnej ekipy rządzącej u nas w PSL-u i to są tego efekty, a ja po prostu nie chcę w tym brać udziału, dla mnie ta hucpa jest po prostu nie do przyjęcia – mówił Świerzyński. Pytany o dalsze plany polityczne lider Bayer Full powiedział, że jeszcze się nad tym nie zastanawiał. – Ja nie robię tego z tego powodu, że idę do innej partii, bo nie idę, ja po prostu występuję z PSL na znak protestu, że ja się nie godzę z obecną linią polityczną partii –  podkreślił.",,
"Nie żyje Karol Tendera, więzień obozu koncentracyjnego Auschwitz","Nie żyje były więzień niemieckiego obozu koncentracyjnego Auschwitz Karol Tendera. Pożegnał go konsul generalny Niemiec Michael Groß, w trakcie oficjalnych krakowskich obchodów Dnia Jedności Niemiec – podaje Radio Kraków. Tendera miał 98 lat.","W czasie II wojny światowej Tendera był więźniem Auschwitz, gdzie trafił po aresztowaniu przez gestapo. W obozie był wykorzystywany do pseudomedycznych eksperymentów, które prowadzili niemieccy lekarze. Po wojnie Tendera współpracował z Centrum Dialogu i Modlitwy w Oświęcimiu i Fundacją Pamięci Ofiar Auschwitz-Birkenau w Oświęcimiu. Tendera walczył z określeniem „polskie obozy zagłady”. Pozwał niemiecką telewizję ZDF za posłużenie się w 2013 r. określeniem „polskie obozy zagłady Majdanek i Auschwitz”. Kilka dni temu ZDF wycofała skargę kasacyjną od wyroku krakowskiego sądu, który orzekł, że telewizja ta ma przeprosić byłego więźnia Auschwitz za użycie zwrotu „polskie obozy zagłady”.Zmarłego pożegnał na Twitterze prezydent Andrzej Duda.",,
AC Milan dostał ofertę z Anglii za Krzysztofa Piątka,"Krzysztof Piątek zagra w lidze angielskiej? Tak, jeżeli szefowie AC Milan zgodzą się na propozycję klubu Aston Villa. Anglicy oferują za definitywny transfer Polaka 30 mln euro.","Na razie sytuacja El Pistolero w Milanie nie jest zbyt optymistyczna. Piątek, w 39 meczach, odkąd przyszedł do drużyny, zdobył 15 bramek. Ostatnio jednak 24-letni polski snajper nie trafia za często. Władze kluby ściągnęły więc Zlatana Ibrahimovica.Szwed ma już 38 lat, ale w Mediolanie wiążą z nim wielkie nadzieje. Włoski dziennikarz Ginaluca Di Marzio twierdzi, że pozycja Piątka ulegnie znacznemu pogorszeniu. Dlatego Milan jest skłonny wysłuchać propozycji innych klubów chętnych na Polaka. Na czele listy według Di Marzio jest Aston Villa. Jak twierdzi dziennikarz, przedstawiciele beniaminka Premier League byli już w Mediolanie. Ich oferta to 30 mln euro za transfer definitywny.Innymi klubami, które się interesują Piątkiem, są Bayer Leverkusen i Newcastle United.",,
Konsystorz w Rzymie: arcybiskup Krajewski otrzyma insygnia kardynalskie,"W czwartek odbędzie się konsystorz, podczas którego papież Franciszek mianuje 18 kardynałów. Insygnia kardynalskie otrzyma między innymi Polak – jałmużnik papieski, arcybiskup Konrad Krajewski.","Będzie to piąty konsystorz obecnego pontyfikatu. Na dotychczasowych czterech papież powołał w skład Kolegium Kardynalskiego 61 hierarchów z całego świata. Arcybiskup Krajewski należy do najbliższych współpracowników papieża Franciszka. Pozyskuje fundusze na papieskie dzieła miłosierdzia oraz instytucje dobroczynne bezpośrednio podlegające Watykanowi. Obok prefekta Domu Papieskiego uczestniczy w uroczystościach i audiencjach. W imieniu papieża udziela potrzebującym jałmużny, jego podpis widnieje na formularzu błogosławieństw papieskich. Arcybiskup Krajewski słynie z troski o ubogich. Swoje mieszkanie w Rzymie oddał syryjskiej rodzinie z nowo narodzonym dzieckiem. Wcześniej pełnił funkcję osobistego ceremoniarza świętego Jana Pawła II. W kwietniu 2005 był także oficjalnym ceremoniarzem uroczystości żałobnych po śmierci papieża Polaka. To on podczas mszy pogrzebowej symbolicznie położył ewangeliarz na trumnie zmarłego.   Konrad Krajewski przyjął święcenia kapłańskie w 1988 roku. Kształcił się w Rzymie, gdzie w 1995 roku obronił doktorat z teologii. W 2013 roku przyjął w bazylice watykańskiej święcenia biskupie. Wówczas objął też stanowisko jałmużnika papieskiego. Kiedy papież Franciszek mianował go na to stanowisko, powiedział mu, że „biurko nie jest dla niego i może je sprzedać”. Arcybiskup Krajewski szczególną troską otacza bezdomnych skupiających się w okolicach Watykanu i imigrantów. Mówi, że miłosierdzie i dzielenie się „należy do kodu genetycznego Kościoła”.",,
Najniższy deficyt budżetowy w historii. Teoria Rostowskiego legła w gruzach,"Ministerstwo Finansów poinformowało, że deficyt budżetu państwa za 2018 r. wyniósł 10,4 mld zł. To najlepszy wynik finansowy w historii Polski. Jednym z głównych czynników, który wpłynął na tak niski deficyt były rekordowe wpływy z podatku VAT. – Na te obietnice, które złożył PiS, pieniędzy po prostu nie ma – mówił w 2015 r. ówczesny minister finansów Jan Vincent Rostowski.","– To najniższy deficyt budżetowy od 1998 roku (kiedy rozpoczęły się pomiary), o 14,9 mld zł niższy niż w roku ubiegłym. Wynik ten jest efektem przestrzegania dyscypliny budżetowej, dobrej koniunktury gospodarczej i korzystnej sytuacji na rynku pracy, zarówno pod względem wzrostu zatrudnienia jak i płac, która pozytywnie wpłynęła na dochody budżetu państwa – poinformowała minister finansów Teresa Czerwińska.Jak dodała minister, głównymi czynnikami, ważącymi na tak dobrym wyniku gospodarczym Polski są wyższe wpływy do budżetu z podatków, m.in. dzięki większym wpływom z VAT – ponad 18 mld więcej niż w 2017 r.  Kiedy w 2015 r. Platforma Obywatelska odchodziła od władzy, wówczas deficyt budżetowy był cztery razy większy – wynosił 42 mld zł. Jak przypomnieli internauci, wówczas rząd nie prowadził podobnej jak dziś polityki socjalnej. Chodzi m.in. o program 500 plus, wyprawki szkolne dla uczniów i specjalne renty socjalne. Z kolei ówczesny minister finansów Jan Vincent Rostowski z PO mówił w trakcie kampanii przed wyborami do parlamentu, że na obietnice socjalne, które wprowadził PiS „pieniędzy po prostu nie ma”. – I nie będzie do końca tej kadencji – ostrzegał wtedy Rostowski.",,
Rosyjska telewizja o obchodach w Auschwitz: Nie wspomnieli o wyzwolicielach,"Na uroczystościach w Auschwitz nie wspomniano słowem o Rosji oraz o wkładzie Armii Czerwonej w wyzwolenie obozu zagłady. Polityczna koniunktura jest jednak chwilowa, podczas gdy pamięć trwa wiecznie – takie słowa można było usłyszeć w poniedziałek w programie rosyjskiej telewizji „Piatyj kanał” (Program piąty).","W programie przypomniano, że 27 stycznia obchodzona jest także rocznica przerwania blokady Leningradu. Podczas trwającego 2,5 roku oblężenia Niemcy doprowadzili do śmierci ok. 1,5 mln mieszkańców miasta. Wielu z nich zmarło z głodu.  Prowadzący program, mówiąc o obchodach 75. rocznicy wyzwolenia niemieckiego nazistowskiego obozu koncentracyjnego Auschwitz-Birkenau, podkreślił, że celowo nie wspomniano, że obóz został wyzwolony przez Armię Czerwoną. – Mówili tylko wymijająco o „żołnierzach frontu ukraińskiego”. Ale żołnierzy radzieckich pamiętają sami byli więźniowie Oświęcimia – powiedział. – To Związek Radziecki powiedział światu o okropnościach „fabryki śmierci” w Auschwitz. Ale w Polsce starają się teraz dodawać nowe barwy do tej strony historii – można było usłyszeć w programie.",,
USA wzmocnią potencjał obronny Ukrainy. Jest decyzja Trumpa,Stany Zjednoczone dostarczą Ukrainie „rozszerzone środki obronne” aby wzmocnić potencjał obronny tego kraju – głosi opublikowane w piątek oświadczenie Departamentu Stanu USA. Mają to być m. in. pociski przeciwczołgowe.,"W oświadczeniu podkreślono, że pomoc amerykańska „ma charakter całkowicie defensywny”. „Jak zawsze mówiliśmy, Ukraina jest suwerennym krajem i ma prawo do własnej obrony” – czytamy w oświadczeniu.Dokument precyzuje, że decyzja jest częścią podejmowanych przez Stany Zjednoczone starań aby „pomóc Ukrainie obronić jej terytorium i odstraszyć dalszą agresję”. Rzeczniczka Departamentu Stanu Heather Nauert zapewniła przy tym, że Waszyngton „deklaruje pełne poparcie dla porozumień z Mińska”, mających na celu rozwiązanie konfliktu na południowym wschodzie Ukrainy.",,
SBU wydaliła Białorusina za propagandę antypaństwową,Służba Bezpieczeństwa Ukrainy poinformowała o wydaleniu obywatela Białorusi za uprawianie propagandy antypaństwowej m.in. poprzez podważanie uznanych przez wspólnotę międzynarodową dowodów obecności rosyjskich wojsk na okupowanych terytoriach ukraińskich.,"SBU przekazała, że Białorusin Paweł Karnazycki mieszkał na Ukrainie nielegalnie i rozpowszechniał w mediach fałszywe informacje na temat konfliktu na wschodzie kraju oraz publikował antyukraińskie materiały w mediach prorosyjskich separatystów w zajętej przez nich części Donbasu. Karnazycki został odesłany do swojego kraju w środę z zakazem wjazdu na Ukrainę na trzy lata. Szef SBU Wasyl Hrycak oświadczył, że po wprowadzeniu ograniczeń wjazdu dla obywateli Rosji jej służby specjalne zaczęły wykorzystywać do swojej działalności na Ukrainie obywateli innych krajów. – Działalność podobnych, opłacanych przez Rosję propagandystów, stanowi zagrożenie nie tylko dla interesów narodowych Ukrainy, ale i jest sprzeczna z prawem kraju ich pochodzenia – powiedział Hrycak. Ukraina w listopadzie ograniczyła prawo wjazdu do kraju dla mężczyzn w wieku 16-60 lat z rosyjskim obywatelstwem. Stało się to po wprowadzeniu stanu wojennego w części obwodów na północy, wschodzie i południu kraju po ostrzelaniu 25 listopada przez Rosjan trzech niewielkich ukraińskich okrętów w pobliżu Cieśniny Kerczeńskiej, która łączy Morze Czarne i Azowskie. Stan wojenny trwał 30 dni i zakończył się 26 grudnia.",,
W Północnej Syrii powstają nowe kościoły. Chrześcijanom nic nie grozi,"Chrześcijanie na terenach Demokratycznej Federacji Północnej Syrii (DFPS) budują nowe kościoły. Jednym z nich jest kościół w wiosce Szalumije koło miasta Trbespije. Miejscowi Asyryjczycy twierdzą, że nie mają problemów z kurdyjskimi władzami.","– Przed 2011 rokiem w naszej wiosce mieszkało sto rodzin i byli to zarówno chrześcijanie, jak i muzułmanie, jazydzi i Kurdowie. Teraz pozostało już tylko kilkanaście rodzin, pół na pół chrześcijanie i Kurdowie, reszta wyjechała do Europy – powiedział Farid Isa Gawrije, z którego inicjatywy w wiosce powstaje nowy kościół.Według Gawrije przyczyną wyjazdów był strach przed dżihadystami. – To było na początku wojny. Nusra była dziesięć kilometrów stąd i wszyscy się bali, że dżihadyści tu przyjdą – wspominał Gawrije. Dżabat al-Nusra to związana z al-Kaidą organizacja zbrojna, której część oddziałów przeszło później do Państwa Islamskiego.Gawrije przyznał jednak, że ostatecznie wojna do Szalumije nigdy nie dotarła, a od 2015 roku, gdy kurdyjskie oddziały YPG wyparły dżihadystów daleko na południe, miejscowym chrześcijanom nic nie grozi. – Ani z Kurdami, ani z nową administracją Północnej Syrii nie mamy żadnych problemów. Ponadto w Trbespije jest też współpracująca z YPG chrześcijańska milicja Sotoro – podkreślił Gawrije. Gawrije dodał, że kościół służy nie tylko mieszkańcom Szalumije, ale i kilku sąsiednich wiosek. – Co niedzielę z Trbespije przyjeżdża do nas ksiądz, na Mszy gromadzi się około stu osób – powiedział. – A wkrótce, 15 sierpnia, obchodzimy odpust. Kiedyś gromadziły się tu tego dnia tysiące wiernych – wspominał.Kamień węgielny budowy nowego kościoła został wmurowany 26 listopada 2017 roku. Choć budowa jest zaawansowana, to Gawrije nie wie, kiedy się skończy. – To zależy od pieniędzy, które nam przesyłają krewni z zagranicy. A chcemy tu jeszcze przed kościołem zbudować ogródek dla dzieci – podkreślił.Trbespije znajduje się w prowincji Kamiszlo regionu Dżazira Demokratycznej Federacji Północnej Syrii (DFPS). Podmiot ten stworzono na terenach opanowanych przez Syryjskie Siły Demokratyczne (SDF). Według funkcjonującego przed 2011 rokiem podziału administracyjnego jest to muhafaza Hasaka.",,
Kukiz na ludowo i Czarnobyl inżyniera Schetyny,"Trudno jednoznacznie wskazać moment, w którym się to zaczęło, choroba jednak jest faktem. Polskie media, a wraz z nimi liczni konsumenci i prosumenci, (czyli konsumenci, będący jednocześnie producentami, na przykład piszący użytkownicy Twittera czy blogerzy) od lat chorują na sondażową biegunkę. Nie ma dnia, by nie pokazało się kolejne badanie preferencji partyjnych, często, wręcz prawie zawsze, nieuwzględniające dynamiki naszej sceny politycznej.","Poważni komentatorzy dyskutują więc w telewizyjnych i radiowych studiach, analizują w artykułach i na portalach sondaże, w których pojawiają się obok siebie partie istniejące, praktycznie już nieistniejące i takie, których tożsamość może zmienić się z godziny na godzinę, choćby poprzez wybór przyszłego koalicjanta. Ogłasza się więc na przykład, że Platforma zdobywa połowę poparcia PiS, a Nowoczesna nie przekracza progu, gdy wiadomo od wielu miesięcy, że partie te pójdą do wyborów razem. Dyskutuje się nad wynikami Kukiza czy PSL, choć nie wiadomo, do jakiego politycznego obozu siły te będą należeć w przyszłym tygodniu. Jak gdyby wyborcy, w swej mającej wpływ na wyniki wyborcze masie, decydowali jedynie kierując się partyjnym logotypem i kompletnie ignorując kwestie zasadnicze, polityczne i światopoglądowe. Owszem, tacy wyborcy istnieją, jednak ich głosy nie rozłożą się między mniejsze partie czy koalicje, zasilą jedynie głównych graczy, niezależnie od tego, jak szerokie lub wąskie koalicje zbiorą się wokół wiodących podmiotów polskiej sceny politycznej. Poza nimi jednak nie ma w tej chwili niczego pewnego i przyznam, że od gorących lat 90. nie przypominam sobie stanu takiej niepewności w naszej polityce. Po ogłoszeniu pierwszych wyników wyborów do europarlamentu, kiedy było już wiadomo, że Kukiz’15 nie wchodzi, ale trwało jeszcze pięć minut Konfederacji, prognozowałem, że na prawo od PiS dojdzie do nowego rozdania. Spodziewałem się, że oba ugrupowania zachowają swoje nazwy, ale dojdzie między nimi do wymieszania składu, a więc transferów w obie strony, dodatkowo zaś migracji części polityków z ruchu Kukiza do PiS. Sytuacje dodatkowo ubarwiło PSL, które kolejny tydzień nie wie, czy do kolejnych wyborów iść samodzielnie, w ramach dotychczasowej, niefortunnej dla siebie koalicji, czy też w ramach nowego, centroprawicowego bloku. W tej ostatniej inicjatywie znalazłoby się miejsce i dla Kukiza z kolegami, i dla zniechęconych skrętem w lewo polityków Platformy, być może też dla tych spośród współtwórców Konfederacji, którzy coraz mniej odnajdują się w formule tego zbioru. Potencjalnych uczestników takiego sojuszu jest bardzo wielu, pytanie jednak, czy starczy im odwagi i woli porozumienia. Ze środowiska ludowców sygnały wychodzą sprzeczne, Konfederację opuścili Piotr Liroy-Marzec i Marek Jakubiak, zaś sytuacja Kukiz’15 jest w tym wszystkim chyba najbardziej tajemnicza. Sam Paweł Kukiz rozmawia ponoć ze wszystkimi, przy czym PSL jest ponoć skłonne przystać na jego postulaty programowe, PiS zaś zainteresowany jest wyłącznie czynnikiem ludzkim. Trudno w sumie się dziwić, skoro u Pawła Kukiza znaleźć można kilkoro naprawdę ciekawych działaczy, którzy dla Prawa i Sprawiedliwości byliby wartością dodaną, natomiast jego program wyborców najwyraźniej, być może chwilowo, przestał porywać. Tyle że trudno, by Kukiz podjął w tej chwili jakąś decyzję, skoro czekać musi na ludowców. Żeby zaś sytuacja była jeszcze bardziej pogmatwana, choć dla wyborców czymś naturalnym byłby powrót do Kukiza jego dawnych posłów Liroya-Marca i Jakubiaka, według Krzysztofa Bosaka trwają też rozmowy między Pawłem Kukizem a… Konfederacją. Trudno się w tym połapać. Dla Liroya i Kukiza, polityków wyrosłych ze świata muzycznego, tworzenie w ciągle nowych, czasem zaskakujących konfiguracjach nie jest niczym specjalnie zaskakującym. Być może więc obaj zwyczajnie przenoszą praktyki ze swojej pracy artystycznej na politykę. Przywykliśmy zresztą (sam posługuję się często tym skrótem myślowym) Kukiz’15 określać jako ugrupowanie, lokujące się „na prawo od PiS”. PSL natomiast trudno za takowe uznać, nawet mimo deklarowanego ostatnio przez ludowców konserwatyzmu i równoczesnego obarczaniu przez nich PiS współodpowiedzialnością za mało konserwatywne decyzje brytyjskich torysów, współtworzących z partią Kaczyńskiego frakcję UKR w Parlamencie Europejskim. Jeśliby zaś doszło do jakiejś bliskiej współpracy Kukiza z PSL, siła ta powinna ustalić swoje miejsce na scenie politycznej, obejście PiS z obu stron będzie tu raczej niemożliwe. Pytanie też, kto byłby w tym układzie politycznie silniejszy? Praktyka, siła lokalnych struktur i tradycja wskazują na Polskie Stronnictwo Ludowe, sympatie elektoratu jednak już niekoniecznie. Paweł Kukiz jako przywódca ruchu ludowego? Brzmi to dla wielu jako karkołomny żart, jeśli jednak kolejny raz szukać wyjaśnień politycznej drogi Kukiza w jego życiorysie artystycznym nagle, przestaje być to już tak absurdalne. Od lat 80-tych jako ważna postać polskiego rocka czerpał z muzyki ludowej garściami, nie mając przy tym żadnych kompleksów ani poczucia wyższości, po prostu muzycznie potrafił mówić naraz dwoma, nie tak odległymi od siebie, językami – folkloru (nawet nie – folku) i punk rocka. Czy dziś potrafi podobne żywioły połączyć w polityce? W teorii miałby taką szansę, w praktyce jednak przypadek Romana Bartoszcze pokazuje, że działacze wywodzący się z tradycji częściej ZSL, niż PSL, potrafią w bardzo brutalny sposób odrzucać tego rodzaju „ciała obce”. Nie inaczej jest dziś na lewicy. SLD nie wie jeszcze, czy pójdzie z Platformą, samodzielnie, czy w bloku lewicowym z partią Razem, a może nawet Wiosną. Sytuacja wydaje się w pewnym sensie lustrzanym odbiciem tej, którą próbowałem opisać powyżej, choć może brak w niej tak barwnych nazwisk. Tak czy inaczej, respondent deklarujący dziś chęć głosowania na którąś z wymienionych partii również nie może być tak naprawdę niczego pewien, ewentualnie poza tym, że Razem (jak i Kukiz) nie pójdzie do wyborów wspólnie z Platformą. Wszystko to jednak pokazuje, że analizowanie czerwcowych sondaży pod kątem wyborów na jesieni jest czynnością jałową. Tak naprawdę może jedynie wpędzać działaczy poszczególnych partii i partyjek w coraz większą depresję i prowokować dziwne, a im bliżej do dnia głosowania, bardziej desperackie ruchy. Jeśli zaś szukać w sondażach czegoś naprawdę ciekawego, prędzej znajdziemy takie informacje w badaniu IBRIS dla Onetu dotyczącym zaufania Polaków do polityków. Pamiętając, że wskaźniki zaufania nie przekładają się na ogół na realne poparcie chociażby w wyborach prezydenckich, fakt, że zastanawiający się zapewne wciąż nad tym, czy wracać, czy jeszcze skuteczniej „odseparować się od tego całego syfu” (tylko gdzie?) Donald Tusk stał się – i to u życzliwego sobie zamawiającego – politykiem cieszącym się mniejszym zaufaniem od Jarosława Kaczyńskiego. W pierwszej trójce polityków cieszących się najwyższym zaufaniem znaleźli się natomiast prezydent Andrzej Duda, jak na razie wypadający bardzo dobrze również w sondażach prezydenckich, premier Mateusz Morawiecki i była premier Beata Szydło, która swoją popularność jako jedyna z tej trójki miała okazję sprawdzić w ostatnich wyborach i wyszła z tej próby wręcz triumfalnie. Co ciekawe, wychodzi mu ono bokiem również wśród kolegów z elit brukselskich, dla których, jeśli wierzyć przeciekom, włączenie się Donalda Tuska w sprawy krajowe było na tyle jednostronne i polityczne, że podważyło w ich oczach zaufanie do instytucji unijnych jako takich. Giełda napełnia się nowymi nazwiskami, wszystkie one jednak są jak dotąd tak świeże i skuteczne, jak sztab wyborczy Koalicji. Za mniej więcej tydzień powinniśmy poznać decyzję ludowców, którzy być może podejmą decyzję również za kolegów z Kukiz’15. Kilka dni wcześniej swoje plany ogłosi SLD. Grzegorz Schetyna w swoich wypowiedziach daje do zrozumienia, że wszystko dawno jest dogadane, zaś Barbara Nowacka mówi, że koalicja powinna być jak najszersza, a pozostałe sprawy są drugorzędne. Jak na razie wszystko zapowiada więc na niekończącą się powtórkę z rozrywki, pytanie tylko, czy jesienią rozbawi ona jeszcze liderów skłóconej, choć próbującej się nieumiejętnie posklejać, opozycji.",,
"„Często próbowałem się dodzwonić do Radia Maryja, to trudne”. Kaczyński o telefonicznych pochwałach dla Dudy","– Uważam, że to, że wsparłem Andrzeja Dudę, to wypełnienie nie tylko mojego obowiązku, jako szefa partii, ale przede wszystkim obowiązku obywatelskiego, bo to jedyny dzisiaj poważny kandydat na prezydenta – tak prezes PiS odpowiedział na pytanie dziennikarzy o to, co go skłoniło do telefonu do Radia Maryja, w czasie gdy gościem na antenie był Andrzej Duda. Jarosław Kaczyński ocenił jednocześnie, że to dość dziwne pytanie. – Często próbowałem się dodzwonić do Radia Maryja, to jest bardzo trudne – ocenił.","Duda, kandydat PiS do fotela prezydenckiego, był gościem radia o. Tadeusza Rydzyka w sobotę wieczorem. Kaczyński zadzwonił w tym czasie. – Andrzej jest człowiekiem zasad i bardzo głębokiej wiary. Mogę powiedzieć, że wywodzi się z bardzo katolickiej i porządnej rodziny. Jest katolikiem i to intensywnym. Jeśli dziś Polsce potrzebny jest człowiek wiary i zasad, to Andrzej Duda takim człowiekiem jest – powiedział między innymprezes PiS.                                                teraz odtwarzane„Andrzej jest człowiekiem zasad i bardzo głębokiej wiary”",,
Robert Lewandowski zostaje w Bayernie. Kwota kontraktu przyprawia o zawrót głowy,"Kapitan piłkarskiej reprezentacji Polski Robert Lewandowski przedłużył o dwa lata, do 30 czerwca 2023 r., kontrakt z Bayernem Monachium – poinformował klub mistrza Niemiec.","– Robert jest dla mnie najlepszym środkowym napastnikiem na świecie i od lat filarem naszego zespołu. Dlatego bardzo się cieszę, że jeszcze długo będzie grał w Bayernie – powiedział szef klubu z Monachium Karl-Heinz Rummenigge. 31-letni Lewandowski od 2014 r. występuje w Bayernie, do którego przeszedł z Borussii Dortmund. Od tego czasu z monachijskim zespołem wywalczył pięć tytułów mistrza Niemiec (wcześniej dwukrotnie wygrywał Bundesligę z Borussią), w sumie ma też cztery tytuły króla strzelców niemieckiej ekstraklasy. W reprezentacji Polski zadebiutował 10 września 2008 r. w meczu eliminacji mistrzostw świata z San Marino (2:0), strzelając jednocześnie swojego pierwszego gola. Od tego czasu w kadrze wystąpił 106 razy, zdobywając 57 bramek. Wystąpił w mistrzostwach Europy w 2012 r. i 2016 r. oraz w mistrzostwach świata w 2018 r.Także ten sezon Lewandowski rozpoczął bardzo udanie. W dwóch pierwszych meczach Bundesligi zdobył pięć goli, wszystkie swojego zespołu.Wysokość pensji jest owiana tajemnicą, jednak media spekulują, że teraz na konto Lewandowskiego będzie wpływać co roku 20 mln euro.",,
Antoni Macierewicz będzie gościem TVP Info,"Zapraszamy na wieczorną publicystykę do TVP Info. Wśród gości m.in. Elżbieta Witek, szefowa gabinetu politycznego premier Beaty Szydło.","Wieczorne pasmo publicystyczne o godzinie 18.30 rozpoczyna program „O co chodzi”, w którym Magdalena Ogórek będzie rozmawiała z Elżbietą Witek, szefową gabinetu politycznego premier Beaty Szydło. W drugiej części programu w studiu pojawi się historyk dr Mariusz Klarecki.",,
Nasilają się prześladowania chrześcijan w Indiach,Zbliżające się Boże Narodzenie i przygotowania do jego obchodów nie podobają się hinduistycznym ekstremistom. W stanie Asam w północno-wschodnich Indiach sprofanowano katolicki kościół. Natomiast w Tamil Nadu tłum pobił protestantów śpiewających kolędy.,"Zdewastowane wnętrze, uszkodzony krucyfiks i wyrzucona na zewnątrz figura Maryi – w takim stanie mieszkańcy Chapatali zastali swój kościół, idąc rano do pracy. Informacja rozeszła się błyskawicznie i zgromadziła na miejscu tysiące ludzi. Policja natychmiast zatrzymała dwóch podejrzanych mężczyzn w wieku 45 i 55 lat, którzy według zeznań świadków kręcili się wokół kościoła poprzedniej nocy. Ordynariusz tamtejszej diecezji bp Joseph Aind potępił stanowczo atak na świątynię, żądając jednocześnie dokładnego śledztwa na wysokim szczeblu. – Ludzie żyli wspólnie na tych terenach w atmosferze braterstwa i pokoju jeszcze za czasów kolonialnych. Tylko siły zewnętrzne, kierujące się ukrytymi interesami, mogły dokonać takiego antyspołeczny aktu – zwraca uwagę hierarcha. Apeluje on także do rządu, aby zapewnił bezpieczeństwo, szczególnie w okresie Bożego Narodzenia.Do innego incydentu doszło w stanie Tamil Nadu, kiedy to grupa protestanckich śpiewaków została zaatakowana przez rozwścieczony tłum podczas prezentacji utworów kolędowych. 16 chrześcijan zostało dotkliwie pobitych przez około 150 hinduistów. Tłum nie życzył sobie, aby śpiewali kolędy.",,
Podróże zagraniczne z córką. Lista lotów marszałka Borusewicza,"Marszałek Senatu Bogdan Borusewicz sprawując urząd odbył 89 lotów zagranicznych, z czego 12 z córką na pokładzie. Wykaz przelotów byłego marszałka opublikowała Kancelaria Senatu.","Borusewicz był marszałkiem Senatu od 2005 do 2015 r. Sprawując urząd odbył 89 lotów związanych z obowiązkami międzynarodowymi, 12 lotów było związanych z obowiązkami krajowymi. W 12 przypadkach w podróżach zagranicznych marszałkowi towarzyszyła córka. Od 2006 do 2010 r. Borusewicz odbył 12 podróży krajowych, m.in. do Krakowa, Gdańska, Rzeszowa, Poznania.W związku z informacjami dotyczącymi zabierania przez byłego już marszałka Sejmu Marka Kuchcińskiego na pokład rządowych samolotów członków rodziny kancelarie Sejmu i Senatu opublikowały wykazy lotów o statusie HEAD najważniejszych osób w państwie obecnej i poprzednich kadencji parlamentu.",,
Awaria jednym z banków. Transakcje kartami były odrzucane,"„Informujemy, że dla części klientów mogą występować utrudnienia w płatnościach naszymi kartami” – poinformował Santander Bank na Facebooku. Po kilku godzinach zaktualizowano tę wiadomość; bank poinformował, że transakcje dokonywane kartami banku są już akceptowane.","Jak wynika z wpisów na Facebooku, kłopoty pojawiły się rankiem. Przed południem bank informował klientów, że „większość transakcji jest już akceptowana”, po czym okazało się jednak, że „ponownie mogą występować utrudnienia”. Klientom sugerowano używanie systemu płatności mobilnych Blika. Awarię naprawiono po południu. W odpowiedzi na skargi klientów bank informował o możliwości składania reklamacji.",,
"Pożar katedry Notre Dame: są pierwsze, wstępne ustalenia","Francuska policja i prokuratura informują o postępach śledztwa w sprawie przyczyn pożaru Katedry Notre Dame. Wstępne ustalenia nie potwierdzają doniesień, że powodem mogła być iskra ze spawarki lub spięcie instalacji elektrycznej. Śledczy badają przede wszystkim wątek przypadkowego zaprószenia ognia podczas trwającego remontu świątyni.","W pierwszej kolejności sprawdzono stan tymczasowej sieci zasilającej oświetlenie i windy na rozległych rusztowaniach, wzniesionych wokół historycznych murów kościoła. Julian Le Bros, szef firmy odpowiedzialnej za infrastrukturę budowlaną, twierdzi, że spięcie instalacji nie mogło wywołać pożaru. – Oczywiście mieliśmy w katedrze własną sieć elektryczną, ale nasze windy wraz z instalacją dzieliło od murów siedem, czasem nawet osiem metrów. Zresztą sama sieć była dokładnie sprawdzana. Wszystkie procedury bezpieczeństwa były skrupulatnie przestrzegane – stwierdził.Pracujący tego dnia w świątyni twierdzą, że nie używali aparatów spawalniczych. Thierry Fisson, ekspert z Narodowego Centrum Bezpieczeństwa, jest zdania, że ogień pojawił się najprawdopodobniej w części kościoła, nad którą wznosiła się iglica. – Pogorzelisko sprawia wrażenie chaosu i zniszczenia. Są jednak miejsca bardziej wypalone, gdzie znajdujemy znacznie mniej pozostałości po pierwotnym wyposażeniu. Tam pożar był najbardziej intensywny. Należy się spodziewać, że właśnie w tej części nawy pojawił się ogień – powiedział ekspert. Według jednej z roboczych hipotez przyczyną pożaru mogło być nowe ogrzewanie, zamontowane w Katedrze kilka miesięcy temu. Według relacji świadków było ono cały czas włączone, by ułatwić pracę robotnikom pracującym we wnętrzu świątyni. Pożar w katedrze wybuchł w poniedziałek chwilę przed godziną 19. Pierwsze oddziały straży pożarnej były na miejscu już 15 minut po zgłoszeniu zdarzenia. Przez całą noc walczono z żywiołem, ale dopiero o 3 nad ranem udało się go opanować. Struktura budowli i fasada zachodnia zostały ocalone.",,
Andruszkiewicz: Juncker robi z siebie klauna i błazna,"Zachowanie Jean-Claude’a Junckera podczas szczytu NATO w Brukseli przypomina, zdaniem gości programu „Woronicza 17” w TVP Info, stan upojenia alkoholowego lub choroby alkoholowej. Jeśli prawda jest inna, Komisja Europejska powinna przedstawić szczegółowy raport w tej sprawie – wskazywali politycy.","– Po pierwsze to nie jest incydent. To jest sytuacja, która trwa od lat i nie chodzi o żadną rwę kulszową – mówił w programie „Woronicza 17” Dominik Tarczyński, komentując zachowanie Jean-Claude’a Junckera podczas szczytu NATO w Brukseli.Poseł PiS przypomniał wcześniejsze charakterystyczne objawy zachowania Junckera. Mówił o „całowaniu w stylu Breżniewa” i „klepaniu po twarzy przedstawicieli państw” i przypominał „czasy Kwaśniewskiego i Jelcyna”. – Dlatego powinien być raport, to bardzo ważne – ocenił Tarczyński. „Szczegółowego raportu dotyczącego tego, jaka to jest choroba i czy pan Juncker może sprawować swoją funkcję” oczekuje od Komisji Europejskiej również Jan Filip Libicki, który przyznał, że „to, co oglądaliśmy, wygląda niestety na problem z alkoholem”. Odpowiadając na pytanie o samodzielność przewodniczącego Komisji Europejskiej poseł Tarczyński stwierdził, że analogiczna sytuacja zachodzi w przypadku Donalda Tuska. – Przecież wszyscy wiemy, że to wpływy niemieckie są decyzyjne, a nie Donald Tusk. Ani Tusk, ani Juncker nie są decyzyjnymi. Są marionetkami w politycznej grze wpływów – oświadczył Tarczyński. Również Piotr Ikonowicz przyznał, że „nie wyglądało” na to, by szef KE cierpiał na rwę kulszową. Jednak w innej części swojej wypowiedzi lewicowy działacz twierdził, że Polacy nie mają moralnego prawa krytykować Junckera, ponieważ w języku francuskim funkcjonuje fraza „pijany jak Polak”. Powiedzenie to nawiązuje do słów Napoleona, który po zwycięskiej szarży pod Somosierrą w Hiszpanii w reakcji na nieuzasadnione oskarżenia generalicji pod adresem polskich żołnierzy powiedział: „Chciałbym, żeby wszyscy moi żołnierze byli pijani jak ci Polacy”. Z tezą Ikonowicza nie zgodził się Adam Andruszkiewicz, który wskazał, że „jest to temat bardzo istotny, bo dzisiaj Europa w oczach świata przez takie zachowanie wychodzi na błaznów”. – Jeśli osoba, która zarządza Komisją Europejską wygląda jak klaun, bo tak wygląda, tak trzeba nazwać pana Junckera niestety, on po prostu robi z siebie błazna i klauna, to niech ustąpi, idzie się leczyć i niech odda tę funkcję komuś, kto jest odpowiedzialnym człowiekiem – stwierdził przedstawiciel Wolnych i Solidarnych.",,
Paliwa zdrożeją po ataku na saudyjskie rafinerie? Jest opinia ekspertów,"Atak na saudyjskie rafinerie szybko przełoży się na ceny paliw w polskim hurcie, a potem i na stacjach - oceniają analitycy. W ich ocenie wyłączenie ok. 5 proc. globalnej podaży stanowi bardzo silny impuls wzrostowy na zrównoważonym ostatnio rynku ropy.","W wyniku ataku dronów przeprowadzonego w sobotę na saudyjskie rafinerie Bukajk i Churajs uszkodzona została część instalacji, a dzienny spadek produkcji przekracza 5 mln baryłek.  Do ataku przyznali się rebelianci Huti z Jemenu. Jednak zdaniem USA zakres i precyzja ataku wskazują, że został on przeprowadzony z Iranu, a nie Jemenu. Nie ma wątpliwości, iż odpowiedzialny jest za to Iran. Już w sobotę o atak na saudyjskie rafinerie oskarżył Iran szef amerykańskiej dyplomacji Mike Pompeo. Prezydent Trump zagroził uderzeniem odwetowym, jednak nie sprecyzował, kogo USA uważają za sprawcę ataku. W poniedziałek na otwarcie rynków baryłka ropy Brent zdrożała o 18 proc., a WTI - o 12 proc. Potem wzrosty nieco spadły. Jak wskazał Grzegorz Maziak z portalu e-petrol.pl, jednym atakiem wyłączono ok. 5 proc. globalnej podaży ropy, co odpowiada także ok. 5 proc. popytu, ponieważ rynek był ostatnio zbilansowany. Analitycy są zgodni, że Arabia Saudyjska sięgnie do zapasów i bieżące dostawy będą realizowane bez zakłóceń, ale zaznaczają, że decydujące będą informacje o tym, jak długo będzie trwało usuwanie szkód. – Większość ekspertów na razie szacuje, że usunięcie uszkodzeń to kwestia raczej tygodni niż dni. To dosyć skomplikowana infrastruktura i nawet gdy saudyjskie wydobycie będzie powracać, to na rynku będzie brakować surowca – wskazał Maziak. Urszula Cieślak zauważyła z kolei, że wyższe ceny ropy będą stanowiły impuls dla innych producentów, by zwiększyć wydobycie. Np. produkcja w USA może wzrosnąć bardziej niż dotychczas - oceniła. Grzegorz Maziak jest zdania, że Amerykanie nie będą w stanie rzucić na rynek odpowiedniej ilości ropy.  – Amerykański potencjał wzrostu to 1,5 mln baryłek w ciągu kilkunastu miesięcy, ale nie 2,5-3 mln, które trzeba szybko rzucić na rynek, żeby zapełnić lukę po Saudyjczykach – podkreślił. Analitycy są zdania, że wydarzenia w Arabii Saudyjskiej i na rynkach szybko przełożą się na sytuację na krajowym rynku.  – Normalną reakcją w hurcie będzie wzrost, i to bardzo szybki, bo ceny hurtowe są kalkulowane w oparciu o notowania i kursy walutowe. Skoro notowania rosną, a rynek terminowy rośnie o kilkadziesiąt dolarów, to przełoży się to na ceny w Polsce – ocenił analityk e-petrol.pl. Jego zdaniem 10 proc. wzrostu cen na giełdach na krajowym rynku może się w końcu przełożyć na ok. 10 groszy podwyżki na stacjach benzynowych. Według analityczki BM Reflex podwyżki w krajowym hurcie będą widoczne już od wtorku. – I pewnie pod koniec tygodnia zaczną się podwyżki na stacjach benzynowych. W perspektywie kilkunastu dni mogą to być wzrosty rzędu 10 groszy – oceniła Urszula Cieślak. Zastrzegła jednocześnie, że jest szereg innych czynników, które mogą wpłynąć na skalę wzrostów cen. Jej zdaniem poziom marży nie jest teraz najwyższy, ale może pojawić się chęć uniknięcia lub minimalizowania podwyżek. Jednak, jak dodała, im dłużej utrzymają się wyższe ceny w hurcie, tym mniejsze pole manewru dla uniknięcia podwyżek - dodała.",,
"Sztuczna inteligencja powie, gdzie uderzy piorun","Opracowany przez naukowców z politechniki w Lozannie algorytm sztucznej inteligencji potrafi przewidzieć miejsce i siłę uderzenia pioruna – podaje wtorkowa „Rzeczpospolita”. System – w odróżnieniu od obecnych rozwiązań służących do monitorowania i ostrzegania przed wyładowaniami – nie wymaga drogich satelitów i radarów, a jedynie danych ze zwykłych stacji meteorologicznych.","Algorytm naukowców z Lozanny został opracowany przy użyciu danych pochodzących z tuzina stacji miejskich i górskich stacji meteorologicznych ze Szwajcarii. Wprowadzono do niego dane czterech podstawowych parametrów pogodowych: ciśnienia atmosferycznego, temperatury powietrza, wilgotności względnej oraz prędkości wiatru – pisze dziennik.Nowy system ma pozwolić na wysyłanie ostrzeżeń do mieszkańców zagrożonego wyładowaniami regionu. Z czasem ma to zresztą robić coraz dokładniej – dzięki algorytmowi uczenia maszynowego i analizowaniu kolejnych danych.Obecnie skuteczność algorytmu wynosi 80 proc. Dzięki temu potrafi on określić wyładowanie z precyzją od 10 do 30 minut w promieniu 30 km.",,
"Pompeo wzywa Wenezuelczyków: czas na zmiany, wspieramy was!","Amerykański sekretarz stanu Mike Pompeo zwrócił się do Wenezuelczyków z apelem o odsunięcie od władzy Nicolasa Maduro. Powiedział, że „czas na zmiany jest teraz”. Wcześniej Maduro nakazał żołnierzom pozostać w gotowości na wypadek militarnej ofensywy Stanów Zjednoczonych.","– Możecie mieć swoje instytucje, swoje wojsko wraz z jego dowódcami o najwyższych standardach i oczekiwać powrotu do demokracji – mówi do Wenezuelczyków Mike Pompeo w przesłaniu wideo. – Stany Zjednoczone trwają twardo przy was w tym dążeniu – zadeklarował sekretarz stanu. Wcześniej prezydent Wenezueli Nicolas Maduro, którego wiele państw świata nie uznaje za prawowitego przywódcę kraju, nakazał żołnierzom pozostać w gotowości na wypadek militarnej ofensywy Stanów Zjednoczonych. Nicolas Maduro w bazie wojskowej na północnym zachodzie kraju pojawił się wraz z ministrem obrony, Władimirem Padrino.  W przemówieniu wygłoszonym do żołnierzy wezwał do, jak to określił, „gotowości do obrony  ojczyzny z bronią w ręku, jeśli pewnego dnia imperium Stanów Zjednoczonych odważy się tknąć to terytorium, tę świętą ziemię”. Nicolas Maduro przypomniał też, że w piątek przekazał dowódcom wojskowym, że oczekuje od nich „aktywnej lojalności”.",,
"Zginęli przypadkowi, wyciągnięci z domów cywile. 80. rocznica krwawej zbrodni","W Warszawie trwają obchody 80. rocznicy zbrodni wawerskiej, jednej z pierwszych publicznych masowych egzekucji na ziemiach polskich w czasie II wojny światowej. Uroczystości rozpoczęła msza święta odprawioną w kościele Matki Bożej Królowej Polski w Warszawie. Następnie złożono wieńce przed pomnikiem upamiętniającym ofiary zbrodni.","27 grudnia 1939 roku Niemcy przeprowadzili masową egzekucję po zabójstwie dwóch nazistowskich podoficerów, którzy zostali zamordowani przez przestępców w restauracji Antoniego Bartoszka. W ramach odpowiedzialności zbiorowej okupanci aresztowali i skazali na śmierć ponad stu mężczyzn. Strzały oddano do 114. Pomimo odniesionych ran, egzekucję przeżyło siedem osób.Jak powiedział historyk Janusz Zieleniecki, zbrodnia wawerska odbiła się szerokim echem wśród ludności polskiej. Niemcy wbrew prawu zdecydowali się na egzekucję przypadkowych, niezwiązanych ze sprawą ludzi, by zastraszyć społeczeństwo. – To był grudzień 1939 roku, dopiero trzeci miesiąc okupacji, ale odbyły się już podobne zbrodnie, np. w Palmirach. Nie były one jednak tak głośne. Za dwóch niemieckich żołdaków zginęli przypadkowi, wyciągnięci z domu cywile – dodał historyk.Radny stołecznej dzielnicy Wawer Jarosław Kotra zaznaczył, że 80 lat temu przez wybryk dwóch kryminalistów zginęło 107 niewinnych osób. – To byli ludzie, którzy mieli nieszczęście, że przechodzili wtedy ulicą, ludzie zupełnie niezwiązani z wydarzeniami, które odbyły się w restauracji Bartoszka – powiedział Kotara. W obchodach 80. rocznicy zbrodni wawerskiej wzięli udział mieszkańcy Warszawy. Jak mówili, ich obecność na uroczystościach to obowiązek i hołd złożony ofiarom. – Tu nie chodzi o martyrologię, chodzi o rzeczywistość, dotknięcie rodzin, które przeżyły śmierć ludzi wyciągniętych z domu. To jest składnik historii i naszej dzielnicy, i naszego miasta, i naszego kraju.– Zginęli za naszą ojczyznę i za naszą dzielnicę, dlatego trzeba ich upamiętnić. Nic złego nie zrobili, a zginęli. Mój teść ocalał. Są to wydarzenia, które głęboko wniknęły w naszą rodzinę i towarzyszą nam do dzisiaj. Dlatego tu jesteśmy, bo trwamy, bo jesteśmy wawerczykami –mówili uczestnicy obchodów.Obchody 80. rocznicy zbrodni wawerskiej trwają przez cały dzień. W Wawerskim Centrum Historii „Murowanka” odbył się wernisaż wystawy „WAWER 27 XII 39”, na godz. 17 w Wawerskim Centrum Kultury zaplanowano koncert patriotyczny.",,
Dowódca WOT mianowany na kolejną kadencję,Prezydent Andrzej Duda mianował gen. dyw. Wiesława Kukułę na kolejną kadencję na stanowisku dowódcy Wojsk Obrony Terytorialnej – poinformowało we wtorek Biuro Bezpieczeństwa Narodowego.,"Wręczenie aktu mianowania odbędzie się w środę. Wiesław Kukuła dowodzi WOT od utworzenia tej formacji, która od stycznia 2017 r. ma status odrębnego rodzaju sił zbrojnych. Kukuła jest jedynym dowódcą rodzaju sił zbrojnych, pozostałe rodzaje są reprezentowane przez inspektorów w Dowództwie Generalnym RSZ.Zadaniem WOT jest wspieranie lokalnych społeczności i służb ratowniczych w sytuacjach kryzysowych, np. w razie klęsk żywiołowych. W czasie wojny WOT ma być wsparciem dla wojsk operacyjnych.",,
Majątek za graffiti Banksy’ego. „Kosztowało mnie to sześciocyfrową sumę”,"Graffiti tajemniczego twórcy street artu Banksy'ego – przedstawiające dziecko cieszące się spadającym śniegiem, który w rzeczywistości jest resztkami palących się odpadków ze śmietnika – zostało sprzedane. Za nieujawnioną kwotę kupił je brytyjski marszand John Brandler.","Malowidło pod koniec grudnia pojawiło się na ścianie garażu w walijskim mieście Port Talbot, uznawanym za serce brytyjskiego przemysłu stalowego. Szybko je zabezpieczono i wystawiono na aukcji.– Kosztowało mnie to sześciocyfrową sumę – powiedział kupiec w rozmowie z agencją Reutera, odmawiając podania konkretnej ceny. – Wypożyczam graffiti Port Talbot na co najmniej dwa lub trzy lata – oznajmił, dodając, że chce je wykorzystać do stworzenia ośrodka sztuki, który przyciągałby do miasta artystów międzynarodowej sławy. Brandler powiedział też, że graffiti trzeba było przetransportować w jednym kawałku.Przedstawia ono chłopca z sankami, który zwraca twarz ku niebu i na wyciągnięty język próbuje łapać opadające płatki śniegu. Gdy jednak obserwator przesuwał się o kilka kroków, na sąsiedniej ścianie widział, że unoszące się w powietrzu drobiny to resztki odpadków z palącego się śmietnika. Dzieło zostało uznane za komentarz autora do problemu zanieczyszczenia powietrza. Banksy na Instagramie potwierdził, że jest jego autorem.",,
Prezydent po audiencji u papieża: To była poruszająca rozmowa,"– Podczas spotkania z papieżem Franciszkiem mówiłem o tym, że dziś bardzo potrzebne jest, by UE wróciła do wzajemnego szacunku pomiędzy państwami, szacunku także do pewnej inności kulturowej – powiedział w poniedziałek prezydent Andrzej Duda. Jak dodał, to była poruszająca i miła rozmowa.","Rozmowa w cztery oczy Dudy z Franciszkiem trwała blisko pół godziny. Po audiencji prezydent spotkał się też m.in. z watykańskim sekretarzem stanu kardynałem Pietro Parolinem.Andrzej Duda zaznaczył, że jednym z tematów rozmowy z papieżem była Unia Europejska i „czy jest szansa, by UE wyszła z kryzysów, w których jest pogrążona”.– Mówiłem, że tak (jest szansa), tylko jest potrzebna zmiana sposobu myślenia. Trzeba wrócić do wartości, z których Unia Europejska wyrosła, trzeba wrócić do tego, co mówili i co przyświecało ojcom UE, kiedy ją tworzyli jako wspólnotę – powiedział Duda.– Ojciec Święty wspominał kanclerza Niemiec Konrada Adenauera. Ja mówiłem także o (Robercie) Schumanie, o (Alcide) De Gasperi, o ideach, które im przyświecały, one wyrastały z pnia judeochrześcijańskiego i to są wartości, które ukształtowały UE; wola współdziałania narodów, tworzenia Wspólnoty – dodał prezydent.Zaznaczył, że chodzi o Wspólnotę, czyli „sojusz, w którym występuje wzajemne zrozumienie co do potrzeb, interesów i co do obaw”. Jak dodał, chodzi o szukanie takich rozwiązań, aby każde państwo czuło się szanowane. Duda poinformował, że to właśnie było tematem jego rozmowy zarówno z papieżem, jak i kardynałem Parolinem.– Mówiłem, że jest bardzo potrzebne, by UE wróciła do wzajemnego szacunku pomiędzy państwami, szacunku także do pewnej inności kulturowej, które w poszczególnych państwach występują, do pewnych obyczajów, które są w tym państwach, do wartości, które są tradycją poszczególnych narodów – powiedział prezydent. Jak dodał, tego właśnie dzisiaj w UE bardzo brakuje.  40. rocznica wyboru kard. Karola Wojtyły na Stolicę Piotrową We wtorek para prezydencka weźmie udział we mszy św. przy grobie św. Jana Pawła II w bazylice św. Piotra w Watykanie. Mszę będzie koncelebrować grupa polskich księży, przewodniczyć będzie kardynał Zenon Grocholewski, a homilię wygłosi arcybiskup Jan Pawłowski. Po liturgii Andrzej Duda złoży wieniec przy grobie papieża Polaka. Wizyta w siedzibie FAO w Rzymie Tego samego dnia, z okazji Światowego Dnia Żywności, prezydent złoży wizytę w Organizacji Narodów Zjednoczonych ds. Wyżywienia i Rolnictwa (FAO) w Rzymie. W siedzibie FAO Duda wygłosi przemówienie w trakcie sesji plenarnej, a następnie spotka się z Dyrektorem Generalnym Jose Graziano da Silva.Szczerski przekazał, że debata w FAO będzie dotyczyła powiązania kwestii żywnościowych z kwestią klimatyczną. – Prezydent będzie mówił o związkach pomiędzy ochroną klimatu, potrzebą zrównoważonego rozwoju a programami żywnościowymi, potrzebami rolnictwa i produkcji żywności na świecie – podkreślił prezydencki minister.Po południu para prezydencka złoży wizytę w siedzibie głównej Światowego Programu Żywnościowego (WFP). W WFP zaplanowano założenie kwiatów pod tablicą upamiętniającą poległych w akcjach humanitarnych oraz spotkanie prezydenta i dyrektora Zarządzającego Światowego Programu Żywnościowego Davida Beasleya.",,
Niemieccy historycy krytycznie o pomniku polskich ofiar wojny,"Niemcy powinni upamiętnić wszystkie ofiary wojny na wschodzie Europy, tworząc miejsce pamięci i dokumentacji, a nie pomnik – przekonywali uczestnicy dyskusji w Berlinie. Sprawę opisał portal dw.com.","„Inicjatywa wzniesienia w stolicy Niemiec pomnika poświęconego polskim ofiarom wojny i okupacji ma poparcie wielu polityków z różnych opcji, w tym ostatnio tak prominentnych jak przewodniczący Bundestagu Wolfgang Schaeuble czy szef MSZ Haiko Maas” – pisze portal dw.com. „Jednak wielu historyków w Niemczech sceptycznie odnosi się do tego projektu, przestrzegając z jednej strony przed pomijaniem innych ofiar niemieckiej wojny na wyniszczenie na wschodzie Europy, a z drugiej przed ograniczaniem się do symboli. Takie opinie wyrażali uczestnicy dyskusji, która odbyła się w czwartek wieczorem (17.10.2019) w Fundacji Pomnika Pomordowanych Żydów Europy w Berlinie” – dodaje portal. – Naszym celem nie może być pomnik – mówił dw.com dyrektor Muzeum Niemiecko-Rosyjskiego Berlin-Karlshorst Peter Jahn. Jak podkreślił, „potrzebujemy miejsca, które będzie informować o różnych aspektach wojny (na wschodzie) i różnych grupach ofiar”. Jahn zabiega o upamiętnienie w tej formie w stolicy Niemiec ofiar nazistowskiej polityki „przestrzeni życiowej”. – Z jednej strony chodzi o upamiętnienie ofiar i empatię, a z drugiej o spojrzenie na czyny naszych przodków – mówił Aust. Jak ocenił, ze strony polityków płyną sygnały, że inicjatywa stworzenia takiego miejsca zostanie podchwycona. Profesor Michael Wildt z Uniwersytetu Humboldtów w Berlinie ocenił, że poparcie przedstawicieli niemiecki władz dla projektu pomnika wynika nie tylko z woli uhonorowania polskich ofiar wojny, ale jest także „politycznym ustępstwem wobec ważnego kraju europejskiego, jakim jest Polska”. Historyk zastanawiał się też, „jaki napis miałby się znaleźć na pomniku?” - Były nie tylko polskie ofiary, ale i polscy sprawcy, jak na przykład w Jedwabnem – powiedział. –  Jeśli damy się wciągnąć w nacjonalizację narracji, nie będziemy w stanie ukazać i udokumentować historii. Istnieją złożone zależności, których nie da się opisać w pięciu linijkach na pomniku – dodał. Uczestnicy dyskusji podkreślali też, że ewentualne miejsce pamięci i dokumentacji musi powstać w dialogu z krajami, których ma dotyczyć, co jednak nie będzie proste ze względu na różne spojrzenia tych narodów na historię II wojny światowej.   – Iluzją byłoby wierzyć, że Polacy czy Ukraińcy usiądą przy jednym stole z Rosjanami – przyznał Aust. Z apelem o wzniesienie w Berlinie pomnika polskich ofiar wojny i okupacji niemieckiej w latach 1939-45 wystąpiła w 2017 r. grupa niemieckich polityków i historyków. Inicjatorem apelu był architekt Florian Mausbach.",,
Schetyna: to Ukraina prosiła o odłożenie sankcji wobec Rosjan,"– To Ukraina prosiła, aby dziś nie narzucać sankcji – poinformował w Brukseli minister spraw zagranicznych Grzegorz Schetyna. Szefowie dyplomacji 28 krajów zdecydowali o rozszerzeniu czarnej listy Rosjan objętych sankcjami, ale wstrzymali na tydzień wdrożenie decyzji.","Lista kolejnych osób, które miałyby trafić na unijną „czarną listę”, została uzgodniona w ostatni czwartek na spotkaniu ambasadorów. Nie podano jej jednak do publicznej wiadomości.W poniedziałek jednak UE postanowiła odłożyć wdrożenie tej decyzji do 16 lutego w oczekiwaniu na wyniki planowanego na środę szczytu przywódców Ukrainy, Rosji, Francji i Niemiec w Mińsku. Jeśli sankcje wejdą w życie, to będą oni mieli zakaz wjazdu do Unii i zablokowane aktywa finansowe w Europie. Do odwołania decyzji o zaostrzeniu tych sankcji potrzebna jest jednomyślność. „Taki gest ułatwi próby rozmów” – To jest prośba ukraińska, by nie narzucać tych sankcji dziś. Trudno było odmówić. Ukraińcy uważali, że taki gest ułatwi próby rozmów i być może da nową szansę. Jeżeli jest taka prośba ze strony ukraińskiej to ją wszyscy przyjęliśmy –  tłumaczył szef polskiej dyplomacji. – Jeżeli jest szansa, byśmy mogli powiedzieć, że ta środa jest pewnego rodzaju przełomem, że strony rozmawiają, że można doprowadzić do zaprzestania działań wojennych, do rozejmu - to zawsze to ma sens – ocenił Schetyna. Dodał też, że prowadzone rozmowy i szczyt w Mińsku to „kroki wstępne"". Nie uważam, że doprowadzą one do jakiegoś przełomu czy decyzji – ocenił. „Naszym obowiązkiem jest dać tej próbie szansę” Szefowa unijnej dyplomacji Federica Mogherini poinformowała, że decyzja oodroczeniu wprowadzenia sankcji została podjęta jednomyślnie. Potwierdziła, że rozmawiała z prezydentem Ukrainy Petrem Poroszenką o tym,„jakiej przestrzeni potrzeba, aby dać negocjacjom (w sprawie konfliktu)maksymalną szansę na sukces”. Jednak decyzja o odroczeniu wdrożenia sankcji„jest wyłącznie decyzją Rady UE ds. zagranicznych”. – To naszaodpowiedzialność i nasz wybór – powiedziała Mogherini na konferencjiprasowej. – Naszym obowiązkiem jest dać tej próbie szansę – podkreśliła. W poniedziałek Schetyna poinformował też, że nie nadeszły kolejne zgłoszenia od Polaków mieszkających w Donbasie, którzy chcieliby się ewakuować z regionu objętego konfliktem. – Ewakuowaliśmy tych, którzy potwierdzili chęć ewakuacji. Nie mamy żadnych innych zgłoszeń – powiedział Schetyna dziennikarzom.",,
Sikorski w Rzymie o sprawach UE,"Rzym był pierwszą europejską stolicą, którą minister spraw zagranicznych Radosław Sikorski odwiedził po przejęciu przez Polskę prezydencji w Radzie Unii Europejskiej. Podczas wizyty  spotkał się  z szefami dyplomacji Watykanu i Włoch oraz wziął udział w seminarium na temat demokracji we Wspólnocie."," Myślę, że to znaczące, że pierwszą wizytę zagraniczną jako przedstawiciel kraju sprawującego rotacyjną prezydencję w UE odbywam właśnie tu, w Rzymie, bo Polak czuje się tu trochę w domu. Bo to i Kościół rzymski, i Traktat Rzymski   powiedział min. Sikorski w przerwie w obradach, które odbyły się w siedzibie włoskiego Senatu.   Radosław Sikorski stwierdził, że rozmowy z ministrem Franco Frattinim odzwierciedlały doskonałe stosunki polsko-włoskie.   Agenda była naturalnie europejska, nie tylko sprawy wewnątrzunijne, ale też sprawy sąsiedztwa UE. I to zarówno tego wschodniego – przypomnę, że niedawno wprowadziliśmy dodatkowe sankcje na Białoruś, a Włochy utrzymują bliskie relacje z Białorusią, gdyż udzielają pomocy dzieciom białoruskim po tragedii w Czarnobylu – jak i oczywiście w sprawach, które leża na sercu Włochom, to jest południowe sąsiedztwo, w tym Libia    Na pytanie, czy w Watykanie mowa była o nocie skierowanej do Stolicy Apostolskiej w sprawie księdza Tadeusza Rydzyka, szef polskiej dyplomacji odpowiedział: Z księdzem arcybiskupem Mambertim rozmawialiśmy o stosunkach polsko-watykańskich, które są doskonałe. Polska zabiega nie tylko o prawa chrześcijan, ale jest jednym z tych krajów, które przyznają się do chrześcijańskich korzeni, nie tylko polskiej, ale w ogóle europejskiej tożsamości. Więc ze Stolicą Apostolską mówimy tym samym językiem wartości, troski o świat wartości, które muszą być obecne w rozwoju UE.    Również w czasie swej prezydencji rząd Polski będzie z najwyższą uwagą rozważać postulaty Stolicy Apostolskiej, m. in. jeśli chodzi o prawa rodziny   podkreślił minister.",,
„Handel ludźmi zakłada ich wykorzystanie”. Rośnie problem pracy przymusowej,"– Przymusowa praca może komuś zniszczyć życie – powiedziała Irena Dawid-Olczyk, prezes Fundacji Przeciwko Handlowi Ludźmi i Niewolnictwu La Strada. Jak dodała w Polsce ujawnianych  jest rocznie kilkadziesiąt takich przypadków, ale to zaledwie niewielki procent tego, co dzieje się naprawdę, bo wykorzystywani wstydzą się do tego przyznać. Podkreśliła, że problemem jest to, że „rośnie przyzwolenie społeczne na pracę przymusową”.","Fundacja La Strada realizuje m.in. projekt Trafikoteka.  Upowszechnia historie, czy też raczej relacje ofiar handlu ludźmi, ale także osób zaangażowanych w zwalczanie tego procederu. „Chcemy, aby były to relacje z pierwszej ręki, o co niełatwo, ale handel ludźmi jest tak bardzo obecny w naszej rzeczywistości, że takie dokumenty są potrzebne. Aby zrozumieć i dać świadectwo. Trafikoteka będzie wirtualnym archiwum dokumentalnym handlu ludźmi w Polsce w XXI wieku” – informuje fundacja.   „Ponieważ uważamy, że ofiary handlu ludźmi mają prawo do prywatności relacje ofiar stanowiące trzon Trafikoteki zostaną upublicznione w formie krótkich filmów z tekstem czytanym przez aktorów. Z okazji 18 października – Dnia Unii Europejskiej przeciwko Handlowi Ludźmi – oddajemy Wam pierwszy odcinek Trafikoteki (słowo pochodzi od angielskiegoTrafficking in Human Beings: handel ludźmi), relację naszej klientki z Ukrainy przedstawioną przez Annę Cieślak, aktorkę będącą ambasadorką Fundacji La Strada” – podaje La Strada.",,
Byłym agentom FSB skonfiskowano gotówkę i kosztowności o wartości blisko 200 mln dolarów,"Trzej funkcjonariusze Zarządu K Służby Bezpieczeństwa Gospodarczego Federalnej Służby Bezpieczeństwa (FSB): Kirił Czerkalin, Dmitrij Frołow i Andriej Wasiljew zostali zatrzymani w kwietniu bieżącego roku.","Czerkalin został oskarżony o przyjęcie łapówek w zamian za protekcję, o łącznej wartości 850 tys. USD, w latach 2013–15. Frołow i Wasiljew są oskarżeni o malwersacje.Śledczy oceniają, że zatrzymani funkcjonariusze mogli zgromadzić majątek dzięki wykorzystywaniu informacji służbowych i poufnych, które otrzymywali z ministerstwa gospodarki, banku centralnego i innych dużych banków. Mogli na przykład otrzymywać pieniądze za ostrzeganie banków o planowanych kontrolach lub cofnięciu licencji. Zarząd K zajmuje się kontrwywiadem w sferze kredytowo–finansowej; według mediów w ostatnich latach wydział ten prowadził działania operacyjne w praktycznie wszystkich głośnych sprawach karnych wobec wysoko postawionych urzędników i biznesmenów.Trwającym śledztwem wobec zatrzymanych byłych funkcjonariuszy również zajmuje się FSB, ale jego inny wydział – Zarząd Bezpieczeństwa Wewnętrznego. Gotówka, kosztowności, zegarki, akcje i papiery wartościoweW mieszkaniach, które wykorzystywano zamiast sejfów czy skrytek bankowych, znaleziono gotówkę, kosztowności, drogie zegarki, akcje i papiery wartościowe. Kwota 12 mld rubli przekracza sumy, jakie policja skonfiskowała po głośnym zatrzymaniu Dmitrija Zacharczenki, pułkownika policji z wydziału antykorupcyjnego. U niego znaleziono 9 mld rubli. Według dziennika „Kommiersant” kolejne zawrotne kwoty – być może również 12 mld rubli – mogą się znajdować na kontach bankowych podstawionych osób i fikcyjnych firm wykorzystywanych przez byłych funkcjonariuszy FSB.Przedstawiciel organizacji Transparency International w Rosji Ilja Szumanow powiedział w komentarzu dla niezależnego radia Echo Moskwy, że w Rosji powszechnym zjawiskiem jest zależność sfery bankowej od protekcji świadczonej przez struktury siłowe. Szumanow ocenił, że w tym przypadku przekazywanie pieniędzy nie byłoby możliwe bez funkcjonowania całej sieci logistycznej.",,
Irlandia Północna uznaje małżeństwa jednopłciowe,"Irlandia Północna jako ostatnia część składowa Zjednoczonego Królestwa, zaczęła uznawać w poniedziałek małżeństwa jednopłciowe. Śluby zaczną być udzielane parom tej samej płci za cztery tygodnie.","Od poniedziałku pary homoseksualne mogą zgłaszać zamiar zawarcia małżeństwa, co – biorąc pod uwagę 28-dniowy okres notyfikacji – oznacza, że pierwsze ceremonie mogą się odbyć w tygodniu zaczynającym się od 10 lutego.  Również od poniedziałku małżeństwa jednopłciowe zawarte w innych częściach Wielkiej Brytanii są uznawane w Irlandii Północnej, z kolei pary heteroseksualne mogą zawierać związki partnerskie, które do tej pory były zarezerwowane tylko dla par jednopłciowych.   Zmiany są efektem poprawki przyjętej w lipcu zeszłego roku przez brytyjską Izbę Gmin, która obligowała rząd do rozciągnięcia na Irlandię Północną ustaw dotyczących przerywania ciąży i małżeństw jednopłciowych, o ile do 21 października 2019 r. nie zostaną przywrócone autonomiczne władze tej prowincji – co stało się dopiero w minioną sobotę. – To dobry dzień dla Irlandii Północnej, ważny dzień dla praw obywatelskich na Wyspach i ekscytujący dzień dla par tej samej płci, które mogą teraz zarejestrować się do zawarcia małżeństwa – oświadczył laburzystowski poseł Conor McGinn, który był inicjatorem wspomnianej poprawki.   Małżeństwa jednopłciowe są dopuszczone w Anglii, Szkocji i Walii od 2014 r., ale północnoirlandzki parlament nie przyjął analogicznej legislacji. Wprawdzie w listopadzie 2015 r. po praz pierwszy większość deputowanych do Zgromadzenia Irlandii Północnej poparła taki projekt, jednak będąca największą frakcją Demokratyczna Partia Unionistyczna (DUP) użyła prawa weta do zablokowania go.   Zliberalizowane przepisy dotyczące przerywania ciąży, które są efektem tej samej poprawki posła McGinna, obowiązują w Irlandii Północnej od 22 października zeszłego roku. Nowe przepisy dopuszczają przerywanie ciąży w przypadku gwałtu, kazirodztwa, poważnych uszkodzeń płodu oraz zagrożenia dla fizycznego i psychicznego zdrowia kobiety – już bez wymogu, że to zagrożenie ma być długotrwałe bądź stałe.",,
Gronkiewicz-Waltz: Za awarię „Czajki” odpowiedzialny jest PiS,"Za awarię warszawskiej oczyszczalni ścieków „Czajka” odpowiedzialne jest Prawo i Sprawiedliwość – uważa była prezydent miasta Hanna Gronkiewicz-Waltz. Katastrofę ekologiczną – która rozpoczęła się od awarii kolektorów pod koniec sierpnia – porównała do katastrofy amerykańskiej misji kosmicznej. – Była katastrofa Apollo 13, tutaj była „Czajka” – stwierdziła na antenie Radia Zet.","Hanna Gronkiewicz-Waltz winą za awarię obarczyła rządzących Warszawą w latach 2004-2006 Lecha Kaczyńskiego i jego zastępcę Sławomira Skrzypka, którzy – jak mówiła – niemal stracili pieniądze z pożyczki Europejskiego Banku Odbudowy i Rozwoju, którym wówczas kierowała. – Byłyby pieniądze z UE. (…) Gdyby to wcześniej zrobić, byłoby trochę więcej czasu na budowę – powiedziała. Czy w ten sposób można było uniknąć katastrofy? Zdaniem byłej prezydent Warszawy takie awarie się zdarzają. – Można było uniknąć spalenia Mostu Łazienkowskiego, Apollo 13 mało też nie wrócił, ale Amerykanie mieli przygotowany plan – powiedziała. Dodała, że „tak samo Rafał Trzaskowski wziął inżynierów, oni to sprawdzili i teraz wie, co zrobić”. – Najważniejsze, że znalazł (Trzaskowski – red.) sposób, jak z tego wyjść – zaznaczyła.„Rząd łaski nie robi”Wskazała także na ostatnie sondaże, przeprowadzone na zlecenie warszawskiego ratusza, wg których 70 proc. mieszkańców stolicy ocenia, że Trzaskowski zadziałał na czas. – Ja też tak uważam – przyznała.Gronkiewicz-Waltz nie uważa jednak, by to rządowa pomoc i budowa pontonowego mostu dla zastępczego rurociągu, były kluczowe w zażegnaniu kryzysu, z którym władze samorządowe nie mogły sobie poradzić. – Rząd zrobił to co musi, musi pomagać samorządom i mieszkańcom; łaski tu nikomu nie robi – stwierdziła była prezydent Warszawy.",,
Raport: Polskie firmy powinny próbować sił w Rosji,"Polskie firmy powinny próbować sił w Rosji – wynika z raportu Związku Przedsiębiorców i Pracodawców. W raporcie omówiono możliwości i warunki prowadzenia biznesu w Rosji. ZPP podkreśla, że mimo chłodnych stosunków politycznych, należy próbować rozwijać relacje gospodarcze.","„Polski biznes w Rosji powinien być elementem polskiego soft power” – mówi cytowany w komunikacie ZPP prezes Związku Cezary Kaźmierczak. Dodaje, że nie rekomendowałby polskim przedsiębiorcom budowania tam fabryk, ale zaleca każdy inny rodzaj biznesu. „Budowanie takich przyczółków jest korzystne dla Polski i konkurencja również jest umiarkowana – stosunkowo łatwo odnieść sukces” – podkreśla. Kaźmierczak apeluje również do polskich władz o przywrócenie małego ruchu granicznego z Królewcem. Jak zaznaczono w komunikacie ZPP, ma to istotne znaczenie gospodarcze i polityczne dla rejonów przygranicznych. ZPP przypomina, że w Rosji podmiot zagraniczny ma trzy podstawowe możliwości prowadzenia działalności: jako eksporter, poprzez otwarcie biura handlowego, przedstawicielstwa czy filii, a także poprzez założenie lub przejęcie firmy działającej w Rosji. Najpopularniejszymi formami prawnymi są spółka z o.o. oraz spółka akcyjna. Jak wynika z analiz Banku Światowego, założenie spółki trwa średnio kilkanaście dni, a likwidacja podmiotu gospodarczego – 6-12 miesięcy. ZPP wskazuje, że standardowa stawka CIT w Rosji od 1 stycznia wynosi 20 proc.„Podatek majątkowy nie może przekraczać 2,2 proc. wartości księgowej środków trwałych, a składki na ubezpieczenie społeczne – 30 proc. rocznego dochodu pracownika (powyżej określonego poziomu - wartość składki spada do 15,1% dochodu. Podatki PIT, CIT i VAT pobierane są na bazie miesięcznej” – czytamy w komunikacie Związku. Jak dodano,  warunki zatrudnienia są podobne do polskich. Umowy o pracę są zawierane na czas określony (do pięciu lat) lub nieokreślony, a okres próbny wynosi trzy miesiące (z możliwością wydłużenia do sześciu). ZPP zwraca jednak uwagę, że pracodawcę obowiązują znacznie szersze wymagania dokumentacyjne. Zalecane jest także korzystanie z zewnętrznych usług HR. ZPP zwraca też uwagę na wartości i trendy zagranicznego obrotu gospodarczego Rosji w ostatnich latach. Zauważa, że od 2017 r. pojawiają się symptomy ożywienia i wzrostu. Związek przypomina, że są one pośrednio związane z utrzymywaniem się wysokiego poziomu cen, eksportowanych surowców (głównie energetycznych). Powoduje to napływ środków i ożywienie popytu na towary i usługi. Związek podkreśla, że Polska jest ważnym partnerem handlowym Rosji. ZPP przytacza dane za 11 miesięcy ubiegłego roku, z których wynika, że nasz kraj importował rosyjskie towary i surowce o wartości 15 mld dolarów. Import ten wzrósł w stosunku do roku wcześniejszego o 48,2 proc. Z danych wynika, że eksport do Rosji osiągnął poziom 4,61 mld dolarów (wzrost o 5,1 proc.). „Biorąc pod uwagę wielkość gospodarki, polskie obroty handlowe z Rosją są relatywnie wyższe niż obroty handlowe innych znaczących partnerów Rosji, takich jak Niemcy, Francja czy Włochy. Świadczy to o utrzymywaniu się licznych więzi handlowych i kooperacyjnych mimo trudnych relacji politycznych. Brak zrównoważonego bilansu handlowego z Rosją (znacznie wyższa wartość importu do Polski niż naszego eksportu) może być traktowana jako szansa na przyszły rozwój – w zakresie promocji polskich produktów i marek na rynku naszego wschodniego partnera” – stwierdza ZPP. Związek zaznacza, że partnerzy handlowi Polski mają swoje siedziby przede wszystkim w Moskwie, Rejonie Moskiewskim, a także Petersburgu i Obwodzie Królewieckim. „Szczególnie ten ostatni region w powiązaniu z aktywną polityką władz okręgu i Federacji Rosyjskiej oraz otwarciem na nowe perspektywy handlu międzynarodowego, zmierza do przyciągnięcia inwestycji (także polskich)  i ożywienia współpracy – może stać się perspektywicznym obszarem zwiększenia aktywności polskich firm” – podkreśla ZPP.",,
Nagrody im. Jerzego Giedroycia,"Historycy Timothy Snyder i Andrzej Nowak zostali tegorocznymi laureatami nagrody im. Jerzego Giedroycia, przyznawanej przez dziennik „Rzeczpospolita” – ogłoszono w środę na Zamku Królewskim w Warszawie.","Pełniący obowiązki redaktora naczelnego „Rzeczpospolitej” Andrzej Talaga ogłaszając werdykt kapituły podkreślił, że nagroda została przyznana historykom za „poszerzanie perspektywy geopolitycznej”. Jak dodał, pierwszy raz w historii kapituła zdecydowała o nagrodzeniu w jednym roku dwóch osób.    Timothy Snyder to amerykański historyk, profesor Yale University, specjalista historii nowożytnego nacjonalizmu i historii Europy Środkowej i Wschodniej. Współpracował z uniwersytetami w Paryżu, Wiedniu, Warszawie, Pradze i Harvard University. Jest autorem pracy „Rekonstrukcja narodów: Polska, Ukraina, Litwa i Białoruś, 1569-1999”, w której bada ewolucję świadomości narodowych w I Rzeczypospolitej i na jej ziemiach aż do naszych czasów oraz publikacji: „Czerwony Książę” i „Skrwawione ziemie”. – Snyder określa mity narodowe i stosowany do dzisiaj XIX-wieczny, nacjonalistyczny sposób formułowania problemów historycznych jako metahistorię, poglądy nawet nie błędne  – powiedział w laudacji Czesław Bielecki. Podkreślił, że historyk musiał w celu zgłębiania zagadnień dotyczących Europy Wschodniej pokonać barierę językową. Bielecki zaznaczył, że wyjątkowo cenne w twórczości Snydera jest to, że uczy odpowiedzialności w myśl słów Giedroycia, że „można zmieniać taktykę, ale nie trzeba zmieniać zasad”. Zaapelował też o przyznanie historykowi polskiego obywatelstwa.  Andrzej Nowak to profesor historii z Uniwersytetu Jagiellońskiego, publicysta i sowietolog. W pracy naukowej zajmuje się głównie historią polityczną i myślą polityczną Europy Wschodniej XIX-XX wieku. Jest znawcą historii stosunków polsko-rosyjskich. Od 1994 do 2012 r. był redaktorem naczelnym dwumiesięcznika „Arcana”. – W jego osobie znajdujemy jednego z najznamienitszych historyków, łączących pracę naukową z zaangażowaniem w sprawy publiczne – powiedział w laudacji dla Nowaka sowietolog prof. Marek Kornat. Podkreślił, że prof. Nowak jest jedną z nielicznych osób o tak rozległej wiedzy na temat zagadnień Rosji XIX w.  Prezydent Bronisław Komorowski, który sprawuje honorowy patronat nad nagrodą im. Jerzego Giedroycia, podkreślił w odczytanym podczas ceremonii liście z gratulacjami, że przyznanie nagrody w bliskości 13 grudnia – „dnia, w którym uderzono w kiełkującą w Polsce wolność” – ma szczególne znaczenie. „Giedroyc był człowiekiem dialogu” – przypomniał prezydent. Jak podkreślił, wierzy, iż twórczość laureatów będzie przyczyniać się do pogłębiania dialogu wewnątrz społeczeństwa.   W tym roku do nagrody im. Jerzego Giedroycia kapituła tego wyróżnienia nominowała: redaktora naczelnego miesięcznika „Dialog” Basila Kerskiego, Marka Krawczyka – popularyzatora spuścizny Giedroycia i współtwórcę nagrody jego imienia, b. prezydenta Aleksandra Kwaśniewskiego, prezesa Polskiego Pen Clubu Adama Pomorskiego, Bogusława Słupczyńskiego (wraz ze Stowarzyszeniem na rzecz Odnowy Współistnienia Kultur Sałasz). Wśród dotychczasowych laureatów nagrody są m.in. Jerzy Kłoczowski, Zbigniew Gluza, Andrzej Przewoźnik, Marek Karp, Natalia Gorbaniewska, Krzysztof Czyżewski, Agnieszka Romaszewska.   Nagroda im. Jerzego Giedroycia została ustanowiona w 2001 r. – w pierwszą rocznicę śmierci twórcy „Kultury” i Instytutu Literackiego w Paryżu. Do nagrody typowane są osoby lub instytucje, które w działalności publicznej kierują się zasadami wypracowanymi przez Jerzego Giedroycia: bezinteresowną troską o sprawy publiczne, polityką pojmowaną jako służba krajowi, umacnianiem pozycji Polski w demokratycznej wspólnocie europejskiej, kultywowaniem dobrych stosunków z narodami Europy Wschodniej i pracą nad rozwojem polskiej niepodległościowej myśli politycznej.",,
„Premier zastosował politykę faktów dokonanych”,"– To jest wyjście naprzeciw oczekiwaniom tysięcy polskim rodzin, które chcą mieć potomstwo, ale przy okazji to próba ratowania wizerunku i przyznanie, że premier ma tak podzielony klub, że we własnej partii nie jest w stanie zmontować większości dla ustawy o in vitro – tak wczorajsze zapowiedzi Donalda Tuska dot. in vitro skomentował w TVP Info Leszek Miller.","Wczoraj premier Donald Tusk zapowiedział uruchomienie specjalnego programu ministerstwa zdrowia, który zakłada, iż w ciągu 3 lat 15 tys. par będzie mogło liczyć na refundację zabiegu in vitro przez państwo. –  Jeżeli po trzech latach trwania programu finansowania zabiegów in vitro politycy nie uzgodnią wspólnego spojrzenia na problem, to po prostu przedłużymy program – zapowiedział w programie „Minęła dwudziesta” w TVP Info Bartosz Arłukowicz, minister zdrowia. Z refundacji in vitro mogłyby korzystać pary, które udowodnią, że przez rok leczyły problem niepłodności.Zdaniem lidera Sojuszu Lewicy Demokratycznej „teraz część posłanek i posłów PO będzie rozgniewana”. Zdaniem Leszka Millera premier, zapowiadając wczoraj uruchomienie ministerialnego programu, zastosował „politykę faktów dokonanych”. – Chyba, że za kilka tygodni dowiemy się, że się z tego wycofuje – ironizował na antenie TVP Info Leszek Miller.Leszek Miller przyznał, że faktem iż zapowiadana przez premiera zmiana dotycząca finansowania in vitro ma być „programem zdrowotnym”, a nie ustawą, czy rozporządzeniem – „jest zdumiony”. – Organy władzy publicznej działają na podstawie i w granicach prawa. Jeżeli program w ministerstwie nie ma żadnej podstawy prawnej, nie został wydany jako rozporządzenie, to według mnie on nie może obowiązywać. Nie wiem dlaczego wczoraj usłyszeliśmy, że to będzie jakiś program bez sankcji prawnej. Jeśli tak zostanie to zrobione – okaże się, że cała sprawa obarczona jest defektem prawnym – mówił polityk.Gość TVP Info stwierdził, że wciąż „jest możliwość, iż w tej kadencji zostanie uchwalona ustawa o in vitro”, tyle, że – zdaniem Leszka Millera – będzie ona „gorsza, niż to co proponuje Arłukowicz z Tuskiem”. – Sejm jest wyraźnie zdominowany przez fanatyków prawicowych, którzy nie zrobią nic, przez co mogliby podpaść miejscowemu proboszczowi, nie ma więc większości, która byłaby w stanie uchwalić nowoczesną ustawę o in vitro. Może to, co robi premier jest lepsze, niż to co byłoby karykaturą ustawy o in vitro – mówił lider SLD. – Widzieliśmy, jak klub PO się podzielił przy głosowaniu nad projektem zaostrzającym prawo dot. aborcji autorstwa Solidarnej Polski – dodał.Przewodniczący SLD pytany o to, czy Platforma Obywatelska powinna w jakikolwiek sposób walczyć z niesubordynacją posłów, którzy zagłosowali za projektem Solidarnej Polski, odpowiedział: – Platforma to partia dość eklektyczna, która działa na zasadzie „dla każdego coś miłego”. Posła Jacka Żalka w tej chwili nie opłaca się usuwać z klubu, bo jest pomostem do bardziej prawicowego elektoratu.",,
Były agent CIA: Kreml wspiera radykalnych ekologów w USA,"Były agent CIA 30-letnim doświadczeniem Kenneth Stiles uważa, że organizacja ekologiczna Virginia Organizing sprzeciwiająca się wydobyciu gazu naturalnego ze złóż łupkowych działa w istocie na rzecz Rosji i jej giganta energetycznego Gazpromu. Ma też być, przynajmniej częściowo finansowana przez powiązany z Kremlem koncern.","Zarzuty, że Rosja wspomaga radykalne grupy ekologiczne zainteresowały wcześniej Komisję Nauki, Przestrzeni Kosmicznej i Technologii Izby Reprezentantów, która zgromadziła dowody że Rosja finansuje potajemnie amerykańskie organizacje.Jak stwierdzili członkowie Komisji w swoim raporcie Rosja „prowadzi wojnę propagandową przeciw paliwom kopalnym”. Celem tej wojny jest przekonanie amerykańskiej opinii publicznej, że wydobycie gazu naturalnego ze złóż łupkowych ma katastrofalny wpływ na środowisko naturalne.Domagają się śledztwaDwóch republikańskich członków tej Komisji, Lamar Smith i Randy Weber, w liście do sekretarza skarbu Stevena Mnuchina zaapelowali o „przeprowadzenia pełnego i całkowitego dochodzenia” w sprawie finansowania przez Moskwę amerykańskich organizacji ekologicznych. Ich zdaniem Rosja pod szyldem firmy Klein Ltd., zarejestrowanej na Bermudach i powiązanej z Leonidem Reimanem, ministrem telekomunikacji Rosji i bliskim przyjacielem Putina, przesłała dziesiątki milionów dolarów na konto Sea Change Foundation, pozarządowej organizacji wyższej użyteczności publicznej z siedzibą w San Francisco.Zdaniem republikańskich członków Komisji Sea Change Foundation, której działalność koncentruje się na walce ze zmianami klimatycznymi, „rozprowadza” pieniądze otrzymane z Klein Ltd. do innych organizacji ekologicznych w tym dla organizacji Virginia Organizing. Szkody dla środowiskaVirginia Organizing i powiązane z nią dwie lokalne organizacje sprzeciwiają się budowie dwóch gazociągów: Mountain Valley i Atlantic Coast. Gazociągi te pozwoliłby na dostawę gazu naturalnego z bogatych złóż łupkowych w sąsiednim stanie Wirginia Zachodnia do stanów Wirginia i Karolina Północna. Argumentują, że metoda ta jest szkodliwa dla środowiska naturalnego.Protesty podobnych grup ekologicznych były podstawowym powodem wprowadzenia przez szereg stanów, w tym stan Nowy Jork, moratorium na dalsze wiercenia w poszukiwaniu gazu naturalnego do czasu przeprowadzenia dodatkowych badań. W kwietniu stan Maryland jako pierwszy stan, który posiada udokumentowane złoża gazu łupkowego, wprowadził całkowity zakaz poszukiwań i wydobycia gazu ziemnego metodą szczelinowania hydraulicznego.Motywy wspomagania przez Rosję takich zamożnych, lewicowych grup ekologicznych – zdaniem Stilesa – nie są trudne do zrozumienia. – Zagospodarowanie złóż gazu naturalnego i wzrost wydobycia ze złóż łupkowych powoduje spadek wpływów Gazpromu, rosyjskiego giganta energetycznego – stwierdził Stiles cytowany w prawicowy portal „The Daily Signal” finansowanym przez konserwatywną „Heritage Foundation”.",,
UE wyda ponad milion euro na walkę z rosyjską propagandą,"1, 1 mln. euro Unia Europejska wyda do 2020 roku. Pieniądze dostanie specjalna grupa ekspertów zajmujących się walką z rosyjską propagandą.","1,1 mln. euro na na walkę z rosyjską propagandą to więcej, niż wcześniej informowano. Decyzję podjęli przedstawiciele państw członkowskich i Parlamentu Europejskiego kilka dni temu.Główną informacją sprzed kilku dni było to, że z europejskiego budżetu w przyszłym roku zostanie przekazanych 800 tysięcy euro na walkę z propagandą w ogóle, nie tylko z Rosji, ale także tak zwanego Państwa Islamskiego.",,
Miller o kandydaturze Tuska na szefa KE: Bardzo mało prawdopodobny wariant,"– Jest pewien pat, który trudno będzie przełamać. I na tym tle od czasu do czasu mówi się: a może Donald Tusk mógłby zostać przewodniczących KE? – powiedział w „Kwadransie politycznym” euro poseł SLD Leszek Miller.","Były premier pytany o szanse Donalda Tuska na stanowisko szefa Komisji Europejskiej przyznał, że w Brukseli szepcze się, że to jest brane pod uwagę. – Ale jednocześnie jest to bardzo mało prawdopodobny wariant – stwierdził.  – Jest pewien impas, który być może w niedziele zostanie przełamany – powiedział Miller. Wyjaśnił, że dwie największe grupy – Europejska  Partia Ludowa i socjaliści – mają swoich kandydatów na stanowisko szefa KE. To Manfred Weber oraz Frans Timmermans. – I nikt nie zamierza ustąpić – stwierdził.  – To jest pewien pat, który trudno będzie przełamać. I na tym tle od czasu do czasu mówi się: a może Donald Tusk mógłby zostać przewodniczących KE? – wyjaśnił Miller.  Dodał, że nazwisko Donalda Tuska wymieniane jest także w kontekście potencjalnej kandydatury na szefa Europejskiej Partii Ludowej. – Co jest bardziej prawdopodobne niż szef KE – ocenił Miller.",,
Miller:  konsekwentnie do strefy euro,"– Polska musi zmierzać do strefy euro, ponieważ „jest to szansa na zbudowanie silniejszej, konkurencyjnej gospodarki, która będzie m.in. pozbawiona ryzyka kursowego – oświadczył szef klubu parlamentarnego SLD Leszek Miller.","Miller zapewnił, że Sojusz jako partia jest za konsekwentnym zmierzaniem do strefy euro, gdyż jest „to  szansa na to, że nasz kraj znajdzie się w jądrze Europy i nie będzie się błąkał po rozmaitych europejskich peryferiach”.– Główne decyzje makroekonomiczne, dotyczące przyszłości kontynentu będą zapadały w strefie euro i jeśli Polska nie znajdzie się w tym ekskluzywnym towarzystwie, to nasza pozycja będzie marginalizowana –  dodał szef klubu SLD.   Briefing  odbył się po rozmowach, jakie przedstawiciele Instytutu Europejskiego - think tank odbyli z posłami SLD i ekspertami.Szef klubu odniósł się również do niedawnego expose premiera. – Liczyłem, że premier wypowie kilkanaście zdań, które będą wyraźną ilustracją naszej drogi do euro – stwierdził.Według Millera data przyjęcia przez Polskę wspólnej waluty musiwynikać z gotowości przeprowadzenia w Polsce reform dotyczących finansówpublicznych i naszkicowania planu, kiedy spełnimy warunki z Maastricht. Szef SLD ponownie odniósł się także do rządu – Najwyższy czas, aby Rada Ministrów naszkicowała plan wprowadzania Polski do euro. Niestety, tak nie jest, a co więcej, ponieważ rząd odstąpił od promocji planu wejścia do euro, widać, że coraz więcej Polaków jest do tego pomysłu sceptycznych – zauważył Miller.",,
"„Pawlak miał rację, ale został zdradzony przez kolegów z PSL”","– To była próba zastraszenia posłów PSL, która się udała. Pawlak miał rację, tej sprawy nie można nie wyjaśnić, ale został zdradzony przez kolegów z własnej partii – powiedział w programie „Dziś wieczorem” Leszek Miller, przewodniczący SLD.  – Chodziło o obronę złego ministra spraw wewnętrznych i jak sadzę, Piechociński położył przed premierem listę potrzeb – dodał lider Sojuszu.","– Koalicja była do tej pory spojona profitami sprawowanej władzy, ale od niedawna doszedł jeszcze strach przed CBA – mówi Leszek Miller. W tym kontekście ma na myśli między innymi wydarzenia na Podkarpaciu, gdzie doszło do przeszukania biura posła PSL Jana Burego. Miller podkreśla postawę Waldemara Pawlaka i zgadza się z jego oceną sytuacji. – Pawlak miał rację, żeby odłożyć głosowanie w sprawie głosowania nad wotum zaufania, ale został zdradzony przez swoich kolegów z PSL-u. Tej sprawy nie można nie wyjaśnić, to nie wygląda dobrze, gdy CBA interweniuje w Sejmie tuż przed głosowaniem – uważa były premier. – Przeszukanie w Sejmie musi odbywać się za zgodą marszałka, chcemy się dowiedzieć czy marszałek była poinformowana – dodaje Miller.CZYTAJ RÓWNIEŻ: Bury: minister Sienkiewicz wyjaśnił wszystko w stylu państwowym Zastraszono posłów, by uratować Sienkiewicza – Próbowano wywrzeć presję na posłów PSL-u, żeby karnie głosowali przeciw wotum nieufności dla Sienkiewicza i to się udało. Nie potrafię podać żadnego nazwiska, ale chodziło o obronę złego ministra spraw wewnętrznych – stwierdził Leszek Miller. PSL postawił swoje warunki premierowi – Jak sadzę, że Piechociński położył przed premierem listę potrzeb, tam było wszystko napisane – powiedział Leszek Miller. Dopytywany o co mogłoby chodzić, lider SLD przewiduje, że „pierwszą ofiarą mogą być zwierzęta, że przejdzie ustawa o uboju rytualnym”.– W PSL toczy się wewnętrzny bój i zachowanie Pawlaka było tego przejawem – uważa Miller. Ale, z czym zgadza się były premier, w PSL przeważa pogląd, by dotrwać do końca tej kadencji. Pawlak premierem technicznym? – Skoro był już premierem, to należy domniemywać że byłby dobrym premierem, ale trzeba mieć większość i bez PSL to by się nie udało – powiedział szef Sojuszu Lewicy Demokratycznej. – Ostatnio został jednak osamotniony we własnej partii – dodał Miller. CZYTAJ RÓWNIEŻ: Rozłam w PSL? Sejm nie poparł wniosku Pawlaka teraz odtwarzaneMiller: Pawlak byłby dobrym premierem, ale trzeba mieć większość",,
Rosjanie zaprezentowali „robota przyszłości”. Okazał się nim być... człowiek w kombinezonie,"Rosyjska państwowa telewizja Russia-24 piała z zachwytu nad robotem rodzimej produkcji o wdzięcznym imieniu Borys. Szybko okazało się jednak, że to w rzeczywistości człowiek przebrany w strój robota.","Podczas transmisji na żywo prowadzący program ocenił, że wynalazek może zainspirować młodych Rosjan w wyborze ścieżki kariery zawodowej. – Być może choć jeden z nich odda się robotyce, zwłaszcza gdy mają okazję zobaczyć najnowocześniejsze roboty – zastanawiał się.Kamery pokazały również robota, który wygłosił formułę: „Znam matematykę dobrze, ale chcę się nauczyć rysować”, po czym zaczął tańczyć. Reporter uczestniczący w forum technologicznym Projektoria opowiadał z przejęciem, że „robot Borys już nauczył się tańczyć i jest w tym całkiem niezły”.Niezależne media szybko odkryły blagę. Ich uwagę przykuł fakt, że „robot” nie posiada wielu niezbędnych komponentów, poza tym jego ruchy w tańcu były podejrzanie płynne.Odkryto, że to nie prawdziwy robot, tylko „Robot Alosza”, przebranie produkowane przez firmę Show Robots, które można kupić za 3,8 tys. dolarów. Kostium jest wyposażony w mikrofon i wyświetlacz. Media spółki MBKch należącej do Michaiła Chodorkowskiego - krytyka prezydenta Władimira Putina - opublikowały zdjęcia, na których widać osobę, która nakłada „Aloszę”.Organizatorzy forum Projektoria wydali oświadczenie, że ani przez moment nie twierdzili, iż Borys jest prawdziwym robotem.",,
"Cała KO wprowadziła do Sejmu 50 posłanek – tyle, ile PO przed czterema laty","Koalicja Obywatelska wprowadziła do Sejmu 50 posłanek, dokładnie tyle, ile PO przed czterema laty. Procentowo ten wynik też jest zbliżony (37 proc. do 36 proc.), choć daleko mu do rezultatu Nowoczesnej z 2015 roku (prawie 43 proc.).","Koalicję Obywatelską współtworzyły w tych wyborach cztery ugrupowania: Platforma Obywatelska, Nowoczesna, Inicjatywa Polska i Zieloni. Na KO głosowało w niedzielę 27,4 proc. wyborców, mniej niż na PO i Nowoczesną łącznie w wyborach w 2015 roku (24,09 proc. na PO i 7,6 proc. na Nowoczesną, co po zsumowaniu daje ponad 30 proc.). Koalicja Obywatelska w przyszłym Sejmie będzie miała też mniej mandatów (134) niż nie tylko PO i Nowoczesna łącznie po wyborach w 2015 r. (166), ale też mniej niż wówczas miała sama Platforma (138).Koalicji Obywatelskiej udało się wprowadzić w tegorocznych wyborach 50 posłanek do Sejmu (37 proc.). To dokładnie tyle, ile z list PO dostało się cztery lata temu (odsetek wyniósł 36 proc.). Dzięki Nowoczesnej na Wiejską dostało się 12 kobiet, a jej klub miał tuż po wyborach procentowo najwięcej pań w swych szeregach (prawie 43 proc.).W tegorocznych wyborach Platforma Obywatelska w niemal jednej czwartej okręgów wyborczych odeszła od funkcjonującej od 2011 r. zasady, zgodnie z którą w pierwszej trójce powinna być jedna kobieta, w pierwszej piątce – dwie. Stało się tak, jak twierdzili w rozmowach z PAP politycy PO, z powodu trudnych negocjacji z koalicjantami i kandydatami niezależnymi (działaczami społecznymi, aktywistami miejskimi, samorządowcami). W sumie na listach KO kobiety otrzymały 14 „jedynek”, 12 „dwójek” i 24 „trójki”. W Szczecinie liderka Komitetu Obrony Demokracji Magdalena Filiks dostała się do Sejmu z piątego miejsca, zbierając więcej głosów niż jej dwóch kolegów z listy z pozycji trzeciej i czwartej. Podobnie stało się w Bydgoszczy, gdzie inowrocławska radna (i była szefowa biura poselskiego Krzysztofa Brejzy) Magdalena Łośko „przeskoczyła” kandydata z miejsca czwartego. W Katowicach obecna posłanka z Nowoczesnej Monika Rosa, startując z pozycji czwartej, uzyskała prawie dwa razy lepszy wynik niż wieloletni poseł PO Marek Wójcik (nie dostał się do Sejmu).Wśród najbardziej znanych posłanek przyszłego klubu KO będą m.in. obecna wicemarszałek Sejmu i niedawna kandydatka KO na premiera Małgorzata Kidawa-Błońska, liderka Nowoczesnej Katarzyna Lubnauer, związana wcześniej z tą partią Kamila Gasiuk-Pihowicz, Iwona Śledzińska-Katarasińska z PO, należąca do Nowoczesnej wicemarszałek Sejmu Barbara Dolniak czy posłanki PO: Joanna Mucha, Monika Wielichowska i Agnieszka Pomaska.Rozpoznawalnymi postaciami nowego Sejmu mają szansę stać się też parlamentarne debiutantki: liderka Inicjatywy Polska Barbara Nowacka, znana z protestów osób niepełnosprawnych w Sejmie Iwona Hartwich, działaczka społeczna (była żona obecnego prezydenta Poznania) Joanna Jaśkowiak i dotychczasowa wiceprzewodnicząca Rady Warszawy Aleksandra Gajewska.Jeśli na przystąpienie do klubu KO zdecyduje się troje przedstawicieli Zielonych (rozważają też założenie koła), to wśród posłanek będzie m.in. liderka tej partii Małgorzata Tracz.",,
„Stowarzyszenie reprezentujące frankowiczów składa zawiadomienie przeciwko Czarneckiemu”,"– Wydaje mi się, że bardziej interesujemy się tym, że pojawiają się taśmy, niż tym, co na nich jest – powiedział w TVP Info poseł PiS Paweł Lisiecki. Oznajmił, że „jedno ze stowarzyszeń reprezentujących frankowiczów po ujawnieniu taśm (rozmowa Leszka Czarneckiego, Radosława Sikorskiego i Jana Kulczyka o mecenasie Romanie Giertychu - przyp. red.) składa zawiadomienie do prokuratury przeciwko panu Czarneckiemu”. Nagranie ujawnili dziennikarze portalu tvp.info.","Giertych reprezentował Getin Bank w sporze zbiorowym z poszkodowanymi przez bank frankowiczami. Czarnecki na nagraniu opowiada o tym, jak prawnik przekonał Czarneckiego.– Gwarantuje nam, że przez 5 lat nie będzie w tej sprawie rozstrzygnięcia. Wyniku nie może zagwarantować, to zawsze zależy od sądu, ale może zagwarantować, że go [wyroku] długo nie będzie. No postaramy się pomiędzy 7 a 10 lat, ale przez 5 to na pewno nie będzie. To mogę zagwarantować – mówił miliarder.",,
Śledztwo ws. wysłanych bomb: FBI przeszukało florydzką placówkę pocztową,"Funkcjonariusze FBI przeszukali placówkę pocztową na Florydzie w ramach śledztwa, którego celem jest zidentyfikowanie osoby lub osób, które wysłały 10 tzw. bomb rurowych do prominentnych polityków Partii Demokratycznej i krytyków polityki prezydenta Trumpa.","W ramach tego śledztwa stwierdzono – jak poinformowali anonimowi przedstawiciele FBI – że ślady prowadzą na Florydę jako miejsce, skąd wysłano przynajmniej niektóre paczki z bombami.Potwierdziła to w wywiadzie dla telewizji Fox News Kirstjen Nielsen kierująca Departamentem Bezpieczeństwa Krajowego.Dlatego przeszukano, z pomocą policyjnych psów tropiących, centrum sortowania przesyłek pocztowych w Opa-Locka, miejscowości położoną w południowej części Florydy, w pobliżu Miami. Policja w Miami ujawniła, że FBI podejrzewa, iż właśnie przez to centrum przeszła część paczek z bombami. Przypuszcza się że bomby i urządzenia do ich odpalania były skonstruowane na podstawie planów dostępnych w internecie.Władze federalne określiły wysyłanie paczek z bombami jako „akt terroru” chociaż odmówiły sprecyzowania, czy były one rzeczywiście zdolne do eksplozji. Według niektórych ekspertów ich prymitywna konstrukcja wskazuje, że miały one raczej powodować strach i poczucie zagrożenia, a nie zabijać. W czwartek przechwycono dwie podejrzane paczki wysłane do byłego wiceprezydenta USA, demokraty Joe Bidena. Wcześniej policyjni saperzy usunęli taką paczkę z domu aktora Roberta de Niro na nowojorskim Manhattanie.",,
Stowarzyszenie „Stop Bankowemu Bezprawiu” wystąpi o nadzór Ministra Sprawiedliwości,"Stowarzyszenie „Stop Bankowemu Bezprawiu” wystąpi o objęcie nadzorem Ministerstwa Sprawiedliwości procesów grupowych przeciąganych przez nieetyczne działania pełnomocnika lub niezrozumiałe decyzje sędziego. Zostanie złożona również skarga do Komisji Europejskiej na decyzje łamiące prawa wynikające z Karty Praw Podstawowych Unii Europejskiej. To efekt materiału portalu tvp.info o działaniach Romana Giertycha, który miał wpływać na przewlekłość postępowania.","Wszystko w związku z doniesieniami medialnymi o celowym przedłużaniu przez pełnomocnika banku, którym jest Roman Giertych, procesu klientów poszkodowanych w wyniku działania Getin Bank. W 2014 r. został złożony pozew grupowy – przez 200 klientów – przeciwko Getin Bank, którego akcjonariuszem jest Leszek Czarnecki. Miał on być torpedowany przez działania Sebastiana Jarguta, prezesa w spółce „Giertych Kancelarie”. Stowarzyszenie stoi na stanowisku, że czynności podejmowane przez Jarguta wydłużają postępowanie. W ocenie Stowarzyszenia jest to również działanie sprzeczne z kodeksem etyki adwokackiej – poinformowali działacze stowarzyszenia na swojej stronie internetowej.",,
"Andrea Bocelli, Sônia Braga i papież Franciszek w jednym filmie","Włoski śpiewak Andrea Bocelli zgodził się na wykorzystanie muzyki ze swoim udziałem w kręconym w Portugalii filmie na temat objawień fatimskich. W obrazie pt. „Fatima”, w którym jedną z głównych ról odtwarza brazylijska aktorka Sônia Braga, pojawią się też nagrania z wystąpień Franciszka.","Producent filmu Giuseppe Cioccarelli zapowiedział, że poza znanymi aktorami, m.in. Harveyem Keitelem, Joaquimem de Almeidą i Goranem Vsnijciem, w filmie pojawi się też wielu statystów.  Na zaplanowaną na 13 maja 2019 r. premierę filmu włoskiego reżysera Marco Pontecorvo mają przybyć główni wykonawcy i sam Andrea Bocelli. Artysta, który wielokrotnie przybywał do Fatimy jako pielgrzym, zaśpiewa podczas uroczystej gali jedną z piosenek wykorzystanych w filmie.",,
Rosyjskie media: Rachunek za sankcje. Polska straciła miliardy,"Antyrosyjskie sankcje kosztowały Zachód 60 miliardów dolarów - informuje „Kommiersant”. Dziennik zwraca uwagę, że 77 proc. tej kwoty przypadło na firmy z Unii Europejskiej. Wyliczenia dotyczą okresu od grudnia 2013 roku do czerwca 2015 roku.","Gazeta wyliczyła, że ponad 80 proc. strat, jakie zanotowały zachodnie firmy, nie było związane z rosyjskim embargiem na produkty spożywcze. Według „Kommiersanta”, wśród krajów, które straciły najwięcej, Polska zajęła trzecie miejsce za Niemcami i Ukrainą. Nasi eksporterzy, zdaniem rosyjskiego dziennika, tracili około 200 milionów dolarów miesięcznie. „Kommiersant” podkreśla, że większość przedsiębiorców jednak znalazła alternatywne rynki zbytu, a nie poradzili sobie z tym jedynie Francuzi.Unia Europejska wprowadziła sankcje wobec Rosji w związku z aneksją Krymu i wojną w Donbasie. Rosja w odpowiedzi natomiast ogłosiła embargo spożywcze. Bruksela przedłużyła swoje sankcje o pół roku, a Moskwa kontrsankcje chce utrzymać jeszcze przez półtora roku.",,
Manipulacja wiceprezesa PSL. „Czy śpicie spokojnie?”,"„Kolejny raz kieruję pytanie do Jarosława Kaczyńskiego, Joachima Brudzińskiego i Macieja Wąsika! Czy śpicie spokojnie?” – napisał wiceprezes PSL, marszałek województwa mazowieckiego Adam Struzik. Polityk zamieścił też zdjęcie, na którym widać marsz środowisk narodowych oraz dwóch mężczyzn, wykonujących hitlerowskie gesty. Struzik nie napisał jednak, że zdjęcie zrobiono w 2015 r. za rządów PO-PSL.","W środę ulicami Warszawy przeszedł Marsz Suwerenności organizowany przez środowiska narodowe. Władze Warszawy i niektórzy politycy chcieli sądowego zakazu organizacji takiego zgromadzenia twierdząc, że w jego trakcie pojawiać się mogą hasła rasistowskie, faszystowskie czy ksenofobiczne.Marszałek województwa mazowieckiego i jednocześnie wiceprezes PSL zamieścił na Twitterze zdjęcie – przedstawiające demonstracje środowisk narodowych z 26 września 2015 r., o czym Struzik nie napisał – na którym widać dwóch hajlujących mężczyzn. „Kolejny raz kieruję pytanie do Jarosława Kaczyńskiego, Joachima Brudzińskiego i Macieja Wąsika! Czy śpicie spokojnie?” – napisał polityk.",,
Szybki mecz i kolejna wygrana Polek na ME,"Polskie siatkarki pokonały w Łodzi Portugalię 3:0 (25:14, 25:16, 25:11) w swoim drugim meczu grupy B mistrzostw Europy. To drugie zwycięstwo biało-czerwonych w trwającym od piątku turnieju. Kolejnym rywalem gospodyń turnieju będzie w poniedziałek Ukraina.","Było to bardzo pewne zwycięstwo w swoim drugim mistrzostw Europy. W piątek podopieczne trenera Jacka Nawrockiego pokonały Słowenię 3:0. Dwa zwycięstwa po 3:0 mają też na koncie Belgijki, które wygrały z Ukrainkami i Słowenkami.  ME siatkarek: Polska – Portugalia 3:0 (25:14, 25:16, 25:11)  Polska: Katarzyna Zaroślińska-Król 18, Natalia Mędrzyk 9, Zuzanna Efimienko-Młotkowska 7, Martyna Łukasik 6, Agnieszka Kąkolewska 5, Joanna Wołosz 3, Maria Stenzel (l), Paulina Maj-Erwardt (l) oraz Klaudia Alagierska 3, Magdalena Stysiak 2, Martyna Grajber Portugalia: Julia Kavalenka 8, Vanessa Rodrigues 5, Marta Hurst 4, Barbara Gomes 3, Aline Rodrigues 3, Eduarda Duarte 2, Joana Resende (l) oraz Maria Maio 1, Amanda Cavalcanti, Helena Monteiro, Eliana Duaro.  W poniedziałek nasze zawodniczki zmierzą się z Ukrainą. Transmisja od 20:10 w TVP 2, TVPSPORT.PL i aplikacji mobilnej.",,
Tysiące ludzi na Marszu dla Życia w Berlinie,"Kilka tysięcy osób wzięło w sobotnim 15. Marszu dla Życia w Berlinie protestując przeciwko aborcji i eutanazji. Organizatorzy ocenili liczbę uczestników na ponad 8 tys., czyli o ok. 2,5 tys. więcej niż w zeszłym roku.","Wśród uczestników marszu byli katoliccy biskupi – ordynariusze: Stefan Oster z Pasawy, Rudolf Voderholzer z Ratyzbony, Wolfgang Ipolt z Görlitz, a także biskupi pomocniczy: Florian Wörner z Augsburga i Matthias Heinrich z Berlina. Samodzielny Kościół Ewangelicko-Luterańskiego (SELK) był reprezentowany przez biskupa Hansa-JörgaVoigta, a Niemiecki Związek Ewangelicki przez jego przewodniczącego, Ekkeharda Vettera. Przed Marszem bp Oster wskazał na „straszną liczbę” przypominając, że w Niemczech dokonuje się ponad 100 tys. aborcji rocznie. Podkreślił prawo każdego człowieka do życia od poczęcia do naturalnej śmierci i opowiedział się przeciwko politycznej instrumentalizacji Marszu. – Na przykład środowiska lewicowe słusznie wskazują, że nie jest dopuszczalna żadna wrogość wobec jakiejś grupy ludzi tylko dlatego, że są po prostu cudzoziemcami, uchodźcami, osobami niepełnosprawnymi lub osobami o innej orientacji seksualnej – powiedział bp Oster i dodał: ,,Jednak najbardziej śmiertelnie zagrożoną grupą ludzi w naszym społeczeństwie są obecnie nienarodzone dzieci niepełnosprawne”. Biskup Pasawy przestrzegał także przed polityczną instrumentalizacją Marszu. – Każdy, kto stoi na straży życia od jego początku do naturalnego końca, musi konsekwentnie chronić także innych zmarginalizowanych, na przykład biednych, uchodźców, ludzi, którym grozi utonięcie w basenie Morza Śródziemnego – powiedział niemiecki hierarcha. Podczas mszy kończącej Marsz bp Wörner skrytykował rosnącą „obojętność i beztroskę”, z jaką traktowana jest godność nienarodzonego dziecka. Jednocześnie zaapelował, aby kobietom w ciąży zapewnić „wszelką możliwą pomoc”. Organizatorem Marszu dla Życia był Krajowy Związek Prawa do Życia (Bundesverband Lebensrecht), skupiający 13 organizacji obrońców życie. Coroczny Marsz w stolicy Niemiec jest największą w kraju demonstracją na rzecz ochrony życia. Podobnie jak w poprzednich latach, odbyła się też kilkusetosobowa kontrmanifestacja środowisk lewicowych, domagających się nieograniczonego prawa do aborcji.",,
Wójcik: Postanowienie TSUE nie powoduje automatycznego przywrócenia do pracy sędziów,"– A co, jeżeliby przyjąć tok rozumowania prof. Gersdorf - inna by była treść postanowienia, a inna wyroku TSUE? – pytał w „Kwadransie politycznym” (TVP) Michał Wójcik, wiceminister sprawiedliwości. – Gigantyczny chaos prawny – ocenił.","19 października Trybunał Sprawiedliwości UE podjął decyzję o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dotyczących przechodzenia w stan spoczynku sędziów SN, którzy ukończyli 65. rok życia.  – Szukamy ścieżki wykonania postanowienia TSUE. Polska zawsze wykonywała jego orzeczenia – powiedział wiceminister sprawiedliwości Michał Wójcik i podkreślił, że mamy do czynienia ze wstępnym postanowieniem. – Zostało wydane jednoosobowo, przez wiceprezesa TSUE, bez wysłuchania stanowiska strony polskiej – wyjaśnił. Przypomniał, że ostateczne postanowienie ma być wydane za kilkanaście dni. Dodał, że będzie większy skład oraz wysłuchanie stanowiska polskiego rządu. Wiceminister przypomniał, że postanowienie, które dotąd wydano, nie powoduje automatycznego przywrócenia do pracy sędziów. – Nie jest taką podstawą. Musimy brać pod uwagę konstytucję i polskie przepisy – mówił gość TVP1. Podkreślił, że szukamy ścieżki, ale musi ona być zgodna z polskim prawem. Wiceminister odniósł się także do listu Jacka Czaputowicza do TK. Szef MSZ ocenił w nim, że bezzasadne jest badanie zgodności z konstytucją artykułu 267. Traktatu o funkcjonowaniu UE – o co wnioskował minister sprawiedliwości Zbigniew Ziobro. – Jestem bardzo zaskoczony tym stanowiskiem MSZ – powiedział Wójcik i przypomniał, że prokurator generalny jest rzecznikiem interesu publicznego. – Stoi na straży praworządności. To znaczy, że kiedy jest stosowana pewna praktyka przez sądy, która budzi bardzo daleko idące wątpliwości - chodzi o składanie pytań prejudycjalnych dotyczących konkretnie ustroju wymiaru sprawiedliwości - to prokurator generalny nie tylko ma prawo, ale i obowiązek sprawdzić, czy czasem w tym zakresie nie narusza to polskiej konstytucji. Pan minister Czaputowicz przyjmuje ku naszemu zaskoczeniu, że TK nie może badać konstytucyjności takiego przepisu – powiedział gość TVP1 i zauważył, że TK dwukrotnie zajmował się badaniem zgodności z konstytucją Traktatu o funkcjonowaniu UE. – Jeżeli może badać cały traktat, to może i przepis – ocenił wiceminister Wójcik.",,
130 zawodów dla młodych Portugalczyków,"Portugalia jest jednym z krajów, który będzie musiał poradzić sobie z bezrobociem młodych ludzi. Władze stworzyły listę blisko 130 zawodów o strategicznym znaczeniu w następnym dziesięcioleciu. Zestawienie ma pomóc Portugalczykom w edukacji i przekwalifikowaniu się.","Listę opracował dział planowania portugalskiego ministerstwa gospodarki, współpracując z Krajową Agencją Kwalifikacji. Wśród popularnych i standardowych profesji występują na niej zawody nietypowe. Poza pszczelarzami, czy też technikami tkactwa, w katalogu znajdziemy na przykład wytwórcę soków, operatora pola golfowego i technika dynamizowania portali społecznościowych. Na liście są też zawody mające w kraju długą tradycję. Należy do nich profesja „zdzieracza korka”. Osoby wykonujące ten fach są odpowiedzialne za ściąganie z dębu korkowego kory, przerabianej następnie i wykorzystywanej jako zatyczka do wina. Zajęcie to wymaga wprawy, siły, ale i dużej ostrożności. Zestawienie zostało stworzone z myślą o osobach z wykształceniem średnim, które w razie bezrobocia, mogłyby bez trudu się przekwalifikować. Lista pokazuje, iż priorytetowe sektory dla portugalskich władz to turystyka, rolnictwo oraz odnawialne źródła energii i ekologia.",,
"Warzywa w Hiszpanii nawet trzy razy droższe, w Wielkiej Brytanii brakuje sałaty","Hiszpanie narzekają na rosnące ceny warzyw, supermarkety w Wielkiej Brytanii racjonują… sałatę. A wszystko przez mrozy na Półwyspie Iberyjskim, który zdziesiątkował uprawy.","Pod koniec grudnia część Hiszpanii nawiedziły ulewne deszcze, a w styczniu fala chłodu. Dotyczy to przede wszystkim tych regionów na południu kraju, w których uprawia się szczególnie dużo warzyw. Podczas mroźnych dni, kiedy to w grudniu temperatura spadła do minus 15 stopni Celsjusza, na Półwyspie Iberyjskim wymarzły całe plantacje warzyw i teraz cena wielu z nich wzrosła nawet o 300 procent. Cena główki sałaty wzrosła średnio o 150 procent, pomidorów i cebuli o prawie 200 procent. Niektóre warzywa – na przykład bakłażany – są teraz droższe od mięsa.Zdaniem Ministerstwa Rolnictwa na niższe ceny trzeba będzie poczekać do wiosny. Resort przypomina jednak, że podczas mrozów nie ucierpiały karczochy i zielony groszek, których ceny są takie same jak przed miesiącem.",,
Rulewski o plakacie z politykami PiS: Propagowanie ideologii faszystowskiej jest konstytucyjnie zakazane,"– Nie wiem, czy to nie podlega ściganiu przez prawo, bo używanie symboli, propagowanie ideologii lub haseł faszystowskich jest w Polsce konstytucyjnie zakazane – powiedział w programie „O co chodzi” senator PO Jan Rulewski. W ten sposób skomentował publikację plakatu przez posła PO Grzegorza Furgo. Marcin Horała z PiS ocenił, że cały przekaz Koalicji Obywatelskiej w kampanii  jest negatywny. – Już tak bardzo się w tej nienawiści zapędzili, że weszli w buty propagandy hitlerowskiej, goebbelsowskiej – mówił Horała.","Chodzi o wpis posła Platformy Obywatelskiej Grzegorza Furgo, który opublikował na swoim twitterowym koncie grafikę z wizerunkami polityków partii Prawo i Sprawiedliwość, która jest wzorowana na propagandowym niemieckim plakacie z czasów II wojny światowej.– Nie wiem, czy to nie podlega ściganiu przez prawo, ponieważ używanie symboli, propagowanie ideologii lub haseł faszystowskich jest w Polsce konstytucyjnie zakazane – powiedział Jan Rulewski z PO. ",,
„Newsweek” promuje piramidę finansową? Sprawą reklamowanej spółki zajmuje się UOKiK,"„Omega ma być motorem zmian. To projekt przyszłości” – czytamy w artykule promującym działalność jednej z platform inwestycyjnych, jaki można znaleźć na stronie „Newsweeka” Tomasza Lisa. Jak się okazuje, UOKiK postawił zarzut promowania systemu typu piramida spółce odpowiadającej za platformę. Już w lipcu urząd informował ABW o możliwości popełnienia przestępstwa przez założycieli spółki Bartosza Nafalskiego i Łukasza Bożka.","„Projekt Omega to platforma, która skupia międzynarodową społeczność użytkowników z niemal całego globu. Oferuje ona uczestnikom projektu możliwość udziału w przedsięwzięciach związanych z reklamą, badaniami rynku, sprzedażą i testami produktów. Za powyższe, użytkownicy platformy otrzymują profity i bonusy. Klienci biznesowi z całego świata, dzięki Omedze, mają dostęp do gigantycznej rzeszy respondentów, konsumentów i odbiorców reklam” – czytamy na stronie „Newsweeka”. Działalność Omegi budzi jednak wątpliwości Urzędu Ochrony Konkurencji i Konsumentów. Jego zdaniem, Omega Best może być piramidą finansową. UOKiK wszczął postępowanie w sprawie zarejestrowanej w Zjednoczonych Emiratach Arabskich spółki Nautilius Investment, operatora Omegi. Jak podaje „Puls biznesu”, „urząd sprawdza, czy spółka stosowała praktyki naruszające zbiorowe interesy konsumentów, polegające na założeniu, prowadzeniu i propagowaniu systemu promocyjnego typu piramida, określonego w art. 7 pkt. 14 ustawy o przeciwdziałaniu nieuczciwym praktykom rynkowym”. Już w lipcu urząd informował ABW o możliwości popełnienia przestępstwa przez założycieli spółki Bartosza Nafalskiego i Łukasza Bożka. We wrześniu UOKiK pisał o sprawie na swojej stronie internetowej. „Pakiety uczestnictwa kosztują od 50 do 200 000 EUR. Firma przyjmuje wpłaty od konsumentów i obiecuje im korzyści za to, że namówią inne osoby do zakupu” – czytamy we fragmencie dotyczącym spółki Nautilius Investment.",,
28 wyroków śmierci za zamach na prokuratora generalnego,"Sąd w Kairze skazał 28 osób na karę śmierci, a kolejnych 15 na 25 lat więzienia. Wszyscy zostali skazani w związku z zabójstwem prokuratora generalnego z 2015 roku.","W czerwcu egipscy sędziowie zarekomendowali przywódcy religijnemu, wielkiemu muftiemu najwyższy wymiar kary dla 28 oskarżonych. Zgodnie z tamtejszym prawem – wypowiada się w przypadku każdej kary śmierci. Przywódca karę zatwierdził, a teraz to samo zrobił sąd. Skazani mają jeszcze prawo do złożenia apelacji.W czerwcu 2015 r. na przedmieściach Kairu w konwój prokuratora generalnego Hiszama Barakata uderzył samochód, w którym eksplodowały materiały wybuchowe.",,
Premier Delhi przeniósł się na ulicę – protestuje,"W proteście przeciwko policji, którą oskarża o bezczynność wobec przestępców, premier Delhi Arvin Kejriwal przeniósł
się na ulicę. Prowadzi siedzący protest, wzywając swych zwolenników, by się do niego przyłączyli i rządzi metropolią z zaparkowanego samochodu.","Po pierwszej nocy spędzonej na ulicy, Kejriwal powiedział swoimzwolennikom, że jego protest jest bezterminowy. Zapewnił, że nie ruszy się z miejsca, w którym protestuje. Jest to część Delhi, w której znajdują się najważniejsze ministerstwa.– Moim zdaniem i być może również zdaniem społeczeństwa do 90 proc.przestępstw na tym terenie dochodzi przy pobłażliwości policji – powiedziałKejriwal. Wezwał swych zwolenników, by przyszli do niego na miejsce protestu.Tymczasem jego demonstracja już zakłóciła funkcjonowanie transportu wkilkunastomilionowym mieście. Policja odcięła dostęp do sąsiednich ulic, a cztery stacje metra zostały zamknięte.Zdania wśród mieszkańców Delhi na temat działań premiera są podzielone. Jednipopierają jego protest jako nową formę demokracji. Inni uważają, że powinienzająć się administrowaniem miasta, do czego zobowiązał się, stając ze swąPartią Zwyczajnego Człowieka do wyborów w stolicy w grudniu zeszłego roku.Przed wyborami Kejriwal obiecywał walkę z korupcją i nowy styl prowadzeniapolityki. Szybko popadł w spór ze stołeczną policją, podlegającą nie miastu,a rządowi. Konflikt rozpoczął się, gdy jeden z ministrów Kejriwala oskarżyłpolicję o bezczynność wobec gangu zajmującego się prostytucją i narkotykami.Minister żądał, by policja przeszukała budynek w dzielnicy Delhi, gdziemieszkają imigranci z Afryki.Policja odmówiła, a kiedy Kejriwal próbował w poniedziałek dostać się do MSW,by zażądać zawieszenia kilku funkcjonariuszy, nie pozwolono mu na to. Wspontanicznym geście rozpoczął uliczny protest.Tymczasem urzędnicy MSZ Indii spotkali się w ciągu weekendu z dyplomatamipaństw Afryki, by uspokoić ich, że rząd nie jest wrogi wobec imigrantów.Szef indyjskiego MSW Sushil Kumar Shinde oświadczył, że w sprawie rolipolicji w incydencie zostało wszczęte śledztwo i że Kejriwal powinienpoczekać na jego efekty, zanim zacznie protestować.Krytycy nazywają premiera Delhi anarchistą. On odpowiada, że przyjmuje tookreślenie i że chce, by elita polityczna w stolicy odczuła ten rodzajanarchii, w jakiej żyją z powodu bezprawia zwykli mieszkańcy.",,
Rzecznik Sądu Najwyższego: Wybór nowego prezesa może się opóźnić o półtora roku,"Procedura wyboru nowego prezesa Sądu Najwyższego może opóźnić się o rok lub nawet półtora roku – uważa sędzia Michał Laskowski, rzecznik prasowy SN. Poinformował, że powodem jest potrzeba uzupełnienia składu Zgromadzenia Ogólnego Sędziów Sądu Najwyższego.","Zdaniem rzecznika Sądu Najwyższego sędziego Michała Laskowskiego, ze względu na przejście w stan spoczynku dużej grupy sędziów, może zostać opóźniona procedura wyboru pierwszego prezesa Sądu Najwyższego. – Rzeczywiście do wyboru pierwszego prezesa, a właściwie pięciu kandydatów na to stanowisko przez Zgromadzenie Ogólne może dojść, jak mówi ustawa, wtedy gdy obsadzonych jest 110 stanowisk sędziowskich. Trudno przewidzieć, kiedy to nastąpi, ale jest to na pewno perspektywa wielu miesięcy. Jak wiemy, ogłoszone zostały przez prezydenta wolne stanowiska sędziowskie, trwa termin 30-dniowy do zgłaszania się na te stanowiska, ale to tylko część stanowisk, za chwilę będą kolejne i kolejne ogłoszenia. Tak żeby doszło do obsady 110 stanowisk, to na pewno nie w tym roku, może to będzie za rok, półtora – powiedział rzecznik Sądu Najwyższego.– Mamy od 3 kwietnia dwie nowe izby Sadu Najwyższego i w tych nowych izbach nie ma ani jednego sędziego i chyba też przez najbliższych kilka miesięcy ich tam nie będzie – dodał.",,
EuroPride spokojnie przemierzyła Warszawę,"Przy dźwiękach bębnów i muzyki tanecznej przemaszerowała ulicami Warszawy EuroPride 2010 – ogólnoeuropejska parada środowisk LGBT – lesbijek, gejów, osób biseksualnych i transpłciowych. Manifestację próbowali blokować jej przeciwnicy. Jeden z interweniujących policjantów odniósł obrażenia, został przewieziony do szpitala. Przez centrum stolicy przemaszerował już Marsz Grunwaldzki organizowany przez Młodzież Wszechpolską.","Według wstępnych szacunków służb, w EuroPride uczestniczyło ok. ośmiu tysięcy osób. Byli wśród nich nie tylko przedstawiciele mniejszości seksualnych. Przyszły też rodziny z dziećmi. – Jestem tu by pokazać córce, że żyjemy w społeczeństwie różnorodnym i uczyć je tolerancji. Różnorodność jest wartościowa – powiedziała pani Dorota, która na paradzie jest już po raz trzeci. Uczestnicy imprezy przynieśli ze sobą tęczowe parasole i flagi – symbol tolerancji i międzynarodowej społeczności LGBT. Podczas parady rozdawane były ulotki z postulatami jej uczestników. Wśród nich m.in. tymi dotyczącymi możliwości wspólnoty majątkowej, wspólnego rozliczania podatków z partnerem, sprawowania opieki nad dziećmi partnera czy prawa do decydowania o leczeniu nieprzytomnego partnera. Widoczny był też transparent z hasłem „Żądamy ustawy o związkach partnerskich”.W manifestacji wzięło udział 15 platform, udekorowanych tęczowymi balonikami, na których puszczana była muzyka. Tańczący na platformach uczestnicy imprezy zachęcali innych do zabawy. W tłumie pojawili się motocykliści z barwnymi pióropuszami nawiązującymi do elementu zbroi husarskiej.  Do Warszawy przyjechali między innymi austriacka deputowana do PE Ulrike Lunacek i poseł do niemieckiego parlamentu Volker Beck. Na manifestacje przyszli też politycy Lewicy m.in. Ryszard Kalisz i Wojciech Olejniczak.  W paradzie uczestniczyli gejowscy działacze, między innymi, Brandon Fay, którego zdjęcia ze ślubu ilustrowały antyunijne orędzie prezydenta Lecha Kaczyńskiego w sprawie Traktatu Lizbońskiego. Trasa przemarszu parady zmieniła się. Jej uczestnicy nie przeszli m.in. Nowym Światem, a z Al. Jerozolimskich weszli w ulicę Kruczą; parada ominęła pl. Trzech Krzyży. Oficjalnie – z powodu upału panującego w stolicy.Organizatorzy zadowoleni–  Impreza na pewno się udała, była największą tego typu, jaka kiedykolwiek odbyła się w Warszawie. Obyło się bez poważniejszych incydentów, parada przebiegła spokojnie. Byliśmy weseli, pokojowi i sympatyczni. Pokazaliśmy, że jesteśmy i że jesteśmy silni – powiedział Tomasz Bączkowski, prezes Fundacji Równości, która była głównym organizatorem parady.Nie krył żalu, że impreza nie zyskała wsparcia władz miasta, tak jak dziejesię to w innych krajach. –  Władze Warszawy kompletnie nie zauważyły EuroPride, a szkoda, bo wówczas byłaby to wielka europejska impreza. Nie wiem, jak to miasto może aspirować do miana Europejskiej Stolicy Kultury w 2016 r. – dodał Bączkowski. Podczas imprez doszło do kilku incydentów. W czasie parady policja zatrzymała w sumie dziewięć osób: jedną za czynnąnapaść na policjanta, jedną za naruszenie nietykalności cielesnej funkcjonariusza, sześć za wykroczenia, np. rzucanie jajkami i jedną za posiadanie narkotyków.Kilkudziesięciu przeciwników parady przyniosło ze sobą m.in. ogromny transparent: „To nie demokracja – to syfilizacja!!!. Sodomie i gomorze mówimy nie”. W kierunku uczestników EuroPride poleciały jajka. Parada EuroPrideWielka europejska parada równości EuroPride promować ma tolerancję i równość osób homoseksualnych, biseksualnych i transgenderowych.EuroPride to coroczna parada środowiska LGBT z okazji Christopher Street Day. Jest to święto obchodzone 27 czerwca na pamiątkę wydarzeń Stonewall Riots – zamieszek na tle dyskryminacji mniejszości seksualnych, które rozegrały się w 1969 r. w Nowym Jorku. Nazwa pochodzi od ulicy, przy której znajdował się pub dla gejów.EuroPride co roku odbywa się w innym mieście europejskim. Po raz pierwszy odbyło się w Polsce i w Europie Środkowo-Wschodniej.Marsz Grunwaldzki z incydentem„Marsz Grunwaldzki” organizowany przez członków Młodzieży Wszechpolskiej przeszedł przed południem z warszawskiego placu na Rozdrożu do pl. Piłsudskiego. W marszu uczestniczyło ok. 300 osób.Na samym początku organizatorzy zaapelowali do uczestników marszu o dyscyplinę. W pochodzie niesiono kilkudziesięciometrową biało-czerwoną flagę.Uczestniczy skandowali m.in. hasła: „Duma, duma, narodowa duma”, „Silny naród, wielka ojczyzna”, „Cześć i chwała bohaterom”, „Bóg, honor i ojczyzna”, „Dziękujemy wam za Grunwald”, „Jak Jagiełło na Krzyżaków, tak my dzisiaj na lewaków”, „Nie tęczowa, nie czerwona, tylko Polska narodowa”, „Nie Holandia, tu jest Polska”.Około południa kilkanaście osób, głównie obcokrajowców, czekających z transparentem „Smash homofobia” („Rozwalić homofobię”), zaczęło pozdrawiać uczestników marszu. Ze strony pochodu poleciała w ich stronę odpalona raca, plastikowe butelki z wodą oraz jajka.Do incydentu doszło na rogu ul. Świętokrzyskiej i Nowego Światu. Marsz na chwilę przystanął. Jego uczestnicy w kierunku osób z transparentem zaczęli wykrzykiwać „Pedały, pedały”. Obydwie grupy oddzielał kordon policji. Po kilku minutach marsz ruszył dalej.W Warszawie odbędą się jeszcze cztery inne demonstracje i pikiety, niektóre pod mało pokojowymi nazwami jak „Pikieta przeciwko promocji zboczeń”.                                                    „Marsz Grunwaldzki” organizowany przez członków Młodzieży Wszechpolskiej  przeszedł przed południem przez centrum Warszawy                                            „Marsz Grunwaldzki” organizowany przez członków Młodzieży Wszechpolskiej  przeszedł przed południem przez centrum Warszawy (fot. PAP/Jacek Turczyk)",,
„Przez cztery ostatnie lata jakość życia na wsi zdecydowanie się poprawiła”,"Przez cztery ostatnie lata udało się doprowadzić do tego, że jakość życia mieszkańców na wsi zdecydowanie się poprawiła – oceniła Beata Szydło (PiS), która odwiedziła wieś Węgra w gminie Czernice Borowe (woj. mazowieckie).","Była premier odwiedziła północne Mazowsze, by wspierać tamtejszych kandydatów do parlamentu. – Bardzo się cieszę, że przez te cztery ostatnie lata udało się doprowadzić do tego – i mam nadzieję, że państwo mi również przyznacie rację – że jakość życia mieszkańców na wsi zdecydowanie się poprawiła – powiedziała europosłanka.Zwróciła przede wszystkim uwagę na rządowe programy społeczne, które – jak mówiła – trafiły do wielu rodzin nie tylko z dużych, ale także i z mniejszych miejscowości. – Wiem, że w znakomity sposób one potrafiły pomóc w tym, ażeby ludzie i rodziny czuły się bezpiecznie, ażebyśmy mogli dzisiaj mówić, że zapewniliśmy Polakom godne życie – podkreśliła Szydło.Dodała, że poza programami społecznymi rząd zapewnił lepsze emerytury. – Poza tym, że jest trzynasta emerytura, że podwyższaliśmy najniższą emeryturę to zagwarantowaliśmy również to, że i rolnicy będą otrzymywali najniższą emeryturę w wysokości tej, jaką otrzymują wszyscy pozostali emeryci – zaznaczyła.Była premier przekonywała także mieszkańców mazowieckiej gminy, że warto głosować na PiS. – Dzisiaj przychodzę do państwa i mam odwagę prosić: zaufajcie nam jeszcze raz – apelowała.– Mam poczucie tego, że choć może nie wszystko zrobiliśmy w takim tempie i w taki sposób jak zakładaliśmy na początku, ale jednak każda ta sprawa, ważna sprawa, począwszy od powrotu do poprzedniego wieku emerytalnego poprzez programy prorodzinne, 500 Plus, reformę edukacji, reformę sądownictwa, rozpoczęliśmy też w znaczącym stopniu reformę służby zdrowia, gdzie przeznaczane są ogromne środki (...) – to jest wielkie wyzwanie, które przed nami, i które będziemy teraz jeszcze kontynuować, więc krok po kroku wszystko zostało skutecznie zrealizowane – przekonywała Szydło.",,
Piloci American Airlines chcą wstrzymania lotów do Chin z powodu koronawirusa,Związek zawodowy pilotów w American Airlines (AA) wystąpił przeciwko przewoźnikowi na drogę sądową domagając się natychmiastowego wstrzymania wszelkich lotów do i z Chin w związku z rozszerzającą się epidemią koronawirusa.,"Allied Pilots Association (APA), który reprezentuje 15 tys. pilotów zatrudnionych w American Airlines, złożył pozew w czwartek w stanowym sądzie okręgowym w Dallas.  Związek powołał się na opinię światowych ekspertów, iż wirus stanowi zagrożenie dla zdrowia publicznego i sytuacja wymaga nadzwyczajnych działań.  „Polecam wszystkim pilotom należącym do APA wstrzymanie wszelkich operacji lotniczych między Stanami Zjednoczonymi i Chinami” – głosi pismo przewodniczącego związku Erica Fergusona skierowane do pilotów.  Dyrekcja AA nie skomentowała dotychczas działań związku.  Wcześniej dyrekcja AA zapowiedziała zawieszenie lotów z Los Angeles do Chin poczynając od 9 lutego, jednak związek domaga się natychmiastowego ich wstrzymania.",,
40 lat temu dla Polaków rozpoczęła się pierwsza pielgrzymka Jana Pawła II,"40 lat temu, 2 czerwca 1979 r., Karol Wojtyła po raz pierwszy odwiedził Polskę jako papież Jan Paweł II. Pielgrzymka, która w dużym stopniu zapoczątkowała też rozpad systemu komunistycznego, wywołała w kraju nieopisany entuzjazm i równie wielkie obawy władz.","Ówczesne władze Polski Ludowej były pielgrzymce niechętne, jej termin przekładano, piętrzono trudności, stawiano warunki. Władze obawiały się wybuchu zamieszek.W 1979 r. gospodarka kulała, w sklepach brakowało towarów, spadek poziomu życia był realnie odczuwalny w każdym domu. Do tego dochodziło brutalne stłumienie robotniczych wystąpień, a także wyraźne uaktywnienie się opozycji. Władze obawiały się wpływu pielgrzymki na nastroje w armii. Ograniczano udział żołnierzy w mszach papieskich, wprowadzono oficjalne ograniczenia w udzielaniu urlopów i przepustek. Żołnierze jednak, o ile mieli taką możliwość, uczestniczyli w którejś z papieskich mszy, lecz nie w mundurach. Władze państwa bały się wzrostu nastrojów religijnych w całym społeczeństwie. Papież Polak był głową Kościoła, potężnej, globalnej instytucji, mającej wpływ na politykę międzynarodową. Ktoś taki pozwalał obywatelom poczuć się bezpieczniej wobec komunistycznego systemu. Podczas pielgrzymi wszędzie na trasie przejazdu towarzyszyły papieżowi tłumy. Podawane dane w mediach co do ilości uczestników były zaniżane, zafałszowywane były transmisje telewizyjne, z których wycinano widok tłumów. „Manipulacja była oczywista dla każdego, kto uczestniczył w jednym bodaj spotkaniu z papieżem, a ostrożne szacunki wymieniały liczbę 8-10 mln osób” – pisał historyk prof. Andrzej Paczkowski.Władze były w stanie kontrolować opozycję, ale całego społeczeństwa już nie. Tymczasem, jak spostrzegł historyk Marcin Zaremba, w okresie między wyborem papieża a jego pierwszą pielgrzymką do kraju w magiczny wręcz sposób wzrosła nagle deklarowana religijność Polaków.Na przełomie 1978 i 1979 r. kościoły zaludniły się wiernymi, a w oknach zaczęły powiewać papieskie flagi. Podczas pielgrzymki papież wypowiedziła w Warszawie historyczne słowa „I wołam, ja, syn polskiej ziemi, a zarazem ja, Jan Paweł II, papież, wołam z całej głębi tego tysiąclecia, wołam w przeddzień święta Zesłania, wołam wraz z wami wszystkimi: niech zstąpi Duch Twój! Niech zstąpi i odnowi oblicze ziemi. Tej ziemi!”. Wymowa tych słów była dla wszystkich oczywista. I to nie tylko dla Polaków.Władze odczuły po tych słowach gorycz porażki. Formalnie niewiele mogły zrobić, pielgrzymka musiała się toczyć pod czujnym okiem kamer z całego praktycznie świata. Korespondenci zagraniczni doskonale wyłapywali polityczne aluzje wypowiedzi papieża, a z ich korespondencji nie dało się wyciąć ani liczebności, ani entuzjazmu gromadzących się tłumów.W Gnieźnie, w niedziele Zesłania Ducha Świętego, Jan Paweł II powiedział „Czyż Chrystus tego nie chce, czy Duch Święty tego nie rozrządza, ażeby ten papież Polak, papież Słowianin, właśnie teraz odsłonił duchową jedność chrześcijańskiej Europy, na którą składają się dwie wielkie tradycje: Zachodu i Wschodu”. Właśnie w Gnieźnie 3 czerwca 1979 r. pękła żelazna kurtyna.Z dawnej stolicy piastowskiej papież poleciał do Częstochowy, gdzie podczas trzech spędzonych tam dni odnowił Akt Oddania Narodu Polskiego Najświętszej Marii Pannie. Następnie udał się do Krakowa, gdzie witany był szczególnie owacyjnie, pod oknem jego pokoju w rezydencji arcybiskupów krakowskich przy ul. Franciszkańskiej 3.Następnie Jan Paweł II odwiedził Kalwarię Zebrzydowską, Brzezinki, Oświęcim i rodzinne Wadowice. W Oświęcimiu modlił się pod ścianą śmierci, gdzie dokonywano egzekucji więźniów, nawiedzić celę, w której zmarł św. Maksymilian Kolbe. Kolejno odwiedził Nowym Targu oraz Nową Hutę. Ostatniego dnia pielgrzymki Jan Paweł II odprawił mszę św. na krakowskich Błoniach.„To wydarzenie bez precedensu było z pewnością aktem pewnej odwagi z obydwu stron, jednakże naszym czasom potrzebny był taki właśnie akt odwagi. Czasem trzeba się odważyć pójść także w tym kierunku, w którym dotąd jeszcze nikt nie poszedł”.– Papieska pielgrzymka w czerwcu 1979 r. to było dziewięć dni, które zmieniły Polskę – skomentował Marcin Zaremba.",,
Ciało polskiego dziennikarza odnalezione w Chinach. Zginął w niejasnych okolicznościach,Polski dziennikarz Sebastian Furtak zginął w Chinach w wyniku upadku ze schodów. Policja wyklucza udział osób trzecich. Według jego bliskich o śmierci 39-latka nikt ich nie poinformował.,"O sprawie pisze „Gazeta Wyborcza”. Do śmierci Sebastiana doszło pod koniec grudnia. Jego ciało znaleziono na schodach obok miejsca, gdzie mieszkał. Według śledczych śmierć poniósł w wyniku nieszczęśliwego wypadku, do którego nie przyczyniły się osoby trzecie.  Według gazety najbliżsi zmarłego o śmierci Sebastiana dowiedzieli się dopiero po tym, gdy zgłosili jego zaginięcie. „Ambasada i konsulat RP w Chinach również nie zostały powiadomione o tym, że dziennikarz nie żyje” – pisze „GW”.  Furtak pochodził z Trójmiasta. Pracował w przeszłości dla TVP Info, Superstacji, biura prasowego gdańskiej policji oraz TOK FM. Do Chin pojechał przed dwoma laty, by uczyć się języka angielskiego.",,
Jest postępowanie dyscyplinarne wobec sędziego Pawła Juszczyszyna,"Zastępca Rzecznika Dyscyplinarnego Sędziów Sądów Powszechnych sędzia Michał Lasota wszczął postępowanie dyscyplinarne przeciwko Pawłowi Juszczyszynowi, sędziemu Sądu Rejonowego w Olsztynie – poinformował w komunikacie rzecznik dyscyplinarny.  W uzasadnieniu podano, że  sędzia przekroczył swoje uprawnienia.","Ministerstwo Sprawiedliwości odwołało sędziego Pawła Juszczyszyna z delegacji do Sądu Okręgowego w Olsztynie. Jako powód podało, że rozpoznając apelację od wyroku w jednej ze spraw cywilnych, podważył on status powołanego przez prezydenta RP sędziego, który we wcześniejszej instancji wydał wyrok. Juszczyszyn wygłosił oświadczenie, w którym powiedział, że „sędzia nie może bać się polityków”. Potem sędzia nie odpowiadał na pytania mediów i wyszedł z sali rozpraw. W klapie marynarki miał wpięty znaczek z napisem „konstytucja”. Sprawa dotyczy rozpatrywanej przez Juszczyna apelacji. Spór, który rozstrzygał, dotyczył zapłaty z powództwa jednego z funduszy sekurytyzacyjnych (rodzaj zamkniętego funduszu inwestycyjnego – red.) przeciwko Joannie S.",,
Misiło porównał Kidawę-Błońską do „Pretty Woman”. Internauci przypominają postać z filmu,"Aktor Richard Gere gościł w polskim Sejmie. Jego zdjęcie z Małgorzatą Kidawą-Błońską do sieci wrzucił były poseł Nowoczesnej Piotr Misiło. Podpisał je „pretty woman”, nawiązując do filmu sprzed niemal 30 lat, który przyniósł aktorowi ogromną popularność. Niezręczność tego porównania natychmiast wytknęli mu internauci.","Posłanka Monika Wielichowska z Koalicji Obywatelskiej powiedziała, że to na jej zaproszenie znany aktor przybył do polskiego parlamentu. – Dostałam sygnał tydzień temu, że do Polski przyjeżdża po raz pierwszy Richard Gere, który odbierał wczoraj w Toruniu nagrodę na jednym z festiwali filmowych; postanowiliśmy, że odwiedzi również parlament – wyjaśniła. Wielichowska poinformowała, że przed wizytą w parlamencie aktor spotkał się z Rzecznikiem Praw Obywatelskich Adamem Bodnarem i z przedstawicielami organizacji pozarządowych. W Sejmu aktor spotkał się z wicemarszałek Małgorzatą Kidawą-Błońską. Ich wspólne zdjęcie na swoim koncie umieścił były poseł Nowoczesnej Piotr Misiło. Internauci natychmiast wychwycili niezręczność tego porównania.",,
Odra czyni nas bezbronnymi,"Najprościej byłoby powiedzieć jednym zdaniem, że „odra powoduje immunologiczną amnezję”. Warto jednak rozłożyć tę niedawno sformułowaną naukową hipotezę, opartą o liczne badania epidemiologiczne, na czynniki pierwsze. Może się bowiem okazać, że spustoszenie, jakie odra robi w naszym organizmie, w pełni usprawiedliwia walkę o to, by wszystkie dzieci były przeciw tej chorobie zaszczepione. To może im uratować życie nie tylko w czasie epidemii odry, ale i innych chorób zakaźnych. A właśnie nadchodzi ich sezon – sezon grypy, ospy wietrznej, różyczki i krztuśca. Czy zauważyliśmy, ze na wszystkie te choroby istnieją szczepionki? To dobrze.","Zacznijmy zatem od słowa „odra”. Jedna z najzaraźliwszych chorób zakaźnych dotykających dzieci. Oto fakt odmieniony w mediach przez wszystkie przypadki przez ostatnie dwa lata, gdy w krajach takich, jak USA, Niemcy, Włochy, Rumunia czy Ukraina, pojawiały się kolejne, coraz liczniejsze, ogniska epidemiczne tej choroby. Bo odrą nieustanie królującą w Demokratycznej Republice Konga czy Republice Środkowoafrykańskiej nikt się przecież aż tak nie przejmował. Chorobę wywołuje wirus, a właściwie 21 różnych szczepów tegoż, należących do grupy paramyksowirusów.Ta enigmatyczna nazwa zawiera dla specjalisty informację, że materiałem genetycznym jest tu jednoniciowa cząsteczka RNA. Ma to, obok wielu innych konsekwencji molekularnych i taką, że wirus ten ma tendencje do sporej zmienności. Czyli mogą teoretycznie powstawać nowe jego szczepy i będzie się to działo ze sporą częstością. O ile będzie się miał gdzie namnażać. To wymaga zarażania człowieka, wirusy bowiem, w przeciwieństwie do np. bakterii, są drobnoustrojami niezdolnymi do samodzielnego życia. Nie tworzą nowych cząsteczek np. w wodzie czy powietrzu. Tylko w żywych komórkach.Budowa i struktura tego wirusa sprawia również, że jest dość niewielki, przenosi się zatem drogą kropelkową – przez powietrze – i nie wymaga bliskiego kontaktu z osobą chorą. Wystarczy z nią przebywać w jednym, nawet sporym pomieszczeniu. Mamy wtedy mniej niż 5 proc. szansy, że unikniemy zakażenia. Mimo że odra objawia się wysypką, jesteśmy zakaźni już na dwa dni przed jej wystąpieniem i nawet 4 dni po jej zniknięciu. Od momentu zarażenia do wystąpienia objawów upłynie zaś od 8 do 12 dni, przy czym wysypka pojawi się dopiero w dniu 14., gdy dziecko już wstępnie poradzi sobie z wysoką gorączką, światłowstrętem i nieżytem dróg oddechowych. Od 1 promila do 10 procent przypadków odry będzie powikłane. Czyli choroba nie zakończy się, gdy znikną zmiany skórne. Śmiertelność odry to mniej niż 0,01 proc. w krajach rozwiniętych i ponad 5 proc. w krajach rozwijających się – umrzeć tam może nawet od 20 do 30 proc. zarażonych niemowląt. Globalnie odnotowuje się rocznie ok. 4 mln zakażeń, umiera DZIENNIE 400 zakażonych. Przed rokiem 1963, gdy wprowadzono szczepienia, to było ponad 7 tys. zgonów dziennie. Kolejnym rozważanym przez nas słowem jest „powoduje”. Co to znaczy, że wirus cokolwiek powoduje? Wirus, tak komputerowy, jak biologiczny, jest pasożytem informacyjnym. Podobieństwa są dalej idące. Wirus biologiczny za pomocą swej mikroskopijnej informacji genetycznej – niczym ten komputerowy za pomocą złośliwego skryptu – jest w stanie przestawić całą maszynerię żywej komórki, tak że komórka będzie odtąd produkować jedynie potomne cząstki wirusa. Aż ją one rozsadzą i pójdą zakażać dalej, kolejne komórki, kolejnych ludzi. Logiczna konsekwencja jest taka, że gdy nie ma chorych (optymalnie: wszyscy są zaszczepieni przeciw chorobie), to wirus fizycznie nie ma się gdzie namnażać ani gdzie mutować. Tak, by zdołać np. „uciekać” przed szczepieniem, zmieniając swe białka powierzchniowe. Tak ostatecznie działa każdy wirus – powoduje śmierć komórki dokładnie wykorzystanej najpierw do własnych celów. Jest działanie wirusa, musi być i przeciwdziałanie człowieka. Kolejnym rozważanym tu przez nas słowem jest zatem „immunologiczną”. Czyli dotyczącą funkcjonowania naszego ludzkiego układu odporności. To tak skomplikowane, jak konflikt syryjski, więc nie będę się wysilać, by opisać ów układ w trzech zdaniach. Jedno jest jednak najważniejsze. Mamy odporność wrodzoną – na ogół jest ona niespecyficzna i polega na tym, by okleić, lub pożreć i pociąć na kawałki każdego możliwego agresora. Tyle potrafi już nawet ameba. Oczywiście nie jest to odpowiedź banalna, ale na ogół u ludzi jest niewystarczająca. Istnieje też u kręgowców, a wiec i nas, odpowiedź nabyta. Tu, podczas kontaktu z mikrobami-agresorami, uczymy się je rozpoznawać i skutecznie zwalczać. Temu służą m.in. komórki zwane limfocytami i produkowane przez nie białka – przeciwciała. One już specyficznie rozpoznają konkretny drobnoustrój i wymuszają na organizmie stosowne działanie zaradcze. Cudowność tego mechanizmu polega na tym, że on się nieustająco uczy z każdym przeżytym zakażeniem i – uwaga – z każdym szczepieniem. Powstaje tu tzw. pamięć immunologiczna. Gdzie jest pamięć, tam może być i zapominanie. Dlatego ostatnim rozważanym tu słowem jest „amnezja”. Wyobraźmy sobie, że jesteśmy zaszczepieni na wszelkie choroby, no ale na odrę nie, bo „przecież powoduje autyzm” (uczeni już nie mają siły odpowiadać na ten nonsens kolejnymi badaniem przeprowadzonym na milionie dzieci, więc zbędę go milczeniem, szkoda bowiem słów). W pewnym zatem momencie zapadamy na odrę. W konsekwencji mamy jakieś trzy tygodnie wyrwane z życiorysu, o ile nie doszło do powikłań, czyli nasz życiorys w ogóle nie jest zagrożony przedwczesną terminacją. To jednak nie koniec. Wirus odry zostawił w naszym układzie odporności dwa, wydawałoby się całkowicie sprzeczne ślady. Zapisał w nim po pierwsze – na ogół na całe nasze życie – żeśmy mieli z nim kontakt. W normalnej sytuacji, o ile zatem nie pojawia się jakieś niestworzone mutanty wirusa odry, nasze szanse na ponowne zakażenie w przyszłości są znikome. To nie jest takie złe – zyskać nowy trwały zapis w pamięci immunologicznej. Po drugie jednak ów srogi wirus wymazał z naszej immunologicznej pamięci w całości lub częściowo wszelkie inne zapisy. Nastąpiła amnezja. Naukowo można ją nazwać długotrwałą immunosupresją. Jak to się dzieje – dokładny molekularny mechanizm tego zjawiska u ludzi nie jest jeszcze znany, ale eksperymenty przeprowadzone na makakach przez  uczonych z Boston University School of Medicine (USA), a opublikowane w roku 2012 pokazują, że wirus odry zastępuje wszelkie obecne w nich limfocyty pamięci immunologicznej nowymi komórkami, pamiętającymi jedynie, że miały kontakt z wirusem odry. Co więcej, powstające w makaku podczas odry limfocyty  wyglądają i zachowują się inaczej, niż normalne komórki tego typu. Makaki – a i my – mamy się w ten sposób stawać narażeni na skuteczny atak wszelkich innych drobnoustrojów chorobotwórczych. W tym kontekście nie ma chyba doskonalszej broni biologicznej, niż nakłonić ludzi, by nie szczepili dzieci przeciw odrze. ",,
Bruksela zagłębiem szpiegów,"W stolicy Unii Europejskiej funkcjonuje kilkuset chińskich i rosyjskich szpiegów. Niemiecki „Welt am Sonntag” alarmuje, że stolica Unii Europejskiej stała się nowym centrum działalności agenturalnej w Europie.","Powołując się na informacje z kół unijnej służby bezpieczeństwa, niedzielne wydanie dziennika „Die Welt”, że w Brukseli działa obecnie około 250 chińskich i 200 rosyjskich szpiegów. Agenci tych dwóch państw działają najczęściej pod przykryciem jako przedstawiciele dyplomatyczni lub handlowi.Doszło do tego, że organa bezpieczeństwa Europejskiej Służby Działań Zewnętrznych (EEAS) ostrzegają przebywających w Brukseli dyplomatów przed odwiedzaniem niektórych lokali, w których mogą być narażeni na próbę werbunku ze strony tajnych służb Chin i Federacji Rosyjskiej.Chińscy i rosyjscy agenci upodobali sobie szczególnie dwa lokale w dzielnicy, w której mieści się większość instytucji Unii Europejskiej – lokal słynący ze steków oraz popularną kawiarnię. Znajdują się one tuż obok siedziby Komisji Europejskiej oraz biur EEAS.W Brukseli za najbardziej „pracowitych” uchodzą w tej chwili agenci Chin i Rosji, ale aktywni są również funkcjonariusze tajnych służb USA i Maroka.",,
Rocznica kaźni rodziny Ulmów. Polacy zamordowani za ratowanie Żydów,"O godz. 5 rano w niedzielę w miejscu dokonanej 75 lat temu przez Niemców zbrodni oraz na grobie rodziny Ulmów na cmentarzu parafialnym w Markowej k. Łańcuta, na Podkarpaciu, wiceprezes Instytutu Pamięci Narodowej dr Mateusz Szpytma złożył kwiaty i zapalił znicze.","Kilkanaście godzin wcześniej, w sobotę na Cmentarzu Ofiar Hitleryzmu w Jagielle-Niechciałkach k. Przeworska, Szpytma oddał hołd żydowskim ofiarom niemieckiego mordu.– Dokładnie o tej godzinie i w tym miejscu 24 marca 1944 roku niemieccy żandarmi rozstrzelali ośmioro Żydów z rodzin Goldmanów, Didnerów i Grenfeldów oraz ukrywających ich: 44-letniego Józefa Ulmę i będącą w zaawansowanej ciąży jego 32-letnią żonę Wiktorię. Zamordowawszy rodziców, Niemcy zabili także szóstkę dzieci Ulmów. Najstarsza z rodzeństwa Stasia miała osiem lat, najmłodsza Marysia niespełna półtora roku – powiedział wiceprezes IPN.  Przypomniał, że „data zbrodni na rodzinie Ulmów i ukrywanych przez nich Żydów od ubiegłego roku obchodzona jest jako Narodowy Dzień Pamięci Polaków ratujących Żydów” i dlatego postanowił „rozpocząć jego obchody od uczczenia miejsc z nimi związanych”. – Te miejsca są ważne dla mnie także z bardzo osobistych względów - Wiktoria Ulma była siostrą mojej babci i matką chrzestną mojego taty – dodał Szpytma.  Zaznaczył, że „w tym roku Narodowy Dzień Pamięci Polaków ratujących Żydów obchodzimy go po raz drugi”. – Ten Dzień ma być wyrazem hołdu dla tych wszystkich Polaków, którzy w tragicznym okresie okupacji niemieckiej, mimo grożącej kary śmierci, zdecydowali się pomóc współobywatelom narodowości żydowskiej – mówił wiceprezes IPN. W niewielkim domu Ulmów przez kilkanaście miesięcy ukrywali się handlarz bydłem z Łańcuta Saul Goldman z czterema nieznanymi z imienia synami oraz dwie córki i wnuczka Chaima Goldmana z Markowej. Jedna z córek Goldmana, która zginęła z nieznaną z imienia swoją córeczką nazywała się Lea Didner, a jej siostra Gienia (używająca także imienia Gołda) Gruenfeld.  Ciała Didnerów, Gruenfeldów i Goldmanów na cmentarz w Jagielle-Niechciałkach przeniesiono w 1947 r.  Józef Ulma urodził się w 1900 r. Był znanym w okolicy utalentowanym sadownikiem, hodował też pszczoły i jedwabniki. Zarazem był społecznikiem, bibliotekarzem i działaczem katolickim. Był również członkiem ZMW RP „Wici”, w tym przewodniczącym komisji wychowania rolniczego przy powiatowym zarządzie tej organizacji. Jego wielką pasją było fotografowanie.  Młodsza o 12 lat żona Wiktoria zajmowała się domem i dziećmi. W liczącej ok. 4,5 tys. mieszkańców Markowej Ulmowie nie byli jedyną rodziną, która ukrywała Żydów. 21 innych Żydów przeżyło okupację w sześciu chłopskich domach. Przed II wojną światową w Markowej mieszkało ok. 120 Żydów.",,
„Smak Polski”. Serial przybliża Amerykanom naszą kuchnię i kulturę,"Twórcy nowego amerykańskiego serialu telewizyjnego „Flavor of Poland” (Smak Polski) chcą pokazać, że polska kuchnia i polska kultura to nie tylko pierogi i kiełbasa. Pierwszy z 13 odcinków serialu pokazały już stacje telewizji publicznej w Nowym Jorku i w Chicago.","Serial wyprodukowany przez American Public Televison (APT) będzie także pokazany przez telewizję publiczną w Detroit, drugim po Chicago największym skupisku Amerykanów polskiego pochodzenia w rejonie Wielkich Jezior i przez inne stacje telewizyjne, wchodzące do systemu amerykańskiej telewizji publicznej.Przewodniczką po polskiej kuchni, polskich obyczajach i polskiej kulturze w serialu „Flavor of Poland” jest wychowana w Chicago aktorka Aleksandra August. Urodzona w miasteczku Tuchów w powiecie tarnowskim na wschód od Krakowa, przyjechała do Stanów Zjednoczonych razem z rodzicami, kiedy miała trzy lata.August, cytowana na portalu telewizji publicznej WTTP w Chicago, powiedziała, że mimo istnienia dużych skupisk polonijnych, takich jak w Chicago, polska kuchnia, jej różnorodność i bogactwo, jest praktycznie nieznana w Stanach Zjednoczonych. – Uważam, że Amerykanie znakomicie znają kuchnię włoską i włoską kulturę, są oswojeni z kuchnią meksykańską i chińską. Jednak nie mają informacji o polskiej kulturze i polskiej kuchni, dlatego staraliśmy się to nadrobić – powiedziała August.Osoby zaangażowane w produkcję serialu, wzorowanego na innych programach kulinarno-podróżniczych,  odwiedziły 30 miejscowości w Polsce. Podczas tej podróży aktorka rozmawiała z kuchmistrzami, historykami, krytykami kulinarnymi i mieszkańcami.August zwróciła uwagę na renesans kuchni polskiej, jaki miał miejsce po upadku komunizmu. – Teraz widać, że Polscy kuchmistrze sięgają w przeszłość, korzystają z tego, co rośnie w kraju, czerpią z tradycji, która ma setki lat – powiedziała.",,
Katastrofalne dane z Hiszpanii: liczba przestępstw seksualnych wzrosła o jedną czwartą,Liczba przestępstw na tle seksualnym wzrosła w Hiszpanii w 2018 r. o ponad 23 proc. – poinformowała prokuratura generalna w Madrycie. Zwróciła też uwagę na nasilające się zjawisko gwałtów zbiorowych.,"Z danych zaprezentowanych przez prokurator generalną Hiszpanii Marię Jose Segarrę wynika, że zgłoszonych wymiarowi ścigania przestępstw seksualnych w 2018 r. było łącznie blisko 19 tys. przypadków, czyli o 23,2 proc. więcej niż w 2017 r. „Szczególnie niepokojącym zjawiskiem jest fenomen coraz liczniejszych gwałtów zbiorowych na kobietach. (...) Może być to związane z coraz powszechniejszą pornografią w sieci, w której kobieta często traktowana jest niczym przedmiot” – napisano w przedstawionym raporcie. Z raportu wynika też, że rozwój portali społecznościowych sprzyja nasileniu się zjawiska przestępstw na tle seksualnym, szczególnie wobec młodych internautów. W czerwcu 2019 r. hiszpański Sąd Najwyższy skazał na kary od 15 do 17 lat więzienia pięciu mężczyzn, którzy w 2016 r. dopuścili się agresji na tle seksualnym wobec nastolatki w Pampelunie. Był to jeden z najgłośniejszych w ostatnich latach procesów przeciwko grupie gwałcicieli. 18-letnia mieszkanka Madrytu została zgwałcona w lipcu 2016 r. podczas święta św. Fermina, obchodzonego corocznie w Pampelunie, stolicy prowincji Nawarra. Najbardziej charakterystyczną częścią tego wydarzenia są gonitwy za bykami po ulicach miasta. Z danych hiszpańskiej prokuratury generalnej wynika, że do gwałtów zbiorowych najczęściej dochodzi w sezonie wakacyjnym, często podczas lokalnych festynów. W pierwszej połowie 2019 r. kilkanaście tego typu przestępstw popełnionych zostało w pobliżu turystycznych kurortów. Rok 2019 może być rekordowy pod względem liczby zgłoszonych policji gwałtów zbiorowych w Hiszpanii. O ile w całym 2017 r. było ich zaledwie 14, to tylko od stycznia do sierpnia 2019 r. zanotowano ponad 40 takich przestępstw. W 2018 r. było ich 59.",,
Kinga Duda wzorową studentką. Będzie reprezentować UJ w Vis Moot,"24-letnia córka prezydenta Andrzeja Dudy i pierwszej damy Agaty Kornhauser-Dudy, Kinga, będzie reprezentować Uniwersytet Jagielloński na międzynarodowym konkursie prawniczym Vis Moot. Informacja na ten temat pojawiła się na oficjalnym profilu Uniwersytetu Jagiellońskiego.",Kinga Duda jest studentką IV roku prawa Uniwersytetu Jagiellońskiego. Córka prezydenta reprezentowała już uczelnię w ww. konkursie prawniczym w zeszłym roku.,,
CBA suto nagradzało za medialne sprawy,"System nagród, jaki wprowadził były szef CBA Mariusz Kamiński odkryło nowe szefostwo biura – donosi „Gazeta Wyborcza”. Nagrody wypłacano najczęściej za głośne i medialne sprawy.","Nagrody wypłacano wąskiej grupie osób. Wylicza je „Informacja o wynikach działalności CBA w 2009 r.”. Jednym zdaniem wspomniano w niej o nagrodach. „Gazeta Wyborcza” poprosiła CBA o szczegóły.Za aferę z Beatą Sawicką ówczesne szefostwo CBA przeznaczyło 700 tysięcy złotych do podziału, za aferę gruntową – 600 tysięcy. Za kupno rzekomej willi Kwaśniewskich – blisko 300 tysięcy złotych. Za rządów PiS służba antykorupcyjna wywalczyła sobie zarobki dwa razy wyższe niż policja oraz wyższe niż inne specsłużby. Początkujący agent zarabiał około 4 tysięcy złotych, eksperci – około 6 tysięcy, naczelnicy wydziałów – powyżej 7 tysięcy, dyrektorzy zarządów – około 8 tysięcy złotych. Funkcjonariusze CBA otrzymywali też premie, dwie nagrody uznaniowe za dobre wyniki w służbie i wykonywanie zadań wymagających zaangażowania i odpowiedzialności. Mariuszowi Kamińskiemu nagrody uznaniowe przyznawał premier. W CBA nie ma o nich informacji.",,
Sobolewski: W piątek przedstawimy kompletne listy PiS,W piątek przedstawimy kompletne listy kandydatów na jesienne wybory do Sejmu i Senatu – zapowiedział szef Komitetu Wykonawczego i lider rzeszowskiej listy PiS Krzysztof Sobolewski.,"W połowie lipca PiS przedstawiło „jedynki” na najbliższe wybory. Liderami list wyborczych tej partii będą m.in.: Jarosław Kaczyński – w Warszawie i premier Mateusz Morawiecki – w Katowicach. W okręgu podwarszawskim „jedynką” został szef MON Mariusz Błaszczak, wicepremier Jacek Sasin w Chełmie, wicepremier i szef resortu kultury Piotr Gliński w Łodzi, a szef KPRM Michał Dworczyk w Wałbrzychu.– W piątek około południa odbędzie się konferencja prasowa, na której przedstawimy kompletne listy kandydatów na jesienne wybory do Sejmu i Senatu –  zapowiedział Sobolewski.Pytany, jakie nazwiska znalazły się na tych listach odparł, że większość kandydatów, to dotychczasowi parlamentarzyści. – Są też samorządowcy – radni sejmikowi, powiatowi, burmistrzowie, a także wójtowie – dodał.– Przy tworzeniu list kierowaliśmy się tym, aby znalazły się na nich osoby z doświadczeniem samorządowym, politycznym, ludzie rozpoznawalni szczególnie w swoich miejscowościach. Osoby, które wniosą jakąś wartość dodaną oraz przyciągną nowe głosy – podkreślił Sobolewski.",,
Policja o ataku na Magdalenę Ogórek: zapewniliśmy bezpieczeństwo,"– Rolą policji było zapewnienie bezpieczeństwa, co zostało zrealizowane – oświadczyła asp. szt. Małgorzata Wersocka z Komendy Stołecznej Policji odnosząc się do sobotniego ataku na Magdalenę Ogórek. Wersocka dodała, że zostanie przeprowadzona weryfikacja monitoringu.","– Nikt wczoraj nie został zatrzymany. Przebieg tego protestu zostanie poddany ocenie prawnokarnej. Będzie zweryfikowany monitoring i inne nagrania. Będą podejmowane dalsze decyzje. Rolą policji było zapewnienie bezpieczeństwa, co zostało zrealizowane – oceniła przedstawicielka komendy stołecznej.  Asp. Wersocka dodała, że niektórzy demonstranci kładli się na jezdni, z której byli przez funkcjonariuszy usuwani ze względów bezpieczeństwa. W sobotę Magdalena Ogórek opuszczająca po programie „Minęła 20”w TVP Info siedzibę TVP przy Placu Powstańców Warszawy została zaatakowana przez grupę kilkunastu agresywnych osób. Napastnicy ubliżali dziennikarce TVP i usiłowali uniemożliwić jej odjazd sprzed biurowca. Samochód oblepili obraźliwymi naklejkami. Atak na dziennikarkę potępił szef MSWiA Joachim Brudziński, który polecił analizę materiałów operacyjnych i podjęcie niezwłocznie stosownych działań. Joachim Brudziński dał do jutra czas komendantowi stołecznej policji na udzielenie racjonalnej odpowiedzi, dlaczego policja nie reagowała podczas ataku.",,
"Premier o aferze Amber Gold: można odnieść wrażenie, że było przyzwolenie instytucji i polityków na ten proceder","– Polacy stracili oszczędności życia przez to, że nie było odpowiedniego nadzoru ze strony państwa; pozostawmy sejmowej komisji śledczej ds. Amber Gold wyjaśnienie tej bulwersującej sprawy – powiedziała premier Beata Szydło.","Premier, pytana na konferencji prasowej o to, co zrobiono przez ostatnie dwa lata, by nie dopuścić do powtórzenia piramidy finansowej, podobnej do Amber Gold powiedziała, że wyjaśnienie tej bulwersującej sprawy, gdzie Polacy stracili oszczędności życia przez to, że nie było odpowiedniego nadzoru ze strony państwa, należy pozostawić właśnie komisji śledczej.  – A można też odnieść wrażenie, że było przyzwolenie ze strony niektórych instytucji i ważnych polityków na to, aby ten proceder miał miejsce – dodała Szydło.   Polacy muszą czuć się bezpiecznie    – Wszystkie zmiany, które w tej chwili wprowadzamy, również w uszczelnieniu systemu podatkowego, również zmiany dotyczące przepisów finansowych (...) zmierzają właśnie ku temu, by Polacy czuli się bezpieczni, (...) by mieli poczucie, że państwo stoi po ich stronie – jako podatników, jako ludzi, którzy chcą mieć pewność, że jeżeli zaufają jakiejś instytucji, to ta instytucja tego zaufania nie zawiedzie – powiedziała premier. – I to jest obowiązek państwa, i my to realizujemy. Nasz rząd PiS to realizuje – dodała.  W środę komisja śledcza ds. Amber Gold przesłuchała byłego szefa Amber Gold Marcina P.   19 tysięcy oszukanych klientów    Amber Gold powstała na początku 2009 r. i miała inwestować w złoto i inne kruszce. Klientów kusiła wysokim oprocentowaniem inwestycji. Głośno o sytuacji spółki zrobiło się w lipcu 2012 r., kiedy należące do tej niej linie lotnicze OLT Express zaczęły mieć kłopoty finansowe - zawieszono wówczas wszystkie rejsy regularne przewoźnika, a następnie spółka poinformowała, że wycofuje się z inwestycji w linie lotnicze. Linie OLT Express upadłość ogłosiły pod koniec lipca 2012 r. W połowie sierpnia 2012 r. upadłość ogłosiła spółka Amber Gold.  Pierwszy zarzut oszustwa znacznej wartości wraz z wnioskiem o areszt wobec szefa Amber Gold Marcina P. Prokuratura Okręgowa w Gdańsku postawiła pod koniec sierpnia 2012 r. Jesienią 2012 r. śledztwo przeniesiono do Prokuratury Okręgowej w Łodzi, która w czerwcu 2015 r. sporządziła akt oskarżenia ws. Amber Gold.  Według ustaleń w latach 2009-2012 firma Amber Gold oszukała w sumie niemal 19 tys. klientów, doprowadzając do niekorzystnego rozporządzenia mieniem w wysokości prawie 851 mln zł.",,
Polacy ufają swojemu bankowi? Są wyniki badania,"87 proc. uczestników dorocznego badania na zlecenie Związku Banków Polskich ufa bankowi, w którym trzyma swoje pieniądze. 75 proc. respondentów jest przekonanych o bezpieczeństwie zdeponowanych w banku pieniędzy – wynika z rezultatów badania.","W 13. edycji badania „Reputacja sektora bankowego” 87 proc. respondentów zadeklarowało zaufanie do banku, któremu powierzyło swoje środki, 83 proc. – także doradzającemu pracownikowi tej instytucji, a 75 proc. jest przekonanych o bezpieczeństwie zdeponowanych w banku pieniędzy. 81 proc. badanych uważa płatności dokonywane za pomocą karty płatniczej za bezpieczne.Jak podkreślił ZBP, stopień zaufania do swojego banku wzrósł w ciągu roku o 3 pkt proc., a do doradcy bankowego o 4 pkt. Płatności zbliżeniowe za bezpieczne uważa 67 proc. badanych, o 6 pkt więcej niż w poprzedniej edycji. – W ciągu ostatnich siedmiu lat banki w Polsce dokonały bardzo istotnej poprawy w obszarze społecznej oceny reputacji. Z poziomu 21 punktów i reputacji określanej jako przeciętna - na pograniczu złej - przeszły do punktu, w którym na ogólnym poziomie reputację ocenia się jako dobrą, a najlepszą wśród innych branż świadczących usługi masowe, tj. firmy telekomunikacyjne, ubezpieczyciele, firmy pożyczkowe czy SKOK – ocenił prezes Związku Banków Polskich Krzysztof Pietraszkiewicz. Jak wskazuje ZBP, wzrost zaufania potwierdzają również bezpośrednie odpowiedzi badanych. Wynika z nich, że 72 proc. respondentów - zarówno korzystających jak i nie korzystających z usług bankowych – deklaruje, że ma zaufanie do sektora bankowego w Polsce. To wzrost o 9 pkt proc. w ciągu roku. Z kolei odsetek deklarujący brak zaufania do banków zmniejszył się o 7 pkt – do 19 proc. 81 proc. respondentów zadeklarowało, że w ubiegłym roku miało doświadczenia pozytywne w kontakcie z bankiem. 23 proc. oceniło te doświadczenia jako negatywne.",,
Kościół w dzielnicy sekt. W Kongu powstaje sanktuarium św. Jana Pawła II,"W Brazzaville powstaje sanktuarium św. Jana Pawła II. W stolicy
Republiki Konga został poświęcony plac pod budowę nowej misji. Wmurowano kamień węgielny. Uroczystości przewodniczyli
bp Leszek Leszkiewicz z Tarnowa i abp Anatol Milandu.","Budynek ma powstać w dzielnicy Diata, na obrzeżach Brazzaville. Jestw niej wiele sekt; od roku działa w niej parafia prowadzona przez dwóch tarnowskich kapłanów.  - W planie mamy budowę kościoła, przychodni lekarskiej i szkołypodstawowej. Dzięki pomocy diecezji tarnowskiej udało nam sięwybudować ściany oporowe, które stanowią fundamenty pod przyszłykościół i szkołę – opowiada proboszcz ks. Maciej Fleszar.  Pomaga mu ks. Karol Kuźma. – Coraz więcej osób przychodzido naszej parafii, aby modlić się razem z nami. Naszympriorytetem jest katechizacja – dodaje.",,
Państwo Islamskie przyznało się do zamachu na Filipinach,"Tak zwane Państwo Islamskie przyznało się do dzisiejszego ataku na kościół katolicki na Filipinach. W zamachu bombowym zginęło 20 osób, a 81 zostało rannych.","Do dwóch eksplozji doszło podczas mszy świętej w miejscowości Jolo, na wyspie noszącej tę samą nazwę. Pierwsza bomba została zdetonowana wewnątrz Wikariatu Apostolskiego katedry, a druga wybuchła niedaleko od wejścia do katedry, na parkingu. Do drugiego wybuchu doszło, gdy na miejsce zdarzenia przybyli policjanci i wojsko. Katedra w Jolo była już wielokrotnie celem zamachów terrorystycznych. Islamiści zaatakowali po zeszłotygodniowym referendum w sprawie utworzenia autonomicznego regionu Bangsamoro, w którego skład miałyby wchodzić muzułmańskie części Filipin. Większość mieszkańców tego kraju to chrześcijanie. Zamach potępiły władze Filipin, zapowiadając wzmożoną walkę z terroryzmem.",,
Rosja złożyła pozew przeciw Ukrainie z powodu trzech mld USD długu. Chodzi o euroobligacje,"Rosja złożyła w środę pozew przeciwko Ukrainie do sądu w Londynie w związku z niespłaceniem przez Kijów kredytu w wysokości 3 mld dolarów – poinformował rosyjski minister finansów Anton Siłuanow.  Chodzi o euroobligacje. Władze Ukrainy uważają, że należność za nie powinna być traktowana jako komercyjne papiery dłużne skarbu państwa.","Moskwa zażądała od Kijowa uregulowania długu i pokrycia kosztów sądowych.  Siłuanow zarzucił stronie ukraińskiej, że okazała się „niegotowa do prowadzenia w duchu dobrej woli rozmów na temat uregulowania zadłużenia”. – Pozew złożono „po wielokrotnych nieskutecznych próbach apelowania do Ukrainy o konstruktywny dialog na temat restrukturyzacji zadłużenia oraz o uznanie faktu, że należące do Rosji euroobligacje są kredytem oficjalnym (tj. państwowym - PAP)” – powiedział Siłuanow, cytowany przez rosyjskie media. Jak dodał, w związku z takim charakterem tego kredytu zobowiązania powinny zostać uregulowane na lepszych warunkach niż te, jakie Ukraina zaproponowała kredytodawcom prywatnym. Siłuanow wyraził nadzieję na otwarte i przejrzyste postępowanie sądowe. – Rozpatrzenie takiego sporu w trybie sądowym już samo w sobie jest historycznym precedensem –  powiedział minister. Wystąpienie na drogę sądową przeciwko Ukrainie władze Rosji zapowiedziały w grudniu zeszłego roku. Termin zapadalności euroobligacji przypadał 20 grudnia. Rząd Ukrainy wprowadził 18 grudnia moratorium na spłatę tego długu oraz kredytów zaciągniętych przez ukraińskie firmy w rosyjskich bankach. Obligacje kupione w 2013 rokuW 2013 roku Rosja kupiła ukraińskie obligacje państwowe na sumę 3 mld dolarów emitowane na podstawie prawa angielskiego i notowane na giełdzie irlandzkiej. Prezydentem Ukrainy był wówczas Wiktor Janukowycz, odsunięty od władzy w lutym 2014 roku. Obecne władze Ukrainy uważają, że należność za te obligacje powinna być traktowana jako komercyjne papiery dłużne skarbu państwa. Rosja traktuje dług jako pożyczkę udzieloną państwu przez państwo. Nie dołączyła się do porozumienia w sprawie restrukturyzacji zadłużenia Ukrainy, które władze w Kijowie zawarły z grupą największych wierzycieli prywatnych. W grudniu zeszłego roku Międzynarodowy Fundusz Walutowy przychylił się do stanowiska Rosji i uznał, że zadłużenie to ma charakter publiczny, a nie komercyjny. Jednocześnie na początku grudnia MFW zmienił swe wewnętrzne przepisy dotyczące przyznawania kredytów. Wcześniej MFW nie miał prawa przyznawać kredytów krajom, które zalegają ze spłatami pożyczek bądź uznane są za niewypłacalne wobec podmiotu publicznego.",,
Nadciąga cyklon Fabian. Czeka nas załamanie pogody,"Do Europy zbliża się cyklon Fabian. Już w ten weekend czeka nas załamanie pogody, porywisty wiatr, obfite opady deszczu i śniegu.","Cyklon Fabian znajduje się teraz u wybrzeży Islandii i w ciągu kilku najbliższych dni znajdzie się nad całą środkową, północną i wschodnią Europą. Jak tłumaczy twojapogoda.pl, cyklon ciągnąć się będzie od Wysp Brytyjskich przez Polskę, kraje skandynawskie aż po Rosję.  „Na dystansie 2,5 tys. km ciśnienie będzie się różnić o ponad 90 hPa! To musi spowodować gwałtowne zwiększenie się prędkości przepływu powietrza, a więc tego, co nazywamy wiatrem. Na północ od Polski porywy mogą przekraczać 100 km/h, a na norweskich fiordach nawet ponad 150 km/h” – tłumaczą meteorolodzy z portalu twojpogoda.pl.  Jak tłumaczą, może pojawić się tzw. front szkwałowy, w trakcie, którego mogą występować pojedyncze wyładowania elektryczne. „Temperatura z wartości dodatnich będzie wówczas przechodzić na ujemne, a to oznacza, że zdarzy się sytuacja, iż deszcz przejdzie w śnieg w ciągu zaledwie kilku minut. Sobota będzie najbardziej niespokojnym dniem długiego weekendu. Możemy spodziewać się gwałtownego ochłodzenia. Deszcz miejscami będzie przechodzić w deszcz ze śniegiem i śnieg. Na drogach i chodnikach może się pojawić niebezpieczne oblodzenie.  Termometry pokażą w najcieplejszym momencie dnia od 3 do 5 st., jednak po południu i wieczorem wyraźnie się ochłodzi, miejscami nawet poniżej zera. Nadzwyczaj wysokie temperatury, jak na styczeń, zmienią się w typowe dla tej pory roku.   W niedzielę pogoda się poprawi. Zza chmur wyjrzy słońce, zanikające opady śniegu mogą jeszcze występować w południowych i południowo-wschodnich regionach, zwłaszcza w Karpatach.  Termometry pokażą od zera na północnym wschodzie przez 1-3 st. na większym obszarze do najwyżej 4 st. nad morzem. Nadal będzie dość mocno wiać z północnego zachodu, temperatura odczuwalna będzie nawet o kilka stopni niższa od wskazań termometrów. Pogoda w Święto Trzech Króli nie ulegnie poprawie. Najbardziej sprzyjać będzie mieszkańcom południowych województw, gdzie przez cały dzień będzie słonecznie i bez opadów. Temperatura będzie jednak niska, na poziomie 1-2 stopni.  W północnych regionach spodziewamy się najmniej przyjemnej aury: będzie się chmurzyć i padać, zarówno deszcz, jak i śnieg. W tym samym czasie, gdy na Pomorzu Gdańskim będą 4 st. w strugach deszczu, to na Suwalszczyźnie odnotujemy nieduży całodobowy mróz przy opadach śniegu.",,
Ponad 115 mln zł na koncie. 28 finał Wielkiej Orkiestry Świątecznej Pomocy,"Przed północą w niedzielę Wielka Orkiestra Świątecznej Pomocy zebrała ponad 115 mln zł. „115 362 894 zł. Dziękujemy Wam wszystkim za dzisiejszy piękny dzień, pełen miłości i otwartych serc” – podała na Twitterze fundacja.","W całej Polsce i w kilkunastu krajach za granicą w niedzielę trwał 28. Finał Wielkiej Orkiestry Świątecznej Pomocy. Blisko 120 tys. wolontariuszy zbierało pieniądze, które w tym roku mają zostać przekazane na polepszenie standardów diagnostycznych i leczniczych w dziecięcej medycynie zabiegowej. Hasło tegorocznego finału to „Wiatr w żagle”. WOŚP w tym roku działa w 1760 sztabach. Sztaby i wolontariusze są w prawie każdym zakątku Polski.  Za granicą sztaby WOŚP powołano m.in. w Anglii, Irlandii, Niemczech, Holandii, Belgii, USA i Australii. W tym ostatnim kraju WOŚP zbiera pieniądze na walkę z pożarami, które wybuchają tam od października zeszłego roku.     – Poprosiłem ich, żeby zbierali pieniądze dla siebie. Nie zmieni to oblicza tragedii, ale na pewno pomoże. Po koncercie Renaty Przemyk rozwiesimy wielką flagę Australii i odsłuchamy hymnu australijskiego. Pokażmy Australijczykom, że jesteśmy z nimi solidarni. Wiemy, że nie tylko mierzą się z żywiołem, ale będą musieli również odbudować swoje domy – mówił Owsiak.   – Gramy, robimy swoje, staramy się nikomu nie przeszkadzać. Celebrujmy to, cieszmy się tym – powiedział szef WOŚP Jerzy Owsiak w piątek podczas konferencji zapowiadającej 28. Finał.     Wśród przedmiotów wystawionych na licytacje wspierające WOŚP są m.in. replika medalu noblowskiego Olgi Tokarczuk, kolacja z Robertem Lewandowskim, sukienka od Roksany Węgiel, kurtka, w której Bogusław Linda wystąpił w filmie Władysława Pasikowskiego „Psy”. Kulminacyjnym wydarzeniem finału jest co roku happening „Światełko do Nieba”.",,
Błaszczak o małym ruchu granicznym z Rosją: wybieramy bezpieczeństwo,"– Możemy powrócić do małego ruchu granicznego z obwodem kaliningradzkim, kiedy ustąpią przyczyny związane z bezpieczeństwem państwa polskiego – powiedział w sobotę szef MSWiA Mariusz Błaszczak.","Szef MSWiA pytany na antenie radiowych „Sygnałów Dnia” o to, czy i kiedy będzie możliwe przywrócenie małego ruchu przygranicznego z obwodem kaliningradzkim odpowiedział: „Wtedy, kiedy ustąpią te przyczyny, które są związane z bezpieczeństwem państwa polskiego. Wtedy możemy powrócić do małego ruchu granicznego” – poinformował Błaszczak.W związku ze szczytem NATO i Światowymi Dniami Młodzieży Polska podjęła decyzję o zawieszeniu od 4 lipca br. przepisów międzyrządowych umów o małym ruchu granicznym (MRG), w części dotyczącej wjazdu i pobytu na terytorium RP mieszkańców strefy przygranicznej Ukrainy oraz Federacji Rosyjskiej. Od środy przywrócono mały ruch z Ukrainą, natomiast nie ma takiej decyzji co do Rosji. Szef resortu spraw wewnętrznych i administracji przypomniał, że decyzja o wstrzymaniu małego ruchu granicznego związana była ze szczytem NATO i ŚDM. Zaznaczył także, że ważna w tej sprawie jest reakcja drugiej strony.– Jest ona taka symboliczna, bo kiedy wstrzymaliśmy mały ruch graniczny na granicy z Ukrainą, to strona ukraińska nie wstrzymała tego ruchu, w sensie takim, że nie wydała takiej samej deklaracji. Strona rosyjska tak. Wszyscy doskonale pamiętamy te pogróżki, które były kierowane w stosunku do państw Sojuszu Północnoatlantyckiego wtedy, kiedy w Warszawie Sojusz podjął decyzję o tym, że na terenie Polski i krajów nadbałtyckich będą stacjonowały wojska amerykańskie – uzasadniał Błaszczak.Szef MSWiA dodał, że on mógłby powiedzieć, iż jest zdziwiony postawą marszałka województwa pomorskiego, bo „zdaje się, że wie, na pewno wie o tym, że w 2008 roku to Rosja Putina napadła na Gruzję, stosunkowo niedawno Rosja Putina napadła na Ukrainę, anektowała Krym, wciąż toczy się wojna w Donbasie. Taka jest postawa Rosji, a więc tu chodzi o względy bezpieczeństwa – zaznaczył.– Kiedy mamy do wyboru sprawę dotyczącą bezpieczeństwa i korzyści gospodarczych, to jednak wybieramy bezpieczeństwo – podkreślił minister.Szef MSWiA dodał, że mały ruch graniczny wciąż jest możliwy, ale na innych zasadach, na podstawie wydawanych wiz.",,
Posłowie PO posłuchają sumienia,"Klub PO zdecydował, że każdy poseł podczas głosowania nad dwoma projektami – Ruchu Palikota i Solidarnej Polski – ws. aborcji zagłosuje zgodnie ze swoim sumieniem – donosi „Gazeta Wyborcza"".","Klub w przeważającej większości jest za tym, by nie rozpoczynać dyskusji nad regulacjami ws. aborcji, skoro kompromis, który mamy, tak trudno było wypracować – mówi wiceszefowa klubu Małgorzata Kidawa-Błońska. I dodaje: RP i SP składając skrajne projekty, chcą politycznej awantury Posłanka nie obawia się porażki podczas głosowania, choć w PO może się wyłamać kilku konserwatystów. Projekt SP i tak uda się odrzucić, bo z koalicją zagłosuje lewica – ocenia. Ruch Palikota chce umożliwić kobietom usunięcie ciąży na żądanie w pierwszym trymestrze, a Solidarna Polska chce zakazać aborcji ze względu na upośledzenie płodu.",,
Miller: za policjantem musi stać potęga,"– Każdy kto rzuca się na policjanta powinien liczyć się z tym, że zostanie zastrzelony – mówił były premier Leszek Miller w programie „Minęła dwudziesta” w TVP Info.","W ten sposób były premier odniósł się do tragicznego zdarzenia sprzed trzech dni, kiedy w okolicy warszawskiego dworca PKS Stadion podczas szamotaniny z funkcjonariuszem śmiertelnie postrzelony został 36-letni Nigeryjczyk. Policjanci prowadzili kontrolę na targowisku. – Uważam, że już najwyższy czas, aby zacząć dosadnie mówić, że każdy – niezależnie od koloru skóry i narodowości – kto rzuca się na policjanta, próbuje utrudnić mu jego misję, jego służbę, atakuje go, powinien być przygotowany na to, że zostanie zastrzelony – uważa Miller.  Jego uwagi do polskiej policji są zupełnie innej natury.  – Uważam, że jest zbyt łagodna w takich sytuacjach. Być może dlatego, że każdy policjant boi się dochodzenia i rozmaitych posądzeń. Za policjantem musi stać cała potęga demokratycznego państwa. Aby policjant w starcu z bandytą, gangsterem, chuliganem czuł za sobą potęgę państwa. Państwo ma służyć ochronie innych obywateli, a nie tym, którzy wolność i demokrację nadużywają – przekonywał były premier. – Dla mnie jako byłego szefa MSW nie ma gorszej sceny niż widok bitych i uciekających policjantów – dodał. Miller przypomniał, co mówił szefom policji kiedy był ich zwierzchnikiem. – Wszystko wam wybaczę, ale nie wybaczę jeśli będziecie słabsi od bandytów. To znaczy, że nie nadajecie się do tej roboty – wspomniał Miller.",,
"Rosjanie już wiedzą, dlaczego doszło do awarii Sojuza","Przyczyną awarii podczas startu 11 października rakiety nośnej Sojuz FG była wadliwa praca czujnika, informującego o rozdzieleniu pierwszego i drugiego członu rakiety. Ustalenia te ogłosiła w środę komisja rosyjskiej agencji kosmicznej Roskosmos.","Dyrektor Roskosmosu ds. programów lotów załogowych Siergiej Krikalow powiedział, że jeden z bloków bocznych przy rozłączaniu się nie odszedł na wymaganą odległość i uderzył w bak paliwa drugiego członu rakiety. Doprowadziło to do rozerwania się baku i zniszczenia pierwszego członu rakiety.              Krikalow poinformował, że obecnie prowadzone są prace nad przygotowaniem dalszych bezpiecznych lotów. Zapowiedział, że następni kosmonauci na pokładzie Sojuza polecą na Międzynarodową Stację Kosmiczną (ISS) 3 grudnia, natomiast 20 grudnia ma na Ziemię powrócić obecna załoga ISS.              Komisja Roskosmosu, która zakończyła prace kilka dni temu, nie wyjaśniła, co było przyczyną nieprawidłowej pracy czujnika.",,
Ambasador Ukrainy po spotkaniu ws. ustawy o IPN: Napięcie do końca nie zostało rozładowane,"Napięcie do końca nie zostało rozładowane, ale każda ze stron miała możliwość, żeby przekazać partnerom uwagi, zastrzeżenia i argumenty – powiedział ambasador Ukrainy Andrij Deszczyca o piątkowym spotkaniu w Warszawie wicepremierów Polski i Ukrainy Piotra Glińskiego i Pawło Rozenki.  – Jeżeli jest rozmowa, to jest szansa na to, że rozwiążemy te trudne problemy – podsumował spotkanie wicepremier Piotr Gliński.","– To była dość długa rozmowa, długie spotkanie, trwało trochę więcej, niż zaplanowano. Było to pierwsze spotkanie panów premierów po spotkaniu prezydentów (Polski i Ukrainy) w Charkowie w połowie grudnia – powiedział Deszczyca w piątek w radiu RMF FM.Pytany, czy udało się „rozładować napięcie” w stosunkach polsko-ukraińskich, ambasador Ukrainy powiedział: „Napięcie do końca nie zostało rozładowane, ale każda ze stron miała także możliwość, żeby przekazać swoim partnerom uwagi, zastrzeżenia, argumenty”.Zaznaczył, że strona ukraińska uważa, iż zmiany w ustawie o IPN „mogą dość poważnie uderzyć” w relacje ukraińsko-polskie. Dlatego – jak dodał – strona ukraińska w różny sposób zwraca uwagę na zmiany, które „niestety, ale mogą jednak służyć innym stronom”. Zagrożenie dla badaczy? Według Deszczycy strona ukraińska chce wyjaśnić m.in., „co może grozić ukraińskim badaczom” po wejściu w życie nowych przepisów. W odpowiedzi na przypomnienie, że badania naukowe są wyłączone spod działania nowych przepisów, Deszczyca powiedział: „Właśnie dlatego prosimy wyjaśnić i zwracamy się z prośbą o wytłumaczenie tego nam i naszym badaczom”. – Nie do końca zdajemy sobie sprawę, o co chodzi w tej ustawie. I do końca nie możemy zrozumieć, dlaczego jest tam wymieniany okres od 1925 do 1950 roku, dlaczego jest wymieniany ukraiński nacjonalizm, (...) ktoś interpretuje to, że to jest przejaw banderyzmu” – powiedział dyplomata. Zapytany o wypowiedź wicepremiera Rozenki, że zmiany w ustawie o IPN mogą spowodować „negowanie i podważanie praw Ukraińców pracujących w Polsce”, Deszczyca powiedział: „Obawiamy się po prostu, że ktoś może wykorzystywać to, interpretować tę ustawę w różny sposób, (...) ten tzw. banderyzm w stosunku do ludzi, którzy w ogóle nie są zwolennikami”. W planach spotkanie szefów MSZDeszczyca poinformował też, że planowane jest spotkanie ministrów spraw zagranicznych Polski i Ukrainy. Jak mówił, według planów do takiego spotkania miałoby dojść po spotkaniu wicepremierów Rozenki i Glińskiego. – Jest zgoda obu stron, a teraz będziemy ustalać konkretne terminy i gdzie ma się odbyć – powiedział ambasador Ukrainy. Dodał, że może być wykorzystana „platforma międzynarodowa, gdzie obaj ministrowie będą”. – To kwestia terminu i możliwości – dodał. Zapytany o to, kiedy będą mogły być wznowione wstrzymane w ubiegłym roku prace ekshumacyjne na Wołyniu, ambasador Ukrainy powiedział, że „padła propozycja, żeby wyjaśnić, w jakich okolicznościach możemy tę decyzję zmienić, ponieważ decyzji nie podejmuje sam wicepremier Rozenko, tylko to jest decyzja międzyresortowego zespołu”.Bliżej porozumienia ws. poszukiwań szczątków polskich ofiar– Jesteśmy bliżej zgody, ale musimy zrozumieć, czym dysponuje każda ze stron – powiedział Deszczyca. Dopytywany, co musi się wydarzyć, aby ekshumacje mogły się odbywać, Deszczyca powiedział, że „według prawa ukraińskiego decyzję podejmuje międzyresortowy zespół”. Dodał, że wicepremier Rozenko będzie rozmawiać z członkami zespołu i przekaże im wyniki piątkowych rozmów w Warszawie. Między Warszawą i Kijowem wiosną 2017 r. nasilił się spór, gdy ukraiński IPN zakazał poszukiwań i ekshumacji szczątków polskich ofiar wojen i konfliktów na terytorium Ukrainy. Zakaz został wydany po zdemontowaniu pomnika UPA w Hruszowicach na Podkarpaciu i wcześniejszych przypadkach niszczenia upamiętnień ukraińskich na terytorium Polski. Podczas grudniowej wizyty prezydenta Andrzeja Dudy w Charkowie i jego rozmów z prezydentem Petrem Poroszenką ustalono, że uregulowaniem tej sytuacji zajmie się polsko-ukraińska komisja ds. historycznych na czele z wicepremierami Rozenką i Glińskim. Kontrowersje wokół nowelizacji ustawyOstatnio kontrowersje pojawiły się w związku z nowelizacją ustawy o IPN, w której znalazły się m.in. przepisy mające umożliwić wszczynanie postępowań karnych za zaprzeczanie zbrodniom ukraińskich nacjonalistów (także zbrodniom tych ukraińskich formacji, które kolaborowały z III Rzeszą Niemiecką). Zgodnie z nowelizacją są to „czyny popełnione przez ukraińskich nacjonalistów w latach 1925-1950, polegające na stosowaniu przemocy, terroru lub innych form naruszania praw człowieka wobec jednostek lub grup ludności”. Wskazano również, że taką zbrodnią był udział ukraińskich nacjonalistów w eksterminacji Żydów i popełnione przez nich ludobójstwo na obywatelach II RP na Wołyniu i w Małopolsce Wschodniej. Ukraiński IPN wydał w reakcji na przyjęcie przez polski parlament tej nowelizacji komunikat, w którym ogłosił, że „przyjęcie nowej ustawy o IPN Polski, która przewiduje m.in. odpowiedzialność karną za zaprzeczanie »zbrodniom ukraińskich nacjonalistów w latach 1925-1950«, poważnie ogranicza pole dyskusji i dialogu” historyków. IPN w Kijowie oświadczył, że w związku z nowelizacją nie może on „zagwarantować ukraińskim badaczom wolności słowa na terytorium Polski”, a nawet „bezpieczeństwa podczas ich pobytu” w tym kraju. Podpis prezydentaPrezydent podpisał nowelizację ustawy 6 lutego. Zapowiedział zarazem, że w trybie kontroli następczej skieruje ją do Trybunału Konstytucyjnego – wniosek do TK prezydent skierował 14 lutego. Prezydent chce, by Trybunał zbadał, czy przepisy noweli ustawy o IPN nie ograniczają w sposób nieuprawniony wolności słowa oraz kwestię tzw. określoności przepisów prawa. Ustawa wprowadza także przepis, zgodnie z którym każdy kto publicznie i wbrew faktom przypisuje polskiemu narodowi lub państwu polskiemu odpowiedzialność lub współodpowiedzialność za zbrodnie popełnione przez III Rzeszę Niemiecką lub inne zbrodnie przeciwko ludzkości, pokojowi i zbrodnie wojenne – będzie podlegał karze grzywny lub pozbawienia wolności do lat trzech. Taka sama kara grozi za „rażące pomniejszanie odpowiedzialności rzeczywistych sprawców tych zbrodni”. Nowela wejdzie w życie 1 marca. Gliński: jest rozmowa, to jest szansa na to, że  rozwiążemy trudne problemy– Rozmawiamy, to znaczy, że napięcie spadło. (…) jeżeli jest rozmowa, to jest szansa na to, że  rozwiążemy te trudne problemy – powiedział wicepremier Piotr Gliński po spotkaniu z wicepremierem Ukrainy Pawłem Rozenką.– Myślę, że jest krok do przodu. Rozmowy były trudne, ale – tak się mówi często – w dobrej atmosferze, w tym sensie, że obie strony chcą znaleźć porozumienie – powiedział minister kultury Piotr Gliński.Jak dodał, jednym z pomysłów na prowadzenie dialogu w kwestii pomników i upamiętnień jest „przeniesienie dialogu na wyższy poziom polityczny”. – Ten zespół, mechanizm czy płaszczyzna rozmów na poziomie wicepremierów obu krajów, rokuje lepiej niż rozmowy osób związanych z historią tak silnie, że często radykalizujących swoje podejście do kwestii trudnych. To są - nie ukrywam - sprawy trudne. Ja też jasno przedstawiłem stanowisko strony polskiej. Prawda historyczna jest podstawowa i od prawdy historycznej nie będziemy odchodzić – podkreślił wicepremier.Minister Piotr Gliński przypomniał, że spotkanie na szczeblu wicepremierów to efekt grudniowych rozmów prezydentów Polski i Ukrainy. Ustalono wówczas, że uregulowaniem sytuacji w sprawie polskich ekshumacji zajmie się specjalna komisja, na czele której staną Pawło Rozenko i Piotr Gliński. – Komisja ta będzie starała się ustalić warunki, które umożliwią rozpoczęcie ekshumacji i procesu inwentaryzacji - powiedział Piotr Gliński. Gliński zapowiedział, że „rozmowy ze stroną ukraińską będą kontynuowane poprzez członków delegacji”. – Zostałem zaproszony do Kijowa na następną turę rozmów. Myślę, że w momencie, gdy będziemy gotowi, udam się do Kijowa na spotkanie z wicepremierem Rozenką – powiedział wicepremier.",,
Film „Pucz” w TVP Info. Zobacz dokument o okupacji w Sejmie,"W TVP Info o godz. 13.30 i ponownie o północy zostanie wyemitowany film dokumentalny „Pucz”. Produkcja jest poświęcona wydarzeniom w Sejmie z grudnia 2016 roku, które doprowadziły do jednego z najpoważniejszych kryzysów parlamentarnych ostatnich lat. Reżyserką filmu jest Ewa Świecińska.","Film pokazuje wydarzenia w Sejmie, które miały miejsce 16 grudnia 2016 roku. Opozycja zaczęła wówczas okupację Sali Plenarnej, a marszałek Sejmu Marek Kuchciński zmuszony został do przeniesienia obrad do Sali Kolumnowej. Przed siedzibą parlamentu demonstrowali z kolei zwolennicy Komitetu Obrony Demokracji i opozycji, którzy utrudniali posłom PiS opuszczenie Sejmu. Musiała interweniować policja.Reżyserką dokumentu jest Ewa Świecińska, autorka takich filmów dokumentalnych, takich jak „Świątynia”, „Święty z marginesu” i „Bal”.",,
Sędzia Juszczyszyn ukarał szefową Kancelarii Sejmu,"Paweł Juszczyszyn nałożył 6 tys. zł grzywny na szefową Kancelarii Sejmu Agnieszkę Kaczmarską. To kara za to, że nie przedstawiła sądowi list poparcia do Krajowej Rady Sądownictwa, których domagał się olsztyński sędzia. Juszczyszyn wezwał też ministra sprawiedliwości Zbigniewa Ziobrę do okazania w ciągu tygodnia – pod rygorem grzywny – dokumentów dotyczących wyboru do KRS w nowym składzie sędziów.","W czasie rozprawy w sądzie w Olsztynie Juszczyszyn poinformował, że oczekiwał list poparcia do KRS podpisanych przez obywateli i sędziów, a także oświadczeń o ewentualnym wycofaniu takiego poparcia. Wobec tego, że Kancelaria Sejmu nie pokazała Juszczyszynowi żadnego z oczekiwanych dokumentów, sędzia orzekł, że powoływanie się przez Kaczmarską na decyzję UODO przy odmówienie udostępnienia list poparcia do KRS jest błędne. Wskazał, że decyzja UODO nie ma zastosowania w przypadku postępowania sądowego. Powołał się przy tym na decyzję Naczelnego Sądu Administracyjnego i pismo samego prezesa UODO.  – Listy poparcia do KRS są informacją publiczną – powiedział sędzia Juszczyszyn.  Cofnięta delegacja sędziego Juszczyszyna Warto przypomnieć, że w zeszłym tygodniu Kancelaria Sejmu zawnioskowała o przeprowadzenie przez sędziego Juszczyszyna oględzin oryginałów dokumentów zgłoszeń i list poparcia sędziów – kandydatów do KRS w siedzibie Kancelarii w Warszawie. Według służb prasowych Sejmu takie rozwiązanie „pozwala zadośćuczynić postanowieniu sądu przy jednoczesnym poszanowaniu obowiązujących przepisów prawa dotyczących ochrony danych osobowych, którymi Kancelaria Sejmu jest związana”.  We wtorek sędzia Paweł Juszczyszyn miał w Kancelarii Sejmu obejrzeć listy poparcia kandydatów do Krajowej Rady Sądownictwa. Jednak prezes Sądu Rejonowego w Olszynie Maciej Nawacki wycofał sędziemu Juszczyszynowi delegację do Warszawy, co uniemożliwiło przedstawienie żądanych list. Sąd Okręgowy w Olsztynie w piątek zajmuje się sprawą, w której sędzia Juszczyszyn domaga się ujawnienia list poparcia do KRS w nowym składzie. Na tę rozprawę wezwano także szefową Kancelarii Sejmu. Kaczmarska zwróciła się z pisemną prośbą o usprawiedliwienie jej nieobecności w wyznaczonym przez sąd terminie. Jak tłumaczyła w rozmowie z mediami, w piątek musi uczestniczyć w posiedzeniu sejmowej komisji regulaminowej, na którym przewidziano informację Szefa Kancelarii Sejmu na temat funkcjonowania Straży Marszałkowskiej. Na rozprawę stawił się pełnomocnik powoda tj. towarzystwa, które kupiło dług osoby prywatnej, Joanny S. W sprawie chodzi o 2 tys. zł pożyczki Wobec braku przedstawiciela Kancelarii Sejmu sędzia Juszczyszyn zreferował, że w sprawie chodzi o umowę pożyczki, jaką z firmą udzielającą szybkich pożyczek zawarła bezrobotna Joanna S. z Lidzbarka Warmińskiego. Kobieta wzięła 2 tys. zł pożyczki, firma naliczyła jej drugie tyle prowizji. Gdy kobieta przestała spłacać pożyczkę, firma sprzedała jej dług kancelarii zajmującej się odzyskiwaniem długów, a ta wystąpiła do sądu. Sąd w Lidzbarku uznał, że kobieta ma spłacić 943 zł, odstąpił od spłaty prowizji, uznając ją za rażąco wysoką. Joanna S. odwołała się od wyroku, bo chciała rozłożenia spłaty 943 zł na raty, a sąd tego nie uczynił. Juszczyszyn zreferował też historię odmowy wydania mu list przez Kancelarię Sejmu. Pełnomocnik powoda zapytany, co sądzi o postawie Kancelarii Sejmu, odpowiedział, że brak było podstaw prawnych do odmowy dla sądu wglądu w listy poparcia do KRS. Olsztyński sędzia grozi grzywną ministrowi Podczas rozprawy sędzia Juszczszyn wydał zarządzenie, w którym wezwał ministra sprawiedliwości Zbigniewa Ziobrę do przesłania sądowi w ciągu tygodnia (od daty doręczenia) „oryginałów lub urzędowo poświadczonych odpisów dokumentów w postaci korespondencji pomiędzy Marszałkiem Sejmu RP i ministrem sprawiedliwości w sprawie potwierdzenia statusu sędziego osób, które poparły kandydatów na członków KRS”.Chodzi o tych członków KRS, którzy są sędziami.W ten sposób chce ustalić, czy na listach poparcia dla członków KRS widnieją nazwiska sędziów, czy np. pracowników resortu sprawiedliwości, co jest podnoszone przez niektórych polityków.Sąd podkreślił, że dokumenty mają być przesłane „bez jakiejkolwiek ingerencji w ich treść, w szczególności bez anonimizacji danych w nich zawartych”.Minister Ziobro ma nadesłać te dokumenty w ciągu tygodnia od dnia doręczenia mu postanowienia. W przeciwnym wypadku zagroził ministrowi grzywną.",,
"Starcia z migrantami na południu Europy. 40 osób rannych, w tym 18 policjantów","Niespokojnie na granicy grecko-macedońskiej. W sobotę doszło tam do starć między policją i migrantami, którzy protestowali przeciwko budowie ogrodzenia granicznego. Rannych zostało 40 osób – informuje BBC.","Imigranci chcą dostać się z Grecji na macedońską stronę, co ma im uniemożliwić budowany płot. Po południu zaczęli rzucać kamieniami w policjantów i żołnierzy. Według relacji BBC Macedończycy przekroczyli granicę i rzucili w stronę grupy migrantów granaty ogłuszające. Rannych miało zostać 18 policjantów i ok. 20 protestujących. Mieli problemy z oddychaniem i obrażenia głowy, udzielono im pomocy medycznej. Według Międzynarodowej Organizacji ds. Migracji w tym miesiącu przez Grecję do Macedonii dostało się ok. 105 tys. migrantów. Imigranci ekonomiczni z zakazem wjazduOd soboty Macedończycy stawiają na granicy słupy, między którymi rozciągają drut kolczasty. Wcześniej podobną barierę stworzyły m.in. Węgry. Rzecznik macedońskiego rządu Aleksandar Gjorgiew powiedział, że celem budowanego ogrodzenia jest „skierowanie napływających imigrantów do kontrolowanych punktów ich rejestracji. Podkreślił, że zgodnie z podjętymi przed blisko dwoma tygodniami decyzjami Macedonia będzie dalej przyjmować tylko tych imigrantów, którzy pochodzą z regionów dotkniętych wojną. Kraj nie wpuści natomiast imigrantów ekonomicznych.",,
Rosyjski bank potwierdził kontakty z zięciem Trumpa,"Rosyjski Wnieszekonombank, objęty sankcjami USA, potwierdził kontakty z Jaredem Kushnerem, zięciem i jednym z najbliższych doradców prezydenta Donalda Trumpa. Jak podał, Kushner brał udział w spotkaniach, na których bank prezentował swą nową strategię rozwoju.","Służby prasowe Wnieszekonombanku (VEB) podały, że władze instytucji w 2016 roku „niejednokrotnie spotykały się z przedstawicielami czołowych instytucji finansowych w Europie, Azji i Ameryce”, a w trakcie spotkań omawiano działalność zagranicznych banków rozwoju i „perspektywiczne kierunki i branże”. Odbywały się spotkania w formacie prezentacji tzw. roadshow, dotyczące strategii Wnieszekonombanku do 2021 roku, z udziałem „wielu przedstawicieli największych banków i kręgów biznesowych USA”, w tym z „szefem Kushner Companies Jaredem Kushnerem” – podał rosyjski bank. Oświadczenie służb prasowych przekazała w poniedziałek wieczorem agencja TASS.",,
Pat w Senacie? Marszałek Karczewski wskazuje możliwy scenariusz,"Pierwszym dużym wyzwaniem, z którym będą mierzyć się senatorowie nowej kadencji, będzie wybór marszałka izby – ocenia Stanisław Karczewski, ustępujący marszałek Senatu. A jeśli dojdzie do  patowej sytuacji i podziału głosów 50:50? – Wtedy Senatem będzie zarządzać marszałek senior – mówi Karczewski, Jak dodaje, jest bardzo prawdopodobne, że zostanie nim Barbara Borys-Damięcka.","W wywiadzie dla tygodnika „Polska Times” Stanisław Karczewski pytany był także, czy możliwy jest scenariusz, że marszałek senior będzie kierował pracami izby wyższej przez całą kadencję. – Teoretycznie jest to możliwe, choć szanse na to są minimalne – podkreślił Karczewski. Przypomniał, że niewybranie marszałka Senatu oznacza, że nie ma również wicemarszałków. Przypomnijmy – marszałków seniorów obu izb wskazuje prezydent spośród najstarszych wybranych parlamentarzystów. W opinii Karczewskiego istnieje niebezpieczeństwo, że Senat nowej kadencji zamieni się w izbę politycznych awantur. Dodał, że w mijającej kadencji prace legislacyjne szły sprawnie. Czy liczy na pozostanie marszałkiem Senatu przez następne cztery lata? – Zostałem wybrany senatorem na kolejną kadencję i będę służył swoim wyborcom. Szansa pozostaje – stwierdził Karczewski. Jak dodał, wszystko wyjaśni się 12 listopada, w czasie pierwszego posiedzenia nowej izby.W rozmowie z dziennikiem poruszony został także temat kampanii przed wyborami parlamentarnymi, a polityka pytano, czy mogła być lepiej prowadzona. – Oczywiście, że tak. Wyciągniemy wnioski z tej kampanii, byśmy za cztery lata byli lepiej przygotowani – uważa marszałek.",,
"„Obrona, gotowość, mobilność”. Przywódcy ogłosili deklarację szczytu NATO","NATO pozostaje sojuszem, którego głównym celem jest obrona państw członkowskich; przygotowuje się na zagrożenia ze wszystkich kierunków, będzie zwiększać zdolności do odstraszania i mobilność – głosi deklaracja szczytu w Brukseli. Przywódcy 29 państw i rządów zadeklarowali poparcie dla denuklearyzacji Półwyspu Koreańskiego i wyrazili zaniepokojenie próbami irańskich pocisków manewrujących i balistycznych.","„Zebraliśmy się w czasie, kiedy bezpieczeństwo naszych krajów i międzynarodowy porządek oparty na rządach prawa stoją wobec wyzwań” – napisano w deklaracji przywódców 29 państw i rządów NATO. „Największą odpowiedzialnością Sojuszu jest ochrona i obrona naszego terytorium i ludności przed atakami, jak stanowi art. 5 Traktatu Waszyngtońskiego. Nikt nie powinien wątpić w zdecydowanie NATO, jeśli bezpieczeństwo któregokolwiek z jego członków byłoby zagrożone. Jakikolwiek atak na jednego sojusznika będzie traktowany jako atak na nas wszystkich” – głosi deklaracja.Pakt Północnoatlantycki zapowiedział kontynuację zasady 360 stopni – jednakowego podejścia do zagrożeń ze wszystkich kierunków – oraz wypełnianie trzech głównych zadań zapisanych w koncepcji strategicznej – wspólnej obrony, zarządzania kryzysowego i współpracy.Sojusznicy zapowiedzieli także podjęcie dalszych kroków prowadzących do podniesienia gotowości sił i sprawności ich przerzutu drogą powietrzną, lądową i morską. NATO zakłada zwiększenie mobilności najpóźniej w roku 2024. Procedury graniczne mają być uproszczone, a do końca 2019 r. wydawanie stosownych zgód dyplomatycznych ma zająć nie więcej niż pięć dni. Sojusz potwierdził wolę współpracy z Unią Europejską w tej dziedzinie, zaznaczając, że procedury dotyczące mobilności wojsk powinny się stosować do wszystkich członków NATO. Dwa dowództwa strategiczneDecyzja o powołaniu dwóch nowych dowództw strategicznych, odpowiedzialnych za sprawny przerzut wojsk przez Atlantyk i wewnątrz Europy, ma pomóc najwyższym dowódcom „radzić sobie z wszelkimi wyzwaniami dla bezpieczeństwa, w każdym czasie, z każdego kierunku, włączając operacje na dużą skalę” – napisano. „Nadal ożywiamy naszą kulturę gotowości. Sojusznicy kontynuują starania, by zapewnić Sojuszowi pełne spektrum zdolności i sił, które są wyszkolone, interoperacyjne, zdolne do przerzutu i gotowe sprostać wszelkim sojuszniczym wymaganiom” – podkreślono. „Ponawiamy nasze pełne poparcie dla całkowitej, weryfikowalnej i nieodwracalnej denuklearyzacji Półwyspu Koreańskiego” – oświadczyli przywódcy. Wyrazili przy tym uznanie dla ostatnich wspólnych deklaracji Korei Południowej i KRLD oraz USA i Korei Północnej. Otwarci na dialog z RosjąSygnatariusze dokumentu wytknęli Rosji naruszenie wartości zapisanych m.in. w akcie NATO-Rosja i zapowiedzieli, że Sojusz nadal będzie odpowiadać na to zwiększaniem swoich zdolności odstraszania, m.in. przez wysuniętą obecność na wschodniej flance. Wyrażono także poparcie dla integralności terytorialnej i suwerenności Ukrainy. Zapewniono, że Pakt nie szuka konfrontacji z Rosją i że – mimo zawieszenia praktycznej współpracy – pozostaje otwarty na dialog.Za bezpośrednie zagrożenie dla krajów członkowskich i międzynarodowego bezpieczeństwa Sojusz uznał terroryzm „we wszystkich formach”. „Rola NATO w zwalczaniu terroryzmu pozostaje integralną częścią podejścia do odstraszania i obrony zgodnie z zasadą 360 stopni i rozprzestrzeniania stabilności” – głosi deklaracja. „NATO pozostaje sojuszem nuklearnym” – czytamy w dokumencie. „Podstawowym celem zdolności nuklearnych NATO jest utrzymanie pokoju, zapobieganie zmuszaniu do określonego zachowania i odstraszanie agresji” – napisano.Deklaracja powtarza także zapewnienie, że sojusznicza obrona balistyczna, o której budowie postanowił szczyt w Lizbonie w 2010 r., jest „czysto defensywna, nie jest skierowana przeciw Rosji ani nie podważa jej strategicznego odstraszania”.",,
„Pora skończyć z tą tubą propagandową”. Radni PiS pytają o finansowanie Gdansk.pl,"Gdańscy radni z klubu PiS złożyli do władz samorządowych interpelację, w której pytają o koszty utrzymania miejskiego portalu Gdansk.pl, zarobki redaktora naczelnego i wolność słowa. – Pora skończyć z tą tubą propagandową, jaką jest Gdansk.pl, pora skończyć z medium, które nie ma podstaw prawnych do tego, żeby w gdańskim życiu publicznym uczestniczyć na takich zasadach i za taką cenę, z jaką mamy do czynienia w tej chwili – mówił na konferencji prasowej były radny Kacper Płażyński.","Oprócz Płażyńskiego, który w październikowych wyborach parlamentarnych uzyskał mandat poselski, w konferencji wzięli udział radni miejscy z klubu PiS Andrzej Skiba i Kazimierz Koralewski. Płażyński zauważył, że sprawę funkcjonowania strony Gdansk.pl poruszano zarówno w trakcie kampanii wyborczej do samorządu, jak i w ciągu roku kadencji rady miasta. Dodał, że „teraz przyszedł czas na kolejne negocjacje o finansowaniu przez miasto Gdańsk tego portalu”. – To jest zdumiewające, bulwersujące, że kolejny raz władze miasta Gdańska chcą wydać ponad 8 mln zł na działanie propagandowego portalu, jakim jest Gdansk.pl – mówił polityk. Płażyński przypomniał, że w zeszłorocznej kampanii samorządowej kandydat PO na prezydenta Gdańska Jarosław Wałęsa, a także obecny wiceprezydent Piotr Borawski „wzywali Pawła Adamowicza do tego, żeby zlikwidować Gdansk.pl właśnie z uwagi na to, że jest to program nierzetelny, że jest to medium, które nie ma podstaw prawnych do tego, żeby w takim trybie w Gdańsku funkcjonować i z uwagi na te ogromne koszty, które pochłania to medium z kieszeni gdańskich podatników”. – Proszę państwa, słyszymy coraz częściej głosy od władz Gdańska, że oto podobno nie ma pieniędzy na różne potrzebne inwestycje. Na przykład, podobno nie ma pieniędzy na budowę basenów miejskich. Z drugiej strony widzimy, że lekką ręką po raz kolejny rozdaje się miliony złotych na coś, co budzi wielkie kontrowersje – mówił Skiba. Jak powiedział, średni koszt pływalni, „patrząc na koszta wcześniejszych inwestycji”, to około 15 mln zł, a na serwis Gdansk.pl i na Gdańskie Centrum Multimedialne (wydawcę portalu) „będziemy wydawali w ciągu dwóch lat ponad 8 mln zł”. Radny zaznaczył, że w interpelacji jest pytanie, ile zarabiają redaktor naczelny serwisu Gdansk.pl i prezes zarządu Gdańskiego Centrum Multimedialnego. Jak powiedział Skiba, trzecie pytanie pochodzi od mieszkańców Gdańska. Chodzi o wolność komentowania informacji w portalu Gdańsk.pl. – Ubolewamy nad tym, że w serwisie prowadzonym za tak duże pieniądze z kieszeni gdańskiego podatnika nie ma do dzisiaj możliwości komentowania różnych wydarzeń. Uważamy, że w demokracji, uważamy, że w Gdańsku w mieście „Wolności i Solidarności” powinna być możliwość dodawania komentarzy – mówił Skiba. Dodał, że wraz z przewodniczącym klubu radnych PiS Kazimierzem Koralewskim oczekują od władz miasta odpowiedzi w ciągu 14 dni. Rzecznik prasowy prezydent Gdańska Aleksandry Dulkiewicz Daniel Stenzel poinformował, że szczegółowe odpowiedzi na interpelację zostaną przedstawione w pierwszej kolejności radnym. Wyjaśnił jednak, że w najbliższych tygodniach będą się odbywały negocjacje między ratuszem a Gdańskim Centrum Multimedialnym, dotyczące „nie tylko funkcjonowania samej strony internetowej Gdansk.pl, ale także szeregu dodatkowych usług”. Dopiero po podpisaniu umowy będzie znana kwota przeznaczona na portal. Stenzel dodał, że w gestii GCM jest m.in. utrzymanie serwerów, tworzenie podstron wydziałów, bieżąca obsługa rady miasta, w tym transmisja sesji, obsługa ważnych miejskich wydarzeń, choćby uroczystości na Westerplatte. GCM jest spółką zależną miejskiej Gdańskiej Agencji Rozwoju Gospodarczego.",,
"Na Wyspach triumfuje Kukiz, za oceanem PiS, a PO na Kubie. Tak głosowała zagranica","Wybory do Sejmu PiS wygrał nie tylko w kraju. Partia Jarosława Kaczyńskiego za granicą uzyskała 33,61 proc. głosów, PO –  18,59 proc. Trzeci był komitet Kukiz'15, uzyskując 15,31 proc. Kolejne miejsca zajęła KORWiN z 12,54 proc., .Nowoczesna z 9,19 proc., Partia Razem uzyskała 5,46 proc., a Zjednoczona Lewica - 4,58 proc. – podała PKW.","W obwodach utworzonych w polskich placówkach dyplomatycznych na świecie głosowało 174 805 Polaków. To 87,64 proc. osób, które zarejestrowały się tam jako wyborcy. PKW na swej stronie internetowej przedstawiła wizualizację pokazującą, jak głosowali Polacy w poszczególnych państwach.  Na Wyspach króluje Kukiz… Największym zagranicznym obwodem była Wielka Brytania, gdzie zagłosowało 64,4 tys. wyborców. Zwyciężył tam komitet Kukiz'15 z 24 proc. poparcia, przed PiS (22,89 proc.), KORWiN (20 proc.), PO (14,95 proc.), .Nowoczesna (7,94 proc.), Razem (5,32 proc.), a Zjednoczona Lewica zdobyła 4,3 proc. głosów.W Irlandii głosowało 9 tys. Polaków, a wygrał komitet Kukiz'15, uzyskując 26,71 proc. głosów. Drugi był komitet PiS z 21,86 proc., a trzeci - KORWiN z 17,06 proc. PO zdobyła 14,82 proc., .Nowoczesna - 8,72 proc., Razem - 5,61, a ZL - 4,65 proc. …a w USA Prawo i Sprawiedliwość Drugim co do wielkości obwodem są USA, gdzie głosowało ponad 24,8 tys. wyborców. Bezapelacyjnie zwyciężył tam PiS, zdobywając 72,7 proc. głosów. PO uzyskała 10,5 proc., a Kukiz'15 5,24 proc. - nikt więcej nie przekroczył tam progu wyborczego. W Niemczech głosowało prawie 19,9 tys. wyborców, a zwyciężył PiS z 31,24 proc. głosów przed PO z 27,55 proc. i .Nowoczesną z 9,87 proc. Komitet Kukiz'15 zdobył 9,77 proc. głosów, KORWiN - 8,65 proc., Partia Razem - 6,43 proc., a ZL - 5,9 proc.W Norwegii (prawie 7,5 tys. wyborców) wygrał PiS (25,39 proc.), przed Kukiz'15 (22,9 proc.) i KORWiN (17,89 proc.). Dalej była PO (14,95 proc.), .Nowoczesna (7,85 proc.), Partia Razem (6,47 proc.) i ZL (3,78 proc.).PiS wygrał także w Rosji (500 głosujących), uzyskując 30,12 proc. poparcia, przed PO z 26,71 proc. i .Nowoczesna (14,46 proc.). Dalej były komitety: Zjednoczona Lewica (8,63 proc.), Razem (7,23 proc.), Kukiz'15 (6,22 proc.) i KORWiN (4,62 proc.). PO bierze Kubę i Azerbejdżan  PO największe zwycięstwo odniosła na Kubie, odnotowując tam 51,28 proc. głosów. Wygrała też m.in. w Algierii (47,22 proc.), RPA (38,56 proc.), w Hiszpanii (28,75 proc.), w Chinach (28,7 proc.), Indiach (31,7 proc.), Meksyku (30,77 proc.), Litwie (28,16 proc.) i Azerbejdżanie (37,93 proc.). PiS wygrało m.in. także na Ukrainie, zdobywając tam 46,82 proc. głosów, Białorusi (48,51 proc.), w Kanadzie (69,86 proc.), we Włoszech (46,53 proc.), we Francji (39,03 proc.), w Australii (40,51 proc.), w Kazachstanie (56,14 proc.), w Wenezueli (50 proc.), w Brazylii (42,99 proc.), w Argentynie (42,55 proc.) i w Peru (44,26 proc.). Wietnam dla .Nowoczesnej Z wizualizacji PKW wynika, że w Wietnamie, Iranie, Tajlandii i Singapurze zwyciężyła .Nowoczesna. Ugrupowanie Ryszarda Petru uzyskało tam odpowiednio: 32,43 proc., 32,35 proc., 28,03 proc. i 28,46 proc.W Chile PiS i PO odnotowały identyczny rezultat – 24 proc. głosów. Trzecie miejsce zajęła .Nowoczesna z wynikiem 22,67 proc., a na kolejnych uplasowały się  - KORWiN (10,67 proc.), Partia Razem (8 proc.), Kukiz'15 (5,33 proc.) i ZL - 4 proc.",,
"Wczoraj małżeństwa homoseksualne, dziś eutanazja. Jaśkowiak przedstawił stanowisko","Potrafię zrozumieć zarówno osobę, która cierpi w wyniku choroby nowotworowej i chce zakończyć życie, jak i osobę, której światopogląd zakazuje podjęcia takiej decyzji – powiedział prezydent Poznania Jacek Jaśkowiak pytany o swoje stanowisko w kwestii eutanazji.","Jaśkowiak – kandydat w prawyborach prezydenckich w PO – był gościem Polsat News, gdzie pytany był m.in. o kwestie światopoglądowe. Odnosząc się do eutanazji powiedział, że to trudny temat, który wymaga dyskusji i konsensusu społecznego. – Uważam zawsze, że należy zostawić każdemu prawo wyboru. Ja bym chciał o sobie decydować, a nie żeby o tym decydowali inni – podkreślił.Dodał, że potrafi zrozumieć zarówno osobę bardzo cierpiącą, np. chorą na raka i która nie ma możliwości wyleczenia i chce zakończyć życie, ale też rozumie decyzje osoby, której przekonania zakazują dokonania eutanazji.Jaśkowiak pytany był również o pogląd dotyczący aborcji. Stwierdził, że w tej kwestii nie da się udzielić prostej odpowiedzi. – W tym momencie jestem za takimi rozwiązaniami na przykład, jak w Niemczech, gdzie – gdy dochodzi do sytuacji już takiej dramatycznej – kobieta ma zapewnioną opiekę psychologa, w tym zakresie musi też odbyć ileś rozmów, które pomogą jej w podjęciu pewnych decyzji – powiedział.Jak podkreślił, jest zwolennikiem prawa wyboru dla kobiet. – Ale dzisiaj, w tych uwarunkowaniach politycznych absolutnie jest to temat, który jest czysto hipotetyczny i tak naprawdę dla mnie jest to temat tylko i wyłącznie taki kampanijny – mówił. W ocenie Jaśkowiaka tego typu emocjonalne dyskusje są niepotrzebne, bo nie dotykają sedna problemu, tylko są zastępczym tematem.",,
Niedźwiedź zaatakował Polaków w Armenii. Jedna osoba nie żyje,"Dwoje Polaków zostało zaatakowanych przez niedźwiedzia w Armenii podczas wspinaczki na górę Aragac na wysokości 3500 metrów. Jak informują armeńskie media, podczas ataku 33-latek spadł ze skały.","Służby ratunkowe dostały zgłoszenie po godzinie 14 w sobotę i potrzebowały dwóch godzin, by dotrzeć na miejsce. Przy upadku mężczyzna doznał poważnych obrażeń głowy. Stwierdzono zgon.  Kobieta, która z nim wędrowała przeżyła i została zabrana do szpitala w mieście Asztarak.",,
Premier o tekście „GW”: Jarosław Kaczyński gwarantem uczciwości dla całej Polski,"Jarosław Kaczyński jest gwarantem uczciwości i rzetelności. To widać w tej rozmowie ujawnionej przez „Gazetę Wyborczą”. Nie ma tam cienia dowodów na niewłaściwe zachowania polityków PiS, jest potwierdzenie uczciwości, wiarygodności, rzetelności działania – powiedział premier Mateusz Morawiecki, komentując nagrania ujawnione przez „Gazetę Wyborczą”.","„Gazeta Wyborcza” opublikowała stenogram nagrania rozmowy z lipca 2018 roku m.in. prezesa PiS Jarosława Kaczyńskiego i austriackiego biznesmena Geralda Birgfellnera, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.– To jest tekst, który pokazuje, z jak ogromną determinacją środowisko „Gazety Wyborczej” walczy prawie 30 lat z Jarosławem Kaczyńskim, z Lechem Kaczyńskim, z pamięcią o Lechu Kaczyńskim, i do jakich kolejnych manipulacji jest w stanie się posunąć – powiedział premier na konferencji prasowej zapytany o publikację „GW” i ujawnione nagrania.Jak mówił, „Jarosław Kaczyński opisany w tej rozmowie w bardzo wyraźny sposób po prostu zachowuje się absolutnie uczciwie”. – Nie tylko nie ma tam w tej rozmowie cienia jakichkolwiek dowodów na niewłaściwe zachowania polityków PiS, ale jest właśnie pełne potwierdzenie uczciwości, wiarygodności, solidności, rzetelności działania, chęci rozliczenia się z tym biznesmenem – powiedział szef rządu. – Ta afera to jeden z największych niewypałów odkrytych od czasów II wojny światowej. To kolejna wielka manipulacja – mówił Morawiecki.",,
Zięć posłanki PO otrzymał z budżetu państwa 100 tys. zł. „To zgodne z regulaminem”,"Od początku kadencji posłanka PO Bożena Kamińska wynajmuje służbowe mieszkanie w Warszawie. Co miesiąc otrzymuje z Sejmu ryczałt na ten cel. Lokal wynajmuje od swojego zięcia – poinformowało TVP Info. Kosztowało to dotychczas ok. 100 tys. zł. Posłanka twierdzi, że jej działania są zgodne z prawem.","– Wynajmuję mieszkanie poza Domem Poselskim zgodnie z regulaminem Kancelarii Sejmu i zgodnie z prawem. Nie mam więcej nic do dodania – oświadczyła Kamińska podczas konferencji prasowej w Sejmie. Posłanka poinformowała, że lokal nie jest jej własnością i że może go wynajmować „od kogo uważa za stosowne”. Kamińska nie chciała potwierdzić, czy wynajmujący lokal jest członkiem jej rodziny, powołując się na brak upoważnienia do ujawnienia, jak twierdziła, danych wrażliwych.  Pytana, czy gdyby okazało się jednak, że chodzi o rodzinę, uznałaby taki wynajem za kontrowersyjny, odparła, że „nie uważa za kontrowersyjne tego, co jest zgodne z prawem”.",,
Szef Rady Europejskiej zapewnił Hollande'a o solidarności Unii z Paryżem,"Konieczna jest europejska strategia walki z terroryzmem, by Unia Europejska mogła sprostać wyzwaniom w przyszłości. Tak napisał w liście do francuskiego prezydenta szef Rady Europejskiej. Donald Tusk zapewnił o solidarności całej Unii z Francuzami i władzami w Paryżu.","Szef Rady Europejskiej podkreślił, że na rozpoczynającym się w niedzielę  dwudniowym szczytem G20 w Turcji światowi przywódcy powinni odpowiedzieć na zagrożenie związane z terroryzmem. Donald Tusk w liście do francuskiego prezydenta napisał, że należy zagwarantować, żeby europejska strategia walki z terroryzmem była skuteczna i by Unia mogła sprostać wyzwaniom w przyszłości. Do tej pory kraje członkowskie różniły się w ocenach zagrożeniach terrorystycznego. Jedne biły na alarm, ale inne nie dostrzegały powagi sytuacji. Po ataku terrorystycznym w ubiegłym roku w Brukseli w Muzeum Żydowskim i po zamachach w styczniu w Paryżu, unijne państwa zaczęły ściślej współpracować i wzajemnie się informować o działaniach. Ale unijny koordynator do spraw walki z terroryzmem mówił niedawno, że Wspólnota powinna zrobić więcej.",,
Rząd ustanowi pełnomocnika ds. polityki demograficznej,"Rada Ministrów na posiedzeniu w środę przyjmie rozporządzenie, które ustanowi pełnomocnika rządu ds. polityki demograficznej – poinformował na antenie radiowej „Jedynki” szef KPRM Michał Dworczyk.","Wśród zadań nowego pełnomocnika – jak wyjaśnił minister Dworczyk – będą należeć m.in. przygotowanie projektu strategii demograficznej, której celem jest zwiększenie dzietności oraz promocja tradycyjnej rodziny.– To jest, można powiedzieć, kolejnym dowodem, jak bardzo polityka prorodzinna jest istotna z punktu widzenia naszej formacji – zaznaczył.Szef KPRM podkreślił, że sprawy rodziny – z punktu widzenia PiS – są szalenie istotne. Jak dodał, przekłada się to na działania nie tylko z minionej kadencji, lecz także obecnej.– Według mojej wiedzy, bo to będzie już kompetencja pani minister rodziny, pracy i polityki społecznej, w najbliższych dniach taki pełnomocnik, a właściwie pełnomocniczka, zostanie powołany – powiedział. – Jeśli chodzi o wskaźnik dzietności, to jesteśmy, niestety, na bardzo odległym miejscu, nie tylko w skali Unii Europejskiej, ale w ogóle w skali świata – zauważył. Dworczyk został także zapytany o kwestię kierowania przez posłankę Lewicy Magdalenę Biejat komisją polityki społecznej i rodziny. – Pani przewodnicząca powinna pamiętać, że nic nie jest dane raz na zawsze, żadna funkcja też nie jest dana raz na zawsze – powiedział.",,
"Francja „uderzy” w Syrii, jeśli dojdzie tam do użycia broni chemicznej","Prezydent Emmanuel Macron powiedział we wtorek, że Francja „uderzy w cele w Syrii”, jeśli broń chemiczna zostanie użyta przeciwko ludności cywilnej w tym kraju. Zaznaczył jednak, że na razie Paryż nie ma dowodów na takie ataki.","„Ustaliłem czerwoną linię w kwestii broni chemicznej i potwierdzam ją” - powiedział dziennikarzom Macron. Zastrzegł jednak, iż francuskie „agencje wywiadowcze i siły zbrojne nie wykazały, że przeciwko cywilom w Syrii użyto broni chemicznej”.W ostatnich dniach przedstawiciele władz Francji mówili, że wydaje się prawdopodobne, iż siły reżimu prezydenta Syrii Baszara el-Asada użyły chloru podczas ofensywy na będącą pod kontrolą rebeliantów prowincję Idlib i na Wschodnią Gutę. W maju 2017 roku Macron ostrzegał, że „jakiekolwiek użycie broni chemicznej spotka się z odwetem i natychmiastową odpowiedzią, przynajmniej jeśli chodzi o Francję”.W piątek Macron - jak przekazał Pałac Elizejski - zwrócił się w rozmowie telefonicznej do prezydenta Rosji Władimira Putina, by ten „zrobił wszystko, co możliwe, aby syryjski reżim położył kres niedającemu się uzasadnić pogorszeniu sytuacji humanitarnej w Syrii”.",,
"Marsz nawróconych homoseksualistów. „Kocham was LGBTQ, przyjdźcie jacy jesteście”","Ulicami Waszyngtonu przeszedł marsz osób homoseksualnych i transseksualnych, które postanowiły żyć w czystości obyczajów. Wzięło w nim udział około 200 osób, które – jak same zaznaczają – po duchowym nawróceniu postanowiły „pójść za Jezusem”. – Patrzcie! To niesamowite! A mówią, że nie istniejemy! – mówiła współorganizatorka demonstracji, reżyser i producent filmów dokumentalnych M. J. Nixon.","Jeffrey McCall, jeden z uczestników marszu, który chciał poddać się operacji zmiany płci i był zaangażowany w działalność środowiska transseksualnego opowiadał, że pewnej nocy „zapragnął żyć dla Boga” i chodzić do Kościoła.„Czuł się jednak jak duchowy bankrut. Mimo to Duch Święty przekonał go w tym momencie, że istnieje coś więcej niż to, co znał dotychczas. Wyrzucił więc wszystkie damskie fatałaszki, by iść za Jezusem” – relacjonują media.Głos zabrał także Luiz Ruis, mężczyzna ocalały z zamachu na klub gejowski w Orlando przed trzema laty. – Kocham was, chłopaki. Kocham was, LGBTQ. Kocham was wszystkich. Przyjdźcie tacy, jacy jesteście. Zakochajcie się w Jezusie. On zrobi resztę – mówił do zgromadzonych. – Gdy leżałem na ziemi kilkukrotnie postrzelony – nie mogłem się ruszyć – powiedziałem do Pana: „Przyrzekłeś mi, że moje życie ma cel. Obiecałeś mojej mamie, że dziecko w jej łonie jest wyjątkowe i że masz cel dla jego życia. Nie umrę tu, Panie, wyjdę stąd żywy, a kiedy to się stanie, będę Cię wielbić do końca życia” – mówił inny ocalały z masakry w Orlando homoseksualista Angel Colon. – Nasza tożsamość nie leży w naszej seksualności, lecz w Jezusie Chrystusie – zaznaczył.",,
Obama spotka się z Putinem na marginesie szczytu ONZ,"Prezydenci Rosji i Stanów Zjednoczonych Władimir Putin i Barack Obama spotkają się w najbliższy poniedziałek w Nowym Jorku – potwierdził rzecznik Kremla Dmitrij Pieskow. Do rozmowy dojdzie w kuluarach obrad Zgromadzenia Ogólnego ONZ. W tym dniu Władimir Putin przylatuje do Nowego Jorku, będzie przemawiał na forum Zgromadzenia, spotka się z Sekretarzem Generalnym ONZ Ban Ki-Munem oraz premierem Japonii Shinzo Abe.","– Ukraina będzie głównym punktem programu – powiedział rzecznik Białego Domu Josh Earnest podczas czwartkowego briefingu. Wyjaśnił, że dopiero zapadnie decyzja, kiedy konkretnie dojdzie do spotkania, o które zwróciła się strona rosyjska.Z kolei rzecznik Kremla Dmitrij Pieskow powiedział, że Putin spotka się z Obamą 28 września. Spotkanie zostało zorganizowane „we wzajemnym porozumieniu” i jego tematem będzie Syria oraz „jeśli czas pozwoli” kryzys ukraiński – dodał Pieskow. Według prezydenckiego rzecznika rozmowy przywódców będą trwały około 50-60 minut i odbędą się po wystąpieniu Putina na forum Zgromadzenia Ogólnego Narodów Zjednoczonych. Putin chce odwrócić uwagę od Ukrainy? Zdaniem analityków cytowanych przez „New York Times” Putin chce wykorzystać swoje przemówienie w ONZ, aby odwrócić uwagę świata od kryzysu na Ukrainie, naciskając na międzynarodową koalicję do walki z Państwem Islamskim z udziałem syryjskiego rządu. W ten sposób miałby szansę wyzwolić się z międzynarodowej izolacji i sprawić, że Rosja znowu będzie szanowanym członkiem międzynarodowej społeczności. Temu może też służyć rozmowa z Barackiem Obamą. Trudne rozmowy o Syrii Rosja o ostatnim okresie bardzo zwiększyła swoją obecność w Syrii poprzez militarne wsparcie dla wojsk rządowych, kierowanych przez dyktatora Baszara al-Asada – wieloletniego sojusznika Moskwy.O sytuacji w Syrii niedawno rozmawiali też szefowie resortów obrony Rosji i Stanów Zjednoczonych. Uzgodniono, że kwestia zakończenia konfliktu w Syrii i walki z Państwem Islamskim będzie rozwijana – głosi oświadczenie Pentagonu.O tym, że Stany Zjednoczone i Rosja szukają zbliżenia w kwestii bliskowschodniej, mówił też John Kerry. Szef amerykańskiej dyplomacji zastrzegł, że celem Waszyngtonu jest zniszczenie Państwa Islamskiego i osiągnięcie politycznego rozwiązania konfliktu w Syrii. Dodał, że ten ostatni cel nie może być osiągnięty, jeśli zakładać się będzie „długookresową obecność” syryjskiego prezydenta Baszara al-Assada. – Szukamy sposobu, aby znaleźć wspólną płaszczyznę – powiedział Kerry dziennikarzom.",,
"Kukiz: Spodziewałbym się, że Schetyna zaproponuje ustawę „ręka rękę myje”","„Bardziej bym się spodziewał, że pan Schetyna zaproponuje ustawę »ręka rękę myje«” – napisał na Facebooku Paweł Kukiz, nazywając lidera PO „czyścioszkiem”. Lider Kukiz’15 odniósł się w ten sposób do projektu ustawy „Czyste ręce”, przedstawionego dziś przez Schetynę. Zakłada ona konieczność składania oświadczeń majątkowych przez małżonków polityków.","Jak pisze Kukiz, w PO „funkcjonuje pani Pihowicz, która właśnie przepisała na siebie cały rodzinny majątek, aby zapobiec jego przejęciu przez komornika ze względu na 2 milionowy dług Nowoczesnej, którego głównym winowajcą jest jej mąż, były pełnomocnik finansowy .N”.   W drwiącym tonie lider Kukiz’15 dodał, że gdyby kuria „miała jakąś działkę na zbyciu”, to jego żona będzie chętna ją nabyć po atrakcyjnej cenie. PO przedstawiła we wtorek projekt ustawy „Czyste ręce”, która – jak mówił dziś Schetyna – ma związek z niejasnościami „w takich sprawach, z jakimi spotkaliśmy się w przypadku premiera Morawieckiego”. – Chodzi o to, że współmałżonkowie najważniejszych osób w państwie muszą także składać oświadczenia majątkowe – wskazał Schetyna odnosząc się do założeń projektu. Jak dodał miałoby to dotyczyć małżonków prezydenta, premiera, ministrów rządu, a także członków prezydium Sejmu i Senatu.",,
Aresztowano sprawców wybuchu paniki we włoskiej dyskotece,"Pod zarzutem zabójstwa aresztowano we Włoszech siedmiu członków grupy przestępczej, która wywołała panikę w dyskotece w regionie Marche, gdzie w grudniu 2018 roku zginęło pięcioro nastolatków i kobieta.","W wyniku śledztwa ustalono, że grupa z miasta Modena rozpyliła w zatłoczonym lokalu w miejscowości Corinaldo koło Ankony gaz pieprzowy, by okraść uczestników koncertu. Wybuchła tam panika, w wyniku której ludzie tratowali się uciekając na zewnątrz.Gang z Modeny w czasie licznych napadów przeprowadzanych tą metodą zdobywał łupy w wysokości nawet 15 tysięcy euro – poinformowali śledczy, którzy analizują 60 podobnych ataków we Włoszech i poza granicami tego kraju.Członkowie gangu mają od 19 do 22 lat. Postawiono im zarzuty wielokrotnego zabójstwa.Inne tragiczne zdarzenie z użyciem gazu pieprzowego miało miejsce w 2017 roku w Turynie, gdzie został on rozpylony, także z zamiarem dokonania rabunku, w strefie kibica. Zginęły dwie osoby, a ponad 1500 zostało rannych. Sprawcami byli imigranci z Afryki Północnej.",,
"Premier: nie zniesiemy sankcji wobec Rosji, jeśli nie wywiążą się ze zobowiązań mińskich","– Nie będzie zgody polskiego rządu na zniesienie sankcji wobec Rosji dotyczącej importu jabłek, dopóki Rosja nie wywiąże się ze zobowiązań mińskich – mówiła premier Beata Szydło. Sejm debatował nad wnioskiem o wyrażenie wotum nieufności wobec ministra rolnictwa i rozwoju wsi Krzysztofa Jurgiela.","Podczas debaty nad wnioskiem o wotum nieufności wobec ministra Jurgiela premier odniosła się m.in. do kwestii strat polskich rolników i sadowników, wywołanych rosyjskim embargiem na jabłka.– Było już tu powiedziane, że embargo zostało wprowadzone w 2014 r. i nie było żadnej reakcji rządu; może słowa ówczesnego ministra rolnictwa z PSL (Marka Sawickiego), który pomagał wtedy ponoszącym straty rolnikom i sadownikom. Przypomnę, kpił z nich – i tutaj użyję niezbyt parlamentarnego sformułowania, ale jest to cytat z pana ministra – nazywał rolników „frajerami, których nie szanuje” – mówiła Szydło.",,
Barry sieje spustoszenie w Luizjanie,"Tropikalny sztorm Barry, który na krótko zamienił się w huragan 1. kategorii, przechodzi przez amerykański stan Luizjana. Wiatr osiągał 115 km/godz. Żywioł ominął największe miasto tego stanu – Nowy Orlean. W innych miejscach spowodował falę powodziową i wyłączenia prądu.","W miarę przemieszczania się w głąb lądu Barry będzie słabł – podało w Narodowe Centrum ds. Huraganów USA. Gubernator Luizjany John Bel Edwards powiedział podczas konferencji prasowej, że ulewne deszcze są obecnie największym czynnikiem ryzyka, jakie niesie żywioł. Dodał, że należy się spodziewać znacznych przerw w dostawach energii elektrycznej.Fala powodziowa i padający deszcz spowodowały powodzie i podtopienia. Ratownicy ewakuowali helikopterami kilkanaście osób z niewielkiej miejscowości Isle de Jean Charles, położonej na terenach zalewowych. Ponad 120 tysięcy budynków straciło prąd w Luizjanie i sąsiadującym z nią stanie Missisipi.Barry ominął Nowy Orlean, największe miasto stanu Luizjana. Miasto to, które w 2005 roku zostało praktycznie zatopione podczas huraganu Katrina, szykuje się jednak na ulewne deszcze. Władze stanu ostrzegają, że intensywne opady mogą nadwyrężyć system wałów przeciwpowodziowych.",,
"Szef Pentagonu: Chiny największym zagrożeniem, Rosja zaraz za nimi","Minister obrony USA Mark Esper ocenił w czwartek, że Chiny stanowią największe zagrożenie dla Zachodu, a Rosja jest na drugim miejscu. Wezwał też państwa europejskie do wysłania wojsk do Zatoki Perskiej i przeciwstawienia się działaniom Iranu w regionie.","Przemawiając w brukselskim oddziale organizacji pozarządowej German Marshall Fund, Esper nazwał chińskie ambicje największą obawą Zachodu w długiej perspektywie. Mówiąc o zagrożeniach, wskazał, że „Chiny są pierwsze, a Rosja druga”. Jego zdaniem taki porządek dotyczy zagrożeń dla amerykańskich sojuszników nie tylko na Pacyfiku, ale również w Europie. Moskwa i Pekin chcą kosztem Zachodu „zmienić wygląd świata” i podkopać „porządek oparty na zasadach”. Przyznając, że Rosja stanowi wojskowe zagrożenie, minister obrony USA ostrzegł zarazem państwa europejskie przed angażowaniem się w chińską Inicjatywę Pasa i Szlaku oraz przed współpracą z chińską firmą Huawei. – Jeśli Huawei zostanie dostarczycielem (technologii 5G - PAP), to poważnie wpłynie to na nasze zdolności wywiadowcze – oświadczył. Esper odpierał też w Brukseli zarzuty, że Stany Zjednoczone, wycofując się z północnej Syrii, umożliwiły Turcji atak na te zamieszkane głównie przez Kurdów tereny. Jego zdaniem prezydent Turcji Recep Tayyip Erdogan przeprowadziłby ofensywę w tej części Syrii niezależnie od obecności amerykańskich wojsk w tym regionie – z tego powodu żołnierze USA w północnej Syrii mieli znajdować się w niebezpieczeństwie. Turecką agresję na północno-wschodnią Syrię uznał za „bezpodstawny atak”, ale jednocześnie zastrzegł, że nie może to sojusznikom w NATO przesłaniać „nowych zagrożeń na horyzoncie, które ignorujemy na własne ryzyko”. Esper wezwał w związku z tym do „poważnego i wiarygodnego zaangażowania” europejskich sojuszników w działania  przeciwstawiające się polityce Iranu. – Ciężar nie powinien być ponoszony jedynie przez USA (...) Wzywamy naszych sojuszników w Europie, by udzielali większego wsparcia w powstrzymywaniu irańskiej agresji – powiedział. Stronie amerykańskiej zależy na tym, by Europejczycy na ich wzór wysłali do państw Zatoki Perskiej swoje wojska. Od maja USA rozlokowały w tym regionie ok. 14 tys. żołnierzy. Esper przebywa w Brukseli w związku z dwudniowym spotkaniem ministrów obrony państw NATO. Politycy do soboty mają zastanawiać się przede wszystkim nad bezpieczeństwem cywilnej infrastruktury telekomunikacyjnej, w tym 5G.",,
Premier: Przeznaczamy 180 mln zł na remonty dworców kolejowych na Dolnym Śląsku,"– 180 mln zł przeznaczamy na remonty 18 dworców na Dolnym Śląsku – powiedział w piątek premier Mateusz Morawiecki. Podkreślił, że transport, logistyka, komunikacja to „krwioobieg życia gospodarczego” i poprawa jakości życia mieszkańców.","– Już wyremontowaliśmy (na Dolnym Śląsku - PAP) takie dworce, jak Zgorzelec czy Chojnów. To pogram, który dotyczy 18 miast na Dolnym Śląsku. To inwestycje, na które przeznaczamy 180 mln zł. Poprawią one funkcjonalność dworców na Dolnym Śląsku, ale również usprawnią ruch kolejowy – powiedział premier, który przebywa z wizytą w województwie dolnośląskim na dworcu PKP Wrocław Świebodzki.Szef rządu podkreślił, że rozwój kolejnictwa ma strategiczne znaczenie. Zaznaczył, że transport, logistyka, komunikacja to „krwioobieg życia gospodarczego”. – To poprawa też jakości życia mieszkańców – powiedział.Jak mówił, pieniądze dla kolei pochodzą z budżetu państwa. – To ogromne miliardy złotych. Łącznie jest teraz 67 mld zł na kolejne kilka lat – powiedział. Dodał, że część inwestycji kolejowych „jest już rozpędzonych”, a one przyspieszą jazdę pociągów. ",,
Ambasador USA w Niemczech: Po co wzmacniacie Rosję kupując od niej gaz?,"Ambasador Stanów Zjednoczonych w Berlinie Richard Grenell, w wywiadzie dla gazety „Welt am Sonntag”, skrytykował Niemcy za zbyt niskie wydatki na obronność. Wypowiedział się też negatywnie o gazociągu Nord Stream 2, który Niemcy budują wspólnie z Rosjanami.","Rząd Angeli Merkel kilka dni temu poinformował, że do 2024 roku Niemcy zwiększą wydatki na obronność do półtora procent PKB. – To zdecydowanie za mało – powiedział „Welt am Sonntag” ambasador Richard Grenell.  Amerykanin przypomniał, że dwa procent PKB na obronność to nie wymagania amerykańskie, lecz zobowiązania Sojuszu Północnoatlantyckiego, do którego Niemcy przystąpiły. Ostrzegł również Berlin, że Rosja stoi u bram sojuszu i w chwili obecnej nie ma miejsca na podważanie lub osłabianie NATO.  Amerykański ambasador ponownie skrytykował budowę niemiecko-rosyjskiego gazociągu Nord Stream 2. Kilkakrotnie powtórzył, że kupując rosyjski gaz, Berlin pośrednio finansuje rosyjskie wydatki na zbrojenia.  Odpowiadając na pytanie o to, czy wycofanie się USA z traktatu INF nie oznacza początku nowego wyścigu zbrojeń, dyplomata nie tylko przypomniał, że to Rosja przestała go przestrzegać „wiele lat temu”, a administracje Obamy i Trumpa wskazały ponad 30 takich przypadków, ale także, że Stany Zjednoczone prosiły Niemców o wywarcie nacisku na Rosję. W tym samym wywiadzie ambasador USA w Berlinie skrytykował też unijne próby obejścia amerykańskich sankcji nałożonych na Iran. Już wcześniej Grennel wskazał, że niemieckie firmy mogłyby uniknąć skutków sankcji nałożonych na Iran, gdyby wycofały się z interesów z tym krajem.  Dla „Deutsche Welle”, która komentując wywiad ambasadora określa go mianem „kontrowersyjnego”, przypomnienie Niemcom o sankcjach wobec Iranu jest jednym z objawów tej cechy.  Inne, to między innymi deklaracja o przywiązaniu do konserwatywnych wartości (Richard Grenell jest jednak zdeklarowanym homoseksualistą) i zapowiedź sankcji wobec niemieckich firm uczestniczących w budowie Nord Stream 2. Przedstawiciel Waszyngtonu skrytykował także niemiecki stosunek do religii. – Wiem, że rozmawianie na ten temat uważane jest tutaj za niekulturalne. Ale dla mnie chrześcijaństwo jest fundamentalnym elementem tego, kim jestem – wyznał Grenell.",,
Prezydent Wenezueli: Pokonam obłąkaną mniejszość,"Prezydent Wenezueli Nicolas Maduro powiedział, że pokona opozycję, która jest „obłąkaną mniejszością” usiłującą zdestabilizować kraj. Wezwał swych zwolenników do zorganizowania w sobotę „antyimperialistycznej demonstracji”.","– Bądźcie absolutnie pewni, że pokonamy mniejszość (...). Nikt i nic nie zakłóci spokoju naszej republiki – mówił Maduro podczas uroczystości z okazji szóstej rocznicy śmierci jego poprzednika i mentora Hugo Chaveza. Było to pierwsze publiczne wystąpienie Maduro, odkąd do kraju wrócił w poniedziałek lider opozycji Juan Guaido, który ogłosił się prezydentem.Maduro chce zmobilizować tłum do „antyimperialistycznej demonstracji” w tym samym dniu, w którym protesty ma zamiar zorganizować opozycja, której przewodzi Guaido.Guaido, któremu Maduro groził aresztowaniem, wrócił do Caracas po podróży po Ameryce Łacińskiej i natychmiast udał się na wiec zorganizowany przez jego zwolenników. W ocenie Agencji Reutera, gdyby reżim Maduro zdecydował się zatrzymać Guaido, musiałby liczyć się z protestami na wielką skalę; oznaczałoby to również, że tradycyjnie skłócona opozycja straciłaby przywódcę, który zdołał ją zjednoczyć.",,
Będzie koalicja PiS i KNP? Korwin-Mikke o Kaczyńskim: bardzo lubię i cenię Jarosława,"Jarosław Kaczyński nie wyklucza koalicji z Kongresem Nowej Prawicy Janusza Korwin-Mikkego? Tak właśnie można było zrozumieć fragment wywiadu z prezesem PiS, który ukazał się w portalu wPolityce.pl. Kaczyński na pytanie, czy  PiS mógłby zawiązać koalicję z KNP miał m.in. powiedzieć: „(…)Nie zamykamy tej furtki”. Także opinie o PiS i jego prezesie wygłaszane przez Janusza Korwin-Mikkego ostatnio się zmieniły. W rozmowie z „Wiadomościami” TVP1 powiedział m.in.: – Bardzo lubię i cenię Jarosława Kaczyńskiego.","Deklaracje Jarosława Kaczyńskiego musiały wywrzeć pozytywne wrażenie na prezesie KNP, ponieważ w rozmowie z „Wiadomościami” TVP1 powiedział m.in.: – Znamy się z Jarkiem długie lata. Jest świetnym taktykiem. Bardzo lubię i cenię Jarosława Kaczyńskiego. Na pytanie czy wtedy, gdy Jarosław Kaczyński nazwał go „nieporozumieniem politycznym” też go cenił i lubił, Korwin-Mikke odpowiedział: – Tak, bo mówił to z powodów taktycznych. PiS nie widzi koalicjanta w SejmiePrezes PiS w wywiadzie udzielnym portalowi wPolityce.pl stwierdził m.in., że „my naprawdę w Sejmie nie widzimy partnerów, z którymi moglibyśmy współrządzić – proszę powiedzieć z kim mamy zmieniać Polskę? Razem z PSL? Z SLD?” Dopytywany czy w takim razie mogła to by być Nowa Prawica odpowiedział, że „tutaj sprawa wygląda inaczej. Nie zamykamy tej furtki. Pytanie pozostaje jednak zawieszone i mocno wątpliwe, bo nie wiem jak wygląda powszechne nastawienie w tej partii, której działacze krzyczą na wiecach: >>PiS, PO - jedno zło< „Nie ma mowy o pakcie z diabłem” – Prezes mówił o różnych możliwościach. Jeżeli przekroczą próg (KNP –red.), to my oczywiście takiej furtki nie zamykamy – powiedział „Wiadomościom” TVP1 Mariusz Błaszczak, szef klubu parlamentarnego PiS. Nie wszyscy jednak w partii Kaczyńskiego uważają, że to dobry pomysł, żeby mówić o ewentualnej koalicji z KNP. – Nie ma mowy o pakcie z diabłem. Myślę, że nasi wyborcy raczej wolą pakt z aniołem. Na dzisiaj najbardziej realny scenariusz, to samodzielne rządy PiS – powiedział Ryszard Czarnecki, europoseł PiS. „Koalicja z KNP to nadinterpretacja słów prezesa”Rzecznik tej partii, Marcin Mastalerek poszedł krok dalej. Wysłał sprostowanie, w którym czytamy, że „twierdzenie, iż PiS dopuszcza koalicję na podstawie wywiadu prezesa PiS dla wPolityce.pl to nadinterpretacja nieautoryzowanej wypowiedzi”. ",,
"Barbecue protest w Grecji, czyli świnią i wódką przeciw muzułmanom","Greccy nacjonaliści z United Macedonia zapraszają na „barbecue protest” w najbliższą niedzielę. Uczestnicy mają się spotkać w pobliżu obozu dla uchodźców w Diavata, niedaleko Salonik. W ramach protestu przeciwko wzrastającej w Grecji liczbie imigrantów, będą jedli wieprzowinę i pili alkohol. Lewicowy polityk nazwał zaplanowaną imprezę „prowokacją wobec ludzi innej wiary”.","Plan greckiej grupy nacjonalistów, która chce zorganizować grilla z wieprzowiną i wódką w pobliżu obozu dla uchodźców, wywołał burzę w greckim parlamencie. „Hańba i prowokacja” – takie słowa padły z ust lewicowych polityków.    Plan grillowania w pobliżu obozu dla uchodźców był nawet przedmiotem debaty w greckim parlamencie. Lewicowy polityk Christos Giannoulis nazwał zaplanowaną imprezę „prowokacją wobec ludzi innej wiary”. Koran zabrania muzułmanom spożywania wieprzowiny i picia alkoholu. W odpowiedzi konserwatywny polityk Kostas Kiranakis przekonywał, że obywatele spoza Unii Europejskiej nie powinni dyktować Grekom, w jaki sposób mają żyć. Jak dodał, ograniczenia w związku z organizacją grilla są równoznaczne z ograniczeniem praw greckich obywateli.Grecja jest najważniejszym punktem, przez który do innych krajów UE docierają syryjscy, afgańscy czy iraccy imigranci. Tylko w tym roku do Grecji przybyło ich około 60 tys.",,
Polacy nominowani do Europejskich Nagród Filmowych,"Europejska Akademia Filmowa ogłosiła w sobotę nominacje do Europejskich Nagród Filmowych, które 10 grudnia zostaną wręczone we Wrocławiu. Wśród nominowanych jest dokument Piotra Stasika „21xNowy Jork”; nominację otrzymał również Tomasz Wasilewski za scenariusz do filmu „Zjednoczone stany miłości”.","Nominacje zostały ogłoszone podczas Europejskiego Festiwalu Filmowego w Sewilli. W nadchodzących tygodniach ponad 3000 członków Europejskiej Akademii Filmowej weźmie udział w głosowaniu na laureatów, których poznamy 10 grudnia, podczas 29. ceremonii wręczenia Europejskich Nagród Filmowych we Wrocławiu"".   O Europejską Nagrodę Filmową w kategorii Europejski Film powalczy pięć obrazów:  „Elle”, francusko-niemiecka produkcja w reż. Paula Verhoevena;  „Ja, Daniel Blake” Brytyjczyka Kena Loacha;  „Julieta” Hipszana Pedro Almodovara; „Pokój” irlandzkiego reżysera Lenn'ego Abrahamsona oraz „Toni Erdmann” Niemki Maren Ade. W kategorii Europejski Film Dokumentalny nominowano sześć produkcji. Jest wśród nich dokument Piotra Stasika „21xNowy Jork”. Polskim akcentem jest również nominacja w kategori Europejski Scenarzysta – dla Tomasza Wasilewskiego za scenariusz do filmu „Zjednoczone stany miłości”. We wtorek Europejska Akademia Filmowa poinformowała, że nagrodę honorową Europejskiej Akademii Filmowej w tym roku odbierze irlandzki aktor Pierce Brosnan. Z kolei za całokształt twórczości zostanie uhonorowany francuski scenarzysta filmowy Jean-Claude Carriere.",,
Zderzenie kultur? Amerykański kaznodzieja i brytyjska para królewska,"Pojęcie „kultury anglosaskiej” sprawia, że traktujemy Stany Zjednoczone i Wielką Brytanię jako obszary sobie bliskie. Nie bez racji, choć czasem kontrasty mogą być szokujące. Kazanie, wygłoszone podczas ceremonii ślubnej księcia Harry’ego i Meghan Markle przez episkopalnego prymasa USA, Michaela Curry’ego, wywołało wręcz konsternację na twarzach królowej Elżbiety II i jej małżonka księcia Filipa.","Kaznodzieja zza oceanu z zaangażowaniem, żywo gestykulując, niejako „całym sobą”, opowiadał o miłości, nie tylko małżeńskiej: – Miłość nie jest samolubna i egocentryczna, miłość umie być ofiarna! I wówczas staje się odkupieńcza – mówił amerykański biskup najwyraźniej starając się wykorzystać i tę okazję, by przekazać  słuchaczom nieco treści nadprzyrodzonych.Gdy odnosił się już wprost o miłości Jezusowej, nawiązał do dawnej pieśni czarnoskórych niewolników, dla których ta miłość była niczym uzdrawiający balsam z Gileadu (takiego sformułowania używa prorok Jeremiasz): –Jeśli nie umiesz nauczać, jak Piotr, modlić się jak Paweł, mów po prostu o miłości Jezusowej, o tym jak On umarł by nas wszystkich zbawić. Jest balsam w Gileadzie! – cytował słowa pieśni wznosząc w górę ręce, a królowa i książę Filip… z konsternacją, czy może nawet niejakim zniecierpliwieniem spoglądali na duchownego z dawnej kolonii. Czyżby „rewiwalistyczna”, „przebudzeniowa” wielowiekowa już tradycja –  taki sam element amerykańskiej kultury, jak baseball czy blues – była nie tylko obca, ale wręcz nie do zniesienia dla dystyngowanej, angielskiej arystokracji?",,
Sanepid ostrzega: Przekroczono dopuszczalny poziom m.in. bakterii coli w Zatoce Gdańskiej,"W trzech na pięć miejsc w Zatoce Gdańskiej, gdzie zwykle organizowane są kąpieliska, doszło do przekroczenia dopuszczalnego poziomu bakterii coli i enterokoków – poinformował pomorski sanepid. Zaapelował jednocześnie o unikanie w tych miejscach kontaktu z wodą.","W komunikacie pomorskiego sanepidu podkreślono, że w związku z awaryjnym zrzutem ścieków do rzeki Wisły codziennie pobierane są próbki wody z Zatoki Gdańskiej z miejsc, w których zwykle organizowane są kąpieliska. Chodzi o Gdańsk-Świbno, Gdańsk-Sobieszewo, Gdańsk-Stogi oraz miejscowości Mikoszewo i Jantar. Powołując się na analizę wody w tych miejscach, której próbki pobrano w tę środę, PPWIS podkreślił, że dopuszczalny poziom bakterii coli i enterokoków został przekroczony w trzech z nich. Jednocześnie zaznaczono, że na pogorszenie jakości wody mogły także mieć wpływ złe warunki atmosferyczne. „Zgodnie z wymaganiami określonymi w rozporządzeniu Ministra Zdrowia z dnia 17 stycznia 2019 r., w sprawie nadzoru nad jakością wody w kąpielisku i miejscu okazjonalnie wykorzystywanym do kąpieli (Dz. U. poz. 255)., dopuszczalna liczba bakterii Escherichia coli wynosi 1000NPL/100 ml wody, natomiast liczba enterokoków 400 jtk/100 ml wody (400 mikrooganizmów w 100 ml wody)” – podał PPWIS. W Stogach poziom bakterii coli wyniósł 1531NPL/100 ml wody, a enterokoków – 640 jtk/100 ml wody, zaś w Mikoszewie poziomy te wyniosły odpowiednio 1391NPL/100 ml i 610 jtk/100 ml. Największe przekroczenie odnotowano w miejscowości Jantar, gdzie poziom bakterii coli wyniósł 2873 NPL/100 ml, a enterokoków – 940 jtk/100 ml.",,
"Orban: Potrzebna jest Europa, która obroni swoje granice","Potrzebna jest Europa, która obroni swoje granice na lądzie i morzu – powiedział w wywiadzie dla radia Kossuth premier Węgier Viktor Orban. Podkreślił, że potrzebni są przywódcy, którzy zatrzymają nielegalną imigrację.","Orban oznajmił, że w Brukseli działa „liberalna mafia wypchana pieniędzmi” składająca się z polityków, dziennikarzy i ekspertów. – Dążą oni do przekonania świata, że z migracją nie da się nic zrobić, a jeżeli ktoś udowodni, że jest odwrotnie, to zaczynają tych ludzi nienawidzić – stwierdził.Premier Węgier podkreślił, że stawką wyborów do Parlamentu Europejskiego jest to, czy zaakceptujemy ten sposób myślenia, który próbują nam narzucić, czy się od niego wyzwolimy. – Stawką wyborów jest to, czy uda nam się wybrać przywódców, którzy mają odwagę przeciwstawić się myśli, że migracja jest konieczną częścią naszego życia. Czy potrafimy wybrać przywódców, którzy obronią Europę, ponieważ Europa jest ojczyzną Europejczyków, a Węgry są ojczyzną Węgrów. Czy chcemy to obronić, czy pozwolimy, aby to się zmieniło – oznajmił. Orban poinformował także, że zachęcał Trumpa do jak najszybszego przystąpienia do eksploatacji rumuńskich złóż gazu na Morzu Czarnym.– Jesteśmy zainteresowani tym, by jak najszybciej zaczęto eksploatować złoża gazu znajdujące się w Rumunii pod dnem Morza Czarnego. Obecny stan rzeczy jest taki, że wykona to amerykańska firma, bo Rumuni tak zdecydowali. W naszym interesie jest rozpoczęcie tego jak najszybciej, bo dla Węgier to jedyne alternatywne źródło wydobywania gazu w stosunku do rosyjskiego gazu. (...) Mówiłem, że leży to w interesie Węgier, i zachęcałem prezydenta, by stało się to jak najszybciej – oznajmił Orban.Tematem rozmów w Waszyngtonie – według jego słów – był też udział Węgier w misjach NATO. W ocenie Orbana Węgry uczestniczyły w międzynarodowych misjach NATO, być może nawet w zakresie przekraczającym ich siłę, i będą w nich uczestniczyć także w przyszłości.Przywódcy wymienili też uwagi, „czego można oczekiwać na świecie, na co trzeba się przygotować” – ujawnił Orban. Podkreślił, że Trump był zorientowany w liczbach dotyczących dwustronnej wymiany handlowej, znał „węgierski model gospodarczy”, a przede wszystkim wiedział o „imigracji i muzułmańskiej inwazji w kierunku Europy, którą Węgry zatrzymały na lądzie”.",,
Frankowicze masowo pozywają banki. W ich sprawie zbierze się podkomisja sejmowa,"W czwartek odbędzie się posiedzenie sejmowej podkomisji nadzwyczajnej zajmującej się kredytami frankowymi. Choć liczba rachunków kredytowych we franku szwajcarskim maleje i zadłużenie frankowiczów spada, to nadal co piąty kredyt mieszkaniowy to kredyt frankowy. Frankowicze zaczęli też walczyć w sądach. W 2018 r. złożyli ponad 7 tys. nowych pozwów przeciwko bankom.","Najwięcej rozpraw „frankowych” jest w Warszawie, ale trafiają również na wokandy we Wrocławiu, Łodzi i Gdańsku. W 2018 r. w warszawskich sądach złożono 2549 nowych pozwów w sprawach dotyczących tego rodzaju kredytów. To jedna trzecia wszystkich spraw, jeśli pominąć te rozwodowe. Rok wcześniej było ich niespełna 1 tys..Pozwy wpływają do wszystkich wydziałów cywilnych warszawskiego sądu. Zajmuje się nimi 61 sędziów. – Sprawy tzw. frankowiczów są sprawami skomplikowanymi pod względem prawnym, budzą wątpliwości w orzecznictwie, a pisma procesowe składane przez pełnomocników osiągają rozmiary od kilkudziesięciu do kilkuset stron. Przy tych danych wydaje się oczywiste, że musi to powodować spowolnienie w rozpoznawaniu tych z innych kategorii – tłumaczy Sylwia Urbańska, rzeczniczka prasowa ds. cywilnych Sądu Okręgowego w Warszawie. Jak dodaje, skali opóźnień nie można jednak przedstawić w liczbach, bo nie ma na ten temat statystyk. Z danych pochodzących z profilu „PozwałemBank” wynika z kolei, że w całym kraju nowych pozwów w skali roku może być łącznie nawet 7 tys. Tylko do gdańskich sądów w okresie od 1 lipca 2017 r. do 31 grudnia 2018 r. wpłynęło ich łącznie 427. – W żadnej z tych spraw nie wydano jeszcze wyroku – poinformował Łukasz Zioła, rzecznik prasowy ds. cywilnych Sądu Okręgowego w Gdańsku. Sędzia wyjaśnił, że rozprawy są na różnym etapie postępowania. – Przesłuchiwani są zawnioskowani świadkowie bądź przeprowadzane są opinie biegłych sądowych ds. bankowości – dodał. Prezes Stowarzyszenia „Stop Bankowemu Bezprawiu” Arkadiusz Szcześniak szacuje, że „7-8 tys. to pozwy zbiorowe, a aktywnych umów kredytowych jest ok. 430 tys.”. Stowarzyszenie skierowało pismo do przewodniczącego podkomisji rozpatrującej projekty ustaw o ponowne przeliczenie skutków ustaw dla polskiego społeczeństwa i gospodarki. Z danych gromadzonych przez Biuro Informacji Kredytowej wynika, że liczba zobowiązań hipotecznych obsługiwanych we frankach szwajcarskich stale się zmniejsza. W zeszłym roku ubyło z niej 47,6 tys. osób, ale nadal co piąty kredyt mieszkaniowy to kredyt frankowy. W czwartek odbędzie się posiedzenie sejmowej podkomisji nadzwyczajnej zajmującej się tą kwestią. W zeszłym roku podkomisja zebrała się tylko dwa razy. Obecnie w Sejmie są cztery projekty ustaw dotyczące frankowiczów. W porządku posiedzenia jest praca nad wszystkimi projektami ustaw ws. frankowiczów: dwóch poselskich i dwóch prezydenckich. 15 stycznia upłynęły cztery lata od tzw. czarnego czwartku, czyli skokowego umocnienia się franka po uwolnieniu jego kursu wobec euro. To spowodowało wówczas wzrost kosztów obsługi kredytów mieszkaniowych, denominowanych i indeksowanych do szwajcarskiej waluty.",,
Wzloty i upadki Jean-Claude'a Junckera. Gorąca debata w PE,"W Parlamencie Europejskim w Strasburgu odbyła się debata podsumowująca działalność Komisji Europejskiej pod przewodnictwem Jean-Claude'a Junckera. Europosłowie chwalili go za podejście m.in. do jednolitego rynku, krytykowali za poddziały wewnątrz UE.","Szef grupy Europejskiej Partii Ludowej (EPL) Manfred Weber, rodziny politycznej, z której wywodzi się Juncker, chwalił odchodzącego lidera. – Odchodzi wielka osoba. Jako chrześcijańska demokracja dziękujemy ci za ten życiowy dorobek – powiedział, zwracając się do zainteresowanego.Podkreślał zdolności do kompromisu, jakimi charakteryzował się jego zdaniem Luksemburczyk w trakcie swojej pracy. – Nawet Donald Trump nie pozostał na te zdolności obojętny – mówił, oceniając, że dzięki Junckerowi Europa jest bardziej bezpiecznym kontynentem.Nie wszyscy byli jednak tak entuzjastyczni jak Weber. Przewodniczący grupy Europejskich Konserwatystów i Reformatorów, prof. Ryszard Legutko (PiS), chwalił Junckera za zaangażowanie na rzecz wzmocnienia jednolitego rynku i zwiększenia bezpieczeństwa dostaw energii.Jak powiedział, mimo że nie powinno się zapominać o tych kwestiach, to kadencja Junckera cechowała się też licznymi rozczarowaniami. – Tracimy jedno z największych i najbardziej wpływowych państw członkowskich. To historyczne rozczarowanie – oświadczył Legutko.Polski polityk stwierdził, że prowadzona była też niestety polityka pogłębiania różnic. – Dostrzegano łamanie prawa w niektórych państwach członkowskich, mimo że nie były one łamane. Jednocześnie Komisja Europejska udawała, że nie widzi karygodnego łamania praw w tych krajach, które rzeczywiście się tego dopuszczały – wskazał. Dobre i złe stronyRównież liderka socjalistów Iratxe Garcia zwróciła uwagę na dobre i złe strony działania ustępującej Komisji. Jak powiedziała, Juncker zaproponował 5 lat temu pewien program reform, jednak został on zrealizowany tylko w połowie. Według niej, choć Komisja Junckera próbowała zerwać z polityką oszczędności poprzedniego szefa unijnej egzekutywy, Jose Manuela Barroso, to jednak nie udało jej się do końca zmienić tego „radykalnego” kierunku.Garcia podkreślała jednocześnie, że Juncker zawsze bronił interesów UE, demokracji i praw podstawowych. Podziękowała też odchodzącemu szefowi KE za propozycje dotyczące solidarności państw członkowskich w kwestii migracji. Wśród sukcesów wymieniła też „podwaliny” pod stworzenie filaru praw socjalnych w UE, który uznała jednak za pierwszy krok.Junckera krytykował lider grupy Tożsamość i Demokracja Marco Zanni. – Pięć lat temu mówiłem, że jestem mało przekonany, iż pan będzie na właściwym miejscu, po 5 latach możemy powiedzieć, że ta wątpliwość stała się pewnością – powiedział. Jego zdaniem odchodzący ze stanowiska Juncker zostawia „gorszą Europę”. – Jest to Europa podzielona, słaba, chora, która nie jest w stanie odpowiedzieć na problemy: migracja, rozwój gospodarczy i bezpieczeństwo wewnętrzne. Pana Komisja podczas 5 lat nie rozwiązała tych problemów – mówił, zwracając się do Junckera.Juncker przedstawił w Parlamencie Europejskim postępy w realizacji priorytetów, które Komisja wyznaczyła sobie 5 lat temu, na początku kadencji, takich jak: wzrost gospodarczy, zatrudnienie i inwestycje pobudzające europejską gospodarkę, wzmocnienie demokratycznego wymiaru integracji poprzez większe zaangażowanie obywateli, skoncentrowanie się na kwestiach najważniejszych zamiast przedkładania ustawodawcy długiej listy nowych projektów legislacyjnych.Powiedział, że plan inwestycyjny zainicjowany na początku jego kadencji pozwolił dotychczas stworzyć 1,1 mln miejsc pracy, przyczynił się do dodatkowych 0,9 proc. wzrostu gospodarczego i do powstrzymania spadku prywatnych inwestycji oraz pozwolił na udzielenie wsparcia ponad milinowi małych i średnich przedsiębiorstw w UE.",,
Jean Claude-Juncker: Nowy rozdział we wspólnej historii Gruzji i Unii,"– Chcę, aby dzisiejszy dzień był początkiem nowego rozdziału w historii Gruzji i Unii Europejskiej – powiedział szef Komisji Europejskiej Jean Claude-Juncker w Tbilisi podczas obchodów setnej rocznicy proklamowania Demokratycznej Republiki Gruzji.","W uroczystościach biorą udział również prezydent Andrzej Duda oraz m.in. prezydenci Litwy, Łotwy, Słowacji, Finlandii i Armenii.– Gruzja i Unia mają wspólną przyszłość – mówił Jean Claude-Juncker. Dodał, że Gruzja jest krajem, który zawsze był częścią Europy i zawsze spoglądał w kierunku Europy. – Jesteśmy połączeni przez historię i geografię. Nasze losy i przeznaczenie od dawna są powiązane. Zawsze mówiłem, że Unia Europejska musi wysłać Gruzji sygnał nadziei. Chcę, byśmy pokonywali kolejne bariery –powiedział szef Komisji Europejskiej. Uroczystości związane z setną rocznicą potrwają do wieczora. Prezydent Andrzej Duda weźmie udział m.in. w obradach okrągłego stołu z delegacjami z kilkunastu krajów.",,
Komisja Europejska do Orbana: nie finansujemy płotów,"Jeśli rząd Węgier zwróci się do Komisji Europejskiej z wnioskiem o wsparcie ochrony granic, to KE jest gotowa go przeanalizować – zadeklarował jej rzecznik. Zastrzegł, że KE nie finansuje budowy ogrodzeń, a solidarność działa w dwie strony.","Premier Węgier Viktor Orban napisał w liście do szefa Komisji Europejskiej Jean-Claude'a Junckera, że czas najwyższy, by europejska solidarność przejawiała się też w ochronie granic. W jego ocenie połowę kosztów poniesionych na ten cel przez Węgry powinna pokryć UE. „Jesteśmy przekonani, że podobnie jak w przypadku Włoch czy Grecji, Unia Europejska powinna zgodnie z praktyką stosowaną w takich przypadkach uczestniczyć w ponoszeniu nadzwyczajnych kosztów, które wynikły po stronie węgierskiej, ale służą wspólnemu europejskiemu interesowi” – napisał Orban. „Solidarność ważną zasadą UE” – Odnotowujemy, że węgierski rząd uznaje teraz, iż solidarność jest ważną zasadą UE i że UE może okazywać solidarność, żeby chronić wspólny interes – skomentował na konferencji prasowej w Brukseli rzecznik KE Alexander Winterstein. Węgrzy chcą, by Bruksela poniosła połowę kosztów przeznaczonych przez ich kraj na ochronę granicy. Chodzi o 270 mld forintów (ok. 883 mln euro). KE od samego początku sprzeciwiała się budowie na węgierskiej granicy ogrodzenia, które pochłonęło część z tych pieniędzy.  Rzecznik podkreślił, że stanowisko KE nie zmieniło się i nie finansuje ona ogrodzeń czy barier na granicach. – Wspieramy środki na rzecz ochrony granic zewnętrznych, mogą to być środki nadzoru czy sprzęt do kontroli granicy, ale nie finansujemy ogrodzeń – oświadczył. Do postulatu Węgier odniósł się także rzecznik rządu Niemiec Steffen Seibert. – Wysuwając takie żądanie, Węgry odwołały się do europejskiej solidarności. Solidarność jest także dla Republiki Federalnej (Niemiec) centralnym elementem współpracy w Unii Europejskiej, szczególnie w kontekście wyzwań związanych z problemem uciekinierów i migracji. Cieszymy się, że Węgry domagają się solidarności, uznając tym samym solidarność za ważną europejską wartość – oświadczył.  Wkrótce werdykt ws. relokacji uchodźców Węgierski premier wystosował list do Junckera na kilka dni przed spodziewanym werdyktem Trybunału Sprawiedliwości UE w związku z zaskarżeniem przez Węgry i Słowację decyzji w sprawie obowiązkowych kwot relokacji uchodźców.",,
Korea Północna przeprowadziła „bardzo ważną” próbę na poligonie rakietowym,"Prezydent USA Donald Trump powiedział w sobotę dziennikarzom, że byłby zaskoczony, gdyby Korea Północna zachowała się wrogo wobec Stanów Zjednoczonych. Poproszony o komentarz do słów ambasadora Korei Płn. przy ONZ, który oznajmił, że tematu denuklearyzacji jego kraju „nie ma już na stole” negocjacyjnym, Trump odparł: „Zobaczymy”.","W komunikacie KCNA podano, że próba zakończyła się sukcesem, ale nie wyjaśniono, co było testowane. Szefostwo sztabów wojsk południowokoreańskich, które zwykle ogłasza alert w przypadku stwierdzenia wystrzelenia pocisku z Północy, nie chciało komentować sprawy. Zdaniem ekspertów najprawdopodobniej miała miejsce statyczna próba silnika rakietowego.  Wcześniej, jeszcze w sobotę czasu amerykańskiego Ambasador KRLD przy ONZ Kim Song wydał komunikat, w którym napisał, że tematu denuklearyzacji jego kraju „nie ma już na stole” negocjacyjnym i rozmowy z USA nie są potrzebne, ponieważ dialog ten był grą amerykańskiej administracji na użytek wyborców. – Zobaczymy co będzie z Koreą Północną – odpowiedział, komentując słowa koreańskiego dyplomaty, prezydent USA, Donald Trump. Dodał, że północnokoreański przywódca Kim Dzong Un nie chce jego zdaniem ingerować w amerykańskie wybory prezydenckie. Pjongjang dał Waszyngtonowi czas do końca roku na przedstawienie propozycji, która przełamałaby impas w negocjacjach. Władze KRLD domagają się, by USA odstąpiły od polityki narzucania Korei Płn. „bezwarunkowej denuklearyzacji”. Nieporozumienia wywołane żądaniami Pjongjangu wobec Waszyngtonu i wznowienie testów rakietowych w ostatnich tygodniach postawiły pod znakiem zapytania szanse na wypracowanie porozumienia z północnokoreańskim reżimem. Korea Płn. zasygnalizowała już, że jeśli władze USA nie wystąpią z nowymi propozycjami, to może wznowić wstrzymane próby broni jądrowej i testy rakiet balistycznych dalekiego zasięgu.",,
Doradczyni Donalda Trumpa z poufną wizytą w Moskwie,"Z wizytą, o której publicznie nie informowano, przyjechała do Moskwy doradczyni prezydenta USA Donalda Trumpa Fiona Hill – poinformował rosyjski dziennik „Kommiersant”. Hill to dyrektor do spraw Rosji i Europy Wschodniej w amerykańskiej Radzie Bezpieczeństwa Narodowego.","Amerykanka spotkała się z przedstawicielami rosyjskiej Rady Bezpieczeństwa i MSZ. „Kommiersant” twierdzi, że nie była to jej pierwsza wizyta w Moskwie jako doradczyni prezydenta Trumpa. Jednak o żadnej z nich nie informowano publicznie na prośbę strony amerykańskiej. W 2018 r. Hill była w składzie delegacji USA w Helsinkach podczas spotkania prezydentów USA i Rosji, Trumpa i Władimira Putina. Fiona Hill jest ekspertką do spraw Rosji; sowietologiem po studiach na Uniwersytecie Harvarda, gdzie również uzyskała tytuł doktora historii. Do 2017 r. pracowała w waszyngtońskim ośrodku analitycznym Brookings Institution, a wcześniej w fundacji Eurasia Foundation.  Przez trzy lata (2006-09) była specjalistką ds. Rosji i Eurazji w Krajowej Radzie Wywiadu (NIC) – centrum analitycznym, odpowiedzialnym za prognozy strategiczne.",,
Zdrojewski zastąpi Schetynę? Poseł Kukiz'15: Szef PO szykuje się na przewrót,"Jeśli Platforma Obywatelska przegra wybory, to na początku przyszłego roku jej dotychczasowego szefa Grzegorza Schetynę może zastąpić Bogdan Zdrojewski. O ambicjach byłego eurodeputowanego i byłego ministra kultury poinformował tygodnik „Wprost”. – Przewodniczący Grzegorz Schetyna zbroi się na ciężkie czasy. Wie, że może nie wygrać tych wyborów. Szykuje się więc na bunt i przewrót w Platformie Obywatelskiej – powiedział portalowi tvp.info poseł Kukiz'15 Łukasz Rzepecki.","Zdaniem parlamentarzysty nie tylko Zdrojewski może doprowadzić do przewrotu w PO. – Oprócz pana Zdrojewskiego mamy pana Trzaskowskiego, który jest młodym wilczkiem, podgryzającym Grzegorza Schetynę. Myślę jednak, że tak przygotował swoją partię przewodniczący Schetyna, że wytrwa – stwierdził w rozmowie z nami poseł Rzepecki.  Prezydenta Warszawy Rafała Trzaskowskiego szef PO zmarginalizować nie może. Może jednak tak skonstruować listy wyborcze, żeby w przyszłym Sejmie i Senacie dominowali jego stronnicy. To utrudni przewrót. – Pewnie będzie tak usiłował manipulować listami, żeby tych swoich najgroźniejszych konkurentów odsunąć. Na warszawskiej liście obok przewodniczącego Schetyny nie ma istotnych nazwisk – powiedział portalowi tvp.info poseł Porozumienia Zbigniew Gryglas.Politycy Zjednoczonej Prawicy podejrzewają, że zanim Zdrojewskiemu uda się wyrosnąć na rywala Schetyny, zostanie on skutecznie rozegrany przez obecnego szefa PO. – Jestem z Wrocławia; ta rywalizacja między Schetyną i Zdrojewskim trwa od dawna. Myślę, że Grzegorz Schetyna chce na dłuższą metę zmarginalizować Zdrojewskiego, a on nie jest tak sprawnym graczem partyjnym, kuluarowym, jak Grzegorz Schetyna. W moim przekonaniu Zdrojewski jest na straconej pozycji – mówił w rozmowie z nami europoseł PiS Ryszard Czarnecki.",,
Erdogan: schwytaliśmy żonę Al-Baghdadiego,"Turcja pojmała żonę Abu Bakra al-Baghdadiego, zabitego pod koniec października lidera tzw. Państwa Islamskiego – ogłosił prezydent Recep Tayyip Erdogan.","– Stany Zjednoczone przekazały, że Baghdadi zabił się w tunelu. Rozpoczęli wielką kampanie informacyjną na ten temat – powiedział Erdogan w transmitowanym w telewizji tureckiej przemówieniu na Uniwersytecie w Ankarze. – Ale ogłaszam to tutaj po raz pierwszy: schwytaliśmy jego żonę i nie zrobiliśmy (z tego powodu) takiego zamieszania, jak oni. Podobnie schwytaliśmy jego siostrę i szwagra w Syrii – dodał szef tureckiego państwa.Nie sprecyzował, ani daty, ani miejsca ujęcia żony Baghdadiego. Erdogan dodał również, że Turcja schwytała siostrę i zięcia Baghdadiego. Wysoki rangą turecki urzędnik powiedział wcześniej w tym tygodniu, że siły tureckie w Syrii schwytały starszą siostrę Baghdadiego, jej męża, synową i pięcioro dzieci. Rasmiya Awad, starsza siostra lidera IS, została zatrzymana wraz z mężem i synową, którzy jej towarzyszyli. Miało to miejsce w położonym na północy Syrii mieście Azaz w pobliżu Aleppo.",,
Rosja likwiduje MAK. Jest projekt nowej struktury,"Ministerstwo transportu Rosji przygotowało projekt rozporządzenia o stworzeniu struktury, która ma zastąpić Międzypaństwowy Komitet Lotniczy (MAK); rząd podejmie wkrótce rozmowy z czterema krajami byłego ZSRR o jej tworzeniu – podał „Kommiersant”."," Niemniej, nawet po wejściu w życie nowego porozumienia nadal obowiązywałoby poprzednie - zastrzega dziennik. Podaje także, że w odróżnieniu od MAK nowe międzynarodowe biuro zajmowałoby się badaniem nie tylko katastrof, ale i poważnych incydentów lotniczych.",,
Zełenski i Macron: Francuzi wezmą udział w badaniu czarnych skrzynek,"Specjaliści z Francji będą uczestniczyli w badaniu czarnych skrzynek ukraińskiego samolotu pasażerskiego zestrzelonego w środę w Iranie – ustalili w trakcie rozmowy telefonicznej w sobotę prezydenci Ukrainy i Francji, Wołodymyr Zełenski i Emmanuel Macron.","–Szefowie dwóch państw ustalili, że francuscy eksperci zostaną zaangażowani w odczytywanie zapisów czarnych skrzynek zestrzelonego samolotu – poinformowało po rozmowie biuro ukraińskiego prezydenta. Zełenski podziękował Macronowi za wyrazy współczucia, które przekazał w związku z tragedią. – Wsparcie ze strony pańskiego kraju jest dla bas bardzo ważne w tym tragicznym czasie. Jestem wdzięczny za gotowość Francji do udzielenia pomocy w śledztwie – oświadczył. Macron poinformował, że jego kraj rozpoczął już formalną procedurę wszczęcia postępowania dotyczącego katastrofy w ICAO (Organizacji Międzynarodowego Lotnictwa Cywilnego). Prezydenci Francji i Ukrainy omówili także sytuację w Donbasie, gdzie trwa konflikt z prorosyjskimi separatystami. Poruszyli w tym kontekście sprawę realizacji ustaleń grudniowego szczytu czwórki normandzkiej (Ukraina, Francja, Niemcy, Rosja) w Paryżu. Porozumieli się również, że w najbliższym czasie przeprowadzona zostanie na ten temat trójstronna rozmowa telefoniczna w formacie Ukraina-Francja-Niemcy. Macron przyjął jednocześnie zaproszenie Zełenskiego do złożenia wizyty na Ukrainie - ogłosiło biuro prezydenckie w Kijowie. Boeing 737-800 należący do przewoźnika Ukrainian International Airlines został zestrzelony w środę rano, niedługo po starcie z międzynarodowego lotniska Tehran-Imam Khomeini. Do zdarzenia doszło kilka godzin po zaatakowaniu przez Iran dwóch baz lotniczych w Iraku, w których stacjonują m.in. siły USA i Kanady. Ataki te były odwetem za zabicie przez USA irańskiego generała Kasema Sulejmaniego. W katastrofie ukraińskiej maszyny zginęło 176 osób, w tym 82 Irańczyków, 57 Kanadyjczyków, 11 Ukraińców (dwóch pasażerów i dziewięcioro członków załogi), a także obywatele Szwecji, Afganistanu, Wielkiej Brytanii i Niemiec. W sobotę władze Iranu ogłosiły, że jego siły zbrojne „nieintencjonalnie” zestrzeliły ukraiński samolot pasażerski w rezultacie „ludzkiego błędu”. Wcześniej Teheran zaprzeczał jakoby ponosił odpowiedzialność za tragedię.",,
Wielka afera w Pałacu Elizejskim [WIDEO],Afera związana z osobą z bezpośredniego otoczenia prezydenta Emmanuela Macrona wywołała konsternację w Pałacu Elizejskim. Oskarżony o pobicie  jednego z uczestników majowej demonstracji Alexandre Benalla zostanie w areszcie do poniedziałku. Tego dnia odbędzie się w tej sprawie publiczne przesłuchanie szefa MSW Francji Gerarda Collomb’a.,"Na nagraniu z pierwszomajowej demonstracji widać, jak mężczyzna w hełmie policyjnym wyciąga z tłumu i szarpie młodą kobietę, a następnie bije leżącego mężczyznę. Został on zidentyfikowany jako Alexandre Benalla, odpowiedzialny w Pałacu Elizejskim za sprawy związane z bezpieczeństwem. Był związany z czołowymi postaciami partii socjalistycznej, w tym z byłym prezydentem Francois Hollandem. Został zwolniony, gdy spowodował wypadek w oficjalnej kolumnie rządowej i usiłował zbiec z miejsca wydarzenia. Po zwycięstwie Emmanuela Macrona wielokrotnie towarzyszył nowemu prezydentowi w jego podróżach. – Członek personelu, Alexandre Benalla, otrzymał zgodę na udział w demonstracjach w charakterze obserwatora – powiedział rzecznik prezydenta Bruno Roger–Petit. – Ewidentnie nie był tylko obserwatorem... Został natychmiast wezwany przez szefa sztabu prezydenta i został zawieszony na 15 dni. Jest to kara za niedopuszczalne zachowanie – dodał.  Opozycja zwracała uwagę, że wymierzona kara jest zbyt łagodna i podejrzewa, że władze próbowały tuszować zajście z udziałem Benalli. – To nagranie jest szokujące. Odczuwamy to tak, jakby członek świty Macrona był ponad prawem – powiedział na antenie radia Europe 1 Laurent Wauquiez, kierujący opozycyjną centroprawicową partią Republikanie. Incydent miał miejsce na demonstracji 1 maja, ale wyszedł na jaw dopiero w minioną środę za sprawą dziennika „Le Monde”, który opublikował dokumentujące go nagranie wideo. Pod wpływem nacisków opinii publicznej Pałac Elizejski ogłosił w piątek, że zamierza zwolnić Alexandre'a Benallę. Tego dnia trafił też do aresztu tymczasowego, który przedłużono w sobotę. W związku ze sprawą – która już oceniana jest jako najpoważniejszy dotąd kryzys w prezydenturze Emmanuela Macrona – zatrzymano trzech policjantów, którzy mieli wydobyć materiał wideo z zajścia z monitoringu miejskiego Paryża i przekazać go Benalli.",,
USA kierują na Bliski Wschód bombowce strategiczne B-52,W związku z napięciem na linii Waszyngton – Teheran amerykański resort obrony poinformował o skierowaniu na Bliski Wschód dodatkowych wojsk oraz bombowców B-52. Równocześnie Pentagon zdementował informacje o planach wycofania wojsk amerykańskich z Iraku.,"Świat obiegła w poniedziałek wiadomość, że na żądanie irackiego parlamentu Stany Zjednoczone rozpoczynają wycofywanie swoich oddziałów z Iraku. Źródłem tych doniesień był list amerykańskiego dowódcy generała Williama Seely, który informował władze Bagdadzie o przygotowaniach do takiej operacji.  Okazało się jednak, że do Irakijczyków wysłano przez pomyłkę źle sformułowaną wersję roboczą listu. Sekretarz obrony USA Mark Esper zaprzeczył, by Stany Zjednoczone zdecydowały o opuszczeniu Iraku. – Nie podjęliśmy decyzji o wycofaniu naszych wojsk – zapewnił dziennikarzy.  Pentagon poinformował tymczasem o skierowaniu w najbliższych dniach do bazy sił powietrznych w Katarze sześciu bombowców B-52. Do Libanu uda się z kolei stacjonująca we Włoszech jednostka bojowa 173 brygady sił powietrzno-desantowych. Dołączy ona do 10 tys. żołnierzy, których skierowano na Bliski Wschód po ataku rakietowym, w którym zginął irański generał Kassem Sulejmani.  Po rozlokowaniu dodatkowych wojsk liczebność sił amerykańskich na Bliskim Wschodzie przekroczy 80 tys.",,
„Nie ma dobrej metody na obronę przed terroryzmem”,"– Turcja jest krajem, w którym demokracja, przynajmniej w rozumieniu europejskim, nigdy nie była zakorzeniona do tego stopnia, by uznawać ten ustrój za akceptowalny przez nas. Dlatego też Turcja ma bardzo poważne problemy z tym, by kontynuować negocjacje akcesyjne z Unią Europejską - powiedział na antenie TVP Info poseł PO Adam Szejnfeld. – Na pewno Unia powinna podejmować kroki aktywnego działania dlatego, że dotychczasowa działalność, polegająca na takim zadufaniu w sobie, że Unia jest świetna i właściwie wszyscy powinni podporządkować się tej polityce, niestety okazała się fiaskiem – skomentował z kolei w „Dziś wieczorem” poseł PiS Marek Suski.","W drugiej części programu posłowie mówili o kryzysie imigracyjnym i o możliwych rozwiązaniach problemu nasilających się ataków terrorystycznych powiązanych z ekstremizmem islamskim.Sztywne stanowisko PiS – My nie przyjmujemy imigrantów dlatego, że nie jesteśmy w stanie sprawdzić, którzy są powiązani z tzw. Państwem Islamskim i to jest właściwie jedyne lekarstwo. Jeśli się nie ma miliona imigrantów, wśród których jakiś procent jest powiązany z  Państwem Islamskim, to wtedy tego problemu nie ma - stwierdził Marek Suski. – Na pewno musi być wzmocnione współdziałanie w ramach wszystkich krajów UE, również tutaj ważnym partnerem byłaby Turcja, która dzisiaj jakby zaczyna się z tej współpracy wymykać. Z całą pewnością będziemy mieli taką sytuację, w której będzie trzeba podnieść poziom bezpieczeństwa. Niestety, będzie trzeba kontrolować szczególnie osoby ze środowiska podejrzanego – skomentował poseł PiS.Terroryzm a imigranci– Samo zamykanie się, nie sądzę, żeby było dobrym sposobem. Obawiam się – to nie jest tylko moje zdanie, ale też wysokiej klasy ekspertów – że nie ma dobrej metody na obronę przed terroryzmem. Pamiętajmy o tym, że w Europie mamy doświadczenia terrorystyczne choćby z ostatniego wieku, nie sięgając dalej, dla przykładu w RFN, Hiszpanii, Włoszech czy w Irlandii Płn. Nie trzeba było żadnych imigrantów, żeby po 20-30 lat te narody i te kraje musiały walczyć bezskutecznie z terroryzmem. Moim zdaniem potrzeba solidarności. Solidarności państw całej koalicji antyterrorystycznej – podsumował poseł Szejnfeld.",,
"Kardynał Nycz: Żłóbek przypomina nam, że Boże Narodzenie jest dla wszystkich","By te święta Bożego Narodzenia stały się początkiem drogi w kierunku wzajemnej miłości, aż do miłości nieprzyjaciół – życzył wiernym kard. Kazimierz Nycz podczas uroczystej mszy św., której przewodniczył w pierwszy dzień świąt w archikatedrze warszawskiej. W homilii przypomniał, że miłość nieprzyjaciół była ważnym rysem duchowości kard. Stefana Wyszyńskiego, którego beatyfikację będziemy przeżywać w nadchodzącym roku. Zaapelował też o to, by słowa, które wypowiadamy, były słowami prawdy i pojednania.","Kard. Nycz podkreślił teologiczną głębię czytanej dziś Ewangelii św. Jana o Słowie, które stało się Ciałem.   – W odwiecznym Słowie Bóg dał nam brata, który wychodzi, by nas szukać – powiedział przypominając słowa papieża Franciszka z listu poświęconego znaczeniu i wartości żłóbka „Admirabile signum”.    Nawiązując do komentarzy św. Augustyna do dzisiejszych czytań zwrócił uwagę na różnicę między Głosem a Słowem. Zaznaczył, że głos Jana Chrzciciela umilkł, gdy przyszedł Jezus, będący Słowem.  – Głos bez słowa jest pustym dźwiękiem, który nic nie oznacza. Słowo natomiast rodzi się w sercu – mówił kard. Nycz.   Zachęcił też do postawienia sobie pytań w odniesieniu do myśli św. Augustyna. – Czy wszystkie nasze słowa rzeczywiście rodzą się w naszych sercach? Czy nasz głos, mimo tak częstego wielosłowia, nie jest pustym dźwiękiem, bełkotem wychodzącym z ust człowieka? Czy to są słowa prawdy i pojednania? – pytał wiernych. Zwrócił uwagę na niezwykłą aktualność jego nauczania, poprzez które Prymas Tysiąclecia podkreślał, że nasze życie jest tyle warte, ile jest w nim miłości, oraz że kto miłuje – zwycięża, zaś kto nienawidzi – już przegrał.    Metropolita warszawski przypomniał też „ABC Społecznej Krucjaty Miłości”, będące sformułowanym przez kard. Wyszyńskiego konkretnym programem miłości bliźniego. Zwrócił uwagę, że kard. Wyszyński bardzo szanował każdego człowieka i o nikim – nawet o swoich nieprzyjaciołach – nie pozwalał mówić źle.    – Żłóbek przypomina nam, że Boże Narodzenie jest dla wszystkich – zaznaczył kard. Nycz. Na zakończenie raz jeszcze nawiązał do listu papieża Franciszka „Admirabile signum”, podkreślając ścisły związek tajemnicy Bożego Narodzenia z tajemnicą Eucharystii, na który to związek wskazuje też znaczenie nazwy miasta Betlejem – „Dom Chleba”.   W uroczystej Eucharystii uczestniczyli biskupi pomocniczy warszawscy: bp Piotr Jarecki, bp Michał Janocha i bp Rafał Markowski oraz biskup senior diecezji drohiczyńskiej Tadeusz Pikus. Podczas liturgii śpiewał Chór Archikatedry Warszawskiej.",,
"Wsparcie, jakiego nie było. Ponad 3 mld zł na program „Za życiem”","Program „Za życiem” kierowany jest do szczególnej grupy osób, która dotąd nie miała takiego wsparcia – wyjaśniła wicepremier Beata Szydło. Na realizację programu w latach 2017-21 przewidziano ponad 3 mld zł – przypomniała.","W Warszawie podsumowano konsultacje społeczne zmian w ustawach wdrażających program kompleksowego wsparcia dla rodzin „Za życiem”.– Program „Za życiem” jest wyjątkowy. (...) Żaden program nie powstał w tak szczególnych okolicznościach, z tak wielkim poczuciem misji, którą powinniśmy podjąć po to, by faktycznie pokazać, że dla polskiego państwa wspieranie wszystkich obywateli, każdego, jest niezwykle ważne, a szczególnie tych, którzy są w trudniejszej sytuacji, którzy są słabsi, którzy wymagają troski i opieki – powiedziała wicepremier.Szydło przypomniała, że program powstał w 2016 r. – To był szczególny czas w Polsce, kiedy żywa była dyskusja o problemach związanych nie tylko z niepełnosprawnością, ale również o możliwościach i szansach funkcjonowania rodzin, które mają niepełnosprawne dzieci i kobiet, które stoją przed trudną decyzją dowiadując się, że dziecko, które urodzą, będzie miało niepełnosprawności – wskazała.Dodała, że polski rząd jest jednym z nielicznych, który może pochwalić się takim programem. Zaznaczyła, że w jego opracowanie, a potem realizację, zaangażowano pięć ministerstw, oprócz wiodącego MRPiPS, także m.in. resort zdrowia. „Pieniądze będą procentowały”  Wicepremier powiedziała, że program nie jest idealny, a konsultacje są po to, by go udoskonalać, uwzględniać zgłaszane uwagi. Podała, że „na spełnienie oczekiwań środowisk” w ciągu czterech lat przekazane zostanie ponad 3 mld zł. – Wierzę głęboko, że przy zaangażowaniu samorządów, których rola jest tu nie do przecenienia, organizacji pozarządowych i stowarzyszeń, te pieniądze będą wydane dobrze, tak że będą procentowały –  powiedziała Szydło.– Nasza troską jest, by program się rozwijał – podkreśliła. – To jest żywy program, to jest program chroniący życie, to jest program pokazujący, jak ważne jest życie. To jest program dla tych wszystkich, którzy mają poczucie odpowiedzialności za osoby wymagające wsparcia i pomocy oraz dla tych właśnie osób, aby wiedziały, że nie są same – wskazała. Polska jest wśród liderów w UE Szefowa MRPiPS Elżbieta Rafalska podkreślała podczas podsumowania konsultacji programu „Za życiem”, że Polska jest wśród liderów w Unii Europejskiej, jeśli chodzi o nakłady na politykę rodzinną – w 2017 r. wyniosły one ponad 3,1 proc. PKB – podała.– Po raz pierwszy spojrzeliśmy na politykę społeczną, że to jest ważna inwestycja, że to nie jest koszt, wydatek, to nie jest ból zębów dla ministra finansów – powiedziała. Rafalska przypominała m.in., że z Programu Rodzina 500 Pplus korzysta ponad 3,6 mln polskich dzieci.Mówiła, że pieniądze wydatkowane są m.in. na konsumpcję, bo w wielu rodzinach podstawowe potrzeby nie były zaspokojone, a także na edukację i rekreację. Przyznała, że jest „pewna część” rodzin, która ma problemy z zaradnością, uzależnieniami czy niewydolnością wychowawczą. Minister wskazała także m.in., że trzykrotnie zwiększone zostały środki na rozwój miejsc opieki dla najmłodszych dzieci. Podała, że w tym roku może powstać 24,5 tys. nowych miejsc opieki oraz, że dofinansowane zostanie 56 tys. już istniejących miejsc, w tym prawie 640 dla dzieci z niepełnosprawnością.",,
PiS upomina się o pracę dla młodych,"O rynku pracy w Polsce i walce z bezrobociem dyskutowali w sobotę w Szczecinie uczestnicy konferencji „Więcej pracy”, zorganizowanej przez Ruch Społeczny im. Prezydenta RP Lecha Kaczyńskiego. Obecny na spotkaniu prezes PiS Jarosław Kaczyński wskazywał, że rząd prezentuje wobec problemu bezrobocia „postawę całkowitej bierności”.","– Bardzo wielu specjalistów, którzy budowali statki, dziś pracuje w innych krajach, m.in. to oznacza, że Polska traci siły, potencję, a nasza przyszłość jest zagrożona – mówił Kaczyński, wskazując na dawną stocznię. Podkreślił, że wielkim problemem jest emigracja zarobkowa.Kaczyński nazwał działania rządu „szkodliwymi i antypracowniczymi”. – Tawładza nie przejmuje się bezrobociem i ucieczką ludzi z Polski. Fundusze nawalkę z bezrobociem są ograniczane, teraz je się trochę zwiększa, alejakościowej zmiany nie ma. Mamy do czynienia z innego rodzaju atakami napracę: podwyższenie wieku emerytalnego, projekt żeby godziny pracy rozliczać w skali roku. Można powiedzieć, że to wszystko to atakowanie pracowników – powiedział Kaczyński.Według szefa PiS, bez rozwiązania problemu bezrobocia nie będzie możnarozwiązać innych problemów w kraju.Na spotkanie przybyli m.in. szefowie Solidarności kilku regionów kraju, atakże parlamentarzyści PiS. Poseł PiS Stanisław Szwed mówił o tym, że przygotował narodowy programzatrudnienia, jako odpowiedź na rosnące bezrobocie szczególnie wśród ludzimłodych. Poinformował zebranych, że czytanie projektu ma się odbyć nanajbliższym posiedzeniu Sejmu.Jego strategicznym zadaniem jest stworzenie 1,2 mln miejsc pracy w mniejszych ośrodkach i dla młodych m.in. dzięki pomocy dla zatrudniających ich przedsiębiorców.Europoseł PiS Marek Gróbarczyk mówił, że partia ma pomysł na odbudowę irozwój gospodarki morskiej. Jego zdaniem, nie można budować gospodarki kraju bez tej gałęzi przemysłu. Jak powiedział Gróbarczyk, program rozwojugospodarki morskiej zakłada odbudowę przemysłu okrętowego, wspieranie żeglugi morskiej, strategię rozwoju portów morskich, modernizację floty rybackiej i budowę żeglugi śródlądowej.Konferencja odbyła się przed bramą główną dawnej stoczni szczecińskiej, wrozstawionym namiocie, a nie – tak jak planowano wcześniej – w historycznejstołówce stoczni, gdzie podpisano szczecińskie Porozumienia Sierpniowe.Jak poinformował Jacek Sasin, wiceprezes organizatora konferencji,czyli Ruchu Społecznego im. Prezydenta RP Lecha Kaczyńskiego – zarządca terenów postoczniowych Towarzystwo Finansowe Silesia wycofało zgodę na organizację spotkania. – Mimo podpisanej umowy i wpłaconychpieniędzy za jej wynajem – zaznaczył Sasin.Podkreślił, że należąca do Skarbu Państwa Silesia jako powód podała awarięinstalacji elektrycznej. – Choć Ruch deklarował, że ma własne źródłazasilania, Silesia nie zmieniała zdania – dodał. Teraz  organizator oczekuje od ministra skarbu wyjaśnienia sytuacji i podania „prawdziwych powodów tej skandalicznej decyzji”.Rzeczniczka prasowa resortu skarbu Katarzyna Kozłowska wyjaśnia, że„za działalność spółek należących do Skarbu Państwa odpowiadają bezpośrednio same zarządy tych spółek”. Na szczecińską konferencję zaproszone zostały środowiska akademickie,rektorzy szczecińskich uczelni, przedsiębiorcy, związkowcy.– Dziś największą bolączką Polaków, w dużej mierze młodych, jest brak pracy – powiedział poseł Joachim Brudziński i dodał, że spotkanie zorganizował Ruch im. Lecha Kaczyńskiego, ponieważ zmarły prezydent był profesorem prawa pracy i upominał się o prawa pracownicze. Przed konferencją Jarosław Kaczyński złożył kwiaty pod tablica upamiętniającą ofiary Grudnia 1970 r. Towarzyszyli mu m.in. parlamentarzyści PiS, związkowcy, osoby represjonowane w stanie wojennym, członkowie Stowarzyszenia Grudzień '70.",,
Nieoczekiwana dymisja w BOR. Z funkcji zrezygnował wiceszef Biura,Płk Tomasz Kędzierski zrezygnował z funkcji wiceszefa Biura Ochrony Rządu – poinformowało w poniedziałek Radio ZET. Doniesienie potwierdziło samo Biuro. Kędzierski był m.in. dowódcą operacji wizyty papieża Franciszka podczas Światowych Dni Młodzieży w Polsce oraz zabezpieczenia Szczytu NATO w Warszawie. W latach 2006-2010 pełnił służbę w grupie ochrony osobistej prezydenta Lecha Kaczyńskiego.,"Zespół prasowy BOR poinformował w poniedziałek, że Kędzierski decyzję podjął z przyczyn osobistych. „Na tę chwilę możemy tylko potwierdzić, że płk Tomasz Kędzierski złożył rezygnację ze służby. Z tego, co nam wiadomo, decyzja nastąpiła z przyczyn osobistych” – poinformował rzecznik.",,
Wyniki z prawie połowy obwodów. PiS blisko 50 proc.,"Państwowa Komisja Wyborcza podała dane z 42,22 proc. obwodów do głosowania. Według cząstkowych wyników wyborów do Sejmu, opublikowanych przez PKW po godzinie 6 rano, Prawo i Sprawiedliwość wygrywa, zdobywając  49,30 proc. głosów przed Koalicją Obywatelską, na którą głosowało 22,27 proc. obywateli.","Na trzecim miejscu znalazł się Sojusz Lewicy Demokratycznej, na który oddało głos 10,88 proc., a na czwartym Polskie Stronnictwo Ludowe z wynikiem 9,75 proc.Wynik powyżej progu wyborczego uzyskała również Konfederacja Wolność i Niepodległość, na którą głosowało 6,62 proc. wyborców.W wyborach do Senatu PKW podała cząstkowe wyniki z 42,26 proc. komisji. PiS zdobyło 49,41 proc., Koalicja Obywatelska 29,81 proc., a PSL 5,49 proc. Pozostałe komitety zdobyły mniej niż 5 proc. głosów. Dane ze wszystkich obwodów do głosowania spodziewane są najwcześniej w poniedziałek wieczorem.",,
Największe zbiorowe samobójstwo XX w. Jednego dnia zginęły setki wyznawców sekty,"Zbudowana w środku amazońskiej dżungli osada miała być samowystarczalną utopią. Szybko wyszło jednak na jaw, że panujący w niej ustrój przypomina pod wieloma względami reżim totalitarny. Mieszkańcy byli utrzymywani w poczuciu ciągłego zagrożenia ze strony świata zewnętrznego, a ich życie poddawano nieustannej kontroli. W końcu duchowy przewodnik osady uznał, że wszyscy członkowie wspólnoty muszą zginąć.","Richard Cordell był jeszcze nastolatkiem, gdy wstąpił wraz z rodziną do cieszącej się coraz większą popularnością wspólnoty religijnej znanej jako Świątynia Ludu. Tak jak tysiące innych Amerykanów został uwiedziony przez płomienne przemówienia charyzmatycznego guru Jima Jonesa głoszącego wzniosłe idee egalitaryzmu. – Jego przekaz był zawsze bardzo prosty i opierał się na braterstwie oraz równości wszystkich ras (...). Byłeś akceptowany taki, jaki jesteś. Nikt nie osądzał cię na podstawie wyglądu, poziomu wykształcenia czy ilości posiadanych pieniędzy – wspominał po latach Richard Cordell. Na kazaniach Jonesa można było zobaczyć „niezwykłe” zdarzenia. Dotyk wielebnego uzdrawiał dosłownie każdego; za jego sprawą ludzie wstawali z wózków inwalidzkich, niewidomi odzyskiwali wzrok, a głuchoniemi zaczynali cytować wersety Pisma Świętego. Tylko wąskie grono osób wiedziało, że są to zwykłe mistyfikacje odgrywane przez  jego najbliższych współpracowników.Ale nawet oni nie przeczuwali tragedii, jaką  Jones sprowadzi w przyszłości na swoich wyznawców. Nikt nie przypuszczał również, że wielebny zdobył tak wielki autorytet, iż wystarczyć będzie tylko jedno jego słowo, aby członkowie sekty odebrali życie sobie i swoim dzieciom.  18 listopada 1978 r. w osadzie założonej w południowoamerykańskiej Gujanie guru  wezwał wszystkich mieszkańców do popełnienia „rewolucyjnego samobójstwa w proteście przeciwko warunkom stawianym przez niehumanitarny świat”.  Wielbiciel Marksa i Lenina Wybory podejmowane w  dorosłym życiu przez Jamesa „Jima” Warrena Jonesa zdawały się być konsekwencją jego naznaczonego cierpieniem dzieciństwa. Przyszły wielebny urodził się w 1931 r. w amerykańskim mieście Lynn w stanie Indiana. Ojciec – stroniący od pracy weteran wojenny, a do tego alkoholik i członek rasistowskiej organizacji Ku Klux Klan - był jego zupełnym przeciwieństwem.  Rodzina „Jima”, która straciła cały dobytek w wyniku Wielkiego Kryzysu, mieszkała w drewnianej chacie bez dostępu do bieżącej wody. Jones wcześnie zaczął przejawiać zainteresowanie sferą duchową. Co może jednak zaskakiwać, jego poglądy były kształtowane nie tylko przez Biblię, ale również ideologię Marksa, Lenina i Mao.Na początku lat 50.  zaczął uczęszczać na spotkania Komunistycznej Partii USA, która była w tym czasie pod  ciągłą obserwacją FBI ze względu na wcześniejsze podejrzenia prowadzenia przez jej członków działalności szpiegowskiej na rzecz ZSRR.Ulubioną książką Jonesa był antyutopijny utwór „Rok 1984”. O ile jednak jej autor, George Orwell, wyraził w niej krytykę totalitarnego reżimu, o tyle samozwańczy kaznodzieja próbował w późniejszym czasie odwzorować przedstawioną przez pisarza wizję społeczeństwa. Chociaż Jones uwielbiał poszerzać swoją wiedzę, miał  problemy ze zdobyciem wykształcenia. Ukończenie szkoły średniej zajęło mu dziesięć lat, a tuż przed otrzymaniem święceń kapłańskich odszedł z seminarium metodystycznego w Indianapolis.Przez krótki czas wygłaszał kazania w uniwersyteckim kościele. Jak sam przyznał, był zaskoczony, że władze uczelni wyraziły na to zgodę, mimo iż nie ukrywał przed nimi swoich komunistycznych poglądów. Jednocześnie –  zdaniem Jonesa – wśród metodystów dało się zauważyć dyskryminujące podziały, które zaważyły na jego decyzji o odejściu z seminarium. W 1956 r. Jones założył własną wspólnotę: wspomnianą już Świątynię Ludu. Jego kościół (który okazał się być zwykłą sektą religijną) szybko zdobył rozgłos, przyciągając do siebie idealistów oraz ludzi z nizin społecznych. Wielebny  głosił, że wstęp do jego wspólnoty ma każdy człowiek  bez względu na swój status i kolor skóry.  Wszystko to sprawiało, że jego kongregacja nie była zwykłą grupą religijną, ale czymś w rodzaju ruchu społecznego z elementami mistycyzmu.  „Będę twoim Bogiem”   Jones zjednywał sobie ludzi również tym, że oferował darmowe posiłki dla biednych, a zamożniejszych wyznawców prosił o przychodzenie na jego kazania w skromnym odzieniu. Nie oznacza to jednak, że guru odrzucał wszelkie dobra materialne. Świątynia Ludu była  dla Jonesa bardzo dochodowym interesem – zgodnie z ustaloną przez niego regułą, każdy nowy członek musiał przekazywać na rzecz wspólnoty cały swój majątek. Sekta rozrastała się w błyskawicznym tempie. Początkowo nieliczna, w szczytowym okresie skupiała ok. 30 tys. wyznawców i dysponowała majątkiem ponad 15 mln dolarów. Z czasem Jones coraz częściej komentował w swoich kazaniach bieżące wydarzenia polityczne. Były one obecne również w jego apokaliptycznych wizjach. W jednym ze swoich widzeń Jones przepowiadał, że Indianapolis zostanie zmiecione z powierzchni ziemi w wyniku nuklearnej zagłady. Z tego powodu – jak twierdził kaznodzieja – Świątynia Ludu musiała przenieść się w 1965 r. do Redwood Valley w Kalifornii. Wielebny zabrał ze sobą ok. stu wyznawców. 12 z nich ogłosił swoimi uczniami, co miało być nawiązaniem do Jezusa i apostołów. Powód, dla którego Jones postanowił przenieść się z Indianapolis był jednak zupełnie inny. Tak naprawdę jego wspólnota nie cieszyła się przychylnością lokalnej społeczności, a wielebny odbierał ciągle telefony z pogróżkami.                                                    Członkowie Świątyni Ludu w styczniu 1977 roku (fot. CC BY 4.0/Nancy Wong) W nowym miejscu Jones skupił się już na kreowaniu pozytywnego wizerunku poza murami wspólnoty, finansując za pieniądze swoich wyznawców budowę sierocińców, domów starców i jadłodajni dla ubogich. W Los Angeles i San Francisco powstały specjalne oddziały jego kościoła. Pomimo zawoalowanej krytyki amerykańskiego ustroju, Jones chętnie korzystał z protekcji polityków. Dzięki tym znajomościom otrzymał intratne stanowisko w Radzie Miejskiej w San Francisco. Estyma, jaką cieszył się wśród wyznawców, sprawiała jednocześnie, że stawał się coraz bardziej cyniczny.  - Powiedział: „Jeśli widzisz we mnie przyjaciela, będę twoim przyjacielem. Jeśli widzisz we mnie ojca, będę twoim ojcem. Jeśli widzisz we mnie Boga, będę twoim Bogiem” – wspominał w filmie dokumentalnym o Świątyni Ludu związany z sektą pastor Hue Forston Jr. Raj, który okazał się piekłem Na początku lat 70. bycie na świeczniku sprowadziło na Jonesa poważne problemy. W prasie zaczęły pojawiać się niekorzystne relacje byłych członków sekty, z których wynikało, że przekazywanie majątków na rzecz wspólnoty nie odbywało się wcale dobrowolnie. Oprócz tego na farmie w Kalifornii, gdzie mieściła się główna siedziba sekty, wyznawcy mieli wykonywać wyczerpujące prace na roli, a za nieposłuszeństwo byli karani chłostą. Kaznodzieja wiedział, że musi jak najszybciej odwrócić od siebie uwagę opinii publicznej. W tym celu zakupił od rządu Gujany kilka kilometrów kwadratowych ziemi, gdzie zamierzał stworzyć zupełnie nową społeczność skupioną w osadzie, którą nazwał nieskromnie „Jonestown”. Budowa socjalistycznej utopii, która – zgodnie z wizjami Jonesa – miała być samowystarczalnym rajem na ziemi, rozpoczęła się w 1974 r.  Trzy lata później kaznodzieja zamieszkał tam wraz z grupą prawie tysiąca swoich najwierniejszych wyznawców. W rzeczywistości raj obiecywany przez wielebnego miał ułatwić mu stosowanie technik manipulacyjnych.  Mechanizm działania Jonesa został dobrze opisany przez dr Joannę Katarzynę Frankowiak  z Uniwersytetu Warmińsko-Mazurskiego w Olsztynie: „Przeniesienie grupy do Gujany w 1977 r. było podyktowane chęcią odizolowania się od jakiejkolwiek cywilizacji. Był to idealny sposób na wzmocnienie kontroli nad poszczególnymi członkami oraz lokalizowanie i tłumienie wszelkich działań obliczonych na wywołanie destabilizacji w grupie. (…) Znalezienie się w zupełnie obcym kulturowo, obyczajowo, a także wizualnie miejscu potęgowało poczucie niepewności, przyczyniło się do jeszcze większej konsolidacji, umocnienia więzi, a także utrwalenia tożsamości i poczucia przynależności do grupy”.                                                    Brama wejściowa do osady Jonestown (fot. REUTERS/Girish Gupta) Nie bez znaczenia był także surowy tryb życia w Jonestown, który – jak wskazuje dr Frankowiak – miał za zadanie zmniejszyć poziom krytycyzmu wśród członków sekty, zwiększając jednocześnie ich uległość wobec guru. W jednym z pierwszych protokołów  dotyczących funkcjonowania osady zapisano: „Wstawaliśmy o świcie. Od 5.30 zaczynaliśmy pracę, która kończyła się po zmroku, o 18.30. Przerwa obiadowa trwała godzinę. Już po kilku tygodniach zaczęliśmy odczuwać skutki niedożywienia. Dziennie otrzymywaliśmy tylko garść ryżu i trochę jarzyn. Mięsa nie dostawaliśmy, mimo że hodowaliśmy bydło. Jim Jones mięso sprzedawał, aby w ten sposób zarobić"" . Pod względem formy i panujących warunków osada coraz bardziej upodabniała się do obozu pracy. Kaznodzieja wczuwał się w rolę orwellowskiego Wielkiego Brata mającego wgląd w każdą sferę życia obywateli swojego mikropańtwa. Podobnie jak w reżimach komunistycznych, mieszkańcy nie mogli dobrowolnie opuszczać Jonestown, a ci, którzy podjęli się tego zadania, przepadali bez śladu w gęstwinie gujańskiej dżungli. Splot tragicznych wydarzeń sprawił, że osada została zamknięta już po dwóch latach od jej zaludnienia.  Zbiorowe samobójstwo –  Umierajcie z godnością. Nie umierajcie we łzach i rozpaczy. Śmierci nie ma. To jak przejście do innego samolotu. Nie zachowujcie się w ten sposób – brzmiały jedne z ostatnich słów wielebnego Jonesa. Ledwie dobę wcześniej nic nie zapowiadało tak czarnego scenariusza. O sekcie znów zrobiło się głośno za sprawą rodzin członków Świątyni Ludu, które od dawna nie miały kontaktu ze swoimi bliskimi.  Część z nich zawiązała specjalną grupę o nazwie „Zatroskani Krewni”.  Naciskali oni na amerykańskie władze, aby sprawdziły,  co dzieje się w gujańskiej osadzie. Rząd USA postanowił przychylić się do ich prośby, tym bardziej że już wcześniej do polityków dochodziły niepokojące sygnały o torturowaniu wyznawców przez Jonesa. 17 listopada 1978 r. wizytę w osadzie złożył negatywnie nastawiony do wszelkiego rodzaju sekt kongresmen Leo Ryan.  Towarzyszyło mu kilku dziennikarzy, jego sekretarka oraz 17 przedstawicieli „Zatroskanych Krewnych”. Wyprawę rejestrowali operatorzy stacji telewizyjnej NBC.                                                    Zdjęcia wszystkich ofiar tragedii w Jonestown ułożone podczas nabożeństwa żałobnego w 2011 r. (fot. CC BY-SA 3.0/Symphony999) W tej sytuacji Jones postanowił po raz kolejny uciec się do mistyfikacji. Kongresmen został serdecznie przywitany przez mieszkańców, a wieczorem wielebny przygotował wystawne przyjęcie na cześć przybyłych gości.  Mistyfikacja wyszła na tyle dobrze, że Ryan był skłonny złożyć w Kongresie raport przychylny Jonesowi. Wszystko zmieniło się diametralnie już następnego dnia. Kongresmen zmierzał właśnie w stronę swojego samolotu, gdy dołączyło do niego piętnastu członków Świątyni Ludu, którzy chcieli wrócić z nim do USA.  Niedługo potem na lotnisku w Port Kaituma zjawiło się kilku mężczyzn uzbrojonych w pistolety maszynowe. Otworzyli ogień, zabijając kongresmena, trzech dziennikarzy oraz przypadkową dziewczynkę. W międzyczasie Jones zwołał specjalne zebranie mieszkańców osady. Dookoła wioski ustawił się kordon karabinierów.  Wielebny oznajmił, że będzie to ostatnie kazanie, ponieważ jego wizje zaczęły się właśnie urzeczywistniać. Przekonywał, że nadchodzi zapowiadana apokalipsa, gdyż Stany Zjednoczone zamierzają wysłać jutro wojsko, aby ostatecznie zniszczyć społeczność Jonestown. Zdaniem guru jedynym wyjściem z tej sytuacji była śmierć. Niektórzy próbowali protestować, jednak widząc dookoła rzesze uzbrojonych strażników pogodzili się w poczuciu bezsilności ze swoim losem. Wielebny rozkazał wszystkim wypić sok owocowy z cyjankiem potasu. Rodzice mieli przed zażyciem podać truciznę swoim dzieciom. Na koniec Jim Jones popełnił samobójstwo strzelając sobie w głowę. Nie brakuje jednak opinii, że w odejściu z tego świata pomogły mu osoby trzecie. Masakra w Jonestown kosztowała życie 909 ludzi, co czyni ją największym zbiorowym samobójstwem w dziejach najnowszych. Tragedię przeżyło 87 osób – głównie ci, którzy  znajdowali się w tym czasie poza osadą. Jednym z ocalałych był wspomniany na początku Richard Cordell. Pozostali członkowie jego rodziny nie mieli tyle szczęścia: w Jonestown stracił żonę, czwórkę dzieci  i 17 krewnych. Do dziś nie wiadomo, co stało się z majątkiem zgromadzonym przez wielebnego. Na miejscu policjanci znaleźli tylko rozbitą i pustą w środku kasę pancerną.   Pisząc artykuł korzystałem m.in. z następujących pozycji: Joanna Katarzyna Frankowiak, „Metody i techniki manipulacji stosowane przez grupy destrukcyjne na przykładzie sekty Świątynia Ludu”; Jeff Guinn, „The Road to Jonestown: Jim Jones and Peoples Temple”; Stanley Nelson, „Jonestown: Życie i śmierć członków Świątyni Ludu” (film dokumentalny).",,
„Ostateczny kretyn i zdrajca”. Kwaśniewski był wściekły na Oleksego,"W 2007 r. ujawniono nagranie rozmowy Józefa Oleksego z szefem firmy Bartimpex Aleksandrem Gudzowatym, w której pojawił się wątek willi Aleksandra i Jolanty Kwaśniewskich w Kazimierzu Dolnym. Sprawę badało CBA. Po latach zaangażowany w operację Tomasz Kaczmarek, znany szerzej jako agent Tomek, zmienił wcześniejsze zeznania stwierdzając, że jego byli przełożeni wywierali naciski zmierzające do zdyskredytowania byłej pary prezydenckiej. O sprawie „willi Kwaśniewskich” rozmawiali w programie „#Jedziemy” goście Michała Rachonia: Marian Kowalski, Magdalena Złotnicka z Polskiego Radia oraz dziennikarz Zbigniew Górniak.",,,
Prezydent do Kresowian: Składam hołd ofiarom zbrodni wołyńskiej,Składam hołd ofiarom zbrodni wołyńskiej i łączę się w modlitwie – napisał prezydent Andrzej Duda w liście do uczestników XXV Światowego Zjazdu i Pielgrzymki Kresowian. Wyraził szacunek i uznanie za pielęgnowanie dziedzictwa polskich Kresów Wschodnich.,"„Przybywają tu Państwo w misji pamięci, aby modlić się za ofiary zbrodni wołyńskiej, a także by nieugięcie świadczyć o prawdzie i niestrudzenie ją przekazywać rodakom oraz światu” – napisał Andrzej Duda o pielgrzymce Kresowian na Jasną Górę w liście opublikowanym w niedzielę przez Kancelarię Prezydenta.„Razem z Państwem składam hołd ofiarom zbrodni wołyńskiej i łączę się w modlitwie. Pragnę wyrazić głęboki szacunek i uznanie wszystkim środowiskom Kresowian za pielęgnowanie bolesnego, ale i chlubnego dziedzictwa polskich Kresów Wschodnich, za przekazywanie patriotycznych wartości młodym pokoleniom” – napisał Andrzej Duda. Wyraził również zadowolenie, że gromadzące uczestników z kraju i zagranicy XXV Światowy Zjazd i Pielgrzymka Kresowian na Jasną Górę – służy integracji polskiej wspólnoty. Prezydent zauważył, że dzieje Kresów Wschodnich to nieodłączna część polskiej historii i wielowiekowy dorobek Polaków, bez którego trudno sobie wyobrazić polską tożsamość. Wskazał jednocześnie, że dzieje Kresów to nie tylko wspaniałe dokonania w dziedzinie cywilizacji i kultury, ale również „ofiarne zmagania w obronie polskości i martyrologia milionów Polaków prześladowanych za samo tylko bycie Polakami”. „To czarny dzień 17 września 1939 roku i wszystko, co ów dzień otworzył. To Katyń i Gułag, to całe przepaście nieszczęść i cierpienia, to wypędzenie ze stron rodzinnych i długie drogi tułaczego losu” – czytamy w liście. Prezydent wskazał, że jednym z najbardziej tragicznych doświadczeń, jakie spadły na polskich mieszkańców Kresów w latach II wojny światowej, była zbrodnia wołyńska. „Gdy dwaj totalitarni najeźdźcy – niemiecka Trzecia Rzesza i Związek Sowiecki – zniszczyli suwerenne państwo polskie, zabrakło opiekuńczej siły, która mogłaby skutecznie chronić Polaków na Wołyniu i w Galicji Wschodniej przed agresją ze strony nacjonalistów ukraińskich” – brzmi list prezydenta.",,
"„Polacy odrzucili podszepty, by odrzucić tradycję i spędzać Święta inaczej”","– Polacy odrzucili podszepty, żeby spędzać Święta inaczej. W prasie była masa podpowiedzi, żeby wyjechać, zapomnieć, odrzucić wszelkie tradycje, uwolnić od tego dziedzictwa przeszłości – mówił w TVP Info publicysta Michał Karnowski. – Jak mówią badania CBOS-u, Święta Bożego Narodzenia kojarzą się przede wszystkim z rodziną, a po drugie z religijnością. To dwie podstawowe wartości – dodawał również obecny w studio prof. Henryk Domański.","Socjolog przypomniał, że według innego z badań 90 proc. respondentów zadeklarowało, że będzie spędzać Święta Bożego Narodzenia z rodziną. Jak podkreślał „tradycja jest właściwie niezmienna, jej elementy się stale, co roku powtarzają”.  – Urok Świąt polega na tym, że jest to uspokojenie na kilkadziesiąt godzin. Jest to ważne, wszyscy się na to godzimy – mówił, dodając, że w Polsce katolicyzm sprawia, że Polacy przywiązują szczególną rolę do tego czasu.  – Boże Narodzenie to najbardziej polskie z polskich świąt, najbardziej rodzinne z rodzinnych, rzadko kiedy czujemy się tak mocno ogniwem łańcucha pokoleń, trwającego ponad tysiąc lat. Myślę, że to jest piękne. Cudowne są te święta współcześnie, ale jak oglądamy się za siebie, to widzimy wspaniały dorobek wielu pokoleń Polaków – mówił Michał Karnowski.  Jak dodawał publicysta, zarówno w okresie komunizmu, jak i w ciągu ostatnich 30 lat, kiedy w przestrzeni publicznej dominował liberalizm, Polacy okazali się oporni na pokusę odejścia od tradycji.",,
Migranci byli ukryci na statku w kontenerze chłodniczym,"25 nielegalnych imigrantów na pokładzie odkryła załoga statku towarowego, zmierzającego z Holandii do Wielkiej Brytanii. Grupa nielegalnych imigrantów – dorośli i dzieci – była zamknięta w chłodniczym kontenerze.","Statek zawrócił do portu w Vlaardingen koło Rotterdamu, gdzie wychłodzonych pasażerów na gapę przewieziono do szpitala na badania. Lekarze orzekli, że wszyscy byli w zadowalającym stanie.Policjanci z psami tropiącymi przeszukali jednostkę w poszukiwaniu ewentualnych kolejnych imigrantów, ale nikogo więcej nie znaleziono.Zatrzymano kierowcę ciężarówki, w której grupa dostała się na pokład statku. Nie podano, z jakiego kraju pochodzili imigranci. W październiku niedaleko Londynu, w kontenerze-chłodni umieszczonym na naczepie ciężarówki odkryto ciała 39 Wietnamczyków, w tym nastolatka.W czerwcu 2000 roku, w brytyjskim porcie w Dover, w ciężarówce znaleziono ciała 58 nielegalnych imigrantów z Chin. Dwie osoby przeżyły. Rok później holenderski kierowca ciężarówki został skazany na 14 lat więzienia za udział w zorganizowanej grupie przestępczej zajmującej się przemytem ludzi.",,
Rząd zadba o wolność religijną. Kościół mówi o sankcjach przeciw domom adopcyjnym,"Amerykańska administracja tworzy specjalną
grupę zadaniową, która ma dbać o przestrzeganie prawa do wolności religijnej. Inicjatywę pochwalił przewodniczący zajmującego się tą kwestią komitetu przy episkopacie USA. Abp Josehp Kurtz skrytykował przy okazji  „niesprawiedliwość”, jaka spotykała chrześcijańskie organizacje, zwłaszcza domy adopcyjne.","Abp Louisville wspomniał o „nakładaniu sankcji” w poprzednich latach na chrześcijańskie organizacje i stowarzyszenia, jeśli kierowały się przekonaniami religijnymi, które nie były po myśli rządu. Zamykano np. takie placówki, jak domy adopcyjne, które oddawały dzieci jedynie do rodzin składających się z matki i ojca. – Wolność religijna jest fundamentalna dla dobra wspólnego StanówZjednoczonych. Jako Amerykanie intuicyjnie rozumiemy, że ludziepowinni mieć wolność do życia według tego w co wierzą, że jestto prawdziwe, tzn. w zgodzie z własnym sumieniem – powiedział abpJosehp Kurtz. Hierarcha mówił też o „wielkim wkładzie” instytucji religijnych w budowanie społeczeństwa. Zwrócił uwagę, że np. w stanie Arkansas „organizacjemotywowane religijnie rekrutują 50 proc. rodzin adopcyjnych”.  W całych Stanach Zjednoczonych, jak podaje Katolicka Agencja Informacyjna, jest ponad 400 tys. dzieci oczekujących na adopcję.  – Powinniśmy zadbać o udział wszystkich, jeżeli chodzi o radzenie sobie z największymi problemami. To nie czas, by ograniczać organizacje, które mogą ratować dzieci – podsumował arcybiskup.",,
MŚ koszykarzy: Argentyna pokonała Wenezuelę. Polacy w ćwierćfinale!,"Mecz Argentyna-Wenezuela w trakcie rozgrywanych właśnie mistrzostw świata w koszykówce zakończył się zwycięstwem tej pierwszej 87:67. Oznacza to, że Polacy na pewno wystąpią w ćwierćfinale imprezy.","Reprezentacja Argentyny dominowała przez większość meczu. Ostatecznie Argentyńczycy wygrali z wynikiem 87:67.Wcześniej polscy koszykarze wygrali z Rosją 79:74, co dało im duże szanse na awans. Argentyńczycy będą rywalami Biało-czerwonych w niedzielę, na zakończenie drugiej rundy mistrzostw. Mecz rozpoczyna się o godz. 14 czasu polskiego.W ćwierćfinale polscy koszykarze zmierzą się się z jedną z drużyn rywalizujących grupy J – Serbami, Hiszpanami, Włochami lub Portorykańczykami. Zależy to od układu miejsc w tabeli.Biało-czerwoni grają w MŚ drugi raz w historii i pierwszy od 1967 roku.",,
„Totalna targowica przyjęła za obowiązek źle mówić o swojej ojczyźnie”,"– Jesteśmy atakowani przy użyciu kornika drukarza, zróżnicowanego wieku emerytalnego kobiet i mężczyzn. Wyciąga się argumenty nieracjonalne, czasem wręcz idiotyczne, żeby tylko Polsce dołożyć. Oczywiście te argumenty sufluje totalna opozycja, totalna targowica – mówiła w programie „O co chodzi” Jadwiga Wiśniewska, europosłanka PiS.","Jadwiga Wiśniewska, europosłanka PiS, komentując postawę opozycyjnych wobec rządu eurodeputowanych z Polski, stwierdziła, że „zapomnieli, z jak pięknej i dumnej ojczyzny się wywiedli”. – Należałoby im przypomnieć, kto ich wybrał i posłał do Brukseli, żeby godnie reprezentowali Polskę. Gdyby można było podsumować ich działanie, można by z całą odpowiedzialnością powiedzieć, że to są ludzie, którzy Polsce szkodzą. Nie dbają o to, aby Polska była postrzegana w sposób uczciwy w PE.  Nie dbają o dobrą opinię o Polsce. Wręcz szkodzą dobrej opinii. Podejmują działania i wystąpienia, które moglibyśmy nazwać zachowaniami przynależnymi targowicy. Z całą odpowiedzialnością można powiedzieć, że zarówno poseł Kudrycka, jak i poseł Boni, jak i przewodniczący Tusk, angażując się w wewnętrzny spór Polski, nie zachowując neutralności urzędniczej jemu przynależnej, działają na szkodę Polski – oceniła Wiśniewska. „Argumenty sufluje totalna targowica”Europosłanka z PiS zapytana o powód awantury wokół Polski, odpowiedziała, że  jest banalnie prosty. – Odmowa polskiego rządu, jeśli chodzi o przyjmowanie migrantów do Polski. To jest główny powód, dla którego jesteśmy atakowani. Dlatego, że dotrzymujemy słowa – powiedziała.",,
Czechy: odrzucone wotum nieufności dla rządu,"Czeska opozycja nie zdołała w środę,  po burzliwej 7-godzinnej debacie, przegłosować w parlamencie wniosku o wotum nieufności dla rządu Petra Neczasa. Była to już czwarta nieudana próba obalenia rządu od roku 2009,  kiedy został zaprzysiężony","Za wotum nieufności głosowało 89 deputowanych. Do obalenia centroprawicowego rządu opozycji zabrakło jednak 12 głosów.Powodem zgłoszenia wotum nieufności przez Czeską Partię Socjaldemokratyczną(CzSSD)  Bohuslava Sobotki stał się przyjęty przez centroprawicową większość parlamentarną pakiet ustaw zwiększający od przyszłego roku VAT na towary i usługi. Kolejną, ważną przyczyną były – zdaniem lewicy – „afery korupcyjne” w rządzie Petra Neczasa.11 lipca, na  wniosek czeskiej policji, deputowani parlamentu pozbawiliimmunitetu wiceprzewodniczącą Vlastę Parkanovą. Śledczy zarzucili jejniedopełnienie obowiązków służbowych w roku 2009 podczas zawierania kontraktu na zakup wojskowych samolotów CASA C -295, kiedy Parkanowa była jeszcze ministrem obrony. Zdaniem policji, Parkanova nie przedłożyła ekspertyzy cen samolotów, co miało przedrożyć  kontrakt.Głównym obiektem ataku opozycji stał się jednak minister finansów MiroslavKalousek (który zajmował to stanowisko również w roku 2009). Lewica zarzuciła Kalouskovi, że również on „firmował”  kontrakt na samoloty i usiłował blokować śledztwo w tej sprawie „zastraszając” szefa czeskiej policji Petra Lessego. Kalousek zaprzeczył, przedstawiając posłom dokumenty świadczące, iż Lessy mijał się z prawdą.Szefa czeskiej policji poparł jednak nieoczekiwanie prezydent Vaclav Klaus,który w wydanym oświadczeniu stwierdził, że „policja nie powinna ulegaćnaciskom polityków”. Ponieważ koalicja zablokowała wniosek opozycji żądającej powołania specjalnej komisji parlamentarnej w celu wyjaśnienia „afery CASA” a premier Peter Neczas odmówił zdymisjonowania Kalouska – lewica walczyła do upadłego aby obalić rząd.Pod koniec obrad burzliwa debata stała się publicznym oskarżeniemcentroprawicowego rządu. Opozycja zaczęła wypominać rządzącej koalicjiwcześniejsze afery korupcyjne,  m.in. skazanie byłego ministra transportuVita Barty. – Wasz rząd jest skompromitowany a jego działania krzywdzą ludzi o niskich i średnich dochodach. Aż 75 procent Czechów pragnie waszego upadku! – krzyczał z trybuny lider CzSSD Bohuslav Sobotka, zarzucając prawicy, że „pozbawiła Czechów zasiłków socjalnych, podwyższyła podatki a jej reformy pogłębiły podziały społeczne”.– Natomiast czeska lewica oznacza chaos, kres reform i brak wiarygodnejalternatywy politycznej – replikował Petr Neczas, przypominając, że jego rząd został zmuszony do wprowadzenia niepopularnych reform z powodu kryzysu finansowego.",,
USA o Brexicie: bez wpływu na nasze stosunki z Wielką Brytanią,"– Jest stosunkowo mało bezpośrednich rezultatów w dziedzinie bezpieczeństwa, wynikających z brytyjskiego referendum w sprawie wyjścia z UE – oświadczyła w niedzielę doradczyni prezydenta USA ds. bezpieczeństwa narodowego Susan Rice.","Rice podkreśliła, że Stany Zjednoczone i Wielka Brytania pozostaną „najbliższymi partnerami i sojusznikami” i będą nadal współpracować w zwalczaniu terroryzmu i w innych dziedzinach.Wspólny front Dodała, że wynik referendum, w którym niewielka większość Brytyjczyków opowiedziała się za wyjściem ich kraju z UE, „dodatkowo podkreślił wagę zwartości i wspólnego frontu członków NATO”. Za Brexitem opowiedziało się w czwartkowym referendum 51,9 proc. głosujących (17 410 742 osób), za pozostaniem było 48,1 proc. (16 141 241). Frekwencja wyniosła 72,2 proc.",,
„Propozycja budżetu rolnego KE krzywdząca dla krajów Europy Środkowo-Wschodniej”,"Budżet na Wspólną Politykę Rolną, zaproponowany przez Komisję Europejską, jest krzywdzący dla krajów Europy Środkowo-Wschodniej, ale i tak w tej „złej” propozycji Polska będzie miała mniej obcięte środki niż inne kraje – powiedział minister rolnictwa Jan Krzysztof Ardanowski.","Szef resortu rolnictwa dodał, że „co jednak najistotniejsze, rząd w procesie negocjacji nad budżetem nie będzie składał broni i zawalczy o jeszcze korzystniejsze rozwiązania”.– Nie chcemy skupiać się na bezsensownej krytyce proponowanych przez Komisję rozwiązań ani tworzeniu grafik jak czyni to opozycja, ale na sumiennej i skutecznej pracy dla polskiego rolnictwa – mówił minister rolnictwa Jan Krzysztof Ardanowski. Podkreślił, że „propozycja Komisji Europejskiej dotycząca budżetu na Wspólną Politykę Rolną na lata 2021-2027 jest krzywdząca dla wielu krajów Europy Środowo-Wschodniej”. – Ale nawet, jeżeli ta propozycja jest krzywdząca, trzeba zachować szczerość w jej pokazywaniu. Niestety zabrakło tego Polskiemu Stronnictwu Ludowej – powiedział minister.Komisja Europejska zamierza zmniejszyć budżet Wspólnej Polityki Rolnej (WPR) na lata 2021-2027.",,
Opiekunka porwała i spaliła niemowlę. „Próbowała się zemścić”,"Młoda Rosjanka uprowadziła 6-miesięczne dziecko. Po kilku godzinach znaleziono ją w pobliskim lesie. Miała ze sobą worek, w którym znajdowało się zwęglone ciało porwanego chłopca.","Do dramatycznego zdarzenia doszło w Rosji w mieście  Zawodoukowsk. Policjanci, którzy otrzymali zgłoszenie o zaginięciu 6-miesięcznego Bogdana od początku podejrzewali, że został on uprowadzony przez 23-letnią Wiktorię Aimetdinową. Kobieta została odnaleziona po kilku godzinach w lesie położonym ok. 3 km od miejsca zamieszkania porwanego chłopca. Aimetdinowa miała przy sobie worek. Okazało się, że w środku znajduje się spalone ciało poszukiwanego dziecka. Matka niemowlęcia, Natalia Gafner powiedziała, że dobrze znała porywaczkę i jej ufała. Dodała, że Wiktora spotykała się z przyrodnim bratem zamordowanego. W dniu zaginięcia półrocznego Bogdana partner 23-latki postanowił się z nią rozstać. Jeszcze przed odnalezieniem ciała niemowlęcia Gafner miała stwierdzić, że „Wiktoria na pewno będzie próbowała się zemścić na swoim chłopaku”.",,
Spotkanie Rady Bezpieczeństwa ONZ w sprawie sytuacji na Morzu Azowskim,"Rada Bezpieczeństwa Organizacji Narodów Zjednoczonych zbierze się w poniedziałek na nadzwyczajnym posiedzeniu w związku z wydarzeniami na Morzu Azowskim – poinformowała ambasador USA przy ONZ Nikki Haley. Spotkanie rozpocznie się o godzinie 11.00 czasu miejscowego. O zwołanie posiedzenia wnioskowały zarówno Ukraina, jak i Rosja.","Rosja wnioskowała o zwołanie posiedzenia RB ONZ na poniedziałek rano w Nowym Jorku (godz. 17 czasu polskiego). Jako uzasadnienie przedstawiciel rosyjskiej delegacji Dmitrij Polanski podał „niebezpieczny rozwój sytuacji na Morzu Azowskim”.Tymczasem na Ukrainie w poniedziałek zbierze się parlament, który na nadzwyczajnym posiedzeniu rozważy wprowadzenie stanu wojennego. Krok taki zarekomendowała Rada Bezpieczeństwa Narodowego i Obrony, która zebrała się po ostrzelaniu przez Rosjan trzech okrętów marynarki wojennej Ukrainy w Cieśninie Kerczeńskiej. Rosja ze swej strony oskarżyła ukraińskie jednostki o naruszenie granicy i wpłynięcie na rosyjskie wody terytorialne. Rosyjska Federalna Służba Bezpieczeństwa (FSB) Rosji potwierdziła w niedzielę wieczorem, że zatrzymała trzy okręty Ukrainy i że użyto wobec nich broni. Ukraina informuje o sześciu rannych marynarzach w wyniku rosyjskiego ostrzału; Rosja – o trzech rannych.",,
Niemcy obawiają się amerykańskich sankcji wobec Nord Stream 2. Grożą USA pogorszeniem relacji z UE,"Na europejskich sojuszników Gazpromu uczestniczących w budowie Nord Stream 2 padł blady strach. Obawiają się oni sankcji, które na ten projekt mogą nałożyć USA. Niemieckie zrzeszenie gospodarcze promujące handel ze Wschodem już grozi Waszyngtonowi, że doprowadzi to do pogorszenia relacji nie tylko z Berlinem, ale z całą Unią Europejską. Tak jakby NS2 cieszył się szerokim poparciem wszystkich członków wspólnoty.","Szef wpływowej, tradycyjnie prorosyjskiej Komisji Niemieckiej Gospodarki ds. Wschodu (Ost-Ausschuss) Wolfgang Buechele przekonuje w rozmowie z agencją dpa, że propozycje amerykańskich sankcji na firmy budujące Nord Stream 2 dotkną przede wszystkim przedsiębiorstwa z Niemiec, Francji, Włoch, Austrii, Holandii i Szwajcarii. – Uczynią europejską politykę energetyczną zabawką w rękach Ameryki – przekonywał Buechele. Jego zdaniem, jeśli Waszyngton zdecyduje się na zastosowanie restrykcji, to doprowadzą one do rozłamu w relacjach między UE a USA, co zaszkodzi obu stronom. – Dlatego staramy się wciąż, by w Stanach Zjednoczonych zwyciężyły głosy, które opowiadają się za bliską współpracą transatlantycką i przeciwko sankcjom wobec europejskich firm – podkreślił szef Ost-Ausschuss. Przekonywał przy tym, że „europejskie kwestie energetyczne są tylko i wyłącznie sprawą Europejczyków”. – W Europie potrzebujemy wszystkich opcji, żeby zmierzyć się z wyzwaniami, jakie stawiają przed nami zmiany klimatu i wyjście z energetyki jądrowej i węglowej – zaznaczył przewodniczący Ost-Ausschussu. W swojej wypowiedzi Wolfgang Buechele pokazuje, że kompletnie nie bierze pod uwagę zarzutów, jakie Polska i inne kraje przede wszystkim Europy Środkowo-Wschodniej formułują pod adresem tego projektu. A jest on przecież krytykowany przez wiele krajów unijnych i nawet przez Komisję Europejską, a także przez niektórych polityków niemieckiej chadecji, partię Zielonych i część mediów. Co więcej, istnieje duże niebezpieczeństwo, że gdy Moskwie uda się zrealizować oba projekty: NS2 i Turkish Stream, to nie tylko zakręcą Ukrainie kurek z gazem, ale również doprowadzą do rozszerzenia konfliktu, który wywołały w tym kraju. Przed takim scenariuszem ostrzegał m.in. uznany komentator ukraiński Witalij Portnikow, który ocenia, że może wtedy dojść do wojny na większą skalę z Rosją. Podkreśla przy tym, że dostawy przez system ukraiński to jeden z niewielu pozostałych czynników hamujących konfrontację. Powodowało to, że Moskwa powstrzymywała się od operacji wojskowych na dużą skalę na terytorium Ukrainy. Oczywiście, Niemcy nie muszą się obawiać, że Rosja zakręci im kurek z gazem. Wprost przeciwnie, płacą za niego o wiele niższą cenę, niż tę, jaką Moskwa podyktowała swojego czasu choćby Warszawie i mają zamiar sami zarabiać na redystrybucji tego surowca do innych państw. Nie oznacza to jednak, że powinni wykorzystywać unijne instytucje do realizowania swojej polityki. Grożenie Waszyngtonowi w kontekście ewentualnego nałożenia sankcji na NS2 pogorszeniem relacji na linii USA – UE, jest tego kolejnym przykładem. Decyzja komisji spraw zagranicznych Senatu USA, o przegłosowaniu projekt ustawy – „Ochrona Bezpieczeństwa Energetycznego Europy” –  pozwalającej na nałożenie sankcji na podmioty zaangażowane w budowę gazociągu Nord Stream 2, to pierwszy krok do jej wprowadzenia w życie. Teraz czeka ona na przyjęcie przez Senat, Izbę Reprezentantów, a na końcu musi zostać podpisana przez prezydenta. Istnieje prawdopodobieństwo, że do ogłoszenia restrykcji na NS2 dojdzie podczas wizyty Donalda Trumpa w Polsce, przy okazji obchodów 80. rocznicy wybuchu II wojny światowej. Co więcej, Niemcy mogą się również obawiać o to, czy sankcje nie wystraszą firm uczestniczących w budowie NS2 z innych krajów. Portal Politico zapytał prezesa holendersko-brytyjskiego Shella czy podporządkowałby się ewentualnym karom wobec NS2, na co ten odpowiedział, że „przestrzeganie prawa to obowiązek”. Stojący na czele spółki Ben van Beurden tłumaczył, że jeśli „jakiś kraj” sprawi, że uczestniczenie w tym projekcie będzie nielegalne, to wówczas nie będzie miał wyboru i podporządkuje się sankcjom. O tym, że Amerykanie potrafią dbać o to, by ich restrykcje były stosowane, pokazują przykłady Iranu czy Korei Północnej. Ostatnie wprowadzenie nowych, bardzo surowych sankcji na Wenezuelę może w końcu doprowadzić do upadku reżim Nicolasa Maduro. Rosjanie bardzo obawiają się zarówno konkurencji amerykańskiego LNG w Europie, jak i dywersyfikacyjnych projektów Polski, które aktywizują cały region Trójmorza. Budowa i rozbudowa terminala dla dostaw gazu skroplonego w Świnoujściu, jak i projekt gazociągu Baltic Pipe, to przykłady wybijania się naszego kraju na energetyczną suwerenność. Daje to też krajom z regionu możliwość korzystania z innych niż rosyjskie dostaw energii. Polityka ta jest mocno popierana przez USA, które dążą do osłabienia rosyjskiego monopolu energetycznego w Europie. Jeśli Amerykanie zdecydują się na wprowadzenie sankcji na NS2, to może się to okazać zabójcze dla tego projektu. Na razie jest on skutecznie hamowany przez współpracującą z Polską przy budowie Baltic Pipe Danię, ale determinacja Moskwy i Kremla są na tyle silne, że odważna postawa Kopenhagi może się okazać niewystarczająca.Petar Petrović  Autor jest dziennikarzem Polskiego Radia.",,
Premier podał datę zakończenia roku szkolnego,"Rok szkolny zakończy się nie w piątek, a w środę 19 czerwca. Stanie się tak w wyniku rządowego rozporządzenia, które zapowiedział dziś w Zawierciu premier Mateusz Morawiecki. – Chcemy postąpić jak najbardziej praktycznie, dlatego chcę dziś powiedzieć, że zrobimy zmianę w rozporządzeniu dotyczącym zakończenia roku szkolnego. (…) Wakacje zaczniemy już w środę – mówił Morawiecki.","– Często dostaję listy, telefony, smsy od znajomych, od ludzi, którzy mówią, że w tym roku szkolnym koniec roku wypada nieszczęśliwie, w piątek po Bożym Ciele 21 czerwca. To znaczy, że czwartek, piątek, sobota, niedziela mogłyby być wolne – stwierdził premier, uzasadniając decyzję.",,
„Macierewicz jest winien zdrady polskiego wywiadu i kontrwywiadu wojskowego”,"– Pan Antoni Macierewicz jest winien zdrady polskiego wywiadu i kontrwywiadu wojskowego. Dzisiaj sąd zrobił pewien krok nakazując prokuraturze kontynuację śledztwa, ale prokuratura może chcieć postawić na swoim: wszcząć śledztwo, a potem znowu je umorzyć - powiedział w „INFOrozmowie” w TVP Info Leszek Miller. Skomentował w ten sposób decyzję sądu, który w poniedziałek uchylił decyzję prokuratury o umorzeniu śledztwa w sprawie nieprawidłowości przy tworzeniu raportu z weryfikacji WSI przez Antoniego Macierewicza.","Sąd Okręgowy w Warszawie uchylił decyzję prokuratury o umorzeniu w 2013 r. śledztwa w sprawie nieprawidłowości przy tworzeniu raportu z weryfikacji WSI przez szefa komisji weryfikacyjnej WSI Antoniego Macierewicza. Zażalenie złożyli m.in. b. szef WSI gen. Marek Dukaczewski, b. agent wywiadu Aleksander Makowski, biznesmen Zygmunt Solorz-Żak oraz Polsat, ITI i ABW. Prokuratura Apelacyjna w Warszawie wnosiła o utrzymanie umorzenia. Absolutny skandal Zdaniem Leszka Millera, ze sprawą Macierewicza stała się rzecz niesłychana. – Pan Macierewicz po wpływem fobii i nienawiści w stosunku do żołnierzy WSI doprowadził do rozwiązania służby i ujawnienia współpracowników i agentów, co się na świecie nie zdarza. Bolszewicy nie ujawnili agentów carskiej ochrony, a Amerykanie przejęli część służb wywiadowczych  i kontrwywiadowczych Adolfa Hitlera. To, co się stało w Polsce, w poważny sposób osłabiło parasol wywiadowczy jaki był nad polskimi wojskami w Afganistanie – mówił Miller. Raportowe śledztwa W lutym 2007 r. prezydent Lech Kaczyński ujawnił przygotowany przez Antoniego Macierewicza raport z weryfikacji WSI, zarzucający wojskowym specsłużbom łamanie prawa. Na podstawie dokumentu wszczęto kilkanaście śledztw, z których większość została umorzona. Za to ponad 20 osób wymienionych z nazwiska w raporcie wytoczyło MON sprawy o odszkodowanie. Na ich wniosek w październiku 2007 r. Prokuratura Okręgowa w Warszawie wszczęła śledztwo ws. „podejrzenia popełnienia przestępstwa przez członków komisji weryfikacyjnej, polegającego na niedopełnieniu ciążących na nich obowiązków rzetelnej weryfikacji prawdziwości danych zebranych w toku postępowania likwidacyjnego WSI i dopuszczenia do zamieszczenia w raporcie nieprawdziwych danych pochodzących z niewiarygodnych źródeł, dotyczących osób fizycznych i podmiotów gospodarczych, co stanowiło działanie na szkodę interesu prywatnego tych osób i podmiotów”. Śródmiejski sąd wskazuje na Macierewicza Wątek działania 23 członków komisji weryfikacyjnej został ostatecznie umorzony przez sąd w sierpniu 2013 r. Jak ujawnił wówczas portal tvp.info, w uzasadnieniu decyzji Sądu Rejonowego dla Warszawy -Śródmieścia, znalazło się stwierdzenie, że Antoniego Macierewicza, jako przewodniczącego Komisji Weryfikacyjnej WSI, należy „uznać za osobę zajmującą kierownicze stanowisko w instytucji państwowej”. Ten sam sąd stwierdził, że „zebrany materiał dowodowy jednoznacznie wskazuje, iż w raporcie (dotyczącym likwidacji WSI - przyp. red.) zamieszczono szereg nieprawdziwych informacji”, które „należałoby oceniać pod kątem art. 271 § 1. Przepis ten głosi, że „funkcjonariusz publiczny lub inna osoba uprawniona do wystawienia dokumentu, która poświadcza w nim nieprawdę co do okoliczności mającej znaczenie prawne, podlega karze pozbawienia wolności od 3 miesięcy do lat 5”.",,
Ambasador Australii dziękuje Polakom za wyrazy wsparcia,"Ambasador Australii dziękuje Polakom za wyrazy wsparcia w związku z pożarami, które od miesięcy pustoszą duże obszary kontynentu. Lloyd Brodrick powiedział, że do ambasady wpłynęły dziesiątki wiadomości od osób poruszonych obrazami zniszczeń spowodowanych przez ogień. Niektórzy mieli pytać o możliwość zostania strażakiem ochotnikiem w Australii. Według ambasadora, to poruszające sygnały.","– To pokazuje silną przyjaźń między Polską a Australią, nie tylko na poziomie rządowym, ale między społecznościami – powiedział Informacyjnej Agencji Radiowej. Dyplomata zachęca do odwiedzenia facebooka lub strony internetową ambasady, gdzie wymienione są organizacje z całej Australii, które przyjmują datki w związku z pożarami. Według Lloyda Brodricka, formą pomocy Australii może być też odwiedzenie tego kraju. Jego zdaniem, lokalne społeczności nadal liczą na to, że doniesienia o pożarach nie wstrzymają ruchu turystycznego. Ambasador apeluje jednak o śledzenie informacji dla podróżujących, by wyjazd odbył się bez utrudnień.– Walka za pożarami w Australii może potrwać jeszcze wiele tygodni, ostatnie prognozy nie przewidują znaczącej zmiany pogody – mówi Lloyd Brodrick. Jak dodaje, sezon tak naprawdę dopiero się zaczyna, a lato trwa do końca lutego. Mamy do czynienia z dużymi pożarami przede wszystkim na wschodnim wybrzeżu, ale problem ten dotyczy tak naprawdę całego kraju. To wydarzenie bez precedensu, więc trudno oszacować, ile czasu trzeba, by przyroda po tym odżyła – zaznaczył ambasador.",,
„Współpraca z NCSS została nawiązana za czasów min. Siemoniaka”. MON odpowiada PO,"– Do współpracy resortu obrony z Narodowym Centrum Studiów Strategicznych doszło, gdy ministrem był Tomasz Siemoniak – oświadczyło ministerstwo. Nawiązało w ten sposób do zarzutów Platformy Obywatelskiej w tej sprawie. Resort podkreślił uznanie, jakim cieszyło się Centrum.","„W związku z rozpowszechnianiem absurdalnych sugestii przez pana posła Tomasza Siemoniaka o rosyjskich związkach think tanku NCSS, gdy był on kierowany przez p. Tomasza Szatkowskiego, informujemy, że to właśnie wówczas i za wiedzą ministra T. Siemoniaka doszło do współpracy MON z NCSS” – napisała w oświadczeniu rzeczniczka MON ppłk Anna Pęzioł-Wójtowicz. „Od 16 listopada 2015 r., z chwilą objęcia resortu przez ministra Antoniego Macierewicza i wiceministra Tomasza Szatkowskiego, nie podpisano żadnych umów czy porozumień o współpracy między MON a NCSS” – podkreśliła.Uznany think tank RosjąW komunikacie zaznaczyła, że NCSS „za czasów prezesury Tomasza Szatkowskiego było uznanym w Polsce i za granicą think tankiem prowadzącym liczne projekty międzynarodowe z prestiżowymi partnerami z krajów NATO, takimi, jak amerykańskie Center for Strategic and Budgetary Assessments czy Stratfor”; a wysoki poziom merytoryczny prac NCSS był „wielokrotnie doceniany przez różnych partnerów, w tym MON za czasów pana Tomasza Siemoniaka”.Podkreśliła, że w ramach współpracy z MON „NCSS oraz WAT przeprowadziły po raz pierwszą w Polsce grę wojenną z wykorzystaniem innowacyjnych i niestosowanych wcześniej metod analizy operacyjnej”, a w projekcie wzięło udział wielu oficerów i cywilnych pracowników resortu obrony, kierowanego wówczas przez ministra Siemoniaka, a także eksperci i żołnierze z sił zbrojnych USA. „Z inicjatywy i na pisemną prośbę ówczesnego prezesa Szatkowskiego szef SKW wyraził zgodę na objęcie przedsięwzięcia ochroną kontrwywiadowczą i wydelegował do udziału w nim oficera” – zwróciła uwagę ppłk Pęzioł-Wójtowicz, która przedstawiła kopię pisma Szatkowskiego do Siemoniaka z września 2013 r., w którym prezes NCSS prosi ministra o zgodę na współpracę fundacji z AON i Sztabem Generalnym. Rzekome powiązania z RosjąOd kilkunastu miesięcy media pisały o powiązaniach NCSS z Rosją. W czwartek posłowie PO z parlamentarnego zespołu śledczego ds. zagrożeń bezpieczeństwa państwa mówili, że wbrew deklaracjom w MON pracują osoby powiązane z NCSS, postulowali, by powiązaniami zajęła się sejmowa komisja obrony.Przed dwoma tygodniami politycy PO zainaugurowali prace zespołu, który zajął się działalnością byłego wiceministra obrony Jacka Kotasa, nazywanego przez media „rosyjskim łącznikiem” z powodu jego powiązań biznesowych z tamtejszymi firmami. Zarzucili SKW kłamstwo w związku z przyznaniem Kotasowi w 2007 r. poświadczenia bezpieczeństwa, które daje wgląd w dokumenty niejawne.Politycy PO przypomnieli zeszłoroczne zapewnienie na Twitterze ówczesnego rzecznika MON Bartłomieja Misiewicza, że „nikt z kierownictwa Ministerstwa Obrony Narodowej nie ma związków z Narodowym Centrum Studiów Strategicznych”. Była to reakcja na prezentację stowarzyszenia Miasto Jest Nasze, według którego Kotas jest zamieszany w tzw. aferę reprywatyzacyjną w Warszawie.",,
Stolica bastionem PO. Gronkiewicz-Waltz na czele wyścigu do fotela prezydenta Warszawy,"W nadchodzących wyborach samorządowych, jeżeli chodzi o PO i PiS, w stołecznej radzie miasta zapowiada się status quo – wynika z najnowszego sondażu wykonanego na zlecenie „Polska The Times” przez IBRIS Homo Homini. W porównaniu z wyborami z 2010 roku,  najbardziej straci SLD. W wyścigu o fotel prezydenta stolicy wygrywa natomiast Hanna Gronkiewicz-Waltz.","Ankietowanym warszawiakom  postawiono dwa pytania. „Na którego z kandydatów na prezydenta oddałby(-łaby) Pan(-i) swój głos?” oraz „Na który z komitetów do rady miasta oddałby(-łaby) Pan(-i) swój głos?”. W obydwu przypadkach niekwestionowanym liderem jest Platforma Obywatelska. Warszawiacy za PO – 43,4 proc., na drugim miejscu PiS – 22,4 proc.W sondażu pytano warszawiaków o poparcie dla komitetów w wyborach do rady miasta. Niekwestionowanym zwycięzcą badania została Platforma Obywatelska z wynikiem 43,4 proc., później Prawo i Sprawiedliwość (22,4 proc.), a na trzeciej pozycji SLD Lewica Razem (9,9 proc.). Najmniejszą popularnością cieszą się komitety Partia Zieloni i Warszawa dla Rodziny z 0,8 proc. poparcia oraz Wspólnota Patriotyzm Solidarność i Demokracja Bezpośrednia, które chce poprzeć po 0,9 proc. wyborców. Nieco dalej jest Nowa Prawica Janusza Korwin-Mikkego. Chęć oddania głosu na ten komitet deklaruje 1,6 proc. ankietowanych. Jeżeli zestawimy wyniki najnowszego sondażu oraz rozkład głosów oddanych w wyborach samorządowych cztery lata temu, wyjdzie na jaw, że w Radzie Warszawy będzie dominować PO z 38 mandatami. Partia Jarosława Kaczyńskiego uzyska 18 mandatów, a SLD – tylko cztery. Najwięcej tracą więc gracze Leszka Millera – to ponad połowa składu. Jak wynika z sondażu w wyborach samorządowych chce głosować 55 proc. uprawnionych do głosowania.",,
Ultraortodoksyjni żydzi pójdą w kamasze? Tarcia w izraelskim rządzie,"Premier Izraela Benjamin Netanjahu zagroził swoim koalicyjnym sojusznikom, że ogłosi przedterminowe wybory, jeśli nie dojdą do porozumienia w sprawie obowiązkowej służby wojskowej dla ultraortodoksyjnych żydów.","Ultraortodoksyjni żydzi haredim oraz partie, które ich reprezentują i wchodzą w skład koalicji rządowej, domagają się zmiany ustawy o służbie wojskowej, gwarantującej, że znaczna część mężczyzn z tej społeczności, stanowiącej ok. 10 proc. ludności Izraela, będzie zwolniona od obowiązkowej służby, która trwa trzy lata dla mężczyzn i dwa dla kobiet.– Zgoda na reformę ustawy o poborze do wojska stanowiła podstawę porozumienia w sprawie koalicji rządowej – przypomniał wiceminister zdrowia Jaakow Litzman z koalicji Zjednoczony Judaizm Tory, która skupia ultraortodoksów aszkenazyjskich. – Nie chcemy nowych wyborów, ale nie ustąpimy w zasadniczej dla nas kwestii zachowania dotychczasowego statusu studentów żydowskich szkół religijnych (jesziwy), dla których Tora to ich praca – powiedział Litzman, który zagroził dymisją, jeśli proponowana ustawa zachowa obecny kształt.Możliwe przedterminowe wyboryNetanjahu spotkał się w niedzielę z niektórymi głównymi członkami koalicji rządowej złożonej z jego Likudu, nacjonalistycznej prawicy oraz z dwóch ugrupowań ultranacjonalistycznych, partii centrowej i dwóch ugrupowań ultraortodoksyjnych. Wyznaczono dwutygodniowy termin na zawarcie porozumienia. W przypadku gdy porozumienia nie będzie, podjęta zostanie decyzja dotycząca daty przedterminowych wyborów.Oprócz premiera Netanjahu w spotkaniu uczestniczyli m.in. lider nacjonalistycznej, ortodoksyjnej partii religijnej Żydowski Dom, Naftali Benet (główny sojusznik rządu), centroprawicowej partii Kulanu, Mosze Kahlon, i liderzy dwóch ugrupowań ultraortodoksyjnych – Zjednoczonej Listy Tory, Mosze Gafni, i Sefardyjskiej Partii Strażników Tory (Szas) Arjeh Deri.",,
Wenezuela: Armia nadal blokuje zagraniczną pomoc humanitarną,"Juan Guaido, który ogłosił się tymczasowym prezydentem Wenezueli, powiedział w niedzielę, że mimo jego apeli armia nadal blokuje dostarczenie do kraju zagranicznej pomocy humanitarnej. „Tu chodzi o ratowanie ludzkiego życia” – podkreślił Guaido.","Żołnierze blokują most na granicy z Kolumbią, gdzie w mieście Cuctuca czeka na wjazd do Wenezueli dziesięć ciężarówek z pomocą humanitarną.Już tydzień temu Guaido zaapelował do wenezuelskiego wojska, by przestało popierać dotychczasowego szefa państwa Nicolasa Maduro i pozwoliło na dostarczenie do kraju pomocy humanitarnej. Armia dotychczas nie dawała sygnałów, że zamierza przestać popierać Maduro. Ten odmawia przyjęcia pomocy, mówiąc, że Wenezuela „nie potrzebuje jałmużny”. Obawia się też, że wraz z pomocą od USA do kraju wpuszczeni zostaliby także amerykańscy żołnierze. Maduro podkreśla, że Guaido jest „amerykańską marionetką”.W piątek Juan Guaido powiedział, że nie wyklucza zbrojnej interwencji USA w jego kraju w celu zmuszenia Maduro do oddania władzy i zakończenia kryzysu politycznego oraz humanitarnego. 23 stycznia na fali masowych antyrządowych protestów Guaido obwołał się tymczasowym prezydentem Wenezueli, uznając, że wybory prezydenckie z maja 2018 r., które wygrał Maduro, zostały przeprowadzone z pogwałceniem demokratycznych procedur.",,
„Habemus Papam!”. 41 lat temu Karol Wojtyła został wybrany na papieża,"41 lat temu, 16 października 1978 roku, kardynał Karol Wojtyła został wybrany na papieża. O godzinie 18.18 znad Kaplicy Sykstyńskiej na placu św. Piotra w Rzymie uniósł się biały dym. Był to znak, że kardynałowie zgromadzeni na konklawe wskazali następcę św. Piotra. Został nim Polak, metropolita krakowski.","16 października, w ósmym głosowaniu trwające od 14 października konklawe wybrało na papieża arcybiskupa i metropolitę Krakowa, 58-letniego kard. Karola Wojtyłę – 264. zwierzchnika Kościoła katolickiego. Po raz pierwszy od 455 lat na czele wspólnoty katolickiej stanął papież, który nie był Włochem. Jan Paweł II był też pierwszym od 1903 r. papieżem, który nigdy nie był urzędnikiem Kurii Rzymskiej. Jednym z hierarchów, który podczas przerw w kolejnych sesjach konklawe optował na rzecz wyboru metropolity krakowskiego, był ówczesny arcybiskup Wiednia i przyjaciel metropolity krakowskiego, kard. Franz König. Wielce znamienną rozmowę odbył on z kard. Wyszyńskim, któremu zasugerował, że Polska ma odpowiedniego kandydata. – Co? Miałbym opuścić Warszawę i pozostać w Rzymie? To byłby triumf komunistów! – odparł na to prymas. Wtedy kard. König doprecyzował, kogo miał na myśli... Niezwykłą adnotację zawiera księga metrykalna parafii Karola Wojtyły w Wadowicach. Nazajutrz po konklawe z 16 października 1978 r., pod kolejnymi adnotacjami - o chrzcie, bierzmowaniu, święceniach, sakrze biskupiej, kreowaniu kardynałem - ksiądz proboszcz Edward Zacher, w obecności dziennikarzy z całego świata, wypisał wiecznym piórem: „Die 16 X 1978, in Summum Pontificem electus, et imposuit sibi nomen: Joannes Paulus PP”. Postać nowego papieża wzbudzała medialną gorączkę na całym świecie, zaś osoby, które znały kard. Wojtyłę udzielały nieskończonej liczby wywiadów. Tuż po konklawe ciekawą charakterystykę metropolity krakowskiego przedstawił włoskiemu radiu sekretarz Episkopatu Polski bp Bronisław Dąbrowski. – Żyje bardzo ubogo. Gdybyście widzieli, jak mieszka w Krakowie, gdzie jest wielki pałac, a on zajmuje mały pokoiczek, nic więcej. To człowiek pracy. Śpi mało, pracuje wiele (...) Mogę powiedzieć, że jest ludzki, że to człowiek święty, bardzo dobry, otwarty dla wszystkich”. Oficjalna reakcja władz była utrzymana w tonie radości i satysfakcji. Niekiedy starania, aby robić „dobrą minę do złej gry” przynosiły efekt humorystyczny. W telegramie wystosowanym przez władze PRL nazajutrz po zakończeniu konklawe napisano m.in.: „Na tronie papieskim po raz pierwszy w dziejach jest syn polskiego narodu budującego w jedności i współdziałaniu wszystkich obywateli wielkość i pomyślność swej socjalistycznej ojczyzny...”. Watykański fotograf Arturo Mari, autor wielu albumów poświęconych Janowi Pawłowi II, który wykonał ponad milion jego zdjęć, tak wspominał wizytę papieża w siedzibie ONZ: „Kiedy papież zakończył swój wykład, wszyscy przywódcy świata wstali, a szef zgromadzenia powiedział: »Jan Paweł II papież, który zmienił twarz całego świata«”. 22 października na placu św. Piotra odbyła się uroczysta msza inaugurująca pontyfikat. W homilii nowy papież wezwał: „Nie lękajcie się! Otwórzcie, otwórzcie na oścież drzwi Chrystusowi”. Przesłanie to uważane jest za jeden ze społecznych i teologicznych fundamentów pontyfikatu. Podczas swojej 27-letniej posługi Jan Paweł II ogłosił 14 encyklik, 14 adhortacji, 11 konstytucji apostolskich, 43 listy apostolskie; zwołał dziewięć konsystorzy; mianował 232 kardynałów (łącznie z ogłoszonymi 28 września 2003 r.), w tym 10 Polaków; kanonizował 478 świętych (w tym 9 Polaków oraz dwóch świętych związanych z Polską); beatyfikował 1318 błogosławionych (w tym 154 Polaków); przewodniczył 6 zgromadzeniom generalnym zwyczajnym synodu biskupów, jednemu zgromadzeniu nadzwyczajnemu synodu biskupów, siedmiu zgromadzeniom specjalnym synodu biskupów; przyjął ponad 1350 osobistości politycznych; spotkał się z wiernymi na ponad 1020 audiencjach generalnych. Pontyfikat Jana Pawła II odznaczał się na tle innych liczbą odbytych pielgrzymek. Z tego powodu szybko zyskał przydomek papież-pielgrzym. Odbył 104 pielgrzymki zagraniczne, w czasie których trzykrotnie pokonał odległość między Ziemią a Księżycem, co odpowiada 30 okrążeniom kuli ziemskiej; w podróży spędził ponad 900 dni, tzn. ponad 2,5 roku, poza Watykanem, co stanowi około 11,5 proc. czasu trwania pontyfikatu; odwiedził ponad 140 państw, w tym wiele z nich kilkakrotnie. Nie obawiał się pojechać do Sarajewa, Libanu, Kijowa, Hawany, Aten czy Jerozolimy. Marzył o pielgrzymce do Rosji i Chin. W 1979 roku odbył swoją pierwszą pielgrzymkę do ojczyzny. – Wołam, ja, syn polskiej ziemi, a zarazem ja, Jan Paweł II, papież. Wołam z całej głębi tego Tysiąclecia, wołam w przeddzień Święta Zesłania, wołam wraz z wami wszystkimi: Niech zstąpi Duch Twój! Niech zstąpi Duch Twój i odnowi oblicze ziemi. Tej ziemi! – apelował wówczas papież. To wołanie, zdaniem historyków, przyczyniło się do zmian ustrojowych, jakie później dokonały się w kraju. 13 maja 1981 roku o godzinie 17.19, podczas audiencji generalnej na placu św. Piotra Jan Paweł II został postrzelony przez tureckiego zamachowca Mehmeta Alego Agcę. Napastnik celował w głowę, jednak chwilę wcześniej papież pochylił się nad małą dziewczynką i uniknął śmiertelnego postrzału. Aktywny pontyfikat Jana Pawła II został ograniczony w ostatnich latach jego urzędowania w Stolicy Apostolskiej. Stan zdrowia, m.in. postępująca choroba Parkinsona uniemożliwiały mu pielgrzymowanie. Trwający 9666 dni pontyfikat uznawany jest za jeden z najdłuższych w historii Kościoła. Jan Paweł II jako papież najwięcej razy odwiedził m.in. Polskę (9 razy), USA (7 razy), Francję (7 razy). Rekordowo często spotykał się z młodzieżą na Światowych Dniach Młodzieży (9 razy). Papież zmarł 2 kwietnia 2005 roku. Pogrzeb odbył się 8 kwietnia 2005 r. Trumnę z prostych desek z drewna cyprysowego (symbolu nieśmiertelności) ustawiono wprost na rozłożonym na bruku placu św. Piotra dywanie. Oprócz duchownych i głów państw, w Watykanie zebrało się ok. 300 tysięcy wiernych. W całym Rzymie przed ekranami rozstawionymi w wielu miejscach miasta zgromadziło się 5 mln ludzi, w tym ok. 1,5 mln Polaków. Po śmierci papieża zaczęto dodawać mu nowy przydomek, nazywając go Janem Pawłem Wielkim. 1 maja 2011, w Święto Miłosierdzia Bożego, podczas uroczystej mszy świętej na placu św. Piotra, papież Benedykt XVI dokonał beatyfikacji.27 kwietnia 2014 Jan Paweł II  został ogłoszony świętym i włączony w poczet świętych Kościoła katolickiego.",,
Lider szwedzkich narodowców: UE powinna wesprzeć energetykę jądrową w Polsce,Unia Europejska powinna wesprzeć energetykę jądrową w Polsce – oświadczył w wywiadzie dla gazety „Svenska Dagbladet” przywódca nacjonalistycznej partii Szwedzcy Demokraci (SD) Jimmie Akesson.,"Według polityka UE nie powinna też zmuszać państw członkowskich do zamykania elektrowni węglowych. Alternatywą mogłoby być jednak wykorzystanie unijnych dotacji do rozwoju energetyki jądrowej, gdyż „czymś dawne źródła energii trzeba zastąpić”. – Zamiast wydawać masę pieniędzy na energetykę wiatrową w Szwecji czy rowery elektryczne, efektywniejsze byłoby dofinansowanie energetyki jądrowej w Polsce – powiedział lider SD. Podkreślił, że „prawdopodobniej takie rozwiązanie byłoby lepsze dla całej Europy i globalnego klimatu”. Lider Szwedzkich Demokratów stwierdził także, że UE nie powinna karać Polski ani Węgier, grożąc im zmniejszeniem dotacji. – To Unia idzie w kierunku autorytarnym, karząc kraje, które nie chcą uczestniczyć w jej federalnej podróży – uważa Akesson.",,
Sądy przywracają emerytury esbekom. Poseł PiS: To skandaliczne,"„Nasz Dziennik” informuje o tym, że sądy omijają ustawę dezubekizacyjną i przywracają funkcjonariuszom komunistycznych służb wysokie emerytury. – To pewne świadectwo nie tylko stanu świadomości, ale też pewnej postawy tej »nadzwyczajnej kasty«. 35 tysięcy wniosków w sprawie obniżenia emerytur było zgodne z prawem i ustawą. To zrozumiałe, że ci ludzie bronią swoich praw. To, że sądy orzekają na ich korzyść jest już jednak skandaliczne – powiedział portalowi tvp.info poseł PiS Janusz Śniadek.","Choć w Trybunale Konstytucyjnym znajdują się zapytania o konstytucyjność niektórych zapisów ustawy dezubekizacyjnej, to niektóre sądy nie czekają na rozstrzygnięcie. Wydają korzystne dla byłych funkcjonariuszy służb PRL wyroki.  – Broniąca byłych funkcjonariuszy służb PRL Federacja Stowarzyszeń Służb Mundurowych RP nie ukrywa zadowolenia z ostatnich decyzji sądów. W komunikacie jej sekcja prawna chwali decyzję Sądu Okręgowego w Częstochowie i jego wyrok „pozytywny dla odwołującego”. „Co szczególnie istotne, w uzasadnieniu wyroku Sąd powołał się na prawo Unii Europejskiej oraz Konstytucję RP jako normy do bezpośredniego stosowania przez sądy krajowe” – poinformował „Nasz Dziennik”.  – Nasze sądy orzekają wyłącznie w oparciu o suche paragrafy. Prawo, które obowiązuje powinno być inaczej przez sądy interpretowane. Nie może być tak, że kat jest lepiej traktowany niż ofiara. Z takimi sytuacjami właśnie tutaj mamy do czynienia – ocenił w rozmowie z portalem tvp.info poseł PiS Zbigniew Gryglas. Opozycja broni jednak sądów i byłych funkcjonariuszy służb PRL-u, którzy walczą o przywrócenie wyższych emerytur. – Nie ma odpowiedzialności zbiorowej. Jeżeli PiS chciał tak traktować określoną grupę zawodową, to popełnił błąd. Błędem tym jest oczywiście niezgodność z konstytucją. Gdyby normalny Trybunał Konstytucyjny bez udziału dublerów orzekał w tej sprawie, wyrok byłby pewnie jednoznacznie negatywny dla propozycji rządowej. W związku z tym nie widzę problemu w tym, że ktoś dochodzi swoich praw przed sądem. Każda osoba powinna być traktowana w tej sprawie indywidualnie – powiedział nam poseł PO Michał Szczerba. Podobne zdanie na temat pozwów byłych funkcjonariuszy SB ma poseł Grzegorz Furgo z PO. – Absolutnie mają prawo. Myśmy zwracali uwagę, że ta ustawa jest zła, dziurawa jak ser i że takie problemy będą. Albo jest prawo, albo nie ma prawa, albo go przestrzegamy albo nie przestrzegamy. Ja jestem oczywiście zwolennikiem przestrzegania prawa i każdy obywatel ma prawo iść do sądu – stwierdził w rozmowie z portalem tvp.info poseł Furgo.",,
100 lat temu wybuchło I powstanie śląskie,"100 lat temu, w nocy z 16 na 17 sierpnia 1919 r., wybuchło pierwsze z trzech powstań śląskich. Wybuchło spontanicznie, trwało osiem dni i zakończyło się militarną porażką. Miało jednak wpływ na decyzje podejmowane na konferencji pokojowej w Paryżu.","I powstanie śląskie zaczęło się w powiecie pszczyńskim. Maksymilian Iksal miał wówczas 24 lata i duże już doświadczenie bojowe. Niemcy powołali go do armii w 1915 r., a następnie wysłali na front zachodni, gdzie przeżył koszmar wojny pozycyjnej. Później oddelegowali go na front wschodni, gdzie w okolicach Warszawy i Kutna przekonał się, że I wojna światowa miała również znacznie bardziej dynamiczne epizody.  Pod koniec 1918 r. aktywnie uczestniczył w tworzeniu komórek Polskiej Organizacji Wojskowej Górnego Śląska. Groziło mu aresztowanie, a wybuch powstania – planowany przez POW GŚ od dawna – odwlekał się z powodu wewnętrznych nieporozumień w organizacji. Iksal nie mógł już czekać. 14 sierpnia wydał rozkaz rozpoczęcia walki z Niemcami. Sam stanął na czele kilkudziesięcioosobowego oddziału i w nocy z 16 na 17 sierpnia uderzył na Gołkowice; zdobył je, po czym wyruszył do Warszawy po posiłki. Po jego wyjeździe starcia zaczęły się rozszerzać na niemal cały Górny Śląsk. Powstania porywały tysiącePowstania śląskie czy wielkopolskie dotyczyły niemal całego pokolenia. Do zrywów dochodziło łatwo, błyskawicznie obejmowały spore terytoria. Brały w nich udział tysiące ludzi, całe pokolenie chciało i nie bało się szybko sięgać po broń i potrafiło robić to sprawnie. Na Górnym Śląsku sytuacja była specyficzna, bo kwestie narodowe były tam ściśle związane z problemami społecznymi, a także – choć w mniejszym stopniu – religijnymi. Niemcy mieli kopalnie i inne zakłady przemysłowe; Polacy w nich pracowali, zarabiając niewiele. Zaczęło się to zmieniać na początku XX w., kiedy całą praktycznie Europę zaczęły ogarniać ruchy rewolucyjne. A zmieniło się radykalnie w momencie wybuchu I wojny światowej, która wywołała gwałtowny wzrost świadomości narodowej w zasadzie wszystkich nacji, zamkniętych dotąd w granicach wielonarodowych imperiów. W 1919 r. na Śląsku antagonizm polsko-niemiecki osiągnął bodaj najwyższy poziom. Z jednej strony radykalizowali się Polacy, strajkując, protestując i konspirując w niespotykanym do tej chwili wymiarze. Z drugiej – radykalizowali się Niemcy, tworząc bojówki rozbijające wiece i strajki czy potęgując wobec Polaków terror ekonomiczny. W połowie sierpnia 1919 r. doszedł to tego jeden element: konferencja pokojowa w Paryżu i niepewny status państwowy Śląska. Oba narody uważały Śląsk za swoją ojczyznę i oba bardzo chciały zachować go dla siebie. Konfrontacja zbrojna wydawała się nieunikniona, tym bardziej, że wymiana strzałów zdarzała się już wcześniej, choć w formie spontanicznej i niezorganizowanej. Przygotowania do zrywuO powstaniu zaczęto myśleć już w listopadzie 1918 r. na fali entuzjazmu wywołanego odzyskaniem przez Polskę niepodległości. Z inicjatywy Józefa Dreyzy z Towarzystwa Gimnastycznego „Sokół” zaczęły wówczas powstawać tzw. Związki Wojackie. Nie istniały długo, ale dały początek serii propolskich wystąpień. Już w styczniu 1919 r. powstała zakonspirowana Polska Organizacja Wojskowa Górnego Śląska (nie należy jej mylić z analogiczną organizacją Józefa Piłsudskiego). Na jej czele stanął Józef Grzegorzek, były górnik, aktywny działacz narodowy. W Komitecie Wykonawczym znaleźli się także: Adolf Lampner, Wiktor Rumpfeld, Franciszek Lazar oraz Zygmunt Wiza, a wkrótce zaś dołączyli do niego Kazimierz Jesionek i Józef Dreyza. Taktycznie Śląsk podzielono na powiaty, okręgi i obwody, przy czym powiaty podlegały specjalnie wybranym komendantom. Ślązacy wstępowali do POW GŚ masowo. W kwietniu 1919 r. organizacja liczyła blisko 15 tys. członków, miała niemal 3 tys. karabinów, cztery ciężkie karabiny maszynowe, ponad 2 tys. rewolwerów i około tysiąca granatów. Komitet Wykonawczy podjął decyzję o rozpoczęciu powstania w nocy z 21 na 22 kwietnia. Kiedy jednak przedstawiono tę kwestię Wojciechowi Korfantemu i gen. Józefowi Dowborowi-Muśnickiemu, dowódcy wojsk wielkopolskich, nie wyrazili oni zgody. Do podobnej sytuacji doszło równo dwa miesiące później. Tym razem jednak wieść o odwołaniu walk nie dotarła do niektórych oddziałów, które istotnie w nocy z 21 na 22 czerwca rozpoczęły regularną potyczkę z Niemcami. O tym, jak ona przebiegała, wiele mówi pismo kierownika wydziału wojskowego w Piotrowicach do szefa sztabu Dowództwa Głównego Wojsk Wielkopolskich w Poznaniu z 25 czerwca 1919 r. „Broń jest wszędzie”„W Dziergowicach o 10 nocą zrazu było tylko 30 należących do POW (…). Pół godziny później oddział wzrósł do przeszło 80 chłopa, wszystkich dobrze uzbrojonych, chociaż stwierdzono ilość broni 20 karabinów. Broń zatem jest wszędzie, tylko się nie da stwierdzić gdzie i w jakiej ilości” – pisał kierownik wydziału wojskowego. Działania te nazywa się czasem powstaniem oleskim, walki objęły bowiem głównie powiaty: kozielski, kluczborski i oleski. Nie miały one szans powodzenia i wkrótceo zostały stłumione przez oddziały Grenzschutzu (dywizja niemiecka skierowana specjalnie na Górny Śląsk w listopadzie 1918 r.) – wykazały jednak wyraźnie, że sytuacja dojrzała do szerszego zrywu. 15 sierpnia oddziały Grenzschutzu dokonały w Mysłowicach masakry strajkujących polskich górników i ich rodzin, otwierając do nich otwarty ogień i zabijając 10 osób (w tym dwie kobiety i dziecko). To wydarzenie przelało czarę goryczy. Ostateczny sygnał do powstania dał Maksymilian Iksal, rozpoczynając ze swoim oddziałem walkę w powiecie pszczyńskim w nocy z 16 na 17 sierpnia. Dopiero pod wrażeniem trwających już starć Komitet Wykonawczy wydał rozkaz do zrywu. Otwarta konfrontacja była dla strony polskiej zgubna. Mimo to początkowo powstańcy odnosili znaczące sukcesy. Zdobyto folwark Gołkowice, biorąc do niewoli silny oddział niemiecki; opanowano Godowo, Tychy i Paprocany. To ostatnie miejsce było ważne o tyle, że zdobyto tam cztery działka polowe i karabiny maszynowe. Pod Giszowcem z kolei pozyskano cenny sprzęt łączności.Zmuszeni do wycofania sięW powiecie katowickim zdobyto m.in. Bogucice i Dąbrówkę Małą. Ale wobec zastosowania przez Niemców ciężkiego sprzętu bojowego, m.in. pociągu pancernego, powstańcy wkrótce zostali zmuszeni do wycofania się za granicę polską. Zacięte walki toczyły się także w okolicach Bytomia, by wspomnieć choćby Godulę, Szombierki, Lipiny czy Łagiewniki. Wszędzie jednak po pewnym czasie Niemcy zdobywali przewagę, stopniowo wypierając powstańców, którzy wycofując się, zazwyczaj przekraczali granicę polską. W raportach przewija się wątek ostrzeliwania przez Niemców terytorium Rzeczypospolitej, na którym stacjonowały często oddziały Wojska Polskiego. Ostatnie poważniejsze akcje bojowe rozegrały się w Mysłowicach, gdzie lokalny oddział przystąpił do oblężenia miasta. Bezskutecznie. Tamtejszy Grenzschutz przerwał je silnym kontrnatarciem, które zmusiło Polaków do odwrotu. 24 sierpnia główny komendant zrywu por. Alfons Zgrzebniok wydał rozkaz zaprzestania walk. Stosunek polskiego rządu do I powstania śląskiego był wyraźnie niechętny. Głównie z tego powodu, że działania te mogły zaważyć na rozmowach prowadzonych w Wersalu. Decyzja w sprawie przeprowadzenia plebiscytu była w momencie rozpoczęcia walk już podjęta, obawiano się więc, że zryw zostanie potraktowany jako próba podważenia przez Polskę decyzji mocarstw. Inna rzecz, że dopatrywano się tu czasem prowokacji niemieckiej lub komunistycznej. Delegacja powstańcza szukała pomocy rządu. „Dnia 19 VIII przed południem przybyli delegaci od POW i ludności Górnego Śląska [...] przedstawiając sytuację powstańców jako bardzo groźną i prosząc o natychmiastową pomoc” – pisał gen. Józef Haller. On sam również postrzegał wybuch walk jako skutek niemieckiej prowokacji i właśnie dlatego był zdania, że powstańcom należy pomóc. „Niemcy postarają się zemścić”Gen. Haller pisał: „Ze względu na to, że powstanie na Górnym Śląsku jest wynikiem planowych prowokacji niemieckich, które doprowadziły ludność do tak rozpaczliwego stanu, że w razie zgniecenia powstania Niemcy postarają się zemścić właściwymi im metodami na Ślązakach, co przesądzi sprawę plebiscytu i pociągnie za sobą utratę Śląska, uważam niezwłoczne wkroczenie 2 dywizji strzelców jako dywizji koalicyjnej do Śląska za konieczne”.Generał nie mylił się – po zdławieniu powstania Niemcy istotnie mścili się na jego uczestnikach i ich rodzinach, przeprowadzając aresztowania, rabunkowe rewizje, brutalne przesłuchania czy po prostu pobicia. Nie starano się nawet tego ukrywać, zatem informacje o niemieckim terrorze szybko dotarły także do Paryża. Stamtąd pod koniec sierpnia, przyjechała na Górny Śląsk międzynarodowa misja wojskowa po kierownictwem francuskiego generała Charles'a Josepha Duponta. Dopiero to załagodziło sytuację, choć formalne porozumienie w tej sprawie z Berlinem zawarto dopiero w październiku 1919 r. Zgodnie z podjętymi wówczas ustaleniami wycofane zostały ze Śląska regularne wojska niemieckie.",,
Opozycja nie wierzy w solidarność Węgier ws. uchodźców. „To machanie szabelką”,"Jak zapewniła Beata Szydło, Victor Orban potwierdził dziś wspólne stanowisko Warszawy i Budapesztu w sprawie bezpieczeństwa oraz kryzysu migracyjnego. – Obrana przez nasze rządy droga w kwestii nielegalnej migracji okazała się słuszna – mówiła szefowa polskiego rządu. Posłowie opozycji nie podzielają jej optymizmu. – Rząd teraz macha szabelką, a potem i tak przyjmie uchodźców i to bez żadnej weryfikacji – mówi portalowi tvp.info rzecznik PSL Jakub Stefaniak.","Przebywający z oficjalną wizytą w Warszawie premier Węgier Victor Orban wyraził swoje ubolewanie z powodu zarzutów unijnych instytucji o rzekome naruszenie praworządności w Polsce. – Podważanie praworządności w Polsce ma charakter polityczny, to wygląda jak jakaś inkwizycja. To, co dzieje się wobec Polski w Unii Europejskiej, to brak szacunku – ocenił po spotkaniu z premier Polski. Beata Szydło zapewniała natomiast na briefingu, że Węgry podtrzymują wspólny kurs w sprawie nieprzyjmowania uchodźców z krajów arabskich.Opozycja nie ufa OrbanowiUfności premier w deklaracje Orbana nie podzielają posłowie opozycyjnych ugrupowań, zarzucając rządowi Prawa i Sprawiedliwości brak pomysłów na rozwiązanie kryzysu migracyjnego. – Machanie szabelką i mówienie, że nie przyjmiemy uchodźców, albo że jesteśmy suwerenni, to jest tylko półśrodek. Pytanie brzmi: co polski rząd jest w stanie w tej sprawie zaoferować Unii Europejskiej? Bo ten kryzys nie zniknie sam, nawet jeśli pani premier będzie zaklinać rzeczywistość – mówi w rozmowie z portalem tvp.info rzecznik PSL Jakub Stefaniak. I przypomina, że Polskie Stronnictwo Ludowe proponowało jeszcze przed wyborami parlamentarnymi, by przyjąć do kraju kobiety i dzieci.    Beata Szydło zadeklarowała też, że Polska przyjmuje do wiadomości werdykt unijnego Trybunału Sprawiedliwości, który oddalił skargi Słowacji i Węgier na decyzję o obowiązkowej relokacji uchodźców. Premier zaznaczyła jednak, że najważniejsze jest dla niej bezpieczeństwo Polaków. – Droga obrana przez rządy Polski i Węgier w kwestii nielegalnej migracji okazała się słuszna. Przyjmujemy do wiadomości werdykty europejskich sądów, jednak główną wytyczną naszych działań musi być bezpieczeństwo naszych obywateli – powiedziała. – Nie zdziwię się, że kiedy dojdzie co do czego, to Orban się cofnie, a PiS się cofnąć nie będzie potrafił. Premier Węgier często w ostatniej chwili wykonuje jakiś gest, który powoduje, że Węgry schodzą z linii strzału, więc nie wykluczam, że Victor Orban przyjmie jakąś symboliczną liczbę uchodźców i zostawi Polskę samą – mówi tvp.info posłanka Nowoczesnej Katarzyna Lubnauer. I podsumowuje: – Premier Orban traktuje Polskę jak swoje alibi. Wszystkie przykłady łamania przez niego praworządności przykrywa fakt, że w Polsce dzieje się gorzej. W związku z tym zawsze będzie nas w takich sytuacjach bronił, bo zdaje sobie sprawę, że pośrednio broni w ten sposób siebie.  Polsko-węgierskie wspólne planySzydło poinformowała również w piątek na wspólnej konferencji prasowej z Orbanem, że w czasie rozmów podziękowała mu za „dobrą i intensywną” węgierską prezydencję w ramach Grupy Wyszehradzkiej. – Dla nas jest to format niezmiernie ważny, pozostaje areną możliwie najściślejszej współpracy w naszym regionie Europy – podkreśliła szefowa rządu.– Rozmawialiśmy o naszych planach na najbliższe tygodnie i miesiące. To są oczywiście plany związane z agendą unijną, ale rozmawialiśmy również o przyszłości Grupy Wyszehradzkiej. Zgodziliśmy się, co do tego, że jest to format niezwykle istotny, zarówno dla naszych państw, jak i dla naszego regionu – powiedziała premier. Zapewniła również, że Polska i Węgry popierają działania Unii Europejskiej na rzecz państw „podlegających największej presji migracyjnej oraz zwalczania pierwotnych przyczyn migracji”.Rzecznik PSL, odnosząc się do słów premier Szydło, przypomniał sytuację, gdy Orban deklarował poparcie Węgier dla kandydata PiS Jacka Saryusza-Wolskiego w wyborach na szefa Rady Europejskiej, by następnie wesprzeć Donalda Tuska. – Ja się tylko boję, że polski rząd będzie machał szabelką, a summa summarum powie: no dobra, przecież z Unii nie wyjdziemy, to jak już musimy kogoś przyjąć, to przyjmijmy po cichu kogoś bez żądnej weryfikacji i schowajmy gdzieś tych ludzi tak, żeby nasz elektorat się nie dowiedział. To byłoby najgorsze rozwiązanie – przestrzega Stefaniak. „Mniej Brukseli, więcej państw narodowych”Victor Orban przekonywał podczas swego wystąpienia, że zarówno Polska, jak i Węgry potrzebują takiej Unii Europejskiej, która nie będzie umożliwiać instytucjom unijnym, szczególnie Komisji Europejskiej, „by podstępnie odbierały kolejne prawa poszczególnym państwom”. – My mówimy: mniej Brukseli, więcej państw narodowych. Tak chcemy widzieć Europę w następnych dekadach – oświadczył premier Węgier. I ocenił: – To nasze stanowisko jest powodem, dla którego ktoś sobie upatrzył teraz Polskę i uruchamia się ataki polityczne.",,
"Sędzia, który będzie orzekał ws. Gawłowskiego, przemawiał na proteście w Szczecinie","Podczas protestów przeciwko zmianom w sądownictwie, który odbył się w Szczecinie, przemawiał sędzia Grzegorz Kasicki, który będzie orzekał w sprawie afery melioracyjnej. Jednym z głównych podejrzanych jest były sekretarz generalny Platformy Obywatelskiej Stanisław Gawłowski.","Chodzi o sędziego Grzegorza Kasickiego, który podczas manifestacji w Szczecinie odczytywał fragmenty oświadczenia I Prezes Sądu Najwyższego Małgorzaty Gersdorf. Sędzia mówił też, że czuje się „obrażany przed demokratycznie wybrane władze”.  – Orzekam w wydziale karnym. W związku z tym nieraz mi się zdarza, że osoby, które sądzę, osoby, które popełniły przestępstwa, obrażają mnie. Niestety, od jakiegoś czasu obraża mnie także pan prezydent, pan premier i posłowie – powiedział Kasicki.  Jak informuje Radio Szczecin, Kasicki będzie rozstrzygał w tzw. aferze melioracyjnej, w której głównym oskarżonym jest Stanisław Gawłowski. „Według aktu oskarżenia, Gawłowski jako wiceminister środowiska miał przyjmować łapówki m.in. za pomoc w ustawianiu przetargów w Zachodniopomorskim Zarządzie Melioracji i Urządzeń Wodnych. Pierwsza rozprawa odbędzie się w styczniu przyszłego roku” – przypomina rozgłośnia.",,
"Prezydent o uroczystościach w Jerozolimie: Zniekształcono historię, pominięto Polaków","– Podczas uroczystości w Jerozolimie pokazywano filmy, które dokumentowały przebieg II wojny światowej, gdzie w ogóle nie wskazano polskiego udziału w walce przeciwko Niemcom – powiedział w czwartek prezydent Andrzej Duda. Sądzę, że było to wcześniej przygotowane, po prostu zniekształcono historię – dodał.","– Podjąłem słuszną decyzję, nie biorąc udziału w Światowym Forum Holocaustu w Jerozolimie, bo nie powinniśmy autoryzować zafałszowanego przekazu historycznego, przedstawionego przez organizatorów – powiedział w Davos prezydent Andrzej Duda.Prezydent w Davos powiedział, że być może odpowiedzią, dlaczego podczas Światowego Forum Holocaustu w Jerozolimie nie dopuszczono go do głosu, były filmy przygotowane przez organizatorów, w których w ogóle nie mówiono o walce Polaków przeciw Niemcom podczas II wojny światowej.– Organizator, fundacja pana Mosze Kantora, po prostu zniekształciła historię, pomijając całkowicie polski udział, naszych żołnierzy w walce z hitlerowskimi Niemcami – powiedział.Przypomniał, że polscy żołnierze podczas II wojny światowej walczyli na Zachodzie i Południu „ramię w ramię z zachodnimi aliantami”, a także na froncie wschodnim ""ramię w ramię z Armią Czerwoną"". – To wszystko zostało pominięte, to jest okoliczność dla mnie smutna – mówił Duda.– To jeszcze raz potwierdza, że podjąłem słuszną decyzję, nie będąc tam, bo gdybym tam był, trudno byłoby mi znieść tę sytuację, a musiałbym ją znieść milczeniem, bo nie udzielono mi tam głosu –  zaznaczył. „Jestem wdzięczny wiceprezydentowi USA” Andrzej Duda podziękował wiceprezydentowi Stanów Zjednoczonych Mikeowi Pencowi za to, że na Światowym Forum Holokaustu w Jerozolimie wspomniał o Polsce.  – Jestem ogromnie wdzięczny wiceprezydentowi USA Mike'owi Pence'owi, za to, że w swoim przemówieniu (podczas wystąpienia na Światowym Forum Holokaustu w Jerozolimie – red.) wspomniał o Polsce. Wspomniał jak na terenach polskich zajętych przez hitlerowskich Niemców się działo, jak niszczono polską kulturę, jak zmieniano nazwy i (wyjaśnił – red.) skąd się wzięła nazywa Auschwitz. Dlaczego ten obóz koncentracyjny miał taką nawę w języku niemieckim – powiedział Andrzej Duda, pytany na konferencji prasowej w Davos o ocenę Forum Holokaustu w Jerozolimie.Prezydent podziękował też innym mówcom, którzy w Jerozolimie wspominali o „Polsce”, „Polakach” i „ich męczeństwie podczas II wojny światowej”.– Proszę pamiętać, że trzy miliony z sześciu milionów ofiar Holokaustu, to byli obywatele polscy, to byli Żydzi, którzy byli obywatelami polskimi. Dlatego tam (na Światowym Forum Holokaustu w Jerozolimie – red.) my powinniśmy mieć swoje ważne miejsce i ja o to zabiegałem, żeby móc tam wystąpić i móc powiedzieć o prawdzie tamtego czasu: że to byli obywatele Rzeczpospolitej, których pomordowano. Zginęło trzy miliony polskich Żydów i trzy miliony polskich obywateli, którzy nie mieli pochodzenia żydowskiego – podkreślił prezydent.W jego ocenie, straty Polski podczas II wojny światowej były ogromne – każda polska rodzina kogoś straciła, a wiele polskich rodzin żydowskiego pochodzenia zostało wymordowanych. – To była prawda, którą ja chciałem tam (w Jerozolimie – red.) móc powiedzieć i pochylić głowę nad pamięcią pomordowanych. Uniemożliwiono mi to, pomimo naszych zabiegów dyplomatycznych i nie udzielono mi tam głosu – stwierdził Andrzej Duda. Protest okazał się skuteczny Andrzej Duda odmówił udziału w forum, bo w programie nie znalazło się jego przemówienie. Na liście mówców znalazł się natomiast rosyjski prezydent Władimir Putin, który w grudniu oskarżał Polskę o współudział w wybuchu II wojny światowej i o kolaborację z Hitlerem. Prezydent uważa, że jego protest okazał się skuteczny, bo dzięki niemu prawda historyczna o Polsce została usłyszana na świecie. Prezydent podkreślił, że najważniejsze uroczystości upamiętniające ofiary Holokaustu organizowane są w poniedziałek w byłym niemieckim obozie Auschwitz-Birkenau. Andrzej Duda będzie gospodarzem tych uroczystości i jak podkreśla, głównymi gośćmi będą osoby, które ocalały z Zagłady.",,
Merry Christmas! Netanjahu złożył życzenia w duchu chrześcijańskiej tradycji,Życzenia „Wesołych Świąt Bożego Narodzenia” złożył chrześcijanom – za pośrednictwem mediów społecznościowych – premier Izraela Banjamin Netanjahu. To wbrew coraz  powszechniejszemu zwyczajowi składania życzeń w oderwaniu od religijnego charakteru święta.,"Tradycyjne bożonarodzeniowe życzenia „Merry Christmas” są coraz częściej zastępowane neutralnym „Happy Holidays”, czyli po prostu „Wesołych Świąt”. Zwolennicy tradycji mówią wręcz o „syndromie Happy Holidays”.  Premier Izraela Benjamin Netanjahu, składając na Twitterze bożonarodzeniowe życzenia, zerwał z tą praktyką, co można odczytać jako ukłon w stronę Kościoła.  „Wesołych Świąt Bożego Narodzenia dla wszystkich naszych chrześcijańskich przyjaciół w Izraelu i na całym świecie” – napisał premier.",,
"To może być ciężka zima dla Ukrainy. Mają zapasy gazu, ale brakuje węgla","– Ukraina przezimuje bez rosyjskiego gazu – zapewnia Arsenij Jaceniuk. Ukraiński premier wyjaśnił, że jego kraj ma dostateczną ilość błękitnego paliwa zgromadzonego w zbiornikach. Ukraińcom brakuje jednak węgla.","16 miliardów metrów sześciennych gazu. Tyle – jak poinformował Arsenij Jaceniuk – udało się zgromadzić w ukraińskich podziemnych zbiornikach. Taka ilość – zdaniem ukraińskiego premiera - pozwoli jego krajowi nie kupować gazu z Rosji w okresie zimowym. Jednocześnie Arsenij Jacenuk zauważył, że obecnie ceny gazu, podobnie jak ceny ropy naftowej, spadają.Ukraina nie kupuje gazu z Rosji od ponad tygodnia. Szef ukraińskiego rządu podkreślił, że jego kraj będzie, na zasadzie rewersu, kupował gaz z krajów UE. Dużo gorzej natomiast wyglądają zapasy węgla. Deficyt wynosi 1,5 miliona ton. Rosja i separatyści z Donbasu zablokowali sprzedaż wysokokalorycznego węgla niezbędnego dla ukraińskich elektrociepłowni. Ukraińcy próbują uzupełnić niedobory, sprowadzając antracyt drogą morską z Republiki Południowej Afryki.  Rosja wstrzymała dostawy na Ukrainę – czytaj więcej.",,
"Słaby rok polskiej lewicy? „AWS też myślała, że będzie rządzić wiecznie”","– Pamiętam rok 1997, kiedy prawica pod rządami AWS była przeświadczona, tak jak teraz, że ma taki monopol na władzę, że będzie rządzić i do 2021 roku. Okazało się, że wszystko się może zmienić podczas jednej kadencji i partia polityczna znika – powiedział Krzysztof Gawkowski z SLD w programie „Polityka przy kawie” w TVP1, analizując szanse polskiej lewicy. – Sukcesem partii nie jest tylko trwanie w parlamencie, ale także sukces zmiany społecznej i to się Januszowi Palikotowi udało – dodała Barbara Nowacka z Twojego Ruchu.","Obie lewicowe partie odniosły słaby wynik w tegorocznych wyborach: do Parlamentu Europejskiego i samorządowych. Sojuszowi Lewicy Demokratycznej udało się wprowadzić tylko czterech europosłów, Twojemu Ruchowi żadnego. Jeszcze gorzej poszło obu partiom w wyborach do sejmików. SLD zdobyło 8,78 proc. głosów, a TR nie zdołał nawet wystawić list we wszystkich województwach. „Nie udało nam się obudzić emocji”Gawkowski przyznał w TVP1, iż jest daleki od mówienia, że są to wyniki zadowalające. – Mam odwagę powiedzieć, że są to wyniki dalekie od oczekiwań, ale nie dam wyrzucić do kosza sukcesu trzech tysięcy ludzi, bo tyle mamy radnych, 15 prezydentów dużych miast i około 100 burmistrzów i wójtów – dodał.Wytłumaczył, że porażka jego partii jest gdzie indziej. – Jest w myśleniu o tym, że jesteśmy blisko koalicji z Platformą Obywatelską. Przyczyną tego jest fakt, że nie udało nam się obudzić emocji. Plan na 2015 rok to dalej od PO, a bliżej ludzi – powiedział.Dodał, że rządzący mogą się szybko zmienić. –  Pamiętam rok 1997, kiedy prawica pod rządami AWS była przeświadczona, tak jak teraz, że ma taki monopol na władzę, że będzie rządzić i do 2021 roku. Okazało się, że wszystko się może zmienić podczas jednej kadencji i partia polityczna znika – wyjaśnił. „Bez nas Polska będzie dużo mniej odważna”Nowacka przyznała, że 2015 rok był bardzo zły dla Twojego Ruchu. – Trzeba patrzyć w przyszłość, bo bardzo nie lubię rozwlekania. Wiemy, co zrobiliśmy źle, wyciągnęliśmy wnioski z błędów, które popełniliśmy w wyborach do Parlamentu Europejskiego i w tym momencie wchodzimy w nowy rok z kandydatem na prezydenta – powiedziała.Dodała, że do wyborów parlamentarnych w 2015 roku uda się jej partii pokazać dokładnie, o co im chodzi, jakimi metodami chcą to osiągnąć i udowodnić, że „bez nich Polska będzie dużo mniej odważna”. – To, że teraz mamy słabe wyniki w sondażach nie znaczy, że nie mamy mówić o naszych sukcesach. Bo sukcesem partii nie jest tylko trwanie w parlamencie, ale także sukces zmiany społecznej i to się Januszowi Palikotowi udało. Twój Ruch wprowadził do dyskusji tematy, które były wyrzucone  –  powiedziała Nowacka.",,
"Układ mocarstw i taśmy prezydenta. Tydzień, który wstrząsnął Mołdawią","Najpierw był „zbieg okoliczności” - wysłannicy UE, USA i Rosji pojawili się w Kiszyniowie tego samego dnia. Potem były nocne rozmowy, ukryte kamery i wyścig z czasem. Powstał rząd, którego jednak nie uznał… poprzedni rząd. A Sąd Konstytucyjny unieważnił powołanie nowego rządu i zawiesił w obowiązkach prezydenta. Mołdawia obudziła się po weekendzie z dwoma rządami (wzajemnie się nie uznającymi), prezydentem nie uznającym decyzji Sądu Konstytucyjnego o jego zawieszeniu i generalnie wielkim bałaganem, jakiego dawno w Europie nie widziano.","W piątek 14 czerwca Demokratyczna Partia Mołdawii ogłosiła, że przechodzi do opozycji. Gabinet na czele z Pavlem Filipem podał się do dymisji. Okres dwuwładzy w Mołdawii trwał więc sześć dni. „Stary” rząd ustąpił, choć miał poparcie struktur siłowych. „Nowy” rząd cieszy się zaś poparciem głównych międzynarodowych graczy (USA, UE, Rosja). Decyzja PDM usuwa ryzyko siłowego konfliktu, ale do zakończenia politycznego kryzysu daleko. A jest to najpoważniejszy kryzys w Mołdawii od momentu uzyskania przez nią niepodległości blisko 30 lat temu.Drugi weekend czerwca wywrócił kraj do góry nogami. Najpierw okazało się, że zawiązała się niespodziewana koalicja wspieranej przez Rosję Socjalistycznej Partii Mołdawii (PSRM) z blokiem proeuropejskich partii ACUM. Dwie frakcje utworzyły parlamentarną większość i sformowały rząd w oparciu o „tymczasowe polityczne porozumienie”. Głównym celem tego układu ma być „deoligarchizacja” Mołdawii. Czyli położenie kresu politycznemu monopolowi Vlada Plahotniuca, który trzęsie krajem od kilku lat zajmując stanowisko przewodniczącego rządzącej Demokratycznej Partii Mołdawii (PDM). Oligarcha zareagował błyskawicznie. Kontrolowany przez niego Sąd Konstytucyjny uznał, że nowy rząd jest nielegalny i zadeklarował, że należy przeprowadzić przedterminowe wybory. Pełniący obowiązki od momentu wyborów w lutym 2019 r. rząd PDM odmówił uznania nowego rządu PSRM-ACUM. Obie strony wzajemnie oskarżyły się o zamach stanu i uzurpację władzy. A to dopiero był początek tygodnia, który bez przesady można nazwać mołdawską polityczną karuzelą.Zagranica doradziłaPo wyborach parlamentarnych 24 lutego w Mołdawii panował pat. Parlament zdominowały trzy ugrupowania – jakikolwiek układ dwóch z nich dałby większość i nowy rząd. Problem w tym, że proeuropejski blok ACUM z góry odrzucił sojusz z kontrolowaną przez oligarchę Plahotniuca PDM. A z prorosyjskimi socjalistami też było nie bardzo po drodze. Zostawała opcja PDM-PSRM – de facto funkcjonująca przed wyborami. Tyle że w wyborach lepiej od PDM wypadli socjaliści i nie chcieli już być tylko młodszym partnerem w koalicji. W efekcie od końca lutego w parlamencie nie mogła powstać koalicja, a państwem administrował dotychczasowy rząd PDM z premierem Pavlem Filipem na czele. Ale z każdym dniem było bliżej końca przewidzianego przez konstytucję okresu, po którym prezydent może rozwiązać parlament, jeśli ten nie wyłoni koalicji rządzącej.Zwrot nastąpił w wyniku niespodziewanego zawarcia taktycznego porozumienia USA, UE i Rosji ws. odsunięcia od władzy trzęsącego od kilku lat Mołdawią Plahotniuca. 3 czerwca Mołdawię odwiedził Bradley Freden, dyrektor biura ds. Wschodniej Europy w Departamencie Stanu USA. Tego samego dnia w Kiszyniowie był też Johannes Hahn, unijny komisarz ds. Europejskiej Polityki Sąsiedztwa. Wizyty obu dyplomatów potwierdzono tuż po tym, jak prorosyjski prezydent Igor Dodon ujawnił, że również tego dnia, 3 czerwca w Kiszyniowie był Dmitrij Kozak, wicepremier Rosji i specjalny przedstawiciel prezydenta Rosji ds. współpracy ekonomicznej z Mołdawią. Dodon napisał w mediach społecznościowych, że wizyta Kozaka była efektem ostatnich rozmów prezydenta Mołdawii z Putinem podczas szczytu Euroazjatyckiej Wspólnoty Gospodarczej w Kazachstanie. Nie było to łatwe, bo dotąd Dodon był tak naprawdę politycznym klientem oligarchy, co dyskredytowało go w oczach ACUM, a i on sam bał się wojny z liderem PDM, która uzyskała najwięcej mandatów. Dlaczego Zachód uznał, że trzeba blok ACUM namawiać do koalicji z obozem prorosyjskim? Bo uznał, że dalsze rządy oligarchy Plahotniuca tylko pogorszą jeszcze bardziej sytuację. PDM blokowała modernizację państwa, posługując się przy tym narracją prozachodnią.Egzotyczny sojusz?Dwa dni po tym, jak wysłannicy Waszyngtonu, Brukseli i Moskwy wylecieli ze stolicy Mołdawii, 5 czerwca Partia Akcji i Solidarności (PAS) – kluczowy członek bloku ACUM – opowiedziała się za porozumieniem z socjalistami. Umowa przewidywała, że na przewodniczącego parlamentu będzie wybrany kandydat PSRM, zaś premierem będzie ktoś z ACUM.To było ogromne zaskoczenie – jeśli pamiętać, że PSRM i ACUM zajmują przeciwne strony na scenie politycznej Mołdawii. ACUM jest prounijny, prozachodni, reformatorski i liberalny. PSRM to lewica odwołująca się do postkomunistycznych sentymentów, otwarcie prorosyjska i antyzachodnia. Co więc wpłynęło na decyzję PAS? Na pewno była to obawa przed koalicją PSRM-PDM. Do tego upływał termin na powołanie rządu – gdyby tego nie zrobiono, musiałyby się odbyć przedterminowe wybory. Konstytucja przewiduje, że parlament zostaje rozwiązany i ogłoszone zostają nowe wybory, jeśli nie uda się sformować rządu w ciągu trzech miesięcy od dnia potwierdzenia składu wybranego w wyborach parlamentu przez Sąd Konstytucyjny. Wybory odbyły się 24 lutego, Sąd Konstytucyjny wydał decyzję 9 marca. Decyzja PAS wpłynęła na drugie najważniejsze ugrupowanie bloku ACUM. 6 czerwca Platforma Godności i Prawdy również opowiedziała się za tym, żeby zaoferować stanowisko przewodniczącego parlamentu politykowi PSRM. Tymczasem socjaliści nie spieszyli się z odpowiedzią na apel ACUM o rozmowy ws. sformowania rządu. W łonie PSRM więcej było zwolenników utworzenia koalicji z PDM. Socjaliści zwlekali więc z odpowiedzią dla ACUM, a sami potajemnie negocjowali z ludźmi Plahotniuca.Taśmy Dodona7 czerwca spotkali się Dodon z Plahotniucem. Prezydent zażądał kontroli nad kilkoma resortami w rządzie, m.in. MSZ, obrony, MSW i finansów, jak też reintegracji (dotyczy negocjacji z separatystycznym Naddniestrzem). Dodon oczekiwał też dla socjalistów szefostwa wywiadu oraz miejsc w Sądzie Konstytucyjnym. Prezydent przyznał na dodatek, że PRSM dostawała comiesięczne wsparcie finansowe od wysoko postawionych rosyjskich urzędników (600-700 tys. dolarów) i zażądał, żeby te płatności wzięła teraz na siebie PDM. Taka miała być sugestia rosyjskiego wysłannika Dmitrija Kozaka. A trzeba pamiętać, że finansowanie ze źródeł zagranicznych partii politycznych w Mołdawii jest nielegalne. Na tym jednak nie koniec rewelacji z rozmowy Dodona z Plahotniucem. Oto prezydent wskazał, że Rosja chce być stroną w porozumieniu rządowym socjalistów z PDM poprzez tajne porozumienie, podpisane przez Dodona z Plahotniucem w obecności ambasadora Rosji w Kiszyniowie. Porozumienie takie miałoby m.in. zawierać postulat federalizacji Mołdawii. Chodzi o stary rosyjski plan (nazywany zresztą planem Kozaka) przewidujący formalne przywrócenie władzy Kiszyniowa nad Naddniestrzem, ale na takich warunkach, że separatyści mieliby wpływ na politykę całej Mołdawii. Co oczywiście równa się powrotowi tego kraju do rosyjskiej strefy wpływów. Plahotniuc odmówił zaakceptowania słowa „federalizacja”. Wtedy Dodon zasugerował słowo „specjalny status”. I miałby on dotyczyć nie tylko Naddniestrza, ale też autonomicznej obecnie Gagauzji. W zamian, jak mówił Dodon, sam prezydent Putin miałby dać osobiste gwarancje, że kryminalne sprawy wszczęte przez Rosję przeciwko Plahotniucowi zostałyby zamknięte.Cała ta brudna kuchnia mołdawskiej polityki stała się znana opinii publicznej. Dodon popełnił bowiem fatalny błąd. Podczas tajnego spotkania z oligarchą dał się nagrać – otóż ludzie z PDM zainstalowali ukryte kamery… Oczywiście Plahotniuc wiedział doskonale, że wszystko jest nagrywane, więc i odpowiednio się zachowywał. Odrzucił wszystkie żądania Dodona. PDM przeszła do kontrataku. Zaraz po spotkaniu ogłosiła, że zostaną przeprowadzone przedterminowe wybory. Prawdopodobnie zamierzał użyć taśm w następnej kampanii wyborczej, oskarżając Dodona o zdradę stanu i przedstawiając się jako zbawcę kraju. Krótko przed deklaracją PDM, kontrolowany przez niego Sąd Konstytucyjny wydał komunikat, sugerując, że deadline dla powołania nowego rządu upłynął.Egzotyczny sojuszDodon, gdy zdał sobie sprawę, że wpadł w sidła Plahotniuca, natychmiast wysłał delegację PSRM do negocjowania koalicji z ACUM. Politycy proeuropejskiego bloku nieco wcześniej ogłosili, że będą czekali na socjalistów w budynku parlamentu, ale nie dłużej niż do północy z 7 na 8 czerwca. Negocjacje szybko zakończyły się porozumieniem. Postawieni pod ścianą przez nagranie Dodona socjaliści, wystraszeni perspektywą klęski w przyspieszonych wyborach, mocno ograniczyli swe oczekiwania względem w porównaniu do tych przedstawionych Plahotniucowi – do jedynie stanowisk przewodniczącego parlamentu oraz ministrów obrony i reintegracji. Nazajutrz, w sobotę 8 czerwca ogłoszono, że ACUM i PSRM podpisały tymczasowe porozumienie o współpracy, zakładające utworzenie wspólnego rządu oraz przeforsowanie pakietu ustaw umożliwiających deoligarchizację kraju. W tym wypadku deoligarchizacja znaczyła ni mniej ni więcej, jak wyrzucenie głównie z sądów i organów siłowych ludzi lojalnych wobec Plahotniuca. Następnie nowa większość (61 miejsc w 101-osobowym parlamencie) składająca się z 35 posłów PSRM i 26 z ACUM wybrała na nowego przewodniczącego parlamentu szefową socjalistów Zinaidę Grecianii. Kolejnym krokiem miał być wyborów nowego premiera. Deputowani ACUM i PSRM zebrali się  sobotę 8 czerwca na nadzwyczajnym posiedzeniu w pogrążonej w półmroku sali obrad. Personel parlamentu wyłączył światło, nikt nie przyszedł do pracy, nikt nie odpowiadał na telefony. Deputowani oficjalnie ogłosili Mołdawię „zawłaszczonym państwem”, gdzie ich zdaniem wszystkie kluczowe państwowe struktury są pod kontrolą oligarchy Vlada Plahotniuca. Wybrano nową przewodniczącą parlamentu, a następnie obecny tam prezydent Igor Dodon wysunął kandydaturę Mai Sandu z ACUM, byłej minister edukacji i ekonomistki na premiera, po czym parlament udzielił jej wotum zaufania wraz z nowym rządem. Koalicja zdymisjonowała też szefów dwóch kluczowych służb specjalnych: Służby Bezpieczeństwa i Informacji oraz Narodowego Centrum Antykorupcyjnego. Ale do kontrataku przeszli ludzie Plahotniuca. Sąd Konstytucyjny ogłosił, że głosowanie w sprawie wyboru Sandu i nowego rządu  jest nielegalne, bo  ostateczny termin utworzenia rządu mijał dzień wcześniej, 7 czerwca. Dlatego sąd od razu zastrzegł, że wszystkie decyzje parlamentu od 8 czerwca poczynając, są nielegalne, zaś prezydent powinien rozwiązać parlament i rozpisać wybory. Wyroku Sądu nie uznały PSRM i ACUM, argumentując m.in., że ostateczny termin utworzenia rządu mijał nie 7, a 9 czerwca. Prezydent Dodon wydał prezydencki dekret o nominacji Sandu na premiera, oświadczył, że konstytucja nie obliguje go do rozwiązania parlamentu, ale tylko daje mu taką możliwość. Wtedy, w nocy z 8 na 9 czerwca, Sąd Konstytucyjny ogłosił, że wszelkie decyzje parlamentu z soboty są nielegalne. Odsunął też czasowo od pełnienia stanowiska Dodona za uznanie wyboru Sandu. Obawiając się aresztowania, prezydent z rodziną mieli spędzić noc na terenie ambasady Rosji w Kiszyniowie. Sąd Konstytucyjny czasowo zawiesił w obowiązkach Dodona, nadając uprawnienia prezydenckie  premierowi z PDM, Pavlowi Filipowi oraz zwracając się do niego, aby rozwiązał parlament i ogłosił nowy termin wyborów. Filip ogłosił rozpisanie przedterminowych wyborów parlamentarnych na 6 września.Czyj sąd?Nowa większość parlamentarna oskarżyła Sąd Konstytucyjny o „próbę uzurpacji władzy w imieniu Vlada Plahotniuca”. Jak to się stało, że Sąd Konstytucyjny okazał się kluczowym narzędziem walki w ręku Plahotniuca? Należy pamiętać, że na sześciu sędziów, trzech to byli członkowie PDM, zaś dwóch innych zostało wskazanych na stanowisko przez PDM tuż przed wyborami w lutym 2019. Spór toczył się też o interpretację konstytucyjnego zapisu „trzy miesiące”. Trzy kalendarzowe miesiące czy po prostu 90 dni? Pierwsza wersja to 8 czerwca, druga – 7 czerwca. Decyzja Sądu Konstytucyjnego wskazuje, że skoro obecny parlament został zatwierdzony 9 marca, termin jego rozwiązania (w razie braku nowego rządu) przypadł na 7 czerwca. Ale krytycy uważają, że termin powinien przypadać 8 czerwca. Po utworzeniu rządu Mai Sandu Plahotniuc oraz inni politycy PDM zaczęli otwarcie oskarżać koalicję o uzurpację władzy. Ale to sekretarz generalny Rady Europy, Thorbjørn Jagland nazwał orzeczenie Sądu Konstytucyjnego „arbitralnym i trudnym do zrozumienia w świetle tekstu Konstytucji i międzynarodowych zasad standardów prawnych”. Jagland uważa, że Komisja Wenecka powinna przeanalizować decyzję mołdawskiego Sądu Konstytucyjnego i wydać opinię. Ma to nastąpić 21 czerwca.PDM ujawniła też dokument z żądaniami rosyjskimi, który chciał potajemnie podpisać Dodon. Zawiera wszystkie postulaty, które Moskwa od dawna podnosi w negocjacjach z mołdawskimi dyplomatami i politykami. Jakie one są? Federalizacja poprzez zaoferowanie „specjalnego statusu” Naddniestrzu, udział Mołdawii we wszystkich zdominowanych przez Rosję regionalnych inicjatywach (w tym obserwatora w Euroazjatyckiej Wspólnocie Gospodarczej), trójstronne negocjacje UE-Mołdawia-Rosja ws. umów handlowych, oficjalny status języka rosyjskiego w Mołdawii, pozwolenie dla rosyjskich mediów swobodnego nadawania w Mołdawii oraz większa autonomia dla Gagauzji. W odpowiedzi na zarzuty o zdradę, Dodon ogłosił, że nagrania wideo to fejk, zmanipulowany i sfałszowany przez PDM. Zamiast tego, prezydent sugeruje, że to Plahotniuc proponował układ z Rosjanami i zmianę geopolitycznego kursu Mołdawii z zachodniego na wschodni oraz federalizację kraju. Na ratunek Dodonowi ruszyła Moskwa. W wywiadzie dla rosyjskiej prasy Kozak potwierdził słowa prezydenta Mołdawii, że to PDM chciała układu z Rosją. Obóz Plahotniuca ustąpił, ale to nie koniec wojny.",,
PGZ dostanie więcej pieniędzy na produkcję amunicji,"Polska Grupa Zbrojeniowa zostanie dokapitalizowana; dodatkowe środki zostaną przeznaczone na produkcję prochu strzelniczego, amunicji i rakiet – poinformowało Ministerstwo Obrony Narodowej.","Umowa zostanie podpisana w zakładach Mesko w Skarżysku-Kamiennej (woj. świętokrzyskie) między skarbem państwa a PGZ S.A. W jej podpisaniu udział weźmie minister obrony Mariusz Błaszczak. Na podstawie dokumentu podwyższony będzie kapitał spółki i dodatkowe środki przeznaczone zostaną  na inwestycje realizowane przez spółkę zależną - Mesko S.A. w zakładach w Pionkach i Skarżysku-Kamiennej.  Jak podał resort obrony, fundusze zostaną wykorzystane na realizację projektów związanych z wytwarzaniem prochów, amunicji i rakiet w latach 2019-22.  Inwestycje w zakładach w Pionkach posłużą rozwojowi zdolności produkcyjnych i technologii związanych z produkcją prochów wielobazowych oraz elementów amunicji wielkokalibrowej i artyleryjskiej. Środki pozwolą również na zwiększenie mocy produkcyjnych, rozbudowę infrastruktury oraz magazynów.",,
Trzy lata więzienia za obrazę geja? Przyspieszają prace nad projektem ws. mowy nienawiści,Platforma Obywatelska przyspiesza prace nad projektami SLD i Ruchu Palikota o tzw. mowie nienawiści – informuje „Rzeczpospolita”. Według nowych rozwiązań geje i osoby transseksualne byłyby szczególnie chronione przed zniewagami.,"Do prac nad projektami wróciła właśnie sejmowa podkomisja. Mogą one być uchwalone jeszcze przed końcem kadencji. Więzienie za zniewagęPolitycy chcą, by za znieważenie osób ze środowisk LGBT groziły trzy lata więzienia, a za stosowanie wobec nich gróźb - nawet pięć lat pozbawienia wolności.Obecnie homoseksualiści przed agresją słowną mogą się bronić wnosząc prywatny akt oskarżenia. Po zmianie przepisów byliby chronieni tak jak mniejszości narodowe, etniczne i wyznaniowe. PO tłumaczy, że prace nad projektami były dotychczas wstrzymywane z powodów proceduralnych. PiS twierdzi z kolei, że Platforma puszcza oko do lewicowych wyborców i ostrzega, że przepisy utrudnią debatę publiczną.",,
Wiceszef Kancelarii Prezydenta: Mamy do czynienia z sytuacją negacji totalnej,"– Nie da się zablokować reformy wymiaru sprawiedliwości, która jest w interesie społecznym i która się odbywała z woli narodu – powiedział w programie „O co chodzi” wiceszef Kancelarii Prezydenta Paweł Mucha, komentując  postawę opozycji.","Senacka komisja zarekomendowała całej Izbie przyjęcie bez poprawek nowelizacji ustaw m.in. o Sądzie Najwyższym, ustroju sądów, Krajowej Radzie Sądownictwa i o prokuraturze. Senatorowie PO chcą odrzucenia nowelizacji.              Paweł Mucha skrytykował postawę opozycji, która sprzeciwia się wprowadzanej reformie, a nie zgłasza własnych propozycji. – Mamy do czynienia z sytuacją negacji totalnej, zaprzeczenia potrzebie zmiany – powiedział. Ocenił, że „nie da się zablokować reformy wymiary sprawiedliwości, która jest w interesie społecznym i która się odbywała z woli narodu”. Rozmowa dotyczyła również referendum konsultacyjnego w sprawie zmian w konstytucji , które miałoby się odbyć 10 i 11 listopada. Wniosek w tej sprawie złożył w Senacie prezydent Andrzej Duda. Paweł Mucha wyraził nadzieję, że wniosek zostanie przyjęty, gdyż „takie jest oczekiwanie większości Polaków”.               – Idea jest tego rodzaju, że zanim politycy przystąpią do zmiany konstytucji, powinni się w tej sprawie wypowiedzieć wszyscy uprawnieni do głosowania w głosowaniu powszechnym – powiedział Paweł Mucha. ",,
W siedzibie pierwszych władców Polski odkryto fragment instrumentu strunowego,"Fragment niewielkiego instrumentu strunowego odkryli archeolodzy na Ostrowie Lednickim, w jednej z siedzib pierwszych polskich władców. Jak zauważają naukowcy, podobnych średniowiecznych zabytków z terenów Polski znanych jest zaledwie dziesięć.","– To pierwszy fragment średniowiecznego instrumentu strunowego odkryty do tej pory na Ostrowie Lednickim. Tego typu zabytki są prawdziwą rzadkością. W czasie wykopalisk w obrębie osad z tego okresu zdecydowanie częściej odkrywane są proste, kościane piszczałki – opowiada Jacek Wrzesiński z Muzeum Pierwszych Piastów na Lednicy. Odkryty fragment przywodzi na myśl połowę serca. Wrzesiński uważa, że jest to najprawdopodobniej część rebeka. Rebek był bardzo niewielkim instrumentem. Długość tego z Ostrowa Lednickiego mogła nie przekraczać nawet 30 cm. Grajek trzymał go na kolanie lub na ramieniu. Do pocierania strun stosowano smyczek z końskiego włosia. Struny były wykonane z jelit zwierzęcych. Badacze twierdzą, że od tego instrumentu wywodzi się mandola. Naukowcy nie są pewni, kiedy rebeki trafiły na Słowiańszczyznę. Wiele wskazuje jednak na to, że pochodzą z Bliskiego Wschodu, skąd trafiły do Europy za pośrednictwem Arabów. Jak opowiada Wrzesiński, rebek mógł być używany zarówno w czasie uroczystości kościelnych, jak i podczas zabaw na terenie osady. Był to instrument uniwersalny. Największa świetność instrumentu przypada na okres pomiędzy X a XIV wiekiem. Z analiz naukowców wynika, że rebek z Ostrowa Lednickiego powstał w drugiej lub trzeciej ćwierci XI w. Wykonano go z drewna bukowego. Znaleziska dokonano w czasie wykopalisk prowadzonych dziesięć lat temu. Do tej pory badacze uważali jednak, że mają do czynienia z narzędziem stosowanym w gospodarstwie domowym. Po dokładniejszej analizie i poszukiwaniach podobnych przedmiotów okazało się jednak, że jest to główka strunowa, czyli miejsce, gdzie były zamontowane kołki strunowe.",,
Benedykt XVI świętował 90. urodziny. Byli goście z Bawarii i... piwo,"Uroczystość z okazji 90. urodzin emerytowanego papieża Benedykta XVI odbyła się w poniedziałek, w Ogrodach Watykańskich. W prywatnych obchodach, dzień po urodzinach poprzedniego Ojca Świętego, uczestniczył jego starszy o trzy lata brat, ksiądz Georg Ratzinger.","Na urodziny emerytowanego papieża przybyła delegacja z Bawarii, która przywiozła m.in. kosz ze specjałami z rodzinnych stron jubilata. Z Niemiec przyjechał także jego starszy brat.Miła uroczystość Uroczystość odbyła się w dawnym budynku klasztornym, w którym mieszka Benedykt XVI od swej rezygnacji w 2013 roku, oraz w ogrodowej alei.Zdjęcia zamieścił watykański dziennik „L'Osservatore Romano”. Widać na nich emerytowanego papieża siedzącego z gośćmi przed swym domem i pijącego piwo z kufla oraz moment, gdy pozdrawia gości w Ogrodach. Benedykt XVI jest uśmiechnięty i w dobrej formie. Towarzyszy mu jego wieloletni osobisty sekretarz i zarazem prefekt Domu Papieskiego Franciszka, arcybiskup Georg Gaenswein.Papież Franciszek odwiedził swego poprzednika w środę. Złożył mu wówczas życzenia z okazji Świąt i zbliżających się urodzin.",,
Dulkiewicz zaprasza papieża do Gdańska. Solidarność się odcina,"Podczas pobytu w Rzymie prezydent Gdańska Aleksandra Dulkiewicz przekazała papieżowi Franciszkowi zaproszenie do przyjazdu w przyszłym roku do tego miasta na obchody 40. rocznicy Porozumień Gdańskich. Od jej zaproszenia odcięła się Solidarność. Zwracamy uwagę, że od zapraszania na urodziny NSZZ „Solidarność” jest NSZZ „Solidarność” – przekazał rzecznik związku.","Rzecznik prasowy prezydent Gdańska Daniel Stenzel poinformował, że w środę w godzinach rannych Dulkiewicz wraz ze swoim pierwszym zastępcą Piotrem Grzelakiem wzięła udział w audiencji generalnej u papieża Franciszka w Bazylice Św. Piotra w Watykanie. Podkreślił, że podczas krótkiej rozmowy prezydent Dulkiewicz zaprosiła również Ojca Świętego do Gdańska z okazji 40. rocznicy podpisania Porozumień Sierpniowych.  „Bardzo chcielibyśmy gościć Waszą Świątobliwość w naszym mieście! Gdańsk odegrał wielką rolę w wydarzeniach XX wieku. Tutaj, na Westerplatte, strzały z pancernika »Schleswig-Holstein« zapoczątkowały jedną z najstraszliwszych wojen - II wojnę światową. Tutaj też narodziła się Solidarność, największy ruch pokojowej, zwycięskiej rewolucji w Europie, który do dziś pozostaje wzorem dla wielu ruchów społecznego sprzeciwu. Nieodżałowany Jan Paweł II mówił: Światło idzie z Gdańska!” – napisała w przekazanym zaproszeniu prezydent Gdańska.  Rzecznik Komisji Krajowej Solidarności Marek Lewandowski poinformował, że związek odcina się od zaproszenia Dulkiewicz.",,
"Postępowanie dyscyplinarne wobec sędziów. „Uchybili godności urzędu”, „podważyli zaufanie”","Wszczęte zostało postępowanie dyscyplinarne przeciwko dwójce sędziów, „niestosujących się do nakazu powściągliwego korzystania z mediów społecznościowych” – poinformował w komunikacie Rzecznik Dyscyplinarny Sędziów Sądów Powszechnych Piotr Schab. Chodzi o sędziów Waldemara Ż., sędziego Sądu Okręgowego w Krakowie, oraz Olimpię B.-M., sędziego Sądu Rejonowego w Gorzowie Wielkopolskim.","Sędzia Przemysław W. Radzik, zastępca rzecznika, przedstawił już obojgu wskazanym sędziom zarzuty przewinień dyscyplinarnych zgodnie z Prawem o ustroju sądów powszechnych. „Równocześnie z wydaniem tych postanowień zwrócono się do Prezesa Sądu Najwyższego, kierującego pracą Izby Dyscyplinarnej o wyznaczenie sądów dyscyplinarnych do rozpoznania spraw obwinionych sędziów” – czytamy dalej.Sędziemu Waldemarowi Ż. zarzuca się, że uchybił godności urzędu sędziego – m.in. w udzielonym wywiadzie zatytułowanym „Sędzia Żurek: Kamil Zaradkiewicz chce zafundować obywatelom chaos w sądach” wygłosił „manifest polityczny dot. jego poglądów o ocen związanych z działaniem konstytucyjnych organów państwa, w tym Trybunału Konstytucyjnego i Krajowej Rady Sądownictwa”. Zakwestionował także legalność powołania Kamila Zaradkiewicza na urząd sędziego Sądu Najwyższego i jako „ustawkę” określił pytania zadane TK w sprawie sędziów niekonstytucyjnie powołanych w latach 2011-15 – opisano w komunikacie.Miał pomówić także sędziego Sądu Najwyższego Kamila Zaradkiewicza, co mogło poniżyć go w opinii publicznej i narazić na utratę zaufania potrzebnego dla wykonywania zajmowanego przez niego stanowiska. Grożąc sędziemu Zaradkiewiczowi naruszył wynikającą z Konstytucji „zasadę apolityczności sędziów oraz (…) obowiązek postępowania zgodnie ze ślubowaniem sędziowskim, to jest zachowań przynoszących ujmę godności sędziego i podważających zaufanie do jego niezawisłości, niezależności bezstronności i naruszających zasady etyki zawodowej” – czytamy. Z kolei wobec sędzi Olimpii B.-M. – jak pisze Rzecznik Dyscyplinarny Sędziów Sądów Powszechnych – postawiono zarzut „nie zachowania powściągliwości w korzystaniu z mediów społecznościowych”. W serwisie Twitter miała pomówić jednego z prokuratorów Prokuratury Krajowej, określając go jako osobę, „która nie ma stażu i łamała prawa człowieka”, przez co „uchybiła godności urzędu oraz zasadom etyki zawodowej” – napisano w komunikacie.Jak podkreślono dalej, sędzia Olimpia B.-M. w mediach społecznościowych miała także pomówić ministra sprawiedliwości Zbigniewa Ziobry, określając go jako ministra, który „wyprodukował aferę” i jest „odpowiedzialny za stworzenie systemu korupcyjnego w sądach i prokuraturze uzależniającego wymiar sprawiedliwości od woli politycznej”. W ocenie Rzecznika Dyscyplinarnego uchybiła tym samym „uchybiła godności urzędu oraz zasadom etyki zawodowej”.",,
Premier zwrócił się do prezydenta o powołanie Jerzego Kwiecińskiego na szefa MF,"Premier Mateusz Morawiecki zwrócił się w czwartek do prezydenta Andrzeja Dudy o powołanie Jerzego Kwiecińskiego na ministra finansów – poinformował rzecznik rządu Piotr Müller. Jak dodał, Kwieciński pozostanie jednocześnie ministrem inwestycji i rozwoju.",„Premier Mateusz Morawiecki zwrócił się do prezydenta Andrzeja Dudy o powołanie Jerzego Kwiecińskiego na ministra finansów; minister pozostanie jednocześnie na funkcji @MIR_GOV_PL” – napisał rzecznik rządu na Twitterze.,,
"Tańce na linie wokół deklaracji LGBT, wciągniętej na maszt Koalicji Europejskiej [OPINIA]","Deklaracja LGBT, będąca pierwszym taranem, który ma rozbić tradycyjne więzy rodzinne, sprawia duży kłopot zwolennikom lewackiej ideologii wobec masowego oporu zdecydowanej większości Polaków przywiązanych do systemu chrześcijańskich wartości. Kłopot mają nieostrożni politycy, do tej pory wstrzemięźliwi wobec zachodnich nowinek, najbardziej ci z PSL, którzy nie będąc świadomi pułapek, jakie na nich czyhają, dali się wciągnąć w obręb obcego sobie świata homoseksualizmu, forsowanego przez Koalicję, stworzoną przez sprytnego Grzegorza Schetynę na potrzeby bieżącej polityki.","Schetyna dałby się pokroić na talarki, obedrzeć ze skóry, byleby choćby przez jedną kadencję nosić koronę premiera. Jedna jest tylko droga do tego celu. Trzeba wcześniej odsunąć PiS od władzy. Wcześniejsze próby – Schetyny i skupionej wokół niego opozycji – siłowego odebrania władzy obozowi „dobrej zmiany” nie powiodły się. Zawiódł grudniowy pucz z 2016 roku, nie przyniosły pożądanych rezultatów rozbuchane ambicje „ulicy” pod dowództwem pajacowatego Mateusza Kijowskiego i jego KOD, mało skuteczną siłą okazała się „zagranica”, jeśli nie liczyć kolejnych kłód rzucanych pod nogi reformom, próbującym naprawić nasiąknięte patologiami sądownictwo. Zamiary obalenia władzy siłą okazały się być mrzonkami. Na nieco ponad pół roku przed wyborami parlamentarnymi Schetynie pozostała ostatnia nadzieja. Zwycięstwo nad PiS w demokratycznych wyborach. Platforma Obywatelska idąca do wyborów samodzielnie nie miałaby żadnych szans na wygraną. Schetyna więc skrzyknął sfrustrowaną i tęskniącą za władzą opozycję, tworząc jednolity front antypisowski, obiecując koalicjantom „gruszki na wierzbie”.  Brak programu społecznego i gospodarczego tego tworu „jednorazowego użycia”, jakim jest Koalicja Europejska, powoduje, że nie jest on w stanie doprowadzić do konfrontacji programowej. Zresztą biorąc pod uwagę wcześniejsze ośmioletnie rządy Platformy i PSL oraz obecne „domorosłe koncepcje ekonomiczne Ryszarda Petru”, Koalicja Europejska w takiej konfrontacji poniosłaby sromotną klęskę.  Wobec tego sięgnięto po narzędzie ideologiczne i kulturowe, jakim jest deklaracja warszawska, zainicjowana przez prezydenta stolicy Rafała Trzaskowskiego. I to jest właśnie ten kłopot, który prowadzi do niewiarygodnych wygibasów liderów partyjnych spod różnych znaków politycznych.  Ważnym, w jakimś stopniu reprezentatywnym liderem dla KE, jest Władysław Kosiniak-Kamysz, przywódca PSL. To, w jaki sposób próbuje uzasadnić pogodzenie obecności swojej partii w Koalicji Europejskiej z umacnianiem całego wachlarza homoseksualnych zachowań, w dodatku wśród dzieci w szkołach, zakrawa na kabaret. Przytoczę jego słowa: „Tęczowe barwy  to również barwy spółdzielczości. Spółdzielczość zawsze była zawiązana z ruchem ludowym”. Nieprawdopodobne, jak można udawać naiwnego. I zakładać, że ktokolwiek w to uwierzy. Kłopot mają też nawet ci, dla których deklaracja LGBT jest tak bliska jak koszula ciału. Stąd z innych powodów na śmieszność wystawił się Paweł Rabiej, oficjalnie eksponujący swoją odmienność seksualną. Obecny wiceprezydent Warszawy w jednym z wywiadów szczerze odkrył prawdziwe intencje deklaracji Trzaskowskiego jako pierwszego kroku ku rewolucji kulturowej w Polsce. Ku nowym horyzontom cywilizacyjnym. Oto jego wykładnia w tej rozmowie: Najpierw ludzie przyzwyczają się do związków partnerskich, a dzięki temu będzie można posunąć się do kolejnych kroków. Zawierać homoseksualne małżeństwa, adoptować dzieci – przedstawił perspektywy Rabiej.  Ale już następnego dnia zorientował się, że odbiór społeczny tych planów spotkał się z dużą nieprzychylnością. Niezależnie od protestu społecznego uwagę na szkodliwość tego rodzaju wizji zapowiadanych przez Rabieja zwrócił swemu zastępcy Rafał Trzaskowski, kończąc informacją, że od tej chwili polecił Pawłowi Rabiejowi wstrzemięźliwość jego aktywności  medialnej oraz ograniczenie wyłącznie do spraw, które sam mu wyznaczy.  Reprymendę udzieloną Rabiejowi przez Trzaskowskiego poprzedziła prawdopodobnie interwencja Grzegorza Schetyny, skierowana do prezydenta Warszawy. Lider Platformy szybko zrozumiał, jak niefortunna może okazać się wypowiedź Rabieja dla wyników najbliższych wyborów majowych. Od razu więc odciął się od najdalej idącej tezy Rabieja. – Nie akceptuję wypowiedzi wiceprezydenta Warszawy Pawła Rabieja na temat adopcji dzieci przez pary homoseksualne. To nie jest wypowiedź nikogo z Koalicji Europejskiej ani z PO – oświadczył Schetyna. Dla asekuracji dodał, że sprawa adopcji dzieci nie będzie składnikiem  programu wyborczego koalicji. Po tak zdecydowanej reprymendzie Rabiejowi nie pozostało nic innego jak skorygowanie swojej wizji i odebranie jej urzędowej pieczęci. – To były moje prywatne przemyślenia. Jeśli idzie o adopcję dzieci, jestem bardzo sceptyczny – stwierdził.  A więc propagator spraw środowiska homoseksualnego musiał wykonać jakieś akrobacje „w tym temacie”. Mnie jednak to wycofanie się z wypowiedzianych wcześniej słów nie przekonuje.",,
„Tracimy wybitnego bojownika o wolność”. Kondolencje premiera Węgier po śmierci Jana Olszewskiego,"Premier Węgier Viktor Orban złożył szefowi polskiego rządu Mateuszowi Morawieckiemu kondolencje w związku ze śmiercią byłego premiera Jana Olszewskiego – poinformował rzecznik Orbana, Bertalan Havasi.","Orban napisał w liście kondolencyjnym, że ze smutkiem dowiedział się o śmierci jednej z czołowych postaci polskiej transformacji ustrojowej i ruchu „Solidarność”.„Jako młody uczestnik zmiany ustrojowej sam podziwiałem odwagę, niewzruszoną determinację i wierność ojczyźnie Olszewskiego, który walczył wtedy jako adwokat” – oświadczył Orban.Jak zaznaczył, w osobie Olszewskiego „tracimy wybitnego bojownika o wolność w Europie Środkowej, akurat w roku, gdy nasze narody świętują odzyskaną przed 30 laty wolność”.„Jego etos nadal żyje z nami, bowiem idąc jego śladami, głosami Europy Środkowej ponownie musimy przypominać krajom Europy Zachodniej, że niezależność jest skarbem, o który warto walczyć” – napisał Orban.",,
Donald Trump wyprowadza się z Nowego Jorku. „Niewielu potraktowano tutaj gorzej niż mnie”,"Zrażony do Nowego Jorku, gdzie mimo płacenia wysokich podatków „traktowano go gorzej niż kogokolwiek”, prezydent Trump postanowił przenieść się na stałe na Florydę, czyniąc ze swej rezydencji Mar-a-Lago w Palm Beach centrum swojej aktywności życiowej.","Nie jest to docelowy adres Donalda Trumpa. W serii wpisów na Twitterze opublikowanych w nocy z czwartku na piątek czasu polskiego, amerykański przywódca ujawnił, że jego wymarzonym miejscem zamieszkania nadal jest Biały Dom przy Pennsylvania Avenue 1600.  „Jest to miejsce, które prawdziwie pokochałem i gdzie pozostanę, miejmy nadzieję, na kolejną pięciolatkę, by czynić AMERYKĘ ZNOWU WIELKĄ” – oświadczył. Dodał, że w najbliższym okresie jego prywatna rezydencja Mar-a-Lago w Palm Beach, która jest zarazem kompleksem hotelowo-rekreacyjnym z polami do gry w golfa, będzie dla niego i jego rodziny stałym miejscem zamieszkania. „Tak będzie najlepiej dla wszystkich zainteresowanych” – dodał.  Zdaniem stacji telewizyjnej CNN przeprowadzka Trumpów na Florydę już się właściwie dokonała. Z dokumentów sądowych, do których dotarli m.in. dziennikarze dziennika „The New York Times” wynika, że amerykański przywódca zmienił adres stałego zamieszkania pod koniec września. W ślad za nim poszła Pierwsza Dama Melania Trump, która w październiku zwróciła się do sądu z wnioskiem o wpisanie adresu klubu Mar-a-Lago w Palm Beach jako miejsca jej stałego meldunku. Donald Trump jest nowojorczykiem. Urodził się w Nowym Jorku i wychował w dzielnicy Queens. Przez wiele lat głównym miejscem zamieszkania był dla niego Manhattan (Trump Tower przy Piątej Avenue), choć w niektórych dokumentach obecny prezydent USA podawał też jako miejsce zamieszkania prywatny Krajowy Klub Golfowy Trump w Bedminster w stanie New Jersey.  Telewizja CNN wyliczyła, że od czasu objęcia urzędu w styczniu 2017 r. prezydent spędził łącznie 307 dni (tj. jedną trzecią wszystkich dni roboczych i świątecznych) w swoich prywatnych posiadłościach, w tym - 239 dni w jednym ze swoich klubów golfowych.  Decyzja o przeprowadzce nie wywołała w oficjalnym Nowym Jorku smutku. Demokratyczny gubernator Nowego Jorku Andrew Cuomo skomentował prezydencką zapowiedź na Twitterze następującymi słowami: „Dobre zagranie. W każdym razie to nie jest tak, że @realDonaldTrump płacił tutaj podatki. Jest teraz cały twój Florydo” – dodał.  Z kolei wywodzący się z Partii Demokratycznej burmistrz Nowego Jorku Bill de Blasio, doradził Trumpowi, aby „uważał na odchodnym, bo przypadkiem mogą go uderzyć drzwi, którymi trzaska”.„New York Times” twierdzi powołując się na osobę bliską prezydentowi, że przeprowadzkę spowodowały przede wszystkim względy podatkowe. Na Florydzie, w przeciwieństwie do Nowego Jorku nie płaci się podatków od dochodów.  Czarę goryczy mogły przepełnić też kłopoty sądowe Trumpa. Prezydenta rozwścieczył podobno pozew prokuratora okręgowego na Manhattanie w związku z niejasnościami dotyczącymi deklaracji podatkowych Trumpa. Nie jest jasne, w jaki sposób zmiana miejsca zamieszkania, może wpłynąć na dalsze postępowanie sądowe – zaznaczają amerykańskie media.  Sędzia federalny na początku października odrzucił wniosek Trumpa o zablokowanie decyzji o obowiązkowym przekazaniu jego zeznań podatkowych nowojorskiej ławie przysięgłych. Adwokat Trumpa odwołał się od tej decyzji. Sąd apelacyjny zarządził w związku z tym tymczasowe wstrzymanie nakazu, ale nie podważył zasadności wezwania prokuratury stanu Nowy Jork do złożenia przez Trumpa wyjaśnień.",,
„Time”:  Francja jest blisko związana ze światem muzułmańskim,"Francja wydaje się być bardziej narażona na ataki dżihadystów niż inne państwa. Kraj ten jest na celowniku terrorystów ze względu na swe skomplikowane więzi z Bliskim Wschodem i krajami Maghrebu – uważają dziennikarze amerykańskiego magazynu „Time”. W czwartek wieczorem w zamachu w Nicei zginęły 84 osoby, ponad 200 jest rannych. Terrorysta pochodził z Tunezji.","Ponad tysiąc młodych Francuzów wyjechało z kraju, by walczyć u boku bojowników Państwa Islamskiego, a czwartkowy zamach w Nicei to kolejny z serii ataków, które rozpoczęły się od mordów w paryskim satyrycznym tygodniku „Charlie Hebdo” – przypomina „Time”.   Od 1830 r. „muzułmańska Afryka podwórkiem Francji”    Francja jest przede wszystkim bliżej powiązana ze światem muzułmańskim niż jakikolwiek inny kraj Zachodu. Od podbicia Algierii w 1830 roku znaczna część muzułmańskiej Afryki stała się „podwórkiem” Francji – napisał amerykański tygodnik.  Po pierwszej wojnie światowej Francja przejęła też kontrolę nad Syrią i Libanem; w Maghrebie osiedliło się wówczas bardzo wielu Francuzów, a po drugiej wojnie światowej do Francji zaczęli w poszukiwaniu pracy w fabrykach napływać imigranci z Afryki Północnej – przypomina  „Time”.  Fabryki zamknięto, imigranci zostali  „Gdy nastała era postindustrialna, fabryki zamknięto, ale imigranci zostali. I to ich dzieci i wnuki, które czuły się wyłączone z francuskiego społeczeństwa, eksplodowały gniewem w 2005 roku” –  pisze tygodnik.   Jesienią 2005 roku, po tragicznej śmierci dwóch nastolatków, którzy zginęli, kiedy ukryli się w transformatorze uciekając przed policją w Clichy-sous-Bois, doszło do zamieszek, które następnie ogarnęły niemal całą Francję, a zwłaszcza miejscowości zamieszkane głównie przez imigrantów z Afryki. Płonęły samochody, byli zabici i ranni. Echa wojny w Algierii   Francja prowadziła też długą i krwawą wojnę w Algierii (1954-1962), której echa „odbijają się jeszcze we Francji, zwłaszcza na południu, gdzie Algierczycy, którzy walczyli po obu stronach, osiedlili się w Prowansji i sprawili, że konflikt ten nie został zapomniany” – wyjaśnia „Time”.  „Właśnie tam Jean-Marie Le Pen, „komandos żywiący urazę do (generała Charlesa) de Gaulle'a za »porzucenie« francuskiej Algierii, założył skrajnie prawicowy Front Narodowy” – kontynuuje tygodnik.  Obrona „braci i sióstr” „Time” przypomina też, że Paryż, broniąc francuskich interesów, angażuje się w konflikty w Afryce Północnej i na Bliskim Wschodzie. Francuskojęzyczne portale internetowe dżihadystów wzywają mieszkających we Francji muzułmanów, by stanęli w obronie „braci i sióstr” przeciw którym przypuszcza ataki „francuski rząd”. Państwo Islamskie (IS) wzywa otwarcie do atakowania Francuzów. Kampanię tę rozpoczął w 2014 roku rzecznik IS Abu Mohammed al-Adnani, który powiedział: „Jeśli możecie zabić niewiernego, który jest Amerykaninem lub Europejczykiem – a zwłaszcza brudnym i złym Francuzem (...), to zdajcie się na Allaha i zabijajcie ich w dowolny sposób!”.    Z Francji na wojnę w Iraku i Syrii wyjeżdża najwięcej radykalnych dżihadystów. Francuski wywiad obawia się, że mogą oni – po przejściu szkoleń i zahartowaniu w walce – importować terroryzm do Francji.  Eksperci uznają, że Francja ma jedne z najsprawniejszych służb antyterrorystycznych, ale nie jest w stanie uchronić się przed zamachami, zwłaszcza organizowanymi przez tzw. samotne wilki, jak sprawca czwartkowej tragedii w Nicei.",,
Masochizm polityczny opozycji [OPINIA],"– Dopóki nie odzyskamy władzy, dopóty nie będziemy uczestniczyć w żadnych uroczystościach organizowanych przez obecną władzę – tak można odczytywać słowa lidera totalnej opozycji Grzegorza Schetyny wypowiedziane 15 sierpnia w dniu święta Wojska Polskiego, w rocznicę Bitwy Warszawskiej 1920 r.","Słowa bełkotliwe, których być może sens on rozumie, choć naprawdę, wątpię i w to nawet: „Za dwa lata, w 2020 r. , już w innej rzeczywistości politycznej, po zwycięskich wyborach – i tych samorządowych, i tych parlamentarnych – będzie można zorganizować uroczystości w taki sposób, aby wszyscy stanęli obok siebie”. A kto Schetynie zabrania stanąć na trybunie obok Mateusza Morawieckiego, Marka Kuchcińskiego, Ryszarda Terleckiego, Mariusza Błaszczaka czy Joachima Brudzińskiego? A obok Schetyny, Ewie Kopacz, Sławomirowi Neumannowi czy Michałowi Szczerbie? Miejsce dla przedstawicieli szefostwa wszystkich ugrupowań parlamentarnych było zarezerwowane, tak jak w normalnym państwie być powinno. Nieobecność Platformy i Nowoczesnej to ich wybór. No, i to niczym nie poparte proroctwo – kiedy mówi o „zwycięskich wyborach i tych samorządowych i tych parlamentarnych”. Prosta bystrość, nieaspirująca do nagrody Nobla, kazałaby użyć spójnika „jeśli” i dopiero po nim „w 2020 r. będziemy po zwycięskich dla nas wyborach samorządowych i parlamentarnych”. Tu akurat Schetyna mówiący o tym, „aby wszyscy stanęli obok siebie”, przypadkiem powiedział prawdę. Jeśli mimo całej słabości obecna opozycja w 2020 r. dojdzie do władzy, jest raczej pewne, że w czasie ważnych uroczystości państwowych obok rządzących będą obecni politycy PiS. O tym jestem przekonany. Bo nie są to kapryśni, nierozsądni i nieodpowiedzialni ludzie, jakim są czołowi politycy obecnej opozycji. Miesiąc temu, kiedy świętowano 550-lecie parlamentaryzmu polskiego, Schetyna, który wraz z Nowoczesną w opozycji do Zgromadzenia Narodowego zorganizował alternatywne uroczystości, płomiennie perorował: „Nie możemy obchodzić tego święta z ludźmi, którzy niszczą polską demokrację, nie możemy uczestniczyć w spotkaniu Marka Kuchcińskiego i Andrzeja Dudy, którzy realizują politykę Jarosława Kaczyńskiego”. Dziś, przy okazji znacznie ważniejszej dla wszystkich Polaków rocznicy, Platforma oraz Nowoczesna po raz kolejny zbojkotowały udział w uroczystościach.",,
Bielan o powyborczych układankach: koalicja strachu to byłoby kuriozalne rozwiązanie,"Gdyby Prawo i Sprawiedliwość wygrało wybory parlamentarne, wówczas w kontrze do nich mogłaby powstać w Sejmie jedna wielka koalicja anty-PiS składająca się z pozostałych partii – takiego scenariusza nie wyklucza gość programu TVP Info „Gość poranka”, Adam Bielan ze Zjednoczonej Prawicy i Polski Razem. – To byłoby kuriozalne rozwiązanie – powiedział Bielan i zapewniał, że PiS ma zdolności koalicyjne.","– Każda koalicja to jest pewien kompromis, personalny oraz programowy. Dla Polski byłoby lepiej, gdyby cała odpowiedzialność spoczywała na jednej partii – przekonywał w TVP Info Bielan. Scenariusz zjednoczenia wszystkich partii przeciw PiS-owi jest możliwy, gdyby partia Kukiza i Korwin-Mikkego nie dostały się do Sejmu. – To by oznaczało, że partia, która wygrywa wybory po raz pierwszy w historii nie tworzy rządu – powiedział Bielan. Polityk prawicy uznał, że nie wierzy w to, aby Polacy chcieli, aby w Sejmie stworzyła się koalicja z przegranych partii, którą nazwał „koalicją strachu”. – To byłoby kuriozalne rozwiązanie – komentował.Przekonywał, że PiS „zdolności koalicyjne ma”, a wyborcy oddając głos powinni pamiętać o zgodnej współpracy „rządu i prezydenta”. Przypomniał, że Andrzej Duda szedł do wyborów z programem zbliżonym do PiS. Rok straconych szansBielan podsumował również rok rządów premier Ewy Kopacz. Nazwał go „rokiem straconych szans”, a samą uroczystość podsumowującą ostatni rok, uznał za zabieg PR-owy, który miał na celu skupienie uwagi na Kopacz. – Powinniśmy oceniać całe osiem lat PO – przekonywał Bielan. Polityk uznał, że partia ta jak żadna inna po 89 r. nie miała „tak komfortowej sytuacji” rządzenia, a i tak sobie nie poradziła. – Miała stabilną pozycje w Sejmie i Senacie. Miała swojego prezydenta. Wielu przyjaciół w Brukseli, choćby teraz przez ostatni rok Donalda Tuska. Miała mnóstwo pieniędzy z Brukseli w ramach transferów w związku z funduszami strukturalnymi – powiedział Bielan i dodał, że PO mimo tych ułatwień nie spełniło swoich obietnic.",,
Koala zatrzymał rowerzystkę i zaczął pić wodę z jej bidonu [WIDEO],"Media społecznościowe obiegło nagranie wideo, na którym widać, jak koala zatrzymuje na drodze rowerzystkę, a potem trzymając się roweru, pije łapczywie wodę z jej bidonu. Zwierzęta te nadal cierpią w związku z upałami i pożarami, jakie obecnie trawią Australię. W ciągu ostatnich dwóch dni na południu tego kraju zanotowano rekordowe temperatury dochodzące do 41,9 stopnia Celsjusza.","Mieszkanka południowej Australii, Anna Heusler, jechała wraz z grupą znajomych do Adelajdy. Nagle grupa rowerzystów natknęła się na zdezorientowanego koalę. Nietypową sytuację zarejestrował jeden ze znajomych kobiety.  Heusler opowiadała portalowi 7NEWS.com.au, że zaskoczyło ją, jak zwierzę zareagowało na ich widok.  – Schodziliśmy z Norton Summit Road (wzgórze-red.); wracaliśmy do miasta wcześnie rano, gdy na środku drogi zauważyliśmy siedzącego koalę – powiedziała kobieta.  – Widzieliśmy setki koali na przestrzeni lat, nigdy nie widzieliśmy tak zdesperowanych zwierząt. Oczywiście zatrzymaliśmy się, ponieważ chcieliśmy przenieść zwierzaka z drogi – relacjonowała. Global Forest Watch Fires monitorujące pożary lasów na całym świecie pokazuje mapę Australii w płomieniach, setki oddzielnych ognisk pożarów.  W Nowej Południowej Walii, stanie najciężej doświadczonym przez pożary, po raz drugi w tym roku ogłoszono stan wyjątkowy. W minionym tygodniu zginęło tam dwóch członków ochotniczej straży pożarnej, a trzej zostali ciężko poparzeni.  W pożarach spłonęło dotąd 800 domów, 3 mln hektarów łąk i rozmaitych upraw; władze oceniają, że w płomieniach zginęło 2 tys. koala.  Pożary w okolicach Sydney ogarnęły 440 tys. hektarów lasów oraz zarośli; zagrażają już miastu.  Najgroźniejsze pożary, które przeszły do historii Australii jako „czarna sobota”, wydarzyły się 7 lutego 2009 roku, kiedy to temperatura wzrosła tam do 46,4 st. C, a w ogniu zginęły 173 osoby. Tragedię tę uznano za największą klęskę naturalną w dziejach Australii.",,
"Proces ws. serialu „Nasze matki, nasi ojcowie” dobiega końca. Żołnierze AK walczą o prawdę","Podczas wtorkowej rozprawy przed Sądem Okręgowym w Krakowie wygłoszono mowy końcowe w procesie cywilnym, który twórcom niemieckiego serialu „Nasze matki, nasi ojcowie” wytoczyli żołnierze AK. Uważają oni, że produkcja narusza ich dobra osobiste.","Wyrok w sprawie zapadnie 28 grudnia.Proces wytoczył 94-letni żołnierz Armii Krajowej Zbigniew Radłowski oraz Światowy Związek Żołnierzy AK. Wystąpili oni przeciwko producentom trzyczęściowego serialu „Nasze matki, nasi ojcowie”, tj. UFA Fiction oraz ZDF (II program niemieckiej telewizji) za naruszenie dóbr osobistych rozumianych jako prawo do tożsamości narodowej, dumy narodowej i narodowej godności oraz wolności od mowy nienawiści. Proces monitoruje i wspiera Reduta Dobrego Imienia. Według powodów w serialu znalazły się sceny, które mają dowodzić, że AK rzekomo była współwinna zbrodni na osobach narodowości żydowskiej, Niemcy zaś są przedstawieni jako ofiary II wojny światowej. W złożonym pozwie powodowie domagają się przeprosin we wszystkich telewizjach, w których film był emitowany, lub poprzedzenia pierwszej emisji w pozostałych telewizjach, do których go sprzedano, informacją historyczną ze stwierdzeniem, że jedynymi winnymi Holocaustu byli Niemcy. Podobny komunikat miałby się znaleźć na stronie internetowej twórców. Powodowie chcą także usunięcia z filmu znaku graficznego AK na biało-czerwonych opaskach noszonych przez aktorów (według powodów w AK nie było takiego zwyczaju) i zapłaty 25 tys. zł. Byli żołnierze AK chcą również, żeby przed każdorazową emisją serialu – gdziekolwiek by się ona odbyła – zostały zaprezentowane fakty historyczne m.in. na temat działalności „Żegoty” i te dotyczące AK, a także wprowadzenie, w którym zawarta zostanie informacja o tym, że wszystkie postaci występujące w produkcji są fikcyjne. Prokuratura poparła żądania powodów, jednak kwestię przeproszenia i usunięcia znaku AK z opasek noszonych przez bohaterów filmu uznała za kluczowe. Podczas kolejnej, wtorkowej rozprawy w trwającym od 2016 r. procesie cywilnym sąd wysłuchał mów końcowych. Jak argumentowała reprezentująca powodów mec. Monika Brzozowska-Pasieka, w produkcji nastąpiło naruszenie ich dóbr, a przedstawienie żołnierzy AK w biało-czerwonych opaskach nie było przypadkiem, lecz celową intencją, a wśród przedstawicieli tej formacji nie występuje ani jedna pozytywna postać. Adwokat odniosła się również do najszerzej komentowanej w polskich mediach sceny, w której żołnierze AK pozwalają Żydom – zamkniętym w wagonie – odjechać na pewną śmierć, co – w jej opinii – wskazywać ma, że to Polacy winni są Holokaustu. Podkreślała również, że wolność artystyczna twórców nie może być nieograniczona, a wystąpienia nie należy traktować jako sprzeciwu wobec niej, ale jako „wołanie o prawdę”. Argumenty te jednoznacznie odpierał pełnomocnik twórców mec. Piotr Niezgódka. W jego opinii cała produkcja jest wyważona, a ingerencja w wolność artystyczną – niedopuszczalna. Podkreślił, że wartości takie jak m.in. duma z własnej tożsamości i bycia Polakiem nie mogą być traktowane jako dobra osobiste. Zaapelował również o nieuleganie emocjom, które towarzyszą całej sprawie. Odpierał również argumenty, jakoby film był przedsięwzięciem komercyjnym. Wskazywał, że jego celem było wywołanie w Niemczech debaty społecznej, a na uwzględnienie zasługuje fakt, że zostały w niej przedstawione niemieckie zbrodnie, a nie tylko „niemieckie cierpienie”. Wskazywał również, że „my też musimy rozliczyć się z tą sprawą”, a produkcja stała się głosem w debacie także w Polsce. Pełnomocnik twórców nie zgodził się także z argumentem, że AK została w filmie przedstawiona jako formacja antysemicka. Mówił, że uwzględniono w nim jedynie przypadki takich zachowań. Twórcy filmu nie mieli na celu obrażenia kogokolwiek, a w produkcji jednoznacznie pokazano, kto odpowiedzialny jest za Holokaust. AK miała z kolei zostać przedstawiona jako grupa odważnych ludzi, zdolna do stawienia oporu. W opinii pełnomocnika twórców cała sprawa wywołała liczne debaty głównie dlatego, że z produkcji „Nasze matki, nasi ojcowie” wyłania się inny obraz Armii Krajowej niż ten, do którego jesteśmy przyzwyczajeni, a także dlatego, że została ona zrealizowana przez Niemców. Końcowe oświadczenie kapitana głosi, że „obraz AK pokazany w serialu jest niezgodny z fundamentalnymi i dobrze znanymi faktami historycznymi, i że sekwencje serialu dotyczące AK zostały zrealizowane według najlepszych wzorów hitlerowskiej propagandy”. „Czy w szeregach AK nie było antysemitów? Byli. Jak wszędzie. W każdej zbiorowości. Ale to był margines marginesu” – podkreślił ktp. Radłowski. „Czekam na sprawiedliwy wyrok. (...) Żaden film i żaden wyrok nie jest w stanie zatrzeć prawdy, którą znam o tym, kto był sprawcą, a kto ofiarą. Kto zbrodniarzem, a kto bohaterem” – czytamy w oświadczeniu kapitana. Film „Nasze matki, nasi ojcowie” w trzech częściach TVP1 wyemitowała w czerwcu 2013 r. Film wywołał dyskusję w Polsce i Niemczech dotyczącą sposobu przedstawienia w serialu Polaków i problemu odpowiedzialności Niemców za zbrodnie II wojny światowej. Po emisji filmu w publicznej telewizji ZDF w marcu w niemieckich mediach rozpoczęła się burzliwa debata o odpowiedzialności „zwykłych Niemców” za zbrodnie II wojny. W Polsce produkcję krytykowano za ukazywanie partyzantów z AK jako antysemitów i relatywizowanie odpowiedzialności Niemców. Pod koniec czerwca 2013 r. warszawska prokuratura rejonowa odmówiła wszczęcia śledztwa w sprawie publicznego znieważenia narodu polskiego w związku z emisją filmu w TVP.",,
Premier Mateusz Morawiecki spotkał się z brytyjską premier Theresą May,"Premier Mateusz Morawiecki spotkał się dziś w Londynie z szefową brytyjskiego rządu, Theresą May. Wśród głównych tematów rozmów mają być planowane wyjście Wlk. Brytanii z UE i prawa milionowej mniejszości Polaków oraz przyszła współpraca w zakresie polityki obronnej i bezpieczeństwa, w szczególności w ramach struktur NATO.","Premierzy Mateusz Morawiecki i Theresa May spotkali się w południe na Downing Street. Następnie szefowie rządów przejdą do Lancaster House, gdzie wezmą udział w sesji plenarnej z udziałem ministrów. Podczas powitania z May, Morawiecki powiedział, że w toku dyskusji nad Brexitem często zapomina się o wielu innych obszarach współpracy dwustronnej, m.in. w obszarze polityki bezpieczeństwa i obronnej, a także nauki i innowacji.Jak podkreślił, liczy na to, że relacje polsko–brytyjskie pozostaną bliskie nawet po Brexicie, w szczególności w kontekście współpracy transatlantyckiej ze Stanami Zjednoczonymi.Polski premier podkreślił także znaczenie zagwarantowania praw obywatelskich Polaków w Wielkiej Brytanii i Brytyjczyków w Polsce „na zasadzie wzajemności”.Z kolei May podkreśliła, że formuła konsultacji międzyrządowych sprawdziła się jako skuteczna platforma wzmacniania relacji między krajami, m.in. dzięki podpisanemu w ubiegłym roku traktatowi o współpracy w zakresie polityki bezpieczeństwa i obronności.Jednocześnie powtórzyła swoje zapewnienia, że blisko milionowa społeczność Polaków w Wielkiej Brytanii jest i pozostanie mile widziana, nawet po wyjściu kraju z Unii Europejskiej. Jak zaznaczyła, brytyjski rząd bardzo docenia jej wkład w brytyjską kulturę i gospodarkę. Rozmowy o brexicie i bezpieczeństwieTheresa May i Mateusz Morawiecki mają między innymi rozmawiać o podpisanym rok temu polsko–brytyjskim porozumieniu w sprawie obronności i bezpieczeństwa, a dokładniej – w jaki sposób pomoże ono przeciwdziałać zagrożeniom dla stabilności Europy, między innymi ze strony Rosji. W oświadczeniu dla prasy Theresa May napisała, że Polska jest „jednym z najbliższych przyjaciół aliantów i Wielkiej Brytanii” i zaznaczyła, że oba kraje zawsze szły „ramię w ramię”.Podczas dzisiejszych rozmów ma być też mowa o mniejszości polskiej w Wielkiej Brytanii w kontekście brexitu. Theresa May powiedziała, że dziś będzie okazja by ponownie powiedzieć Polonii: „możecie u nas zostać i chcemy byście zostali”. Politycy mają omówić wyjście Wielkiej Brytanii z Unii Europejskiej nie tylko w kontekście mniejszości polskiej. Mateusz Morawiecki zapowiadał, że z Theresą May będzie dyskutował na temat „różnych scenariuszy” brexitu. – Chcemy dbać o całą Unię Europejską. Dla nas stabilność w ramach Unii jest dużą wartością – dodał premier. Polsko–brytyjskie konsultacje międzyrządowe W Londynie odbędą się dziś również polsko-brytyjskie konsultacje międzyrządowe. Zaplanowano rozmowy ministrów i przedstawicieli resortów spraw zagranicznych, spraw wewnętrznych czy finansów z obu krajów.To trzecie polsko-brytyjskie konsultacje międzyrządowe. Strona brytyjska zwraca uwagę, że odbywają się w przededniu ważnej rocznicy – czyli stulecia odnowienia stosunków dyplomatycznych między Polską a Wielką Brytanią.Ostatnie tego typu spotkanie rządów obu krajów odbyło się niemalże dokładnie rok temu w Warszawie. Podpisany został wtedy traktat w dziedzinie obronności – zakładał on prowadzenie wspólnych ćwiczeń wojsk Polski i Wielkiej Brytanii, ale też walkę z cyberatakami i polityką dezinformacji Rosji: – Kreml chce osłabić międzynarodowy system oparty na zasadach, ale to mu się nie uda – mówiła wtedy Theresa May.Mateusz Morawiecki rok temu podkreślał, ze w kwestii obronności Wielka Brytania jest „jednym z najważniejszych polskich partnerów”. Mówił też o znaczeniu NATO: – Sojusz staje się coraz ważniejszą platformą, również polityczną” – Spotkania także z PoloniąPo południu zaplanowano rozmowy szefa polskiego rządu z przedstawicielami świata finansowego oraz Lordem Mayorem Londynu. Przed powrotem do Warszawy Mateusz Morawiecki spotka się jeszcze z Polakami mieszkającymi na wyspach.",,
Policja usunęła Obywateli RP z trasy Marszu Niepodległości,"Policja po wielokrotnych wezwaniach do opuszczenia przez uczestników kontrmanifestacji na rondzie De Gaulle'a rozwiązała zgromadzenie – poinformował rzecznik KSP nadkom. Sylwester Marczak. Dodał, że kontrmanifestacja stwarzała zagrożenie dla życia i zdrowia osób.","– Policjanci wielokrotnie zwracali się do organizatora zgromadzenia spontanicznego o opuszczenie ronda. Na miejscu działał m.in. zespół antykonfliktowy. Z naszej strony kierowane były liczne komunikaty. Zgromadzenie zostało przez nas rozwiązane – przekazał w poniedziałek nadkom. Sylwester Marczak z KSP.Dodał, że zgromadzenie spontaniczne na trasie Marszu Niepodległości zostało rozwiązane z uwagi na fakt, że jego przebieg powodował poważne zagrożenie bezpieczeństwa. – Mówimy m.in. o zagrożeniu życia i zdrowia osób – ocenił Marczak.Przed godziną 15. na rondzie de Gaulle'a wokół palmy zgromadziło się kilkadziesiąt osób, które trzymały ok. siedmiometrowy transparent z napisem „konstytucja”.Część osób trzymała też mniejsze transparenty z napisami „Mamy prawo tutaj stać”. Wśród demonstrujących był m.in. liderka partii Wiosna Wanda Nowicka oraz Paweł Kasprzak z Obywateli RP. Otoczyła ich grupa kilkuset policjantów.Kontrmanifestanci po kilkukrotnych wezwaniach do opuszczenia miejsca protestu zostali wyniesieni z ronda. Część z nich opuściła rondo samo. Zwinięto też transparent z napisem „Konstytucja” wystawiony na środku ronda de Gaulle'a.",,
Operatorzy komórkowi mają coraz większą część rynku www,"34 proc. ruchu na polskich stronach internetowych pochodzi z sieci operatorów komórkowych Orange, Plus, T-Mobile i Play - wynika z badania na ponad 600 tys. serwisów WWW obsługiwanych przez spółkę nazwa.pl. To największy w Polsce dostawca usług hostingowych.","Według raportu nazwa.pl z internetu korzysta już ponad 28 mln Polaków, a ich liczba cały czas rośnie. Jak podano, zwiększa się nie tylko liczba polskich internautów, ale również liczba odwiedzanych przez nich stron internetowych. Z danych nazwa.pl wynika, że rośnie także udział odwiedzin z wykorzystaniem urządzeń mobilnych. Najpopularniejszym sposobem dostępu do internetu pozostają nadal sieci stacjonarne (66 proc. użytkowników) jednak udział ruchu z sieci operatorów telefonii komórkowej wynosi już 34 proc.Jak podano, operatorzy sieci komórkowych oprócz świadczenia usług dostępu do Internetu drogą radiową świadczą także usługi dostępu poprzez sieci kablowe, dlatego niemożliwe jest ustalenie dokładnej liczby odwiedzin generowanych tylko przy wykorzystaniu transmisji komórkowej. Można jednak dostrzec - wskazuje raport - że największy ruch wśród operatorów sieci telefonii komórkowej, wyraźnie odznaczający się na tle pozostałych firm, generuje spółka Orange. Autorzy zwracają także uwagę, że wzrost szybkości dostępu do internetu przy użyciu sieci telefonii komórkowej zmienił sposób, w jaki obecnie można wykorzystywać sieć. „O ile nadal połączenia kablowe zapewniają dużo lepsze parametry szybkości transmisji od sieci komórkowych, to trudno już wyobrazić sobie życie bez możliwości mobilnego połączenia z siecią internet w podróży czy też poza miejscem zamieszkania lub pracy” – zauważają.Według raportu, choć na rynku operatorów świadczących dostęp do internetu w technologii kablowej jest duża konkurencja, jednak i tutaj widać kilku liderów. „W czołówce znajdują się bardzo dobrze znane firmy, które od wielu lat odgrywają istotną rolę na rynku dostępu do internetu, rozwijając się zarówno organicznie, jak i poprzez przejęcia mniejszych konkurentów” – napisano.Raport podaje także dane na temat ruchu z sieci operatorów stacjonarnych: 8,86 proc. pochodzi z UPC, 6,5 proc. z Netii, 2,91 proc. z S-Net, 2,45 proc. z Vectry, a 2,21 proc. – z Multimediów.",,
Nie widać poważnej konkurencji,"Oczekiwana od pewnego czasu decyzja prezydenta wreszcie stała się znana. Jest nią data wyborów do Sejmu i Senatu, czyli naszego parlamentu – 13 października. Jej ogłoszenie to także sygnał do oficjalnego, w pełni legalnego rozpoczęcia kampanii wyborczej. Do wyborów zostało już tylko równo dziewięć tygodni i wiele może się jeszcze zmienić.","Na razie jednak od wielu miesięcy bez przerwy sondaże wskazują zdecydowaną przewagę obozu Dobrej Zmiany nad pozostałymi ugrupowaniami. Nad ostatnio powstałymi blokami wyborczymi czy jak wolą nazywać je sami zainteresowani – koalicjami wyborczymi.  W porównaniu do obecnej sytuacji w Sejmie trwającej jeszcze kadencji, nastąpiło niewielkie przesunięcie. O ile do tej pory Kukiz'15 pozostawał bytem dość niezależnym od rządzącego PiS, jak również od tzw. opozycji totalnej, to po niespodziewanym doraźnym mariażu z PSL i starcie w wyborach ze wspólnych list pod egidą ludowców Kukiz'15 stanowi integralną część opozycji totalnej. PSL wcześniej nie stosował wprawdzie tak bezwzględnych i brutalnych sposobów w walce z PiS, jak robiły to Platforma i Nowoczesna, ale od momentu wejścia w skład Koalicji Europejskiej podczas majowych wyborów do Europarlamentu, również PSL coraz bardziej zaczął wpisywać się w poetykę tak charakterystyczną dla opozycji totalnej. Wedle jej założeń wszystko, cokolwiek by nie zrobił PiS należy odrzucić, w najlepszym przypadku krytykować, podważać; zaś każdą rysę, jaka pojawi się na obrazie partii, rozdmuchiwać do kosmicznych  rozmiarów. Czego ostatnim przykładem jest nagonka na marszałka Sejmu Marka Kuchcińskiego, która doprowadziła do jego rezygnacji z sejmowej funkcji, jeśli pozostać przy wersji oficjalnej. Dotychczasowe prognozy nie dają szans opozycji na zwycięstwo nad PiS–m. Byłoby rzeczą nienaturalną i niezgodną z regułami walki politycznej, gdyby jakiekolwiek ugrupowanie nie widziało siebie jako przekraczającego próg wyborczy. Zaś większość ugrupowań – w roli zwycięzcy.  Jest rzeczą oczywistą, że najczęściej zapowiedzi takie, nierzadko też tożsame z przekonaniami są nierealne, ale to jest właśnie wliczone w strategię zmagań politycznych. Są przecież i tacy politycy, którzy wierzą w zasadę samospełniającej się przepowiedni i ich zapowiedzi sięgają niebotycznych wyżyn. Jak będzie naprawdę, dowiemy się za nieco ponad dwa miesiące. Wydaje mi się, że istnieje dość bliska paralela między wyborami parlamentarnymi a prezydenckimi. Tak jak PiS nie ma konkurencji, która mogłaby mu zagrozić w osiągnięciu zdecydowanego zwycięstwa, tak podobnie na horyzoncie nie widać rywala, który mógłby zagrozić Andrzejowi Dudzie. W obydwu przypadkach wyniki mogłyby być inne, jedynie wówczas, gdyby miało miejsce jakieś polityczne trzęsienie ziemi.",,
Kandydatka na prezydenta pisze kryminały,"Eva Joly, jedna z kandydatek w przyszłorocznych wyborach prezydenckich we Francji, zadebiutowała jako autorka... powieści kryminalnej. Głównym tematem jej książki jest przestępczość finansowa. Autorka problem doskonale zna, bo do niedawna była sędzią śledczym.","Książka, którą Eva Joly napisała wspólnie z dziennikarką Judith Perrignon, nosi tytuł „Oczy Liry”. W tym emocjonującym kryminale spotykamy takie postaci, jak Nwankwo, szef brygady finansowej policji z Lagos, rosyjska dziennikarka Lira,  Felix, sekretarz sądowy z Nicei, i wreszcie Łuszski, oligarcha trzymający w garści znaczną część rosyjskiego przemysłu zbrojeniowego.         Intryga wiąże się z miliardowymi transakcjami, na ogół nielegalnymi, które prowadzą do serii zabójstw. Akcja rozgrywa się w Lagos, na Wyspach Owczych, w Londynie i... w siedzibie francuskiego Ministerstwa Spraw Zagranicznych. Wybór tego ostatniego miejsca akcji jest symptomatyczny, ponieważ jeszcze jako sędzia Eva Joly postawiła w stan oskarżenia byłego szefa tego resortu Rolanda Dumasa.        Ta Francuzka norweskiego pochodzenia zdobyła sławę właśnie dzięki wielkim aferom finansowo-politycznym, w których bezlitośnie ścigała możnych tego świata. Teraz Eva Joly chce być kandydatką Partii Europa-Ekologia w wyborach prezydenckich.",,
"Rosjanie kręcą, jak mogą w sprawie zestrzelenia boeinga. „Nie produkujemy takich pocisków od 1999 r.”","Nie produkujemy już takich pocisków, a ostatnie z nich trafiły do zagranicznych odbiorców – ogłosiła firma Ałmaz-Antiej, która produkuje zestawy przeciwlotnicze Buk. Prawdopodobnie to właśnie z takiej wyrzutni latem ubiegłego roku nad wschodnią Ukrainą zestrzelono pasażerskiego boeinga Malaysia Airlines, na którego pokładzie leciało 298 osób. O atak oskarżani są prorosyjscy separatyści.","Ałmaz-Antiej opublikowała we wtorek komunikat, w którym powołuje się na przeprowadzoną przez swoich ekspertów analizę wraku samolotu. Firma przyznała, że maszynę zestrzelono z zestawu Buk. Ślady wskazują jednak, że użyto wersji M1, która nie jest już używana przez rosyjską armię. Wcześniej strona ukraińska przekonywała, że to Rosjanie przekazali separatystom zestawy przeciwlotnicze. Jeszcze w dniu katastrofy separatyści umieścili na swoim profilu na Twitterze informację o zestrzeleniu samolotu. Kilka dni wcześniej chwalili się z kolei zdobyciem zestawu Buk. Z kolei dziennikarze BBC dotarli w zeszłym roku do świadków, którzy twierdzili, że to Rosjanie obsługiwali zestaw przeciwlotniczy. Rosjanie: nie produkujemy takich pociskówProducent przekonuje, że nie wytwarza rakiet do tego modelu Buka od 1999 roku, a ostatnie pociski z tej serii zeszły z taśmy w 1999 roku i trafiły do zagranicznych odbiorców.– Firma nie mogła dostarczyć tych rakiet w XXI wieku – zapewniał we wtorek na konferencji prasowej Jan Nowikow, szef Ałmaz-Antiej. Dodał, że według danych z 2005 roku ukraińska armia wciąż ma w swoim arsenale ok. tysiąc pocisków starego typu. Tymczasem w niedzielę prowadzony przez grupę dziennikarzy śledczych serwis Bellingcat opublikował analizę, która dowodzi, że Rosjanie zmanipulowali zdjęcia satelitarne, które przedstawiały miejsce katastrofy. Moskwa opublikowała je 21 lipca zeszłego roku, czyli cztery dni po zestrzeleniu boeinga. Rosjanie na ich podstawie dowodzili, że zestawy Buk znajdowały się na terytorium kontrolowanym przez siły ukraińskie. Według Bellingcata fotografie zostały zmanipulowane i wykonano je kilka dni przed zestrzeleniem samolotu. Holenderskie śledztwoŚledztwo  w sprawie zestrzelenia boeinga prowadzi holenderska prokuratura – większość pasażerów maszyny stanowili obywatele tego kraju. Raport końcowy ma być przedstawiony w ciągu kilku miesięcy. Dotychczas śledczy stwierdzili jedynie, że na wraku samolotu widoczne są ślady „szybko lecących obiektów”, które uderzyły w boeinga. Nie podali jednak jednoznacznie, że samolot został zastrzelony.",,
Tylko na portalu tvp.info: Cały wywiad z premierem Orbanem,"Premier Węgier Viktor Orban, przy okazji wizyty premiera Polski Mateusza Morawieckiego w Budapeszcie, udzielił wywiadu Telewizji Polskiej. W programie „Gość Wiadomości” premier przedstawił stanowisko swojego kraju w sprawie uruchomionej przez Komisję Europejską procedury wobec Polski; mówił również o problemach Unii Europejskiej i Europy Zachodniej, potencjale grupy Wyszehradzkiej i przyszłości inicjatywy Trójmorza.","Wielu Polaków z zaniepokojeniem patrzy na spór, jaki Komisja Europejska toczy z rządem w Warszawie. Wielu się boi, co się może wydarzyć, jakie mogą być decyzje. Czy jeśli doszłoby do głosowania w Radzie Europejskiej, jaka byłaby wówczas decyzja rządu węgierskiego?Węgry stają za Polską. Obecna procedura wobec Polski nie ma faktycznych podstaw, samo postępowanie nie jest prawidłowe. Uważamy, że Polskę spotyka niesprawiedliwość i wspólnota losu Europy Środkowej nakazuje nam stanąć u boku Polski. Czy tylko to? Opozycja w Warszawie mówi, że Węgry bardzo często zachowują się tak, jak dyktuje im ich własny interes. Czy ta dzisiejsza deklaracja nie zostanie za jakiś czas zmieniona, wycofana? Każdy kraj składa takie oświadczenia i czyni tak, jak nakazują mu jego interesy, natomiast tutaj chodzi nie tylko o Polskę i o polsko-węgierską przyjaźń, ale także o Europę Środkową i interesy Europy Środkowej, ponieważ to, co dzisiaj spotyka Polskę, jutro może spotkać inny kraj, więc nie tylko z powodów przyjaźni polsko-węgierskiej uważamy za właściwe zachowanie stanąć po stronie Polski. Jak pan, panie premierze, patrzy na spór KE z Warszawą? Na ile on dla pana jest istotny i na ile jest sporem dotyczącym praworządności, a na ile – dużo szerszego sporu? Moim zdaniem za tą dyskusją ciągnie się bardzo poważny fakt. W ostatnich latach okazało się, że Europa Środkowa jest znaczącym aktorem na scenie europejskiej. Europejczycy z Europy Środkowej razem występują i potrafią osiągać cele. Największym, najważniejszym aktorem tej Grupy Wyszehradzkiej, Europy Środkowej jest oczywiście Polska. Zachód musi przyzwyczaić się do faktu, że kraje środkowoeuropejskie wzmocniły się, zarówno każdy z osobna w Grupie Wyszehradzkiej, jak i łącznie jako grupa jesteśmy mocniejsi. Wzrosły nasze wpływy na politykę europejską i oczekujemy, że będziemy mieli przynajmniej w takim stopniu wpływ, w jakim stopniu przyczyniamy się do rozwoju Europy. Grupa Wyszehradzka pełni rolę stabilizacyjną w Europie. Gdyby jej nie było, cała europejska gospodarka stałaby znacznie gorzej. Oczekujemy więc, aby uznano naszą pracę, uszanowano nas i nie postępowano z nami źle z przyczyn politycznych. Polska ma prawo oczekiwać takiego postępowania. Wcześniej polityka europejska była charakteryzowana współpracą niemiecko-francuską, ale w tej chwili Unię charakteryzuje oś niemiecko-wyszehradzka. Jest to zupełnie nowa sytuacja, do tego Zachód musi się przyzwyczaić. Myślę, że Europa nie przyzwyczaiła się jeszcze do tej sytuacji, stąd ta procedura przeciwko Polsce. Premier Mateusz Morawiecki nie ukrywa, że przyjazd na Węgry to początek rządowej ofensywy dyplomatycznej przed spotkaniem w Brukseli. Co by pan doradzał polskiemu rządowi? Widzę szansę. Polska jest poważnym krajem, pan premier ma autorytet. Za odnoszącą sukcesy polską gospodarką stoi zawsze osoba, więc sukcesy polskiej gospodarki są też sukcesami polskiego premiera. Uważam, że dialog może przynieść rezultaty. Tylko czy dialog rzeczywiście wystarczy? Uważam, że dialog zawsze jest szansą, dlatego zawsze podążałem taką drogą. Gdy była możliwość, prowadziłem negocjacje, nawet jeśli szanse były niewielkie. Z drugiej strony nie ma wątpliwości, że w grupie 28 krajów nie patrzymy na świat w jednakowy sposób. Jeżeli popatrzymy na sytuację UE pod względem intelektualnym, to są kraje, zwłaszcza w zachodniej części kontynentu, które uważają, że ludzkość Zachodu przeszła na nowy etap rozwoju i Europa powinna w tej chwili powinna przejść lub też przeszła do epoki postchrześcijańskiej i postnarodowej. Uważają, że tak jest prawidłowo i tak powinno być. A z drugiej strony jesteśmy my – Węgrzy i sądzę, że Polacy też, którzy nie chcemy żyć w świecie postchrześcijańskim i postnarodowym. Nauczyliśmy się z historii, że nas Polaków, Węgrów ale i inne narody środkowoeuropejskie utrzymała kultura chrześcijańska. Jeśli z niej zrezygnujemy, wspólnota węgierska po prostu zniknie, dlatego trzymamy się kultury chrześcijańskiej i naszej tożsamości. Część Zachodu nie podziela tej opinii, podobnie jeśli chodzi o kwestie migracji. My widzimy w tym zagrożenie, a Zachód częściowo widzi w tym szanse. Pytanie, czy można w ramach jednej wspólnoty w różny sposób patrzeć na świat. Uważam, że można, ale wtedy, jeżeli szanujemy nawzajem swoje zdanie, gdy nie zmuszamy się nawzajem do zmiany poglądów i do przyjęcia innych. My nie chcemy nikogo zmuszać do przyjęcia naszego światopoglądu, ale nie chcemy też, żeby nas zmuszano do przyjęcia polityki innych państw. Czyli zgadza się pan ze słowami niedawnej premier Beaty Szydło, która mówi, że misją Polski jest powrót do europejskich korzeni? Natomiast nowy premier mówi, że jedną z jego misji jest rechrystianizacja Europy. Zgadzam się z tymi opiniami. Nie próbujmy wymuszać zmiany światopoglądu na Zachodniej Europie, ale oni też niech nie próbują na nas wymusić zmiany sposobu patrzenia na świat. Na podstawach narodowych i chrześcijańskich można nie tylko się rozwijać, ale budować kraje osiągające sukcesy. Polska i Węgry osiągają sukcesy dlatego, że rozwijają się na korzeniach chrześcijańskich i narodowych; są więc przykłady, że budując na naszych wartościach można osiągać sukcesy. Jesteśmy w końcu krajami osiągającymi największe sukcesy w Europie. Czy warto toczyć tak ostry spór z Brukselą. ryzykując straty, także dotyczące części funduszy strukturalnych? Po pierwsze musimy pozostać przy swoich stanowiskach, jeśli chodzi o migrację. Nie zapominajmy, że odgrywa to znaczącą rolę. Znaczna część krajów zachodnioeuropejskich zdecydowała, że staną się krajami imigracyjnymi. Pozbyły się swoich korzeni, chcą stworzyć społeczeństwo multikulturalne. My tego nie chcemy, ale jeśli nie będziemy bronić naszych interesów, to zmuszą nas do przyjęcia swojej polityki migracyjnej. Przyślą nam tych, których sami nie potrzebują, mało tego – będą sprowadzać coraz to nowsze transporty z Azji, Bliskiego Wschodu i Afryki. Musimy temu zapobiec. Z drugiej strony jest kwestia pieniędzy. Ja byłbym tutaj raczej pozytywnie nastawiony. Po pierwsze kraje Europy Środkowej nie są żebrakami. Te pieniądze, które na cele rozwojowe przychodzą na Węgry i do Polski, znaczna część ich wraca do Europy Zachodniej, tak więc wszyscy dzisiaj korzystają na polityce spójności. Jest to nie tylko nasz interes, jest to tak samo interes Francji i Niemiec, oni zarabiają także na nas. Nie róbmy tak, że wyciągamy rękę z kapelusza po pieniądze. Uważam więc, że należy przestrzegać umów, nie można w żaden sposób łączyć kwestii budżetu z kwestią praworządności, są to dwa zupełnie różne postępowania. Jedno to budżet, drugie to praworządność, nie ma między nimi związku. Oprócz tego do przyjęcia budżetu wymagana jest jednogłośność. Przechodziłem już takie negocjacje w latach 2012-13, kiedy negocjowaliśmy obecny budżet siedmioletni, również z polskimi kolegami. Wiem dokładnie, w jaki sposób należy dbać o nasze interesy, tak samo jak robiliśmy to w przeszłości i w końcu oba kraje – i Polska, i Węgry – na tym skorzystały. Myślę, że w tej chwili też będziemy mogli to zrobić.Pojawiają się głosy, że dalszy tak ostry spór doprowadzi do tego, że nasze kraje będą postrzegane jako nie do końca przewidywalne. Rzeczywistość mówi co innego. W rzeczywistości do Polski i do Węgier napływają rzesze inwestorów, przybywa kapitał. To, że politycy europejscy atakują Polskę i czasami Węgry, to jest zupełnie inna kwestia niż kwestie kapitału międzynarodowego. Kapitał międzynarodowy ma zaufanie do Polski i do Węgier, prowadzi tu duże inwestycje. Nie mamy powodów, aby się przestraszyć. Europa Środkowa stoi na stabilnych nogach. W ostatnich latach osiągała znaczne sukcesy i w przyszłości również będziemy w stanie stać na własnych nogach, aby dorównać krajom bogatszym od nas. Trzeba do tego zdecydowania, pewności siebie, dumy. Czy widzi Pan szanse wypracowania przez kraje Grupy Wyszehradzkiej na tyle dobrego budżetu, żebyśmy jak najmniej stracili? Udało się siedem lat temu. Wtedy również kraje Grupy Wyszehradzkiej negocjowały razem. Stworzyliśmy pewien mechanizm, który zadziałał i nie widzę przeszkód, aby to samo stało się w ciągu najbliższych negocjacji. Czyli jest pan dobrej myśli, jeśli chodzi o wspólne negocjacje? Jeśli chodzi o wymianę handlową krajów Grupy Wyszehradzkiej z Niemcami, jest znacznie wyższa niż ta francusko–niemiecka. W takiej sytuacji musimy optymistycznie patrzeć w przyszłość. Jeszcze raz powtórzę – centrum Unii Europejskiej przesuwa się na wschód, w kierunku Grupy Wyszehradzkiej. Stąd należy czerpać pewność siebie i zaufanie. Więc nie pukamy do drzwi, nie prosimy o pieniądze – my reprezentujemy siłę gospodarczą. Jestem przekonany o tym, że Europa będzie wtedy mocna, jeśli mocne będą państwa członkowskie. Europa dla nas jest ważna, ale chcemy Europy będącej związkiem wolnych, mocnych państw narodowych. Nie chcemy podporządkować się Brukseli. Jesteśmy dumnymi narodami, państwami członkowskimi osiągającymi sukcesy. Uważam więc, że przed Europą Środkową jest wspaniała, świetlista, pełna sukcesów przyszłość. Musimy tylko poczynić te kroki, które w ostatnich latach Polacy, Węgrzy, Słowacy i Czesi poczynili. Czy dla Budapesztu idea Trójmorza jest równie istotna jak dla Polski? Rozmawiajmy o problemach. Nie tylko uśmiechajmy się do siebie. Prawda jest taka, że we współpracy polsko–węgierskiej są jeszcze niewykorzystane potencjały. Nie możemy z tego powodu stawiać sobie zarzutów. Jeżeli spojrzymy na współpracę handlową między Polską i Węgrami, rozwija się ona wspaniale. Natomiast jeżeli spojrzymy na inwestycje mające na celu zlikwidowanie wieloletniego zacofania, jest jeszcze wiele do zrobienia. Musimy sformułować wielkie plany na przyszłość. Chcę przykładowo pojechać pociągiem z Budapesztu do Warszawy. Trwa ona 11 godzin. Można to skrócić o połowę, ale potrzebne są do tego inwestycje. Przykładowo, nie można w szybkim czasie dojechać z Krakowa do Budapesztu. Nie możemy jeszcze dzisiaj połączyć polskiego terminala LNG z węgierskim, ponieważ brakuje jednego odcinka. Nie chcę więc powiedzieć, że wszystko jest piękne i ładne. Wiele rzeczy jest jeszcze do zrobienia. Ale przyszłość jest tutaj, w Europie Środkowej i przykład współpracy w Europie Środkowej jest przykładem dla Europy Zachodniej. Należy niewątpliwie postawić tu na gospodarkę. Cieszę się, że pan premier ma tak duże doświadczenie w gospodarce i uważam, że jest on w stanie nadać jej potrzebny rozmach. To m. in. dlatego bierzemy udział w inicjatywie Trójmorza, ponieważ nie tylko Bałtyk, ale też Morze Czarne i Adriatyk są dla nas ważne. Duża część opozycji w Polsce mówi, że idea Trójmorza to fikcja. Jak pan patrzy na tego typu opinie? Nie chcę ingerować w politykę wewnętrzną Polski. Zostawiam to raczej Polakom. Ale bez idei nie można kształtować przyszłości. Inicjatywa Trójmorza to wspaniała inicjatywa. Widzę w niej duże możliwości. Oczywiście, sama z siebie się nie zrealizuje. Trzeba prowadzić projekty, inwestować, prowadzić inwestycje infrastrukturalne. Potrzebna jest współpraca, pieniądze, zdecydowanie i codzienna praca. Czy współpraca w tak dużej i różnorodnej grupie kilkunastu państw jest w rzeczywistości możliwa? Bo nawet w ramach  Grupy Wyszehradzkiej istnieją rozbieżności dotyczące np. bezpieczeństwa energetycznego, dostaw gazu czy współpracy z Rosją. Ponieważ każdy kraj ma swoje interesy, jest naturalne, że nie pokrywają się one ze sobą. Należy je uzgadniać miedzy sobą; współpraca nie bierze się sama, trzeba ją budować. Ale przykładowo w zakresie energetyki w pełni się zgadzamy. Dla nas, Węgrów, kwestią życia i śmierci jest to, żeby na Węgry i z Węgier wychodziły gazociągi, za pomocą których będziemy mieli dostęp do polskiego terminala LNG i do gazu nierosyjskiego. My, Węgrzy i Słowacy zbudowaliśmy już swoje odcinki, zachęcamy rząd polski, by razem ze Słowakami zbudować odcinek polsko-słowacki. Mamy wtedy korytarz, w którym nie będzie żadnych wpływów rosyjskich. Ale rozumie pan obawy części Polaków, że rząd w Budapeszcie inaczej patrzy na współpracę z Rosją? Rozumiem polskie stanowisko. Polska historia jest dla nas znana i jasna. Rozumiemy to. Akceptujemy polskie stanowisko, mamy również swoją przeszłość. Przykładowo w zakresie elektrowni atomowej, widzimy w tym raczej niezależność. Elektrownia została zbudowana przez Rosjan, ale jest niezależną własnością Węgier, próbujemy wiec z dwóch stron rozwiązać kwestie zaopatrzenia energetycznego na Węgry. Przykładowo, nie mamy w tej chwili możliwości sprowadzania gazu z południa, ponieważ nasi sąsiedzi, Rumunia i Chorwacja, blokują nas. Zbudowaliśmy swój odcinek gazociągu, ale oni swojego odcinka nie zbudowali; potrzebujemy dostępu do południa, wiec wspieramy te inicjatywy, które pozwalałyby nam na import surowców. Polacy ich nie wspierają. Są to jednak różnice, które wynikają z przyczyn historycznych i można nimi zarządzać. Czy pański rząd popiera politykę otwartych drzwi UE i przyjmowania kolejnych krajów? W tej kwestii oba kraje mają takie samo zdanie. Natomiast Europa Zachodnia ma zdanie negatywne. Uważam, że Polacy i Węgrzy prawidłowo wskazują, że jest np. Grecja i Węgry pomiędzy którymi są kraje nie będące członkami UE. Nie może być czarnej dziury na Bałkanach. Należy zintegrować państwa bałkańskie. Czarnogórę można by było już jutro przyjąć. Również z Macedonią moglibyśmy być znacznie dalej w negocjacjach. Znaczące postępy poczyniła Serbia. Można by otworzyć nowe rozdziały, aby przyspieszyć integrację. Jako Europejczycy Środkowi zgadzamy się, że Bałkany powinny stać się częścią UE. Zachód przyjmuje to z większą rezerwą. Czy państwa szeroko pojętego Trójmorza byłyby objęte tylko współpracą czy mogłyby być jakąś przeciwwagą dla krajów starej UE szczególnie po wyjściu Wielkiej Brytanii? Patrząc z naszego punktu widzenia, Europa Środkowa jest obszarem położonym pomiędzy światem niemieckim a rosyjskim. Ten obszar należy zagospodarować; jeśli nie zorganizujemy tego my, zrobi to ktoś inny. Wcześniej organizowali Rosjanie, którzy nas okupowali, jeszcze wcześniej Niemcy. Nie wyszliśmy na tym dobrze, jest więc naszym zadaniem, abyśmy sami mogli zagospodarować obszar między Rosją a Niemcami. W tym widzę olbrzymie możliwości, oczywiście należy to zagospodarować w taki sposób, aby wszyscy członkowie tego obszaru mogli przystąpić do Unii Europejskiej. Tylko w ramach Unii Europejskiej moglibyśmy utworzyć dobrze zorganizowaną przestrzeń. Panie premierze, dwa lata temu Pan i Pana rząd jako pierwszy w tej części Europy spotkał się z wielką falą emigrantów, którzy szli z południa kontynentu i zmierzali ku Europie. Jako pierwszy postawił mur odgradzający południe Europy od Węgier i dalszej północnej części – był wówczas bardzo mocno za to krytykowany. Czy dziś kiedy Europa – może nie bardzo głośno, ale jednak oficjalnie – wycofuje się z planu relokacji mówiąc, że to był błąd, że ten plan nie przyniósł oczekiwanych rezultatów, czy dziś pan czuje satysfakcję, że wówczas miał pan rację i dziś świat przyznaje Panu tę rację?  Nie jest to sprawa osobista, ale chciałbym wspomnieć trzy rzeczy. Po pierwsze, jeśli Grecja obroniłaby, zgodnie ze swoimi obowiązkami, granicę zewnętrzną Unii Europejskiej, żadna fala uchodźców nie dotarłaby na naszą węgierską granicę. Dlatego musieliśmy postawić płot na granicy węgierskiej, bo nie zrobili tego Grecy. Nie mogli bądź nie chcieli wywiązać się ze swoich obowiązków, dlatego my musieliśmy obronić granicę węgierską.  Muszę tutaj podziękować Polsce, ówczesnemu polskiemu rządowi, który przysłał nam pomoc, nie w postaci słów, tylko w postaci uzbrojonych, umundurowanych żołnierzy, którzy na południowej granicy węgierskiej wspomagali naszych strażników granicznych. Druga sprawa, którą chciałbym wymienić w związku z tym, to to, że również w przyszłości nie widzę możliwości, by wszystkich wpuszczać przez południową granicę. Nie może jeszcze raz na Węgrzech dojść do tego, żeby wszelkiego rodzaju osoby naruszające prawo, przepisy, mogły bez przeszkód przechodzić przez granicę węgierską. Lekcja, jaką wyciągnęliśmy z tego, jest taka, że Węgry bez granicy są jak jajko bez skorupki. Dlatego musimy jej bezwzględnie strzec i będziemy to czynić także w przyszłości. Dodam, że robimy to nie tylko po to, żeby  bronić Węgier czy Polski, ale bronimy całej Europy. Momentami odczuwamy to tak, jakby strzelał nam ktoś w plecy za to, że bronimy interesów całej Europy. Uważam za niegodną sytuację gdy naród taki jak Węgry, dokładający wszelkich starań, aby przestrzegać unijnego prawa, jest kopany z tyłu i podkopywany. Węgry i Polska w tej kwestii zostały pozwane do Europejskiego Trybunału Sprawiedliwości, właśnie w kwestii nie respektowania programu relokacji. Jak pan widzi przyszłość w tej sprawie? My mamy rację, przekonamy o tym innych.",,
Zmarł architekt piramidy na dziedzińcu Luwru,"Amerykanin pochodzenia chińskiego, Ieoh Ming Pei, ma na koncie wiele dokonań na całym świecie. Architekt, twórca piramidy w Luwrze, zmarł w wieku 102 lat. Jego ostatnim projektem było Muzeum Sztuki Islamskiej w Doha.","Ieoh Ming Pei znany jest we Francji jako twórca piramidy w Luwrze. Był synem amerykańskiego artysty, urodził się w Chinach w 1917 r. W 1983 r. zdobył nagrodę Pritzkera, która jest swoistą Nagrodą Nobla w dziedzinie architektury, pisze „Le Parisien”. Był bardzo płodnym twórcą. Ma na swoim koncie projekt piramidy Luwru. Jego pomysł był bardzo krytykowany podczas jej budowy w latach 80. A wybór tego twórcy podyktowany był tym, że ówczesny prezydent Francois Mitterrand szczególnie docenił pracę, którą architekt wykonał kilka lat wcześniej w National Gallery w Waszyngtonie. Jednak od pierwszych szkiców architektonicznych był oskarżany o „zepsucie francuskiego dziedzictwa”. W „Le Monde” Andre Fermigier oburzał się tym, że „traktujemy dziedziniec Luwru jako przyczółek Disneylandu”. Po kilku latach debat i negocjacji estetyczno-politycznych, praca Pei w końcu przekonała większość krytyków. W marcu zeszłego roku piramida obchodziła swoje 30. urodziny, już bez żadnych kontrowersji.",,
Po katastrofie łodzi z migrantami znaleziono ciała 13 kobiet,"Ciała 13 kobiet wyłowili ratownicy prowadzący akcję na Morzu Śródziemnym po katastrofie łodzi z migrantami niedaleko brzegów włoskiej wyspy Lampedusa. Na pokładzie było około 50 osób. Straż Przybrzeżna ogłosiła, że jej jednostki uratowały 22 rozbitków.","Do katastrofy łodzi, która przewróciła się w odległości sześciu mil od Lampedusy, doszło w nocy z niedzieli na poniedziałek. Według ekip ratunkowych zginęło ponad 20 osób. Uratowani migranci, cytowani przez media, mówią, że na pokładzie było ośmioro dzieci. Zaginionych poszukują włoskie służby i statek organizacji pozarządowej Ocean Viking, patrolujący Morze Śródziemne. Akcję ratunkową utrudniają złe warunki meteorologiczne. Prawie wszyscy uratowani to Tunezyjczycy. W ostatnim czasie nasilił się napływ migrantów z wybrzeża tego kraju. Na pokładzie byli też migranci z Afryki Subsaharyjskiej.",,
Biegacz pomarszczony i niepylak apollo. Celnicy przechwycili owady zagrożone wyginięciem,Na 181 spreparowanych owadów zagrożonych wyginięciem natknęli się celnicy na przejściu granicznym w Połowcach. Pięć gablot wypełnionych okazami leżało na tylnym siedzeniu busa kierowanego przez 42-letniego Rosjanina. – Wśród okazów jest niezwykle cenny motyl niepylak apollo występujący w Pieninach skrajnie zagrożony natychmiastowym wymarciem – mówi portalowi tvp.info asp. Maciej Czarnecki z Izby Administracji Skarbowej w Białymstoku.,"42-letni Rosjanin wpadł na polsko-białoruskim przejściu w Połowcach. Na tylnym siedzeniu busa funkcjonariusze KAS zobaczyli pięć gablot kolekcjonerskich wypełnionych spreparowanymi chrząszczami i motylami. Już wstępna ekspertyza wykazała, że wśród 181 owadów znajdują się okazy zagrożone wyginięciem i objęte ochroną gatunkową. Ich przewóz przez granicę wymaga odpowiednich zezwoleń. A takich nie miał 42-latek.  Kiedy celnicy bliżej przyjrzeli się owadom odkryli prawdziwe perełki. – M.in. 3 okazy motyla z gatunku niepylak apollo (Parnassius apollo) wpisanego na światową listę ochrony Konwencji Waszyngtońskiej CITES, której głównym celem jest eliminacja handlu okazami gatunków zwierząt i roślin zagrożonych wyginięciem – wyjaśnia Czarnecki i dodaje, że niepylak apollo ma status gatunku skrajnie zagrożonego natychmiastowym wymarciem. Obecnie w Polsce występuje na niewielkim obszarze Pienin i był pierwszym gatunkiem bezkręgowców występujących w Polsce, który został objęty ochroną CITES.",,
Rosyjscy sportowcy znów mogą zostać zdyskwalifikowani z igrzysk,"Światowa Agencja Antydopingowa (WADA) podejrzewa Rosjan, że przez ostatnie półtora roku fałszowali dane kontroli antydopingowej. Sportowcom grozi wykluczenie z przyszłorocznych igrzysk olimpijskich w Tokio.","Według ustaleń brytyjskiego dziennika „The Telegraph”, WADA podejrzewa, że Moskiewskie Laboratorium Antydopingowe przez ostatnie 18 miesięcy dostarczało sfałszowane dane kontroli antydopingowej rosyjskich sportowców. Celem było ukrycie faktu przyjmowania przez nich niedozwolonych substancji.W poniedziałek w Tokio odbędzie się posiedzenie komitetu wykonawczego WADA, na którym zostanie przedstawiony raport o działalności moskiewskiego laboratorium.Telewizja Biełsat przypomina, że rosyjscy olimpijczycy zostali wykluczeni z ostatnich zimowych igrzysk w południowokoreańskim Pjongczangu właśnie za fałszowanie na masową skalę wyników badań antydopingowych. Z raportu kanadyjskiego prawnika Richarda McLarena wynikało, że w latach 2011-15 z procederu „skorzystało” ponad tysiąc rosyjskich sportowców.Śledczy ustalili, że w akcję podmieniania próbek moczu sportowców mieli być zaangażowani agenci FSB, pod kierownictwem ówczesnego ministra i wiceministra sportu.",,
Papież Franciszek: Otwórzmy nasze serca,"Papież Franciszek spotkał się z wiernymi na modlitwę „Anioł Pański”. Wskazał, że w okresie Adwentu należy szczególnie modlić się za chrześcijan w Syrii i innych krajach Bliskiego Wschodu.","Po modlitwie Ojciec Święty przypomniał, że Adwent jest okresem nadziei i zapalił świecę na znak przyłączenia się do inicjatywy „Pomocy Kościołowi w Potrzebie”. – Niech te płomienie nadziei rozpraszają ciemność wojny! Módlmy się i pomagajmy chrześcijanom, aby pozostali w Syrii i na Bliskim Wschodzie jako świadkowie miłosierdzia, przebaczenia i pojednania – wezwał wiernych.– Niech płomień nadziei dotrze również do tych wszystkich, którzy w tych dniach doznają konfliktów i napięć w różnych częściach świata, bliskich i dalekich – dodał Franciszek.Papież podkreślił również, że w czasie Adwentu, chrześcijanie powinni przyjąć postawę czujności i modlitwy. Wyjaśnił, że chodzi o to, byśmy patrzyli poza samych siebie, poszerzali nasz umysł i serce, aby otworzyć się na potrzeby bliźnich. – To właściwy okres, by otworzyć nasze serca, aby zadać sobie konkretne pytania o to, jak i dla kogo poświęcamy nasze życie – zaznaczył.W Kościele katolickim w niedzielę rozpoczął się Adwent, czas refleksji i duchowego przygotowania do Świąt Bożego Narodzenia. Dla wiernych jest radosnym oczekiwaniem na przyjście Chrystusa. Kończy się wigilią Bożego Narodzenia.",,
Ojciec porwanej Amelki miał pomagać innemu ojcu wywieźć dziecko do Niemiec,"Ojciec porwanej w zeszłym tygodniu trzyletniej Amelii zdaniem prokuratury uczestniczył w uprowadzeniu innej dziewczynki w maju 2018 r. Jak wynika z informacji śledczych, dziewczynka ta wyjechała ze swoim ojcem do Niemiec, gdzie mężczyzna ma przyznane wyłączne prawa rodzicielskie.","Postępowanie w sprawie podejrzenia popełnienia przestępstwa „polegającego na pozbawieniu wolności małoletniej pokrzywdzonej” prowadzi od maja 2018 r. Prokuratura Rejonowa Szczecin-Zachód.  – W tej sprawie zostało wydane postanowienie o postawieniu zarzutów wobec trzech mężczyzn, którzy działali wspólnie i w porozumieniu – powiedziała rzeczniczka Prokuratury Okręgowej w Szczecinie Joanna Biranowska-Sochalska,  Do zdarzenia doszło 23 maja 2018 r. Dwóch spośród trzech mężczyzn zostało zatrzymanych, a jeden wyjechał z dziewczynką do Niemiec. Sąd wydał wobec niego Europejski Nakaz Aresztowania, jednak władze RFN nie zgodziły się na ekstradycję. Niemcy wyjaśnili, że mężczyzna ma wyłączne prawo do opieki nad małoletnią. Prokurator wnioskował o tymczasowy areszt dla drugiego z mężczyzn, jednak sąd się do tego nie przychylił. Prokuratura nie zakończyła jeszcze postępowania w tej sprawie, nadal kompletuje materiał dowodowy. Cezary R. 9 marca 2019 r. usłyszał z kolei zarzut bezprawnego pozbawienia wolności jego 25-letniej żony i ich trzyletniej córki. Grozi za to od trzech miesięcy do 5 lat więzienia. Został aresztowany na trzy miesiące. Według informacji podawanych przez policję, dwa dni wcześniej na jednym z białostockich osiedli miało dojść do porwania Amelki i jej matki. Zdaniem współpracującego z Cezarym R. mediatora 25-latka dobrowolnie wsiadła z córką do samochodu.  W związku z zaginięciem dziecka ogłoszony został Child Alert, opublikowano również wizerunek jego matki, a nieco później także ojca Amelki.  Akcja poszukiwawcza trwała ponad dobę. Zatrzymani w związku z tymi wydarzeniami zostali: Cezary R. i jego znajomy",,
Polska-Słowenia: Pożegnanie Łukasza Piszczka,Reprezentacja Polski we wtorkowy wieczór zakończy udział w eliminacjach Euro 2020. Na pierwszym miejscu w grupie i z trzymanymi w garści od dłuższego czasu biletami na mistrzostwa Starego Kontynentu. Mecz ze Słowenią będzie okazją dla kadrowiczów Jerzego Brzęczka do zmazania plamy z pierwszego spotkania w Lublanie. No i przede wszystkim możliwością godnego pożegnania Łukasza Piszczka. Defensor Borussii Dortmund po raz ostatni wystąpi w koszulce z orłem na piersi.,"Jeśli czegoś Piszczkowi reprezentantowi brakuje, to właśnie spektakularnego sukcesu w drużynie narodowej. Najbliżej było przed trzema laty we Francji, gdzie Polacy dotarli do ćwierćfinału, odpadając dopiero po rzutach z późniejszym triumfatorem Portugalią. – Brak medalu z drużyną narodową na pewno jest dla mnie niedosytem, ale odchodzę z reprezentacji jako piłkarz spełniony. Faktycznie, najbliżej sukcesu byliśmy podczas Euro 2016. Sam turniej, jak i poprzedzające go eliminacje, wspominam najlepiej – mówi piłkarz.– Ale dumą napawa mnie też fakt, że mogłem reprezentować Polskę na czterech dużych imprezach – dodaje 34-latek, który w koszulce z orzełkiem na piersi występował na trzech mistrzostwach Europy w 2008, 2012, 2016 r. i zeszłorocznym mundialu w Rosji.",,
Morawiecki do Rosjan: Porzućcie fałszowanie historii i agresywną politykę,Premier Mateusz Morawiecki zaapelował do Rosji o porzucenie prób fałszowania historii i agresywnej polityki wobec sąsiadów. Szef rządu napisał o tym w liście do uczestników obchodów 80. rocznicy wybuch II wojny światowej w Kutach na Ukrainie.,"W czasach II RP nieopodal Kut, wówczas w woj. stanisławowskim, przebiegała granica z Rumunią.  Po sowieckiej agresji na Polskę 17 września 1939 r. przez most graniczny na Czeremoszu w tłumie uchodźców przejechali do Rumunii prezydent RP Ignacy Mościcki, premier Felicjan Sławoj Składkowski, wódz naczelny marszałek Edward Rydz-Śmigły i minister spraw zagranicznych Józef Beck.  „W tym szczególnym dniu apelujemy do władz Federacji Rosyjskiej o porzucenie prób fałszowania historii oraz agresywnej polityki wobec sąsiadów. Apelujemy o wznowienie realnej i konstruktywnej współpracy ze społecznością międzynarodową tak, aby tragiczna historia była jedynie wspomnieniem” – napisał Mateusz Morawiecki w liście, który odczytał dyrektor Centrum Studiów Europy Wschodniej Uniwersytetu Warszawskiego Jan Malicki.",,
"„Z sondażami jest jak ze spódniczką mini. Niby coś widać, ale nie wszystko”. Ostatnie godziny kampanii","Zmiana prawa, gospodarka, II wojna światowa, problemy Warszawy – to tematy, nad którymi między innymi pochylili się w czwartek kandydaci walczący o urząd prezydenta RP. Czasu na pozyskanie poparcia coraz mniej, bowiem pierwsza tura wyborów już w niedzielę.","Cieszący się w sondażach niższym poparciem kandydaci wciąż walczą o głosy niezdecydowanych, których  może być kilkanaście procent. Niskimi wskaźnikami się nie przejmują. – Z sondażami jest jak ze spódniczką mini. Niby coś widać, ale nie wszystko – stwierdził obrazowo Adam Jarubas (PSL), który w ostatnim badaniu TNS Polska dla „Wiadomości” TVP1 otrzymał 2 proc. poparcia.Myśli o komisji kodyfikacyjnejPrzekonana o sile swojego poparcia jest też jedyna kobieta w stawce, Magdalena Ogórek (4 proc. w badaniu TNS Polska z 28-29 kwietnia 2015 r.). Kandydatka SLD odwiedziła Wrocław. Podczas spaceru po ulicach stolicy Dolnego Śląska wyznała, że liczy na drugą rundę wyborów. Przekonywała wręcz, że ambicje ma znacznie większe. – Liczę, że po wyborach będę z komisją kodyfikacyjną zmieniała nasze polskie złe prawo – zadeklarowała.Kampanię przedwcześnie zakończył Paweł Kukiz. W czwartek miał mieć spotkanie w Olsztynie, ale je odwołał. „Muszę przerwać kampanię i jechać do mojego Ojca. Miłość do Polski zawdzięczam Jego wychowaniu. Bardzo przepraszam Olsztynian. Osoby wierzące proszę o Modlitwę w intencji zdrowia mojego Taty. Wiem, że Modlitwa bardzo pomaga, a ja strasznie chciałbym, żeby był świadkiem naszego sukcesu, bo w ogromnej mierze jest jego współtwórcą” – napisał na Facebooku.Plan dla WarszawyNad problemami Warszawy pochyliło się trzech kandydatów: wspomniany Jarubas, Janusz Korwin-Mikke (KORWiN) oraz Jacek Wilk (KNP). O zajęcie stanowiska w sprawie kwestii tzw. janosikowego czy problemu reprywatyzacji poprosili ich aktywiści ze stowarzyszeń Inicjatywa Mieszkańców Warszawy i Wola Zmian.– Pytania wysłaliśmy do wszystkich sztabów, odpowiedziały tylko trzy. To niepokojący sygnał. W końcu problemy, o które pytaliśmy, dotyczą nie tylko Warszawy, ale także innych miast w Polsce – stwierdziła Iwona Szatkowska, wiceprezes stowarzyszenia Inicjatywa Mieszkańców Warszawy. Korwin-Mikke i Wilk zapewnili, że jako prezydenci poparliby likwidację dotowania biedniejszych samorządów przez bogatsze. Jarubas ocenił, że zmniejszyłby obciążenia, ale pod warunkiem, że zwiększone zostałyby dotacje z budżetu państwa dla gmin, powiatów i województw. Jeżeli chodzi o reprywatyzację wszyscy stwierdzili, że należy jak najszybciej wypłacić odszkodowania lub zwrócić zagrabione po wojnie nieruchomości.Nie ma czego świętowaćTematyka wojenna zajęła również Mariana Kowalskiego (Ruch Narodowy). Komentując obchody zakończenia II wojny światowej ocenił, że „Polacy nie mają czego świętować, ponieważ Polska przegrała II wojnę światową”.– Trzeba sygnalizować, że wojna wybuchła w Polsce 1 września 1939 roku. Potem, 17 września, to był taki drugi moment kluczowy. Musimy pokazywać światu te dwie daty, a nie fałszywą datę jakiegoś zwycięstwa nad faszyzmem, ponieważ Polska straciła suwerenność na blisko pół wieku – podkreślił Kowalski.Do tematyki historycznej traktującej o II wojnie światowej na swój sposób nawiązał również Janusz Palikot (Twój Ruch). Uznał, że „Ministerstwo Finansów proponuje nam życie w podatkowym obozie koncentracyjnym”.",,
Kto kandydatem PiS na premiera? Jednoznaczne wyniki sondażu,70 proc. wyborców Prawa i Sprawiedliwości jako najlepszego kandydata na premiera nowego rządu wskazuje Mateusza Morawieckiego – wynika z sondażu IBRiS dla „Dziennika Gazety Prawnej” i RMF FM. Na prezesa PiS Jarosława Kaczyńskiego wskazuje z kolei 23 proc. badanych.,"Jak pisze „DGP”, wynik sondażu to „akceptacja decyzji, jakie zapadły przed wyborami i zostały potwierdzone – by Morawiecki został premierem”.Wynik badania skomentował politolog prof. Antoni Dudek. – Morawiecki jest wyżej oceniany przez respondentów, niż przez aktyw partyjny. Prezes jest popularny w aparacie PiS, który widzi w nim gwarancję stabilizacji – wskazał.Badanie przeprowadzono metodą CATI w dniach 18-19 października na próbie 1100 osób.",,
„Ukraina może się podzielić na trzy części”,"„Mam czarne myśli, bo jeśli zwycięży rewolucja to Rosjanie po prostu uruchomią instrumenty, które będą dzielić Ukrainę na kawałki” – powiedział Stanisław Ciosek, były ambasador Polski w ZSRR i Rosji. „Obudzimy się ze snu o stabilizacji politycznej wokół naszego państwa” – dodał Ciosek.","– Drzemie tu potencjał rozpadu Ukrainy. Do tej pory byłem dumny z tego, że wschodnia część kontynentu poprzez aksamitny rozpad ZSRR wykupiła sobie przepustkę do Europy, do zachodniej cywilizacji. To, co dziś się dzieje, jest niebezpieczne, trzeba z tym postępować ostrożnie  – zapewnił były ambasador Polski w ZSRR i Rosji. Stanisław Ciosek stwierdził w radiowym wywiadzie, że Zachód nie wykorzystał okazji, jaka nadarzyła się po rozpadzie Związku Radzieckiego. Powiedział, że „Gorbaczow miał potem pretensje, że Amerykanie go oszukali”.  – Liczył na to, że zachodnia rodzina przyjmie Rosję, wschód do siebie. Nie przyjęła. Dwie kadencje Jelcyna. Był jak plastelina, można było robić wszystko z tym człowiekiem  – zapewnił Ciosek.  – Rosja sama chciała, eksperymentowała na zachodnią modłę ekonomiczną. Nic z tego nie wyszło  – dodał Ciosek.  – Wczesny Putin pytał: a może by do NATO? Nie, słyszał twarde nie. No to proszę bardzo. I mamy najgorszy scenariusz, odbudowujemy podział kontynentu. Nie chcę, żeby moje wnuczki żyły w tak podzielonej Europie, to niebezpieczne  – stwierdził Ciosek, wyrażając swoje obawy. Zdaniem Cioska Ukraina może się podzielić nawet na trzy państwa, o czym mówili sami Ukraińcy. Kraj miałby się podzielić na część zachodnią, wschodnią i Krym. Były ambasador dodaje, że są jeszcze inne scenariusze, takie jak „Galicja, Zaporoże i inne pomysły”. Jednak w ocenie polityka, „najgorszym wariantem byłaby budowa nacjonalistycznego państwa pełnego pretensji terytorialnych do Polski, do sąsiadów, żeby budować własną tożsamość”.  – Gdyby się udało spacyfikować bezkrwawo, to bym tak myślał  – powiedział Ciosek, wyrażając tym samym pogląd, że dla demokratycznego wyboru Ukrainy, należy jej życzyć, aby jak najszybciej zapanował tam porządek.  – Ale odzywa się we mnie humanista, boję się krwi, nie życzę tego Ukraińcom. A na wzywanie do opamiętania jest już za późno. Tam rządzą emocje, chęć odwetu. To jest bardzo prawdziwe i nie można tu stosować sztuczek. To musi się wypalić samo  – dodał były ambasador Polski. Ciosek skomentował też pomysł okrągłego stołu, który został zaproponowany przez Kwaśniewskiego. Miałyby przy nim zasiąść Unia Europejska, Stany Zjednoczone, Rosja i Ukraina.  – To już nie jest okrągły stół. Te państwa dawały Ukrainie gwarancje niepodległości i integralności, gdy wyprowadzono stamtąd broń jądrową  – uznał Stanisław Ciosek.  – To spotkanie to obowiązek. Oni zobowiązali się w traktacie do gwarancji suwerenności i integralności Ukrainy. Obowiązkiem jest zabrać głos, spotkać się i poprosić też o Ukrainę. Dawały to Rosja, USA, UE, oddzielnym traktatem Wielka Brytania. To na nich spoczywa dziś obowiązek  – oświadczył Ciosek.Na koniec wywiadu Ciosek stwierdził, że należy „apelować, chociażby dla czystego sumienia.”  – Bo nie można patrzeć, jak giną ludzie. Trzeba krzyczeć, wprowadzić sankcje. Ale one niewiele dadzą  – podsumował Ciosek.",,
"Boże Narodzenie. I piękna, prowincjonalna Polska","Zacznę od najważniejszego: życzę Państwu dobrych, rodzinnych, zdrowych i szczęśliwych świąt Bożego Narodzenia. Nie życzę Państwu świąt bezobjawowych, ze zbanowanym Dzieciątkiem Jezus. Nie życzę Państwu świąt Bożego Narodzenia bez żłóbka, pasterzy, Maryi z Józefem, bez trzasku łamanego opłatka, bez dwunastu wigilijnych bez potraw, Pasterki, kolędy, jednego głębszego pod smacznie przyrządzonego śledzia.","Nie życzę też Państwu świąt samotnych, kłótliwych, bez choinki, wzruszeń, pustego talerza przy wigilijnym stole i bez oglądania starych i nowych fotografii rodzinnych.  Życzę Państwu łaski pojednania z Bogiem i choć niektórymi ludźmi. Życzę ciepła rodzinnego domu, pysznych, wspólnie przyrządzanych potraw. Ale jestem realistą, więc życzę też Państwu bezpiecznej podróży (uważnie, trzeźwo za kierownicą, dla Waszych bliskich!), jak najmniej niepotrzebnych nerwów na spóźnionych zakupach, mało kulinarnych hec w kuchni.   Cierpliwości dla kapryśnych gości albo wygodnego łóżka w gościnie, dobrej pogody, mądrych rozmów, choćby i o polityce. Spierać się o politykę w święta to nic złego – byle nie zapominać, że krewki krewny o zupełnie innych sympatiach partyjnych niż nasze to też człowiek.    W święta zwykle jesteśmy w podróży. Bo większość z nas z wielkich miast i z zagranicy wraca w rodzinne strony. Taka jest prawda o współczesnej Polsce – pustoszeją wówczas Warszawa, Kraków, Poznań, Wrocław, Gdańsk. Jasne, coraz częściej wyjeżdżamy też do kurortów, bo nas stać, bo lubimy odpocząć od codziennych frasunków, bo pan i pani domu nie chcą gotować.    Przeniknął na dobre do Polski zachodni styl życia – pół żartem, pół serio warto zauważyć, że smażony karp dziś nie dla wszystkich, że nawet w domach prawicowców ktoś nie pogardzi sushi w Wigilię. Nawet jeśli się nie przyzna.    Na prowincji wciąż niemal jak było   Ale na prowincji, powiem Państwu, wciąż jest niemal jak było. Choć bez śniegu, niestety. W lokalnym sklepiku, proszę Państwa, pan Zdzisio nadal wita dawno niewidzianych gości serdecznym uściskiem dłoni i spojrzeniem lekko zawilgoconym od wzruszeń i lekkiego śniadania na bazie jasnego piwa. A pani Krystyna, proszę Państwa, której przed dekadą czy dwoma nie oddaliście dwóch złotych, pyta czy macie drobne. Okej, nieprawda, teraz pyta, czy zapłacicie telefonem. By obwieścić po chwili: „no tak, przecież czasem nie ma zasięgu”. Patrzycie krzywo, bo nie macie już dziesięciu lat i przywykliście, że „klient nasz pan”. Ale ona z takim wdziękiem wpisuje na zeszyt, jak Pan Bóg i Leszek Balcerowicz w tych stronach przykazali, że robi się wam głupio i pytacie niewidzianego rok kolegi, starego kumpla z podstawówki, czy ma gotówkę. A on robi minę, chichocze, sięga do portfela i mówi: k..., mam ojro! I też bierze na zeszyt, stary byku. Bo przyjechał właśnie skądinąd, z daleka, gdzie żyje i tyje.   Powiadam wam: tutaj jest najlepiej. I swojsko. I ten Jezusek w żłobku, kiczowaty, przaśny, okryty siankiem i chuchnięciami kościelnego, omodlony przez matki i babki ze wsi i miasteczek, on jest przecież Wieczny, ale tak bardzo swojski w tym żłobku. A ten żłobek z miejscowego kościoła znacie od lat, zawsze był taki sam, prawie zawsze, bo kiedyś nie było tych lampek LED wokół ubożuchnej stajenki. Ale odrobina postępu nikogo nie gniewa, przecież i na to rzuciliście hojnie na tacę, gdy ostatnio was tutaj widziano.   Polskie święta wciąż pełne wiary  Na Pasterce spojrzycie w twarze chrześcijanom i postchrześcijanom, podacie ludziom znak pokoju. Postarzeli się rodzice waszych kolegów i koleżanek ze szkolnej ławy.   „Bóg się rodzi, moc truchleje, / Pan niebiosów obnażony. / Ogień krzepnie, blask ciemnieje, / Ma granice Nieskończony: / Wzgardzony okryty chwałą, / Śmiertelny Król nad wiekami? / A Słowo ciałem się stało, / i mieszkało między nami” – jak to się niesie po kościele, kaplicy, kościółku, jak to pięknie wszyscy fałszują. Mocno, prosto, wyraźnie. Z pamięci.    Wasza szkolna miłość ukrywa zmarszczki za makijażem. Tylu ludzi już nie znacie. Czyjeś dzieci, dobrze ubrane, całe stadko, pewnie pięćsetplusowe, czyje to dzieci? – szturchacie bliskich. No tak, po oczach, po uszach poznać – Justyny, Stefana, Roberta. Ktoś i was się pyta: o dzieci, o żonę, konkubinę, matkę, ojca, zdrowie.    Śmiejecie się pod kościołem jak sztubacy, zapalacie papierosa jak przed laty, stary kościelny idzie, mruczy, że wy wciąż tutaj stoicie, że do domu trzeba iść. Choć pewnie pomylił was z tymi, co tutaj stoją co niedziela, znacznie już od was młodszymi.     Polskie święta wciąż są prowincjonalne i przaśne. Są pełne wiary – choć podobno nie wypada już wierzyć ani trochę. Są takie, choć niektórzy chcieliby w Kościele, katolicyzmie, wierze widzieć jedynie niewykorzenione zło i zatwardziały zabobon. Są takie jak dłonie podające sobie znak pokoju: zmęczone, sfatygowane, poranione, – ale żywe.",,
Papież Franciszek: zmartwychwstały Pasterz szuka zagubionych na pustyniach świata,"Papież Franciszek w wielkanocnym orędziu zaapelował o pokój w Syrii i niesienie pomocy jej ludności, o położenie kresu konfliktom w Iraku, na całym Bliskim Wschodzie, na Ukrainie i w Afryce. Mówił o ludziach zmuszanych do ucieczki z powodu wojen i terroryzmu.","Franciszek, zwracając się w niedzielę w południe do tysięcy wiernych zgromadzonych na placu Świętego Piotra i milionów telewidzów na całym świecie, powiedział: –  Zmartwychwstały Pasterz staje się towarzyszem drogi osób zmuszonych do opuszczenia swojej ziemi z powodu konfliktów zbrojnych, ataków terrorystycznych, klęski głodu, reżimów opierających się na ucisku.  – Sprawia – dodał  – że ci przymusowi imigranci spotykają braci pod każdym niebem, aby dzielić z nimi chleb i nadzieję na wspólnej drodze.   Franciszek, przemawiając z loggii bazyliki watykańskiej, podkreślił: – Niech w złożonych, a czasami dramatycznych dziejach narodów, Zmartwychwstały Pan prowadzi kroki osób poszukujących sprawiedliwości i pokoju, oraz obdarzy przywódców państw odwagą, żeby unikać rozprzestrzeniania się konfliktów i powstrzymać handel bronią.   „Nikczemny atak na uciekających”  Następnie wymienił kraje i regiony konfliktów, modląc się o to, aby Jezus wspierał „wysiłki osób czynnie działających na rzecz niesienia ulgi i pociechy ludności cywilnej w Syrii, będącej ofiarą wojny, która nieustannie sieje przerażenie i śmierć”.   Franciszek zauważył: – Wczoraj nikczemny atak na uciekających uchodźców spowodował wielu zabitych i rannych. Tak odniósł się do sobotniego zamachu na konwój z ludnością z ewakuowanych miejscowości pod Aleppo, w którym zginęło co najmniej 112 osób.   Modlił się też o pokój dla całego Bliskiego Wschodu, w tym Ziemi Świętej, Iraku i Jemenu. Dramat głodu  Papież przypomniał o dramacie mieszkańców Sudanu Południowego, Sudanu, Somalii i Demokratycznej Republiki Konga, którzy cierpią z powodu utrzymujących się konfliktów, potęgowanych przez głód.   – Niech Zmartwychwstały Jezus wspiera wysiłki tych, którzy zwłaszcza w Ameryce Łacińskiej angażują się na rzecz zapewnienia dobra wspólnego społeczeństw, czasami naznaczonych napięciami politycznymi i społecznymi, które doprowadziły niekiedy do przemocy – apelował.   Mosty dialogu  Mówiąc o Ameryce Łacińskiej, Franciszek zachęcał do budowy mostów dialogu, walki z „plagą korupcji i poszukiwaniu „właściwych pokojowych rozwiązań sporów, na rzecz „postępu i umocnienia instytucji demokratycznych, w pełnym poszanowaniu państwa prawa"".Podkreślił następnie: – Niech Dobry Pasterz dopomoże ziemi ukraińskiej, ciągle nękanej krwawym konfliktem w odzyskaniu zgody i wspiera inicjatywy mające na celu złagodzenia dramatów osób, które ponoszą jego konsekwencje.  Papież modlił się też za Europę, mówiąc: „Niech Zmartwychwstały Pan, który nieustannie napełnia kontynent europejski swym błogosławieństwem, obdarzy nadzieją osoby przeżywające chwile kryzysu i trudności, zwłaszcza z powodu wielkiego braku pracy, szczególnie dla ludzi młodych”.  Labirynty samotności i marginalizacji  Franciszek wskazywał, że zmartwychwstały Pasterz bierze na swe ramiona „wielu braci i wiele sióstr uciskanych przez zło w różnych jego formach”.  „Idzie – dodał – na poszukiwanie tych, którzy się zagubili w labiryntach samotności i marginalizacji; wychodzi im na spotkanie poprzez braci i siostry, którzy potrafią podejść z szacunkiem i czułością oraz sprawić, aby osoby te usłyszały Jego głos”. – Niech zatem jednym głosem rozbrzmiewa w każdej części ziemi najpiękniejsza wieść: „Pan prawdziwie zmartwychwstał, jak zapowiedział”. Niech On, który zwyciężył mroki grzechu i śmierci, da pokój w naszych czasach” – dodał. Następnie papież złożył wiernym świąteczne życzenia. Na zakończenie Franciszek udzielił błogosławieństwa Urbi et Orbi, czyli miastu i światu.",,
„Najbliższe trzy dni są decydujące”. Nowe informacje o stanie zdrowia Tomasza Lisa,"Tomasz Lis czeka na operację. Jego stan uległ poprawie, wie, kim jest, ma świadomość. Najbliższe dwa, trzy dni będą decydujące; jest niebezpieczeństwo, że może nastąpić udar wtórny – informuje „Super Express”. Dziennikarz we wtorek w poważnym stanie trafił do szpitala w Olsztynie.","Jak informowały media, redaktor naczelny „Newsweeka” pojechał do Olsztyna, by tam spotkać się z sędzią Pawłem Juszczyszynem i przeprowadzić z nim wywiad. Do rozmowy nie doszło, bo stan Lisa uległ gwałtownemu pogorszeniu we wtorkowy wieczór.   Trafił do Wojewódzkiego Szpitala Specjalistycznego na oddział intensywnej terapii.   Jak pisze gazeta, obecnie dziennikarz jest w lepszym stanie – „jest rozintubowany, kontaktuje, wie, kim jest, ma świadomość”. – Najbliższe dwa, trzy dni są decydujące, gdyż może nastąpić udar wtórny – twierdzą źródła gazety.",,
Nie będzie postępowań dyscyplinarnych wobec posłów PiS–adwokatów,"Nie będzie dyscyplinarnych postępowań wobec adwokatów będących posłami PiS, którzy głosowali za ustawami o Sądzie Najwyższym i Trybunale Konstytucyjnym. Rzecznicy dyscyplinarni adwokackich izb  – gdańskiej, katowickiej, krakowskiej i warszawskiej – odmówili ich wszczęcia.","Jak podano na stronie adwokatury, prezydium Naczelnej Rady Adwokackiej podjęło we wtorek uchwałę, iż głosowanie nad projektami ustaw, jako działanie mieszczące się w zakresie sprawowania mandatu posła czy senatora, nie może podlegać ocenie w trybie adwokackiej odpowiedzialności dyscyplinarnej.Zarazem w uchwale – sygnowanej przez prezesa NRA adw. Jacka Trelę – podkreślono, że nieprawdziwe są pojawiające się w mediach informacje o wszczęciu postępowań dyscyplinarnych wobec posłów–adwokatów, którzy głosowali nad ustawami reformującymi sądownictwo. Naczelna Rada Adwokacka otrzymała skargi na posłów–adwokatów i przesłała je do rzeczników dyscyplinarnych właściwych izb adwokackich, którzy po zapoznaniu się z wnioskami, odmówili wszczęcia takich postępowań. Skargi wpłynęły, postępowań jednak nie byłoO tym, że do NRA wpłynęły skargi od osób prywatnych na parlamentarzystów będących adwokatami, pisał portal wPolityce.pl.  Autorzy skarg – jak podał – wnosili o wszczęcie postępowania dyscyplinarnego „w celu wydalenia tych osób z zawodu, bowiem zachowanie to było celowe, nakierowane na skutek w postaci upolitycznienia wymiaru sprawiedliwości”.Według wPolityce.pl skargi dotyczyły posłów: Waldemara Budy, Jerzego Polaczka, Bartosza Kownackiego, Andrzeja Matusiewicza, Arkadiusza Mularczyka, Wojciecha Szaramy, Małgorzaty Wassermann, Kazimierza Smolińskiego, Małgorzaty Wypych, Haliny Szydełko oraz Marka Asta. Jak podał portal, rzecznik dyscyplinarny Izby Adwokackiej w Krakowie wszczął już dochodzenie i zażądał ustosunkowania się posłów Arkadiusza Mularczyka i Małgorzaty Wassermann do „zarzutów donosicieli”.",,
Kolejne kraje popierają Polskę ws. Nord Stream 2,"Powiększyła się grupa krajów Unii Europejskiej, która popiera Polskę  w kwestii Nord Stream 2. Kraje te opowiadają się za dalszymi pracami nad przepisami, które mają utrudnić powstanie Nord Stream 2 – wynika z nieoficjalnych informacji Polskiego Radia po spotkaniu ambasadorów państw członkowskich.","Chodzi o zmianę zapisów w dyrektywie gazowej, które zagwarantują, że wszystkie gazociągi, także te importowe i ich części morskie na terytorium Wspólnoty, będą objęte unijnym pakietem energetycznym. Teraz już 19 krajów uważa, że dyskusje techniczne, na poziomie ekspertów, już się wyczerpały i należy pójść dalej z pracami i przenieść je na poziom polityczny.Do grupy 10 krajów dołączyło kolejnych dziewięć, które twierdzą, że prace ze szczebla technicznego należy przenieść na poziom polityczny. Pod wpływem presji ze strony Polski Bułgaria, której przewodnictwo kończy się w tym półroczu, zorganizowała pierwszą dyskusję z udziałem ambasadorów z państw członkowskich. Polska twierdzi, że należy przejść teraz do negocjacji z Parlamentem Europejskim, do czego niezbędne będzie porozumienie i uzyskanie jednolitego stanowiska krajów członkowskich. Od wyniku tych rokowań zależy ostateczny kształt przepisów. Czas odgrywa tu istotną rolę. Jeśli rygorystyczne unijne przepisy miałyby objąć Nord Stream 2, muszą wejść w życie przed ukończeniem budowy drugiej magistrali Gazociągu Północnego, a ta jest planowana na koniec przyszłego roku.Wiele teraz będzie zależało od Austrii, która od 1 lipca przejmuje przewodnictwo w Unii Europejskiej. Dyplomaci, z którymi rozmawiało Polskie Radio, uważają, że Wiedeń nie może się już cofnąć, skoro polityczne dyskusje już się rozpoczęły i zbyt duża jest presja unijnych krajów. Austria w przeszłości nie była zwolenniczką szybkich prac nad dyrektywą, zapewne z powodu zaangażowania firmy OMV w budowę Nord Stream 2.",,
Koncern PSA chce być potęgą. Kosztem „polskiego” Opla z Gliwic?,"Niemiecka gazeta „Handelsblatt” twierdzi, że nowy szef motoryzacyjnego koncernu PSA, Portugalczyk Carlos Tavares doprowadzi do cięcia zatrudnienia w fabrykach Opla. Także tych w Gliwicach.","Fuzja francuskiej grupy PSA i włosko-amerykańskiego Fiata-Chryslera spowoduje, że nowy koncern będzie czwartym na świecie producentem samochodów. Carlos Tavares, szef PSA, chce zaoszczędzić rocznie 3,7 mld euro, ale zachować wszystkich 120 fabryk i 14 marek samochodów. Dziennikarze gazety „Handelsblatt” dają Portugalczykowi szanse powodzenia, ale „za pomocą wielu trików”. Jako przykład opisują fabrykę Opla w Gliwicach. W 2021 r. zakończy się tam produkcja Astry, a mają powstawać samochody dostawcze, m.in. dzięki dofinansowaniu od polskiego rządu.„Jest jednak haczyk: zespół Tavaresa nie inwestuje na Śląsku w istniejącą spółkę (Opel Manufacturing Poland), ale firma PSA Manufacturing Poland buduje nową fabrykę na terenach zakładu w Gliwicach. W rezultacie pracownicy Opla, którzy chcą dalej montować samochody, muszą przejść do nowej spółki i to na znacznie gorszych warunkach” – pisze niemiecki dziennik. Gazeta cytuje uchwałę Europejskiej Rady Pracowniczej Opla, która stwierdza, że „tworząc fabrykę samochodów dostawczych PSA zamierza zatrudnić tylko ułamek pracowników istniejących zakładów Opla na podstawie nowych umów o pracę z mniej korzystnymi warunkami”. Ponoć władze koncernu już ustaliły wysokość wynagrodzeń w nowej firmie, nie konsultując się ze związkami zawodowymi. „Żadne z aktualnych układów zbiorowych z zakładu Opla nie będą obowiązywać z zakładzie PSA, chociaż ma mieścić się pod tym samym adresem” – uważają przedstawiciele pracowników, cytowani przez „Handelsblatt”. Zarzuty wobec władz koncernu to także naruszanie przepisów i brak dialogu z polskimi związkami zawodowymi. „Przez relokacje, odprawy, wcześniejsze emerytury albo odchodzenie pracowników w wieku emerytalnym Tavares doprowadził do likwidacji prawie 7 tys. miejsc pracy w Oplu w Niemczech. Także w Polsce trwa masowa redukcja liczba pracowników na zasadzie dobrowolności. Tylko w tym roku ubyło 800 z 2 tys. miejsc pracy” – informuje dziennik.",,
Rotmistrz wyrywa Niemców z samozadowolenia,"W przeddzień 17 września – IV rozbioru Polski – swoją działalność w Berlinie rozpoczął Instytut Pileckiego. Data ta nie została wybrana przypadkowo, gdyż celem placówki jest przypominanie o polskich zmaganiach zarówno z nazizmem, jak i z komunizmem. Chociaż niemieccy oficjele deklarują, że jest ona potrzebna,  mają świadomość, że to kolejna polska inicjatywa, która utrudni Berlinowi przerzucanie win za zbrodnie III Rzeszy na nazistów, zbywanie polskich żądań w kontekście reparacji czy zrabowanych dzieł sztuki. Może dlatego na uroczystość otwarcia nie przyszedł żaden reprezentant niemieckiego rządu.","Niemcy są dumne – nowoczesna gospodarka, kluczowa pozycja w UE, liderowanie w walce ze „zmianami klimatycznymi”, wysoki poziom życia obywateli, budowanie społeczeństwa multikulti, rozwinięte państwo socjalne, otwartość na muzułmanów, migrantów, wszelkie mniejszości seksualne, deklaratywne zwalczanie prawicowych radykałów, neonazistów, antysemitów, w kraju i zagranicą. Kraj ten wyznacza kierunki rozwoju Europy – samodzielnie, czy za pomocą oddanych sojuszników, jak prezydent Francji Emmanuel Macron czy unijni urzędnicy i uważają, że mają pełne prawo do pouczania innych. Niemców wciąż jednak bardzo boli, gdy ktoś podważa szczerość ich rozliczeń z III Rzeszą, przypomina im o ludobójstwie, jakiego dokonali podczas II wojny światowej, czy o niezadośćuczynionych krzywdach. Co prawda nie kłamią w żywe oczy jak Rosja, to jednak wciąż starają się znajdować kolejne sposoby na zrzucenie z siebie chociaż części odpowiedzialności. Dlatego też otwarcie pierwszego zagranicznego oddziału Instytutu Pileckiego w Berlinie jest tak ważną inicjatywą, wspierającą walkę Polski o prawdę historyczną dotyczącą II wojny światowej. Już wybór patrona – Rotmistrza – jest znamienny. Jego postać – jak wyjaśnia instytut - jest uniwersalnym, a przy tym zrozumiałym na Zachodzie symbolem walki przeciw obu totalitaryzmom, nazistowskiemu i komunistycznemu, a jego niezwykła historia jest „personifikacją losów Polski w XX wieku”. A trzeba brać pod uwagę, że manipulacjom Niemców, jawnym kłamstwom Rosjan, towarzyszy niewiedza Zachodu dotycząca dramatycznej sytuacji, w jakiej znalazł się w tym okresie nasz kraj. - Pilecki, będąc Polakiem i mając unikatowe, polskie doświadczenia, jest jednocześnie bohaterem uniwersalnym; to oficer polski, ale bohater całej ludzkości; jego słynne raporty dotyczyły Auschwitz, niemieckiego nazistowskiego obozu koncentracyjnego i zagłady, którego ofiary pochodziły z całej Europy – wskazywał podczas uroczystego otwarcia wicepremier, minister kultury i dziedzictwa narodowego prof. Piotr Gliński. - Historia Pileckiego jest zatem tak samo ważna dla Polaków, jak i dla wszystkich narodów zjednoczonej Europy i świata dzielących te same uniwersalne wartości - ocenił minister. Trudno się z tym nie zgodzić. Trudno też nie zadać sobie pytania, jak to możliwe, że otwarcie tak ważnej inicjatywy, przekazującej uniwersalne wartości, spotkało się z tak chłodnym przyjęciem ze strony niemieckiej? Dość rzec, na co wskazuje nawet Deutsche Welle, że stronę niemiecką reprezentował jedynie szef parlamentu landu Berlin Ralf Wieland. Co z tego, że podczas uroczystego otwarcia wypowiadał on wiele mądrych słów, skoro nie przyszedł na nie żaden reprezentant niemieckiego rządu? Nie pojawiła się ani minister stanu do spraw kultury i mediów Monika Gruetters (CDU), ani odpowiedzialna za politykę zagraniczną w dziedzinie kultury sekretarz stanu w MSZ Michelle Muenterfering. Jak poinformowały Deutsche Welle źródła w niemieckim ministerstwie spraw zagranicznych, resort nie otrzymał z Warszawy stosownego zaproszenia. Sekretarz stanu w polskim ministerstwie kultury Magdalena Gawin sugerowała z kolei, że nieobecność Gruetters wynikała z jej obaw przed pytaniami o wspólną deklarację w sprawie dóbr kultury.   Jeszcze przed otwarciem instytutu w Berlinie minister Piotr Gliński mówił w TVP Info, że zaapelował do minister kultury Niemiec w ten sprawie. – Nasz wspólny list ma być apelem do Niemców, żeby poszukali w swoich piwnicach, czy czegoś tam nie mają, a mają, bo straty polskie są niepoliczalne – stwierdził. Do tej pory Berlin gra na czasie i nie chce podjąć w tej sprawie zdecydowanych kroków. Jedyną metodą, by w końcu zmusić go do działania, jest nieustanne przypominanie tego tematu. Niemcy w końcu muszą stanąć w tej sprawie w prawdzie. Jeśli decydenci mają z tym problem, to na pewno wizyta w nowo otwartym instytucie im w tym pomoże. Pomoże też szerszemu gronu zainteresowanych – historykom, studentom, przedstawicielom mediów – zrozumieć polskie doświadczenia II wojny światowej i powstrzymać ich przed powielaniem kłamstw. Minister Gliński zapowiedział, że kolejne zagraniczne oddziały instytutu mają zostać w przyszłości otwarte w Izraelu i USA. To dobra informacja, gdyż i w tym krajach historia Polski z tego okresu jest tematem prawie nieznanym. Bez tej wiedzy zaś żadna dyskusja dotycząca II wojny światowej nie ma sensu. Petar Petrović Autor jest dziennikarzem Polskiego Radia",,
"Ruch Narodowy, Wolność i Grzegorz Braun poparli postulaty AfD ws. reformy UE","Przedstawiciele koalicji Ruchu Narodowego i partii Wolność oraz Grzegorz Braun poparli postulaty niemieckiej partii AfD, która domaga się zreformowania UE. Ich zdaniem AfD słusznie dąży do zahamowania napływu imigrantów i przywrócenia suwerenności państwom UE.","Dziennik „Die Welt” poinformował, że narodowo-konserwatywna partia Alternatywa dla Niemiec (AfD) domaga się radykalnej reformy UE. Na transformację daje 5 lat, licząc od 26 maja, czyli daty wyborów do Parlamentu Europejskiego. Gdyby postulaty partii nie zostały spełnione do 2024 roku, to – według AfD - powinno dojść do dexitu, czyli – wystąpienia Niemiec z Unii.  10 stycznia do tych informacji odnieśli się na konferencji prasowej w Sejmie prezes Wolności Janusz Korwin-Mikke, członek zarządu Ruchu Narodowego Witold Tumanowicz oraz szef stowarzyszenia „Pobudka”, reżyser i dokumentalista Grzegorz Braun.  Korwin-Mikke ocenił, że AfD słusznie domaga się „zahamowania napływu imigrantów i przywrócenia suwerenności państwom, aby prawo unijne nie miało pierwszeństwa przed prawem krajowym”.  – My - jako Ruch Narodowy - popieramy dążenia do niepodległości i suwerenności państw narodowych w Europie. My, także tutaj w Polsce, będziemy dążyć do tego, aby Polska odzyskała suwerenność od Unii Europejskiej – oświadczył Tumanowicz. Przypomniał, że środowiska „antyunijne, propolskie, suwerennościowe” podjęły współpracę w ramach koalicji, która ma wystartować w najbliższych wyborach do Parlamentu Europejskiego. Wyraził nadzieję, że po wyborach Parlament Europejski będzie „jednym z najbardziej uniosceptycznych parlamentów w historii”.  Braun podkreślił z kolei, że koalicjanci są „wielkimi zwolennikami” swobody podróżowania i prowadzenia działalności gospodarczej, ale – jak zastrzegł – nie wyobrażają sobie kontynuacji „smutnej praktyki, w której polskie sprawy wewnętrzne są nieustannie narażone na bezpardonowe ataki i nagonkę, która przyprawia nam wszystkim gębę faszystów, antysemitów i eurokrytyków”. – Jesteśmy w gruncie rzeczy euroentuzjastami, Europa to nasz ukochany kontynent, jej cywilizacja, jej tradycje są wolnościowe i narodowe. Cenimy to sobie i dlatego pozostajemy miażdżącymi krytykami eurokołchozu – powiedział Braun.  „Die Welt” poinformował, że wśród reform, których domaga się AfD, jest między innymi likwidacja Parlamentu Europejskiego i zastąpienie go 100-osobowym gremium delegatów wyłanianych przez parlamenty krajów członkowskich. Dalsze postulaty to: przywrócenie walut narodowych, rezygnacja ze wspólnej polityki rolnej i środowiska czy pozbawienie UE kompetencji ustawodawczych.  „Gdyby nie udało się zrealizować fundamentalnej reformy w ramach istniejącego systemu w ciągu jednej kadencji (europarlamentu), uważamy wystąpienie Niemiec bądź rozwiązanie UE i założenie nowej wspólnoty gospodarczej i interesów za niezbędne” – czytamy w projekcie programu, który ma zostać przyjęty podczas zjazdu partyjnego 11-14 stycznia.",,
Demonstracje opozycji ws. sądów mało popularne. „Demokrację ma za sobą PiS”,"Choć od 4 lat opozycja przegrywa wybory za wyborami, to nie rezygnuje z demonstracji przeciwko zmianom w wymiarze sprawiedliwości. Frekwencja na nich nie jest imponująca. – To jest banda idiotów. Oni powinni założyć Komitet Obrony Praworządności, bo demokrację ma za sobą PiS. PiS ma większość za sobą, więc PiS ma Komitet Obrony Demokracji – skomentował taktykę totalnej opozycji poseł Konfederacji Janusz Korwin-Mikke.","Dlaczego do protestów Koalicji Obywatelskiej, Lewicy i Polskiego Stronnictwa Ludowego nie przyłączy się Konfederacja? – Konfederacja w sprawie sądów ma stanowisko takie, że ustawa PiS-owska jest do chrzanu. Jesteśmy przeciwko tej ustawie, ale nie chcemy się wpisywać w narrację tych wariatów od KOD-u – stwierdził Korwin-Mikke w rozmowie z portalem tvp.info. Od kilku dni politycy KO i Lewicy zachęcają do udziału w manifestacjach. Nie przyciągają one jednak dziesiątek czy setek tysięcy ludzi. Z szacunków RMF FM wynika, że w środę w Warszawie zgromadziło się 2 tys. osób, w Krakowie 2,5 tys., a w Łodzi 3 tys. W rozmowie z Radiem Zet kandydatka PO na prezydenta Małgorzata Kidawa-Błońska, mimo tych informacji, mówiła o znacznie większej liczbie niż 7 tys. demonstrantów (wyliczyło to podległe warszawskiemu ratuszowi Biuro Bezpieczeństwa i Zarządzania Kryzysowego).  Chwilę później Kidawa-Błońska jednak przyznała. – Ja też myślałam, że będzie więcej osób, ale ludzie wychodzą. I wychodzą w małych miejscowościach, co jest bardzo ważne. Tam trzeba mieć odwagę, żeby wyjść i pokazać w społeczności, że ma się inne zdanie. Ludzie wychodzą, stoją w milczeniu, słuchają i pokazują, że wartości są ważne – stwierdziła wicemarszałek Sejmu. – Najważniejsi politycy opozycji wzywają wszystkich Polaków na ulicę, po czym w dwumilionowej Warszawie na protest przychodzi 2-3 tysiące osób. To jest garstka. Wszyscy Polacy szykują się do Świąt – mówił nam wiceminister cyfryzacji i poseł PiS Adam Andruszkiewicz.  Politycy opozycji przyznają, że termin manifestacji nie jest dogodny. – Zawsze może być więcej ludzi, ale mobilizowanie obywateli, zainteresowanie sprawami sądów, o które od 4 lat walczymy, w środku tygodnia, w tygodniu przedświątecznym, nie jest łatwe – stwierdziła posłanka KO Paulina Hennig-Kloska.  – Zawsze może być więcej manifestantów, zawsze można zrobić coś lepiej. Istotne jest to, że Polacy protestują przeciwko temu, co się dzieje i nie chcą zawłaszczenia sądów przez PiS – mówiła posłanka Lewicy Joanna Senyszyn.  Zaskoczeni niską frekwencją nie są jednak politycy PiS-u. – Większość Polaków ma bardzo złe zdanie na temat sędziów. Ja od dłuższego czasu nie spotkałem się z jakimkolwiek słowem obrony wymiaru sprawiedliwości w Polsce – powiedział nam poseł Tomasz Rzymkowski. – Gdyby nie mobilizacja działaczy i aktywistów Platformy i Lewicy, to frekwencja byłaby po prostu żadna, mizerna. Protesty w obronie sędziów nie znajdują w społeczeństwie wsparcia, bo sądy działały źle i działają źle w Polsce. Społeczeństwo oczekuje naprawienia sytuacji – powiedział poseł PiS Arkadiusz Mularczyk.  W szeregach opozycji nie brakuje jednak optymistów. – Wyraźnie było widać ze zdjęć z góry, że tutaj stał tłum na ulicy. Nie wiem ile suma summarum, ale w całym kraju ludzie wyszli na ulicę, mimo złej pogody i zimna – mówił poseł Władysław Teofil Bartoszewski z PSL.  – Frekwencja na manifestacjach była adekwatna do powagi sytuacji. W Warszawie pod Sejmem były tysiące warszawianek, warszawiaków zaniepokojonych ustawą kagańcową. Ustawą, która wprost atakuje konstytucję, bo przecież atakiem na konstytucję jest atak na niezawisłość sędziowską – stwierdził poseł KO Michał Szczerba. Czy wspieranie sędziów to skuteczna taktyka opozycji, która przegrywa od 4 lat wybory? – PiS nie wygrał ostatnich wyborów, jeżeli chodzi o większość oddanych głosów. Ponad milion więcej głosów było oddane na wszystkie komitety opozycyjne – odpowiedział Szczerba.",,
"NBP ujawnia, jak długo banknot w Polsce pozostaje w obiegu","Banknot w Polsce zużywa się średnio po 375 dniach, dopiero po tym czasie trafia ponownie do Narodowego Banku Polskiego – wynika z informacji NBP za pierwszy kwartał 2019 roku. Zgodnie z danymi banku centralnego w czwartym kwartale ubiegłego roku było to 370 dni.","Dla porównania dziesięć lat wcześniej, w pierwszym kwartale 2009 roku, banknot w Polsce zużywał się średnio po 175 dniach. Jak podał NBP, w obiegu najwięcej, bo ponad 1,3 mld sztuk, jest banknotów o nominale 100 zł, a najmniej banknotów o nominale 500 zł, które do obiegu weszły w lutym roku 2017. Na koniec pierwszego kwartału tego roku było ich w obiegu 15,7 mln sztuk. Z zestawienia przygotowanego przez NBP wynika też, że na koniec marca tego roku wszystkich banknotów pozostających w obiegu  było 2,1 mld sztuk, a ich wartość wyniosła prawie 216,2 mld zł. Dla porównania dziesięć lat temu w obiegu było łącznie 1,1 mld, o łącznej wartości 97,1 mld zł.",,
"Przez „katastrofalne błędy” UE i Londyn zareagowały na działania Rosji „jak lunatycy"". Ostry raport Izby Lordów","Unia Europejska i Wielka Brytania popełniły
„katastrofalne błędy"" w odczytywaniu nastrojów panujących na Kremlu przed
kryzysem na Ukrainie i weszły w ten kryzys „jak lunatycy"" – głosi
opublikowany w piątek raport brytyjskiej komisji parlamentarnej.","Wynika z niego, że Unia nie zdawała sobie sprawy z tego, jak głęboka jestwrogość Rosji wobec planów Brukseli dotyczących pogłębienia relacji z Ukrainą.– UE, a w konsekwencji także Wielka Brytania, są winne temu, że weszły w tenkryzys jak lunatycy – oświadczył szef komisji ds. Unii Europejskiej IzbyLordów Christopher Tugendhat. – Brak solidnych zdolności analitycznych wWielkiej Brytanii i całej Unii Europejskiej doprowadził do katastrofalniebłędnej interpretacji nastrojów w okresie poprzedzającym kryzys – dodał.Według raportu stosunki między UE a Moskwą od dawna opierały się na„optymistycznym założeniu"", że Rosja zmierza w kierunku systemudemokratycznego.Szkodliwe cięcia w kadrachZdaniem komisji parlamentarnej z powodu cięć brytyjski MSZ zatrudniał mniejniż wcześniej ekspertów od spraw Rosji, mniejszy nacisk kładziono też naanalizę sytuacji w tym kraju. Podobny spadek liczby ekspertów w innychunijnych resortach dyplomacji sprawił, że nie były one w stanie sformułować„zdecydowanej odpowiedzi"" na sytuację na Ukrainie – czytamy w raporcie. Wielka Brytania miała szczególne zobowiązania wobec Ukrainy, gdyż była jednymz czterech sygnatariuszy memorandum budapeszteńskiego z 1994 roku, w którymzagwarantowano integralność terytorialną tego kraju w zamian za zrzeczeniesię strategicznej broni nuklearnej – twierdzi brytyjska komisjaparlamentarna. Raport: Wielka Brytania i Unia Europejska nie wiedziały, jak radzić sobie z RosjąJej zdaniem ani Wielka Brytania, ani Unia Europejska nie miały strategicznejodpowiedzi na to, jak długoterminowo radzić sobie z Rosją.Deputowani z komisji ds. Unii Europejskiej Izby Lordów skrytykowali teżLondyn za to, że nie był „dostatecznie aktywny ani widoczny"" w radzeniu sobiez kryzysem. Sankcje wystarczą?Brytyjski resort dyplomacji odrzucił te zarzuty. – Wielka Brytania odegraławiodącą rolę w wysiłkach na rzecz wspierania prawa Ukrainy do decydowania owłasnej przyszłości, nakładając w ramach UE poważne sankcje na Rosję, którausiłuje narzucać jej te wybory – oświadczył rzecznik.W tym tygodniu premier David Cameron ostrzegł, że sankcje wobec Rosji mogą być utrzymane „przez wiele lat"", jeśli nastawienie Moskwy się nie zmieni.",,
Wiceszef radnych KO w sejmiku mazowieckim agituje spotem warszawskiego ratusza [WIDEO],"Wiceprzewodniczący klubu radnych Koalicji Obywatelskiej w sejmiku województwa mazowieckiego spotem warszawskiego ratusza zachęca, by głosować na listy Koalicji Europejskiej. Bartosz Wiśniakowski na Twitterze zamieścił nagranie sponsorowane przez ratusz i napisał: „Wolność kocham i rozumiem. Wolności oddać nie umiem”.","Wisniakowski pełni także funkcję wiceburmistrza stołecznej dzielnicy Wilanów. We wpisie zamieścił także hasztagi, które wskazują na kolejne partie i ugrupowania tworzące przy wyborach do Parlamentu Europejskiego Koalicję Europejską.",,
W Bałtyku zalegają setki tysięcy ton broni konwencjonalnej i chemicznej,"W Bałtyku zalegają setki tysięcy ton broni chemicznej i konwencjonalnej z czasów wojny, co stanowi zagrożenie dla akwenu. Kraje UE muszą podjąć kroki, rozwiązać ten problem – przekonywali w Brukseli uczestnicy konferencji poświęconej temu problemowi.","W konferencji zorganizowanej przez Komisję Europejską, poświęconej broni zalegającej w europejskich morzach, uczestniczył m. in. prof. Jacek Bełdowski z Instytutu Oceanologii Polskiej Akademii Nauk. Jak powiedział, na dnie Bałtyku zalega około 40 tys. ton broni chemicznej i dużo więcej, być może nawet 500 tys. ton broni konwencjonalnej, która również jest toksyczna. Ma to negatywny wpływ na ekosystem.W Europie, jak mówił Bełdowski, problem z zatopioną bronią jest największy właśnie na Bałtyku, ale też na Adriatyku, Morzu Irlandzkim oraz wybrzeżu belgijskim, gdzie zalega broń chemiczna z okresu I wojny światowej. Podkreślił jednak, że na świecie są akweny, gdzie broni na dnie jest znacznie więcej. – Np. Amerykanie na Pacyfiku zatopili ogromne ilości broni, w tym chemicznej, w pobliżu Hawajów. Jednak jest to ocean, woda jest bardzo głęboka, więc ten problem jest w związku z tym mniejszy – wskazał.W Polsce badania na ten temat prowadzi Instytut Oceanologii Polskiej Akademii Nauk przy wsparciu Głównego Inspektoratu Ochrony Środowiska oraz Ministerstwo Gospodarki Morskiej i Żeglugi Śródlądowej. Jak dotąd zrealizowane zostały trzy projekty europejskie i międzynarodowe, w których Instytut pełnił rolę lidera. – Nie da się wyciągnąć wszystkiego z dna Bałtyku, natomiast uważamy, że tylko część z tej broni jest niebezpieczna teraz lub będzie niebezpieczna w przyszłości. Projekt Daimon ma zidentyfikować, która broń jest niebezpieczna i którą trzeba się zająć – wyjaśnił Bełdowski.Bełdowski wyjaśnił, że dotychczas w Europie problem broni konwencjonalnej rozwiązywano w większości przypadków wysadzając ją na miejscu. W Japonii np. zrealizowano olbrzymi program oczyszczania wód portowych z amunicji chemicznej. – Obecnie program realizowany jest w Chinach, gdzie Japończycy za swoje pieniądze wyciągają i niszczą broń chemiczną, którą zrzucili tam w czasie II wojny światowej – powiedział ekspert.W Europie w latach 60. XX wieku Niemcy wyciągnęli kilka tysięcy ton broni chemicznej zrzuconej przez ich wojska na wodach duńskich w Małym Bełcie. – Wyciągnęli ją, zalali betonem i zatopili w Atlantyku. Nie było to niszczenie broni w nowoczesnym tego słowa znaczeniu – wyjaśnił Bełdowski. Europosłanka Anna Fotyga z PiS, która wzięła udział w tym forum, powiedziała dziennikarzom, że fakt, iż KE zorganizowała konferencję, dowodzi, jak poważny jest ten problem. – Nie dotyczy to wyłącznie niewybuchów. Mieliśmy cały szereg rewelacyjnych prezentacji. Od pewnego czasu poruszany jest również podczas posiedzeń podkomisji bezpieczeństwa i obrony PE ten temat, ale tak naprawdę tylko go muskaliśmy – wskazała. Fotyga podkreśla, że ważne jest to, że KE zdecydowała się zaangażować w rozwiązanie problemu.",,
Minister ds. wyjścia z UE zaprzecza spekulacjom o możliwym opóźnieniu brexitu,"Brytyjski minister ds. wyjścia z Unii Europejskiej Stephen Barclay zaprzeczył we wtorek doniesieniom dziennika „Telegraph” o tym, że przedstawiciele rządu w Londynie sondowali unijnych partnerów w sprawie opóźnienia brexitu.","Powołując się na trzy źródła dyplomatyczne, gazeta poinformowała we wtorkowym wydaniu, że Brytyjczycy sprawdzali możliwość wydłużenia dwuletniego procesu brexitu na mocy artykułu 50. traktatów, aby uniknąć wyjścia z UE bez porozumienia w sprawie przyszłej współpracy. Jak tłumaczono, rząd miał się zdecydować na analizę takiego scenariusza w obliczu trwającego kryzysu politycznego w Izbie Gmin, gdzie premier Theresa May ma problemy z uzyskaniem większości dla swojego projektu umowy opuszczenia Wspólnoty. Podjęcie takiej decyzji nie jest jednak możliwe jednostronnie i wymagałoby zgody wszystkich 27 państw członkowskich UE. Jednocześnie istnieją polityczne ograniczenia dla takiego ruchu ze względu na majowe wybory do Parlamentu Europejskiego, w których Wielka Brytania potencjalnie musiałaby wziąć udział, jeśli nadal byłaby członkiem Wspólnoty. – Nie prowadziłem dyskusji z Unią Europejską w sprawie przedłużenia – powiedział Barclay w rozmowie z BBC, dodając, że „może powiedzieć bardzo jasno, że planem rządu jest opuszczenie (UE) 29 marca, co wielokrotnie jasno mówiła w parlamencie premier”. Wielka Brytania powinna opuścić Unię Europejską 29 marca. W listopadzie 2018 roku rząd w Londynie zakończył negocjacje z Komisją Europejską w sprawie umowy wyjścia ze Wspólnoty, ale wciąż nie została ona przyjęta przez brytyjski parlament. Pierwotnie głosowanie w tej sprawie było zaplanowane na połowę grudnia, ale z obawy przed wysoką porażką rządu zostało przełożone.",,
Posłowie PiS: Reformy i zmiany w UE będą teraz zależeć od Polski,"Zjednoczona Prawica z optymizmem patrzy na relacje Polski i Brukseli po wyborze Ursuli von der Leyen na szefową Komisji Europejskiej. – Jeśli jej wybór był uzależniony od poparcia polskiej delegacji, to również w przyszłości jakiekolwiek reformy czy zmiany w Unii Europejskiej będą wymagały akceptacji polskiej delegacji – powiedział portalowi  tvp.info poseł PiS Arkadiusz Mularczyk.","Dotychczasową minister obrony Niemiec chwali były wiceminister obrony narodowej Polski Bartosz Kownacki. – Miałem okazję poznać panią minister i bardzo pozytywnie ją oceniam. Nie zajmowałem się tak sprawami międzynarodowymi jak inni ministrowie, ale miałem relacje o rozmowach, spotkaniach i decyzjach, które zapadały. Były racjonalne – stwierdził w rozmowie z portalem tvp.info poseł PiS Bartosz Kownacki. – Myślę, że pani przewodnicząca ma pewien potencjał godzenia, a nie dzielenia państw członkowskich i wyjdzie z polityki twardego jądra, którą wprowadziła kanclerz Niemiec Angela Merkel i prezydent Francji Emmanuel Macron. Liczymy, że współpraca będzie bardziej horyzontalna – powiedział portalowi tvp.info parlamentarzysta PiS Jan Mosiński. Posłowie opozycji doceniają fakt, że delegacja PiS w Parlamencie Europejskim poparła kandydaturę Ursuli von der Leyen na funkcję szefowej Komisji Europejskiej, ale nie wierzą w ocieplenie na linii Warszawa-Bruksela. – Nie odstąpi od praworządności. Myślę, że PiS boli, że zagłosowali za osobą, która dalej będzie pilnować praworządności. Nie tylko w Polsce, ale także w innych krajach Unii Europejskiej – powiedział dziennikarzowi portalu tvp.info poseł Artur Dunin z PO.",,
Ziobro: Strzembosz nie wywiązał się z obietnicy samooczyszczenia środowiska sędziowskiego,"– Na początku lat 90. prof. Adam Strzembosz złożył zobowiązanie, że środowisko sędziowskie się oczyści samo. Skoro nie wywiązał się ze swych zobowiązań honorowych, to zadaniem władzy demokratycznej jest przeprowadzenie reformy – oświadczył minister sprawiedliwości Zbigniew Ziobro.","Wypowiedź Ziobry to reakcja na apel byłego I prezesa Sądu Najwyższego prof. Adama Strzembosza do premiera o dymisję ministra sprawiedliwości. Nagranie  wideo z wypowiedzią prawnika opublikowała inicjatywa „Wolne Sądy”. – Przypomnę, że prof. Strzembosz na początku lat 90. odpowiadał za polski wymiar sprawiedliwości. Pełnił ważną funkcję w Ministerstwie Sprawiedliwości, był I prezesem SN i wówczas złożył solenne zobowiązanie, obietnicę wobec wszystkich Polaków, że on gwarantuje, iż środowisko sędziowskie się oczyści samo – mówił Ziobro w Tomaszowie Mazowieckim, odpowiadając na pytania dziennikarzy w sprawie tego apelu. Szef resortu sprawiedliwości podkreślił, że „człowiek honoru wywiązuje się ze swoich zobowiązań, a w każdym razie się z nich rozlicza”.  – Prof. Strzembosz bardzo lubi podkreślać ten aspekt swojego życiorysu, że honor jest dla niego zawsze najważniejszy. To ja się pytam prof. Strzembosza, czy pan się rozliczył z tego zobowiązania, że wymiar sprawiedliwości się rozliczy, bo można powiedzieć, że te słowa uśpiły polską demokrację – wskazał minister. – Panie profesorze, kwestia honoru, chciałbym spytać, czy pan się rozliczył przed Polakami ze swoich honorowych zobowiązań – mówił Ziobro zwracając się do autora apelu o jego dymisję. – Skoro prof. Strzembosz nie wywiązał się ze swoich zobowiązań honorowych, nie rozliczył się z tych słów, skoro to sądownictwo nie rozwiązało swoich problemów, tylko problemy narastają, to zadaniem władzy demokratycznej, która uzyskuje mandat demokratyczny, jest wywiązać się ze swoich zobowiązań wyborczych i reformę przeprowadzić – wyjaśnił.  Ziobro przypomniał jednocześnie, że „dopiero co” była debata w Sejmie na temat wniosku o jego dymisję, która „skończyła się dość słabo dla opozycji”.  – W zderzeniu z argumentami, które przedstawiłem na komisji sejmowej, jak i później na sali sejmowej, PO i opozycja wypadły dość blado biorąc pod uwagę porównanie ich wyników i naszych, jeśli chodzi o sferę wymiaru sprawiedliwości. Nie mamy powodów do zawstydzenia, jeśli porównać efekty pracy naszej w walce z przestępczością – powiedział. Zdaniem ministra „jest jeszcze wiele do zrobienia” ponieważ „trwa strajk włoski” sędziów, „ale z tym też sobie poradzimy i sądy będą działać znacznie szybciej”, choć, jak dodał już nastąpiło przyspieszenie spraw karnych w porównaniu do tego, co było za czasów rządów koalicji PO-PSL.  Prof. Strzembosz w swoim apelu oskarżył Ziobrę o nominowanie „na wysokie stanowiska sędziowskie ludzi sfrustrowanych, gotowych na wszelkie kompromisy moralne dla uzyskania wysokich stanowisk” oraz o kierowanie „grupą właściwie przestępczą, bo dokonującą hejtu”. Rzecznik rządu Piotr Müller, pytany o apel prof. Strzembosza zapewnił, że nie ma powodów, by zdymisjonować szefa Ministerstwa Sprawiedliwości i w ogóle nie wchodzi to w grę.",,
Ujawniono nazwisko trzeciego kandydata PiS do TK,Kandydatem PiS do Trybunału Konstytucyjnego jest prof. Jakub Stelina – poinformowały źródła zbliżone do klubu PiS.,"Na godz. 15.30 zaplanowane jest posiedzenie sejmowej komisji sprawiedliwości i praw człowieka, która ma zaopiniować wniosek w sprawie wyboru na stanowisko sędziego Trybunału Konstytucyjnego.Według planów Sejm ma głosować w sprawie wyboru sędziów TK w czwartek późnym wieczorem.Jakub Stelina jest profesorem nauk prawnych, specjalistą prawa pracy. Był dziekanem Wydziału Prawa i Administracji Uniwersytetu Gdańskiego w latach 2012-18. Był doktorantem Lecha Kaczyńskiego.Kandydatura prof. Steliny została zgłoszona po tym, gdy w środę poinformowano, że kilkudziesięciu posłów PiS wycofało swoje poparcie dla zgłoszonej poprzednio kandydatury Roberta Jastrzębskiego.",,
"Prezydent Poznania o karcie LGBT: Chciałbym, by występowała też w mniejszych miejscowościach [WIDEO]","Po dwóch tygodniach wyciszenia tematów światopoglądowych opozycja wraca do pomysłu realizacji postulatów środowisk LGBT. O rozszerzeniu tzw. karty LGBT (w ramach której dzieci, począwszy od wieku przedszkolnego, miałyby zostać poddane „edukacji seksualnej”) w Gdańsku z prezydentami największych miast rozmawiała Dominika Wielowieyska z „Gazety Wyborczej”.","W ramach obchodów 30. rocznicy częściowo wolnych wyborów z 4 czerwca 1989 r. w Gdańsku prezydenci miast związani z Platformą Obywatelską ogłosili „21 tez samorządowych” na podstawie których będą chcieli zmienić ustrój Polski. W dyskusji wzięli udział prezydenci, burmistrzowie i wójtowie: Jacek Jaśkowiak z Poznania, Jacek Sutryk z Wrocławia, Hanna Zdanowska z Łodzi, Hanna Pruchniewska z Pucka i Magdalena Kołodziejczak z Pruszcza Gdańskiego. Z kolei władze wojewódzkie reprezentował marszałek pomorskiego Mieczysław Struk.Zgromadzeni przy okrągłym stole rozmawiali z dziennikarką „GW” o tym, jak i dlaczego należy kosztem władzy państwowej zwiększyć uprawnienia  poszczególnych regionów. Współczesny rozbiór Polski miałby zakładać m. in. stworzenie „Izby Samorządowej” zamiast Senatu, likwidację urzędu wojewody, przeniesienie większej części budżetu centralnego (w tym na służbę zdrowia i politykę socjalną) do samorządów, „zwierzchność powiatów i samorządów wojewódzkich nad zespolonymi służbami”, utworzenie odrębnej policji oraz „budowę społeczności lokalnej solidarnej i otwartej, przeciwdziałającej wykluczeniom”. Temu ostatniemu punktowi poświęcono część dyskusji, w trakcie której głos zabrał prezydent Poznania Jacek Jaśkowiak. Więcej pieniędzy na kartę LGBT w całej Polsce?- W Warszawie prezydent [Rafał] Trzaskowski wprowadził kartę LGBT i to nie mogło być zablokowane przez władze centralne, oto mi chodziło, że samorządy jednak mogą coś w tej sprawie robić – stwierdziła Dominika Wielowieyska. – To jest kwestia budżetu Warszawy, zasobności Warszawy. Ja bym też chciał, żeby tego rodzaju elementy występowały nie tylko w dużych miastach, tylko również obejmowały te miejscowości mniejsze, które często mają jeszcze mniejsze środki. To jest kwestia również pieniędzy – odpowiedział prezydent Jaśkowiak.Od ostatnich wyborów trwa w Polsce dyskusja nad pomysłem Koalicji Europejskiej, by zdecentralizować władzę w naszym kraju. Założenia programu przygotowali prof. Maciej Kisilowski z uniwersytetu George’a Sorosa i Paweł Lisiewicz, (były szef gabinetu prezydenta Bronisława Komorowskiego). Projekt ten ma się wiązać z radykalnym rozmontowaniem instytucji centralnych, wprowadzeniem „współczesnego rozbicia dzielnicowego”, zmianą konstytucji, likwidacją ministerstw oraz legalizacją związków partnerskich i adopcją dzieci przez takie związki, ale również – o czym pisaliśmy na portalu tvp.info – z wprowadzeniem podatku katastralnego. „21 tez samorządowych”1.   Pełne prawo wspólnoty samorządowej do samodzielnego decydowania o całokształcie spraw lokalnych2.   Budowa społeczności lokalnej solidarnej i otwartej, przeciwdziałanie wykluczeniom3.   Przekształcenie Senatu RP w Izbę Samorządową4.   Prawo społeczności lokalnej do decydowania o przyszłości swojej małej ojczyzny - zniesienie odgórnego ograniczenia kadencyjności5.   Obowiązek konsultowania z przedstawicielami samorządu i społeczności lokalnej wszystkich projektów ustaw6.  Zwiększenie nakładów na edukację, godne pensje nauczycieli7.   Niezależna kultura, angażująca społeczności lokalne8.   Decentralizacja służby zdrowia9.   Skuteczna ochrona środowiska, walka ze smogiem 10.   Ochrona krajobrazu i przestrzeni publicznej11.   Rozwój budownictwa komunalnego i społecznego12.  Samodzielność samorządów w zakresie podatków lokalnych oraz działalności gospodarczej13.   Środki z budżetu państwa muszą być adekwatne do zakresu zadań realizowanych przez samorządy 14.   Decentralizacja rozdziału funduszy unijnych 15.   Przekazanie społecznościom lokalnym mienia publicznego 16.   Swoboda tworzenia związków metropolitalnych i obszarów funkcjonalnych 17.   Likwidacja urzędu wojewody. Pozostawienie władzy centralnej nadzoru nad legalnością działania jednostek samorządu terytorialnego 18.   Zwierzchność powiatów i samorządów wojewódzkich nad zespolonymi służbami 19.   Odpolitycznienie mediów publicznych 20.   Policja municypalna 21.  Przywrócenie służby cywilnej.",,
Szef portalu tvp.info: Giertych razem z „Gazetą Wyborczą” bardzo ocieplili wizerunek Kaczyńskiego,"– Roman Giertych powinien zameldować prezesowi Kaczyńskiemu wykonanie zadania, bo razem z „Gazetą Wyborczą” bardzo ocieplili jego wizerunek – powiedział na antenie TVP Info redaktor naczelny portalu tvp.info Samuel Pereira, odnosząc się do publikacji „Gazety Wyborczej”.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.– Zdecydowanie nie jest to trzęsienie ziemi. Trochę wyszło tak, że z dużej chmury mokry kapiszon, a mówiąc całkowicie serio: myślę, że dziennikarze „Gazety Wyborczej” i Tomasz Lis – bo to on wczoraj stworzył atmosferę wielkiej sensacji – zapomnieli, że można uciekać od rzeczywistości, ale ta rzeczywistość w końcu dopada i w tym wypadku tak było – powiedział Pereira. Podkreślił, że „prezentując pewne fakty, a poprzez ich interpretację budując pewną atmosferę skandalu, traktują odbiorców niepoważnie”. – Wszyscy możemy zobaczyć, usłyszeć, co zostało na tych taśmach Birgfellnera ujawnione. To, co słyszymy i czytamy, jest na korzyść Jarosława Kaczyńskiego – dodał. Pereira przypomniał, że na nagraniu można usłyszeć, iż władze stolicy nie chciały wydać odpowiednich dokumentów umożliwiających budowę wieżowców. – Znamy wiele nieruchomości, które powstają nie tylko wbrew mieszkańcom, przysłaniając im historyczne widoki w Warszawie, ale są w interesie konkretnych deweloperów. W tym wypadku jest dość istotne to, co mówi Jarosław Kaczyński, że poseł Marcin Kierwiński miał mu otwarcie powiedzieć, że zablokują tę inwestycję ze względów politycznych – powiedział. Szef portalu tvp.info zaznaczył, że w tym przypadku „mamy legalnie działającą spółkę, która legalnie próbuje przeprowadzić inwestycję na podstawie przepisów prawa”. Odniósł się również do tego, że w rozmowach – oprócz Kaczyńskiego i Birgfellnera – brał udział Grzegorz Tomaszewski. – Ja nie do końca się zgadzam, że jest to rozmowa rodzinna. To jest zięć kuzyna Jarosława Kaczyńskiego, tyle że on występuje tam jako biznesmen, a Jarosław Kaczyński występuje jako członek rady fundacji, która jest właścicielem spółki. To też jest istotne – podkreślił. – Dla mnie bardziej niepokojące jest to, że dziennikarze „Gazety Wyborczej” korzystają z pewnego nagrania, które ma według nich ciekawą treść, ale nie zadają pytania, dlaczego Birgfellner przychodzi i chcąc wykorzystać tę relację rodzinną, próbuje uzyskać wynagrodzenie poza przepisami prawa – zwrócił uwagę. Jak dodał, to „nie niepokoi  ani mecenasa Romana Giertycha, który reprezentuje biznesmena, ani dziennikarzy gazety”. – Z jednej strony przez lata część sceny politycznej wmawiała, że Jarosław Kaczyński jest pod kątem biznesowym ciamajdą, bo nie ma konta w banku, nie dorobił się, a gdy matka umiera, bierze pożyczkę na jej leczenie, a teraz sami przekręcają to, mówiąc że on tylko zgrywał osobę nie do końca ogarniętą w sprawach biznesu, a tak naprawdę bardzo dobrze się orientuje w tym, jak można prowadzić inwestycje – stwierdził. Pereira skomentował też język, jakim posługiwały się osoby zarejestrowane na nagraniu, i porównał go z ujawnionymi przez portal tvp.info nagraniami z udziałem m.in. Radosława Sikorskiego. – Jest duży kontrast, jeśli chodzi o podejście do kobiet ze strony polityków. Z jednej strony mamy Jarosława Kaczyńskiego, który normalnie rozmawia z tłumaczką, a z drugiej strony mamy Radosława Sikorskiego, który – mówiąc delikatnie – bardzo brutalnie i obraźliwie wypowiadał się o urzędniczce NIK-u, która kontrolowała wydatki ambasady Polski w USA – powiedział. Szef portalu tvp.info zaznaczył, że może się okazać, iż „mecenas Giertych wyrządził niedźwiedzią przysługę  Birgfellnerowi”. – Jeśli prokuratura rzeczywiście – tak jak on chce – zajmie się poważnie sprawą, to będzie musiała dociekać, dlaczego tak mu zależało na załatwieniu sprawy pozasądowo, dlaczego wyszedł z inicjatywą spotkania i dlaczego dochodziło do sytuacji, w której legalna inwestycja była blokowana ze względów politycznych. Może się okazać, że te zeznania przyniosą aferę, ale nie taką, jaką chciałaby „Gazeta Wyborcza” – zwrócił uwagę.",,
74. Wielka Warszawska na Torze Służewiec. Zaplanowano mnóstwo rodzinnych atrakcji,"Po raz 74. na warszawskim Torze Służewiec zostanie rozegrana najważniejsza jesienna gonitwa – Wielka Warszawska, podczas której na dystansie 2 600 m 11 koni i jeźdźców powalczy o nagrodę ponad 220 tys. złotych. Będzie to już 106. edycja tych prestiżowych zawodów jeździeckich. W jej tle przeprowadzony będzie konkurs na najpiękniejszą stylizację lat 50.-60. Organizatorzy przygotowali także mnóstwo rodzinnych atrakcji.","Wizyta na warszawskim Służewcu to doskonały sposób na spędzenie ostatniej, tegorocznej, wrześniowej niedzieli. Pierwsza gonitwa wystartuje już o godz. 12.30, a gonitwa dnia – Wielka Warszawska o puchar Prezesa Banku PKO Banku Polskiego odbędzie się o 16:30.  Łącznie odbędzie się 9 gonitw. Będzie to prawdziwy festiwal najlepszych koni  w sezonie.  2019.  Przed każdą gonitwą konie startujące w wyścigu zaprezentują się przed publicznością na padoku. A następnie już z dżokejami w siodle przejdą na tor główny i rozpoczną rozgrzewkę, która zakończy się w okolicy maszyny startowej. To właśnie z tego miejsca wystartuje gonitwa. Pary biegną do mety, czyli w żargonie wyścigowym – do celownika.   Zwycięska para po gonitwach zaproszona zostanie na dekorację, która odbywa się na również na padoku. Publiczność wyścigi może podziwiać z trybuny środkowej lub terenów ciągnących się bezpośrednio wzdłuż toru. Dodatkowych emocji, poza tymi sportowymi, dostarczy udział w zakładach. Swojego faworyta będzie można wytypować w punkach ulokowanych wewnątrz trybuny środkowej.  Mnóstwo atrakcji dla młodszych i starszych  Wyścigi to główny punkt programu na Torze Wyścigów Konnych Służewiec. Jednak na odwiedzających będzie czekać mnogość dodatkowych atrakcji. Najmłodsi znajdą mnóstwo rozrywki korzystając ze strefy rodzinnej, w której znajdą się: kolejka elektryczna, dmuchany plac zabaw ze zjeżdżalnią, dmuchany tor przeszkód oraz park linowy. Będzie można także wziąć udział w warsztatach, malowaniu buzi i zrobić pamiątkowe zdjęcie w fotobudce. Najmłodsi amatorzy jeździectwa zaproszeni zostaną na przejażdżki na kucykach.  Sponsor Główny Wielkiej Warszawskiej – PKO Bank Polski przygotował na ten dzień strefę specjalną, która będzie obejmowała 3 części: strefę atrakcji dla dzieci, strefę relaksu i cateringu. Młodsza część widowni będzie miała okazję wziąć udział w zabawach sprawnościowych i zręcznościowych, pograć w gry PlayStation i VR, wszyscy uczestnicy będą mogli wziąć udział w warsztatach robienia lasów w słoiku, nadruków na torbach, a także zrelaksować się w strefie chillout’u, posłuchać muzyki lub spróbować przygotowanych przekąsek i owoców.  To jeszcze nie wszystko! Podczas Wielkiej Warszawskiej nie zabraknie oczywiście typowej dla tego miejsca elegancji. Tradycyjnie, jak co roku, odbędzie się Konkurs na najpiękniejszą stylizację lat 50-60 w kapeluszu, fascynatorze lub innym nakryciu głowy. Konkurs rozegrany zostanie w kategoriach pań i panów od 15 roku życia oraz  dzieci pomiędzy 5 a 15 rokiem życia. Podczas Wielkiej Warszawskiej będzie także możliwość wzięcia udziału w wyjątkowej akcji „Podziel się życiem – oddaj krew”. Krew będzie można oddać w godzinach 12:00-17:00, w specjalnie przygotowanym autokarze, czekającym przy wejściu głównym. Dla dobroczyńców zostały przygotowane upominki i tradycyjnie czekolada na wzmocnienie sił.  W strefie ogólnodostępnej wszyscy, którzy będą chcieli zregenerować się po godzinach pełnych zabawy, znajdą Strefę Foodtrucków. Zarówno amatorzy smaków słodkich, jak i wytrawnych odnajdą tam coś dla siebie.  Wyścigi konne to sport, w którym obowiązuje szyk i elegancja. Tor Służewiec podtrzymuje tradycje dress code’u. Warto celebrować wizytę odświętnym strojem. Organizatorzy sugerują panom wybór koszuli z długim rękawem, spodni materiałowych i marynarek, Paniom natomiast sukienki, bluzki i długich spodni materiałowych lub spódnicy. Zachęcają także do noszenia kapeluszy, toczków i fascynatorów.   „Dla prawdziwego Warszawiaka najważniejsze są trzy daty: urodzenia, Powstania i... Wielkiej Warszawskiej”. W jednym z odcinków popularnego serialu z lat 80. „Jan Serce” w reżyserii Radosława Piwowarskiego, zagorzały bywalec wyścigów konnych na Służewcu Julian Jabłkowski, zagrany wspaniale przez Wiesława Michnikowskiego, wygłasza słynne zdanie: „dla prawdziwego Warszawiaka najważniejsze są trzy daty: urodzenia, Powstania i... Wielkiej Warszawskiej”.  Służewiec, to nie tylko konie,  ale przede wszystkim ludzie. Zresztą historia zakładów o biegi tych pięknych zwierząt w naszym kraju jest znacznie starsza niż sam tor. Pierwszy udokumentowany pochodzi z 1777 roku. Wówczas klacz pisarza polnego koronnego Kazimierza Rzewuskiego pokonała konia brytyjskiego posła sir Charlesa Whitwortha na dystansie z Woli do Zamku Ujazdowskiego.  Pierwsza oficjalna gonitwa miała miejsce w 1841 roku na torze przy ulicy Polnej. Organizacją zajęło się Towarzystwo Wyścigów Konnych i Wystawy Zwierząt Gospodarskich w Królestwie Polskim. Na wyścigach bywali Henryk Sienkiewicz, Bolesław Prus i cała śmietanka towarzyska. Na Polu Mokotowskim wyścigi organizowano niemal sto lat i cieszyły się ogromnym zainteresowaniem. Nie zmniejszyły go nawet represje carskie po upadku powstania styczniowego. Z czasem centrum przesunęło się bliżej toru i powstał plan przenosin do folwarku Służewiec, gdzie ziemia była tańsza. Towarzystwo Zachęty do Hodowli Koni w Polsce wykupiło za 590 tys. zł z dóbr wilanowskich tereny poza granicami Warszawy. Rozpoczęto prace melioracyjne, sadzono rośliny (rośnie tu 95 gatunków drzew).  Zygmunta Platera-Zyberka, architekta, który miał zaprojektować tor, wysłano do Anglii i Francji, żeby obejrzał, jak wyglądają najlepsze tory. Efekt jego pracy, z pomocą Juliusza Żurawskiego, to imponujące modernistyczne budynki, trybuny, stajnie na 800 koni oraz trzy bieżnie. Zaprojektował nawet parking na 2 tysiące automobili, choć tyle zapewne nie było wtedy w całym mieście. Był wręcz ewenement na skalę światową – podziemny tunel łączący tereny treningowe z torem wyścigowym.  Pierwsze gonitwy na Służewcu odbyły się 3 czerwca 1939 roku, ale Polacy nacieszyli się nimi tylko trzy miesiące. Po rozpoczęciu okupacji Niemcy zajęli tereny, konie zabrali. Stacjonowała tu kawaleria SS oraz lotnicy, którzy mieli stąd blisko na Okęcie. Wielka Warszawska ma ponad stuletnią tradycję. Ustanowiona została w 1895 roku przez ówczesnego Prezesa Towarzystwa Wyścigów Konnych w Królestwie Polskim – hrabiego Augusta Potockiego. Tworzona na wzór francuskiej Grand Prix de Paris, z czasem stała się międzynarodową gonitwą porównawczą, otwartą dla trzyletnich i starszych koni pełnej krwi angielskiej, bardziej przypominającą swoimi warunkami, a także terminem rozgrywania (przełom września i października) Prix de l’Arc de Triomphe, czyli Nagrodę Łuku Triumfalnego w Paryżu.   Wśród sławnych zwycięzców tej gonitwy należy wymienić: Aschabada, syna słynnego Rulera, który jako pierwszy z polskich koni wygrał Wszechrosyjskie Derby w Moskwie (1887 r.). Hodowcą obu wspaniałych ogierów był hrabia Ludwik Krasiński, założyciel istniejącej do dziś Stadniny Koni Krasne.  Fenomenalnego, trójkoronowanego Intensa, trenowanego przez Krzysztofa Ziemiańskiego, który wygrał z miejsca do miejsca o 5 długości. To do niego należy najlepszy czas - 2'40,1"" - w Wielkiej Warszawskiej, będący aktualnie jednocześnie rekordem toru na dystansie 2600 m.  Ubiegłoroczna sensacyjna zwyciężczyni Rain and Sun, trenowana przez Janusza Kozłowskiego. Klacz miała przedostatnie notowania (14:1). O zwycięstwo miały rywalizować dwa mocne ogiery, jednak po dosyć solidnym i równym tempie w dystansie doszło do ostrej rozgrywki na ostatnich 200 m, górą niespodziewanie były klacze. Sun and Rain wygrała wyprzedając drugą Santa Klarę o 0,5 długości.  Wielka Warszawska – 29.09.2019Tor Wyścigów Konnych Służewiec, ul. Puławska 266Początek wydarzenia o godz. 12.30.",,
„Zakazane historie”. Już w niedzielę w TVP Info o ostatniej olimpiadzie z czasów PRL,"Rok 1988, tuż przed obradami Okrągłego Stołu. Polscy sportowcy biorą udział w Olimpiadzie w Seulu. Służba Bezpieczeństwa, Polski Komitet Olimpijski oraz szef delegacji do Korei Południowej Aleksander Kwaśniewski dbają o socjalistyczne pryncypia wśród  sportowców, trenerów i działaczy. „Zakazane historie” o ostatniej olimpiadzie z czasów PRL już w najbliższą niedzielę 4 grudnia o godzinie 18.00 w TVP Info.",,,
Handlował podrabianymi euro w darknecie. Wpadł na gorącym uczynku,"Funkcjonariusze gdańskiego CBŚP wraz z austriackimi policjantami namierzyli mężczyznę, który produkował dobrze podrobione banknoty o nominale 50 euro. Fałszywki były wysyłane do odbiorców w zwykłych listach. Można je było zamówić za pomocą tzw. darknetu, czyli specjalnych stron w internecie służących do nielegalnych transakcji.","Informacja o fałszowaniu w Polsce banknotów o nominale 50 euro przekazał naszej policji Europol. Podróbki miały powstawać w północnej Polsce. Poszukiwaniem fałszerza zajęli się funkcjonariusze CBŚP z Gdańska i austriaccy policjanci. To właśnie w Austrii pojawiły się fałszywe banknoty. Mundurowi z obu krajów zaczęli analizować wszelkie informacje dotyczące pojawiania się w Europie podrabianych banknotów euro. Analiza podróbek wykazała, że falsyfikaty z tego samego źródła od kilku lat pojawiają się niemal w całej Europie. Fałszerz mógł wyprodukować w tym czasie tysiące banknotów. Kilkumiesięczna praca śledczych przyniosła rezultaty. Okazało się, że podróbki były sprzedawane za pomocą tzw. darknetu. Takim mianem określa się serwery, portale i sklepy internetowe pozwalające na anonimową działalność użytkowników, które często są wykorzystywane do nielegalnych operacji związanych z handlem narkotykami, bronią czy kradzieżami danych. W trakcie śledztwa przejęto trzy listy, w których ukryto kilkadziesiąt podrobionych banknotów. Każda z przesyłek miała trafić do innego europejskiego państwa. Następnie funkcjonariusze wkroczyli do wytypowanego mieszkania w Gdyni, gdzie dokonano zatrzymania.W lokalu drukowana była właśnie kolejna partia kilkudziesięciu falsyfikatów. Zabezpieczono też m.in. specjalny papier, dzięki któremu można było wydrukować kolejnych kilkaset banknotów.W Pomorskim Wydziale Zamiejscowym Departamentu do Spraw Przestępczości Zorganizowanej i Korupcji Prokuratury Krajowej mieszkaniec Gdyni usłyszał zarzuty podrabiania pieniędzy, za co grozi nawet 25 lat więzienia.",,
35 rosyjskich dyplomatów opuściło USA. „Samolot wystartował”,"35 rosyjskich dyplomatów wydalonych z USA, wraz z rodzinami – w sumie 96 osób – opuściło w niedzielę Stany Zjednoczone na pokładzie przysłanego przez rosyjskie władze Iła-96. Wydalono ich w ramach sankcji za ingerencję Rosji w tegoroczne amerykańskie wybory.","– Samolot wystartował, wszyscy są na pokładzie – poinformowała ambasada Rosji w Waszyngtonie.Odlot z Waszyngtonu Po dyplomatów i ich rodziny z Moskwy przysłano do USA szerokokadłubowego Iła-96 będącego do dyspozycji administracji prezydenta Władimira Putina. Samolot odleciał z lotniska Dulles-Waszyngton.Prezydent Barack Obama, który odchodzi z urzędu 20 stycznia, poinformował w czwartek o decyzji wydalenia z USA 35 rosyjskich dyplomatów, których amerykańska administracja podejrzewa o działalność wywiadowczą pod przykrywką działalności dyplomatycznej, i nałożeniu sankcji m.in. na Federalną Służbę Bezpieczeństwa (FSB) i Główny Zarząd Wywiadowczy Sztabu Generalnego (GRU). Dano im 72 godziny na opuszczenie terytorium Stanów Zjednoczonych. Sankcje i wydalenie dyplomatów to następstwo oskarżeń pod adresem Rosji o ingerowanie w listopadowe wybory prezydenckie w USA i nękanie amerykańskich dyplomatów w Rosji przez jej służbę bezpieczeństwa i policję.Nie wydaląPutin oświadczył w piątek, że podjął decyzję, by mimo zalecenia rosyjskiego MSZ nie wydalać z kraju amerykańskich dyplomatów w ramach retorsji. Oznajmił, że Rosja ma wszelkie podstawy do podjęcia adekwatnej odpowiedzi i zastrzega sobie do niej prawo, ale nie będzie zniżać się do „poziomu »kuchennej« nieodpowiedzialnej dyplomacji”. – Nie będziemy stwarzać problemów amerykańskim dyplomatom. Nikogo nie wydalimy – zadeklarował.",,
Lasy Państwowe szykują rewolucję dla miłośników bushcraftu i survivalu,"Lasy Państwowe wyznaczyły specjalne obszary leśne o łącznej powierzchni ponad 65 tys. ha, gdzie miłośnicy bushcraftu i survivalu będą mogli uprawiać swoje hobby bez obaw o naruszenie ustawy o lasach – poinformowała portal tvp.info rzeczniczka Lasów Państwowych Anna Malinowska. Pilotażowy program ruszy w kilkunastu regionach Polski już 21 listopada. – To może być przełom – powiedział Andrzej Konieczny, dyrektor generalny Lasów Państwowych.","Jak przekazała Malinowska, społeczność związana z bushcraftem i survivalem liczy w Polsce ponad 40 tys. osób i szybko rośnie. – Jej członków z leśnikami łączy bardzo wiele, m.in. świadomość znaczenia głębokiego kontaktu z naturą dla naszego zdrowia, znajomość praw rządzących przyrodą. Mimo to idea „włóczenia się w dziczy” stanowi wyzwanie dla Lasów Państwowych jako zarządcy większości terenów leśnych w kraju – tłumaczyła.– Musimy śledzić nowe trendy w rekreacji i starać się zapewnić każdemu swobodę realizowania jego pasji w lesie. Użytkownicy lasu powinni z kolei zrozumieć obowiązki i odpowiedzialność leśników, zwłaszcza za bezpieczeństwo ludzi i przyrody – wskazała z kolei Anna Pikus, naczelnik Wydziału Społecznych Funkcji Lasu w Dyrekcji Generalnej Lasów Państwowych.  W kwietniu 2018 r. dyrektor generalny spotkał się z przedstawicielami różnych grup korzystających z lasu: od rowerzystów, harcerzy przez bushcrafterów i survivalowców po detektorystów czy powożących psimi zaprzęgami. – W następstwie spotkania rozpoczął się cykl konsultacji i warsztatów dla leśników oraz przedstawicieli organizacji promujących bushcraft i survival – podaje Malinowska. – Wyznaczyliśmy łącznie 43 takie obszary na terenie 15 z 17 regionalnych dyrekcji, w sumie obejmujące ponad 65 tys. ha lasów. Najmniejszy z nich liczy 224 ha, największy – 5371 ha. Na całej powierzchni tych obszarów bushcrafterzy będą mogli uprawiać najważniejsze dla nich aktywności zgodnie z ustalonym regulaminem – wyjaśnia Andrzej Konieczny, który 21 października br. wydał stosowną decyzję. Okres pilotażu potrwa od 21 listopada 2019 r. do 23 listopada 2020 r.  W granicach wyznaczonych obszarów będzie można biwakować w dowolnym miejscu w grupie do czterech osób i nie dłużej niż dwie noce z rzędu bez zgody nadleśnictwa (wystarczy je tylko uprzedzić o tym zamiarze pocztą elektroniczną). Biwakujący będą musieli potem przywrócić miejsce do stanu wyjściowego, przed wszystkim posprzątać po sobie. Malinowska dodała, że okres pilotażu ma pozwolić leśnikom, którzy nie znali bliżej tej formy rekreacji, przekonać się, że uprawianie survivalu i bushcraftu nie tworzy zagrożeń dla lasu i innych osób.",,
Dar Młodzieży przypłynął do Gdyni i zakończył Rejs Niepodległości,Po ponad 10 miesiącach rejsu dookoła świata Dar Młodzieży przypłynął do Gdyni. W trakcie podróży żaglowiec odwiedził 23 porty w kilkunastu państwach. Rejs zorganizowano dla uczczenia setnej rocznicy odzyskania przez Polskę niepodległości.,"Darowi Młodzieży podczas wpływania do nabrzeża Pomorskiego na skwerze Kościuszki w Gdyni towarzyszyła parada statków, w tym cztery jednostki Marynarki Wojennej – okręty ORP Piorun i ORP Grom oraz dwie łodzie hybrydowe.W uroczystości powitania żaglowca na skwerze Kościuszki biorą udział m.in. minister gospodarki morskiej i żeglugi śródlądowej Marek Gróbarczyk, przedstawiciele władz miasta, a także władze i studenci Uniwersytetu Morskiego.Prezydent Andrzej Duda w liście skierowanym do uczestników zakończonego w czwartek Rejsu Niepodległości napisał, że było to trudne zadanie, które mogło zmienić ich życie. Prezydent podziękował organizatorom rejsu oraz uczestnikom za promowanie Polski i uświetnienie stulecia odzyskania niepodległości.W liście odczytanym przez podsekretarza stanu w kancelarii prezydenta, Wojciecha Kolarskiego, Andrzej Duda przypomniał, że rejs nawiązywał do innego słynnego rejsu Daru Pomorza z 1934 roku. Prezydent napisał również, że poprzez pamięć o przeszłości uczymy się patriotyzmu. Jarosław Sellin, wiceminister kultury i pełnomocnik rządu ds. obchodów Stulecia Odzyskania Niepodległości, powiedział, że Dar Młodzieży był jedną z piękniejszych wizytówek obchodów odzyskania niepodległości. Podkreślił, że rejs przyczynił się do promocji polskiej kultury.W ramach ceremonii powitania żaglowca o godz. 15.00 w kościele Matki Bożej Nieustającej Pomocy i św. Piotra Rybaka w Gdyni odbędzie się dziękczynna msza święta koncelebrowana z udziałem m.in. metropolity gdańskiego abpa Sławoja Leszka Głódzia i kapelana Duszpasterstwa Ludzi Morza ks. Edwarda Pracza.W czasie rejsu przez pokład żaglowca przewinęło się ponad 530 studentów i uczniów szkół morskich, a także 400 laureatów konkursu związanego z rocznicą odzyskania przez Polskę niepodległości.W trakcie rozpoczętej 20 maja zeszłego roku podróży Dar Młodzieży odwiedził 23 porty w kilkunastu państwach świata. Trasa wiodła m.in. przez Tallin, Kopenhagę, Stavanger, Bremenhaven, Bordeaux, Teneryfę, Dakar, Kapsztad, Mauritius, Dżakartę, Singapur, Szanghaj, Osakę, San Francisco, Los Angeles, Acapulco, Miami, Ponta Delgada i Londyn.W każdym z portów, do których jednostka zawijała, odbywała się impreza promująca Polskę i jej niepodległość. Jednym z istotniejszych punktów wyprawy był udział załogi w styczniu w spotkaniu z papieżem Franciszkiem w ramach Światowych Dni Młodzieży w Panamie.Organizatorami Rejsu Niepodległości byli: Uniwersytet Morski w Gdyni, Ministerstwo Gospodarki Morskiej i Żeglugi Śródlądowej oraz Pallotyńska Fundacja Misyjna Salvatti.pl. Jednym z głównych darczyńców podróży była Polska Fundacja Narodowa, która przekazała na ten cel 6 mln zł.",,
Premier: Polityka senioralna jest strategicznym celem państwa,"Mateusz Morawiecki w niedzielę w Przasnyszu (woj. mazowieckie). Podziękował seniorom za to, że odbudowywali Polskę po zniszczeniach wojennych, a potem ją budowali „tak, jak można było wtedy budować”.","Podczas spotkania wyborczego w Przasnyszu szef rządu zaznaczył, że dla rządu Zjednoczonej Prawicy „polityka senioralna jest strategicznym celem całego państwa”.  – My patrzymy na relacje pomiędzy państwem i seniorami w sposób bardzo partnerski. Udowodniliśmy to mam nadzieję już przez nasze 3 lata (rządów). Po pierwsze, 1 października 2017 roku (...) dotrzymaliśmy słowa w tym podstawowym obszarze, jakim było obniżenie wieku emerytalnego – przypomniał.  Szef rządu zwrócił uwagę, że później zapowiedział program „Mama 4 plus” dla – jak mówił – „pań, które urodziły czwórkę piątkę i więcej dzieci, które przez ten fakt, że wychowały dzieci, były w gorszej sytuacji, niż inne panie, które przynajmniej jakąś emeryturę mogły wypracować”. – Dla tych wszystkich mam z wielkim podziękowaniem od całego narodu polskiego, zaproponowaliśmy emeryturę „Mama 4 plus”, i to jest również wykonane – podkreślił.  Morawiecki odniósł się do „wielkiego papieża Jan Paweł II”, który – jak przypomniał – w drugiej części swojego pontyfikatu, zwracając się do osób w podobnym do siebie wieku, mawiał że osoby w podeszłym wieku nie powinny uważać tego za cokolwiek złego, że jest to powołanie.  – Tak mówił Jan Paweł II. A my chcemy temu powołaniu pomóc, po pierwsze przez zasady sprawiedliwości społecznej, poprzez promowanie również solidarności międzypokoleniowej. To jest zapomniane hasło, zapomniana wartość, którą odtwarzamy, odbudowujemy, wyciągamy na powierzchnię – solidarność międzypokoleniowa – podkreślił.  Zwracając się do seniorów, szef rządu powiedział: „cała Polska wam jest wdzięczna za to, że w dramatycznych czasami latach, jeszcze II wojny światowej, potem w bardzo trudnych latach PRL-u, i potem w niełatwych latach III Rzeczypospolitej, odbudowywaliście Polskę, budowaliście, tworzyliście taką Polskę, jaką wtedy można było budować. Bardzo wam wszystkim dziękujemy”.",,
Zabrzmiały dzwony wileńskich kościołów. Ceremonia pogrzebowa powstańców styczniowych,"W Wilnie odbywa się ceremonia ponownego pochówku kilkunastu powstańców styczniowych – w tym Zygmunta Sierakowskiego i Wincentego Konstantego Kalinowskiego. Trumny ze szczątkami poległych zostały przeniesione w uroczystym przemarszu do Katedry Wileńskiej. W uroczystościach biorą udział prezydent Andrzej Duda, premier Mateusz Morawiecki oraz politycy z Litwy, Białorusi, Ukrainy i Łotwy.","Szczątki powstańców zostały odnalezione przypadkowo, w 2017 r. Po ulewnych opadach deszczu zaczęły osuwać się zbocza Góry Zamkowej. Prezydent Litwy Gitanas Nauseda mówił na konferencji prasowej, że góra „zapłakała nad losem walczących o niepodległość”. Powstańcy zostali tam pochowani w 1863 i 1864 r., po straceniu z rozkazu władz carskich. Pochówek odbył się w tajemnicy przed rodzinami zamordowanych. Mimo tego kolejne pokolenia wilnian wiedziały o znaczeniu tego miejsca. – Wśród wilnian to było wiadomo, że tam gdzieś na Górze Zamkowej – powiedział Polskiemu Radiu Jarosław Wołkonowski. W południe zostanie odprawiona msza święta w intencji zmarłych w Katedrze Wileńskiej, po niej trumny ze szczątkami powstańców zostaną w procesji przeniesione na cmentarz na Rossie. Zabrzmią dzwony wileńskich kościołów, a jednocześnie – dzwon Zygmunt w Krakowie. W procesji wezmą udział prezydenci Polski Litwy. Według Andrzeja Dudy, będzie to historyczny moment. – Te obrazy, które będzie można zobaczyć (dziś – red.), to obrazy, których w ciągu ostatnich dziesięcioleci nie oglądano – mówił prezydent Duda. W uroczystościach biorą udział również wicepremierzy Ukrainy oraz Białorusi i minister kultury Łotwy. Kraje te, podobnie jak Litwa i Polska, wśród powstańców styczniowych mają swoich narodowych bohaterów.",,
„Po owocach go poznamy”. Papież Franciszek ostrożny w ocenie Donalda Trumpa,"Papież Franciszek nie chce oceniać Donalda Trumpa, zanim ten nie zacznie faktycznie rządzić i wdrażać swojej polityki. Jednocześnie przestrzega Europejczyków przed populistami, którzy historycznie pojawiali się na Starym Kontynencie w czasach kryzysu.","Głowa Kościoła Katolickiego udzieliła wywiadu hiszpańskiej gazecie „El Pais”. Stwierdził, że nie chce oceniać 45. prezydenta Stanów Zjednoczonych przedwcześnie. W piątek natomiast, gdy Donald Trump obejmował urząd, Franciszek wezwał go by kierował się wartościami duchowymi i etycznymi, a także dbał o biednych i wykluczonych. – Zobaczymy jak działa, co się wydarzy i dopiero wtedy będę miał opinię. Wielką nieroztropnością byłoby bać się teraz albo cieszyć się. To jak być prorokiem przewidującym nieszczęścia – stwierdził Franciszek. Kryzysy uaktywniają populizm Franciszek zwrócił się także do Europejczyków. Ostrzegł ich przed populizmem, tak by nie powtórzył się scenariusz z lat 30. ubiegłego wieku, gdy ci zwrócili się w kierunku „zbawców” by rozwiązać swoje problemy gospodarcze, a ostatecznie zostali wplątani w wojnę. – Kryzysy wywołują strach. Moim zdaniem najbardziej widocznym przykładem europejskiego populizmu były Niemcy w 1933 roku. Ludzie zanurzeni w kryzysie szukali swojej tożsamości, dopóki nie pojawił się ten charyzmatyczny lider i obiecał, że odzyskają tożsamość, a dał im ją zniekształconą i wszyscy wiemy co się wtedy stało – przestrzegał Franciszek. Dodał jednocześnie, że w czasach kryzysu „rozsądek nie funkcjonuje”.",,
"Kwaśniewski o raporcie ws. CIA: Moskwa się cieszy, że wielki kraj popełnia błędy na własne życzenie","– Myślę że w dwóch stolicach radość jest szczególna. Pierwsza to jest Moskwa, dlatego iż Putin nie od dziś mówi, że Ameryka jest słaba, NATO jest słabe. (…) A drugi kraj, który ma bardziej pokojowe zamiary, ale wielkie ambicje, to są Chiny, które spokojnie, bez szumu uzyskują pozycję nr 1 w świecie – tak b. prezydent Aleksander Kwaśniewski w programie „INFOrozmowa” w TVP Info mówił o tym, kogo mogą cieszyć informacje zawarte w raporcie dotyczącym działań CIA.","– Myślę że w dwóch stolicach radość jest szczególna. Pierwsza to jest Moskwa, dlatego że Putin nie od dziś mówi, że Ameryka jest słaba, NATO jest słabe. I – jeżeli zagrać Zachodowi na nosie, to jest moment. Stąd Ukraina stąd zagrożenie wobec krajów bałtyckich, itd. A drugi kraj, który ma bardziej pokojowe zamiary, ale wielkie ambicje, to są Chiny, które spokojnie, bez szumu uzyskują pozycję nr 1 w świecie. Za chwilę będzie to pozycja ekonomiczna, a dziś, jeśli patrzy się na ich stabilność polityczną, na ich panowanie nad całym regionem, rosnąca rolę na wielu kontynentach, szczególnie w Afryce, to mogą zacierać ręce. Jak wielki kraj popełnia takie błędy na własne życzenie, no to o czym mamy mówić? – pytał gość TVP Info. Aleksander Kwaśniewski powiedział także, że nie był przesłuchiwany przez polską prokuraturę ws. więzień CIA. To nie byłoby takie proste ze względów formalnych, ponieważ nadal jestem związany NATO-wską tajemnicą – oświadczył.Senat USA opublikował we wtorek streszczenie swego raportu, w którym ocenia, że program przesłuchań, który CIA prowadziła w walce z terroryzmem, był nie tylko niezwykle brutalny, ale też nieskuteczny, a torturowanie wykraczało daleko poza granice prawa.                                                teraz odtwarzane„Amerykanie strzelili sobie w stopę” „Amerykanie strzelili sobie w stopę” Kwaśniewski ocenił, że ten raport „to jest problem przede wszystkim Ameryki”. Ale też – dodał, to jest problem z Ameryką. – Dlaczego jest problemem Ameryki – pytał. – Bo oni strzelili sobie w stopę – ocenił. – Będąc supermocarstwem, liderem NATO, będąc sojusznikiem w różnych działaniach, choćby – jak teraz – główną siłą szukającą sojuszników w walce z Państwem Islamskim, oni w tym raporcie twierdzą, że CIA nie dość, że stosowała  metody niedozwolone, to te metody nic nie przyniosły, i jeszcze oszukiwali prezydenta. Co to jest za sygnał na przyszłość, jeżeli ktoś chciałby poważnie z prezydentem Stanów Zjednoczonych mówić o jakiejś sojuszniczej współpracy? Myślę, że Amerykanie podważyli swoją zdolność sojuszniczą, swoją wiarygodność, pokazali się jako państwo słabe i będą tego konsekwencje. Myślę, że na razie jeszcze sama Ameryka nie wie, ile to będzie kosztowało – podsumował Aleksander Kwaśniewski.                                                teraz odtwarzane„Jestem objęty klauzulą cosmic top secret” „Jestem objęty klauzulą cosmic top secret”Aleksander Kwaśniewski pytany był też, dlaczego tylko Polska czy Rumunia znalazły się wśród krajów, gdzie funkcjonowały tajne więzienia CIA. – Jestem objęty klauzulą „cosmic top secret” (polski odpowiednik „ściśle tajne” – przyp. red.); mogę tylko powiedzieć, że współpracowało dużo więcej krajów i ta współpraca jest dużo szersza niż się o tym mówi – odparł polityk. – Nie mam prawa powiedzieć więcej – zastrzegł. – Na pytanie, dlaczego więzienia nie powstały w Pakistanie, odpowiedź była taka, że Amerykanie nie mają zaufania, a ponadto w tym otoczeniu byłoby łatwo odbić jeńców – relacjonował rozmowy z Amerykanami. – Ale drugie pytanie jest: dlaczego nie w Stanach Zjednoczonych? Otóż CIA ma prawo prowadzić operacje wyłącznie za granicą – przypomniał. – To, że wybrano polski wywiad ma też swoją historię, polski wywiad uzyskał w oczach amerykańskich kolegów bardzo wysoką ocenę od przełomu 1989/90 – Kuwejt, Irak, GROM na Haiti – wymieniał b.prezydent. – Polacy są profesjonalni, kompetentni, trzymają język za zębami, potrafią być dobrymi sojusznikami – podsumował.",,
Sprawa pijanego sędziego z Radomia. Jest postępowanie wyjaśniające,Zastępca rzecznika dyscyplinarnego przy Sądzie Apelacyjnym w Lublinie wszczął postępowanie wyjaśniające w sprawie pijanego emerytowanego sędziego z Radomia.  Pod koniec października policja umieściła go w izbie wytrzeźwień.,"W zależności od efektu tego postępowania wyjaśniającego albo będzie skierowany wniosek o ukaranie sędziego za popełnienie przewinienia dyscyplinarnego, chodzi o niegodne zachowanie, albo postępowanie zostanie umorzone – poinformowała PAP w piątek rzecznik lubelskiego SA sędzia Barbara du Chateau. Na początku grudnia sędzia z Radomia może być przesłuchany, albo też złoży wyjaśnienia na piśmie. Analizowana będzie sporządzona przez policję dokumentacja dotycząca interwencji i pobytu sędziego w izbie wytrzeźwień. 29 października lubelska policja umieściła w izbie wytrzeźwień emerytowanego sędziego, byłego prezesa Sądu Okręgowego w Radomiu. 68-latek, który siedział na schodach jednego z budynków przy ul. Piłsudskiego w Lublinie, miał 2,3 promila alkoholu w organizmie. Po wytrzeźwieniu został zwolniony. Ustawa prawo o ustroju sądów powszechnych mówi m.in., że „sędzia powinien w służbie i poza służbą, strzec powagi stanowiska sędziego i unikać wszystkiego, co mogłoby przynieść ujmę godności sędziego”.",,
Polacy przejmują nadzór nad przestrzenią powietrzną państw bałtyckich,Wraz z początkiem roku polscy lotnicy przejmują nadzór nad przestrzenią powietrzną krajów bałtyckich. Nasze myśliwce w misji Baltic Air Policing biorą udział już po raz ósmy.,,,
Angela Merkel do Donalda Trumpa: los Europejczyków jest w ich własnych rękach,"– Uważam, że my, Europejczycy, mamy swój los we własnych rękach – oświadczyła kanclerz Niemiec Angela Merkel w odpowiedzi na wywiad Donalda Trumpa, w którym prezydent elekt USA ocenił, że po Wielkiej Brytanii Unię Europejską opuszczą też inne kraje.","– Dzięki potędze gospodarczej i sprawnemu podejmowaniu decyzji Unia Europejska jest w stanie wygrać walkę z terroryzmem, a także znaleźć odpowiedzi na inne wyzwania – podkreśliła szefowa rządu Niemiec na wspólnej konferencji prasowej w Berlinie z premierem Nowej Zelandii Billem Englishem.Dodała, że „los Europejczyków jest w ich własnych rękach”. Trump: polityka Niemiec katastrofalnaW tym samym wywiadzie, Donald Trump nazwał politykę przyjętą przez rząd Merkel w szczytowym okresie kryzysu migracyjnego, „katastrofalnym błędem”.Merkel przyznała, że zwalczanie terroryzmu to ogromne wyzwanie dla wszystkich, zastrzegła jednak, że „osobiście oddzieliłaby wyraźnie tę kwestię od kwestii uchodźców”.– Wielu Syryjczyków uciekło ze swojego kraju nie tylko przed wojną domową, ale też przed terroryzmem – podkreśliła kanclerz Niemiec. – Osobiście czekam na inaugurację nowego prezydenta USA. Potem oczywiście będziemy z nim współpracować na wszystkich płaszczyznach – dodała Merkel.",,
"„Elity ukraińskie muszą zrozumieć, że trzeba mówić prawdę o Wołyniu”","– Strona ukraińska tworzy wewnętrznie sprzecznie przekaz, jakby nie rozumiała do końca, że z Polakami i Polską dzisiaj trzeba rozmawiać na fundamencie prawdy. Ta historia, która nas dzieli, pozostaje historią żywą i będzie dzieliła tak długo, jak nie dojdziemy do wspólnego z ukraińskimi elitami wniosku, że tylko prawda nas wyzwoli. Rzeź na Kresach była aktem ludobójczym – mówił senator PiS prof. Jan Żaryn, komentując w „Czterech stronach” TVP Info trudną kwestię rzezi wołyńskiej.","Zdaniem historyka i senatora PiS prof. Jana Żaryna trudno na razie mówić o pojednaniu z Ukrainą, gdyż nierozwiązana pozostaje sprawa rzezi wołyńskiej i wzięcia odpowiedzialności przez Ukraińców za ten „akt ludobójstwa”. – Strona ukraińska tworzy wewnętrznie sprzecznie przekaz, jakby do końca nie rozumiała, że z Polakami i Polską dzisiaj trzeba rozmawiać na fundamencie prawdy. Ta historia, która nas dzieli, pozostaje historią żywą i będzie dzieliła tak długo, jak nie dojdziemy do wspólnego wniosku z ukraińskimi elitami, że tylko prawda nas wyzwoli. Rzeź na Kresach była aktem ludobójczym – mówił prof. Żaryn. – Strona ukraińska niech nas słucha, a miejmy nadzieję, że dojdziemy do porozumienia – dodał. Według historyka „OUN-UPA podjęła decyzję, aby dokonać czystki etnicznej na polskim narodzie, nie mogą sobie poradzić z Niemcami ani Sowietami”. – Najsłabszym elementem tej układanki, zmierzającej ku niepodległości, byli Polacy. Masakra ewidentnie była wypracowanym projektem, a nie przypadkiem – przekonywał. Ignorancja noblistki? Historyk odniósł się także do słów laureatki nagrody Nobla, Białorusinki Swietłany Aleksijewicz, która 12 czerwca podczas spotkania z czytelnikami w Nowym Jorku stwierdziła, że „Polacy najgorzej za wszystkich traktowali Żydów”. Aleksijewicz powoływała się na badania Tomasza Grossa, autora znanej książki „Sąsiedzi”. – Ignoranci nie powinni zabierać głosu – stwierdził zdecydowanie. – Jak widać, czasem pycha, gdy idzie bardzo wyraźnie przed pokorą i przed wiedzą, rodzi skutki negatywne. Świat żyje nadal w kłamstwie, które zostało wykonane jako pewnego rodzaju operacja w 2001 r. – dodał nawiązując do książki „Sąsiedzi”. Prof. Żaryn przekonywał, że książka Grossa pełna jest przekłamań i przeinaczeń, a reżyserami krwawych pogromów na Żydach w czasie wojny mieli być Niemcy. – Uważam, że ekshumacja w Jedwabnem winna być powtórzona, aby wiedzieć, co na pewno się tam wydarzyło – zaznaczył.",,
Komunistyczny terror nie gaśnie. Rebelia w Indiach trwa już pół wieku,"Komunistyczna partyzantka sieje strach w wielu regionach świata. Konflikt w Kolumbii udało się zakończyć, podobnie może być wkrótce na Filipinach, gdzie wznowiono rozmowy pokojowe. Są jednak regiony, gdzie o pokoju jeszcze długo nie będzie mowy. Tak jest choćby w Indiach, gdzie rebelia na wschodzie kraju trwa już od przeszło pół wieku, pochłaniając dziesiątki tysięcy ofiar i nie widać szans, żeby się zakończyła.","Indiami targają dwa wielkie konflikty. Pierwszym jest spór o Kaszmir z Pakistanem, który trwa od siedemdziesięciu lat. W tym górzystym regionie regularnie dochodzi do większych lub mniejszych incydentów militarnych, ale też wzajemnych pogromów wyznawców hinduizmu i islamu.O ile ten spór funkcjonuje w świadomości międzynarodowej, o tyle drugi jest gdzieś na marginesie. Komunistyczna rebelia gorzeje tym czasem nieprzerwanie od 1967 roku, głównie w tzw. Czerwonym Korytarzu, czyli pasie prowincji leżących na wschodzie kraju.Idealna pożywkaStany Andhra Pradesh Bihar, Chhattisgarh, Jharkhand, Madhya Pradesh, Maharashtra, Odisha, Telangana, Uttar Pradesh i Bengal Zachodni należą do najbiedniejszych, najbardziej przeludnionych, zacofanych i z największym odsetkiem analfabetyzmu. To idealna pożywka dla skrajnie lewicowej ideologii.Ukrywające się w trudnym, górzystym terenie bojówki Naksalitów regularnie przeprowadzają ataki na siły rządowe. Do ostatniego doszło w sobotę w stanie Chhattisgarh. W zasadzce na konwój zginęło jedenastu komandosów, a trzech zostało ciężko rannych i jest w stanie krytycznym. Z miejsca ataku ewakuował ich helikopter ratunkowy. Żołnierze zostali zaatakowani, kiedy ich konwój podążał na budowę drogi, gdzie miał ochraniać pracowników. – Potwierdzamy śmierć 11 funkcjonariuszy sił bezpieczeństwa, którzy zginęli w zasadzce przygotowanej przez maoistowskich rebeliantów w dystrykcie Sukma – powiedział agencji AFP zastępca szefa policji stanowej insp. Sundar Raj P.Zabrali brońPo ataku napastnicy zabrali żołnierzom broń i sprzęt służący do komunikacji. Potwierdza to, że przeprowadzili to maoistowscy bojownicy, ci bardzo często bowiem rabują także pieniądze swoich ofiar, twierdząc, że są przeznaczone na pomoc dla biednej ludności wiejskiej i plemion.Do podobnych ataków dochodzi regularnie w wielu regionach Indii, głównie w małych miasteczkach i regionach rolniczych oraz górach. Celami są najczęściej wojskowi, funkcjonariusze policji, przedstawiciele władz. Wiele grup wyspecjalizowało się w napadach na pociągi, nierzadko doprowadzając do katastrof kolejowych.Do jednego z największych zamachów na pociąg doszło w maju 2010 roku w miejscowości Sardiha pod Kalkutą. Członkowie Komitetu Ludowego Przeciwko Okrucieństwom zdetonowali bombę pod ekspresem Kalkuta-Bombaj. Zginęło ponad 100 osób, zaś 150 zostało rannych. Koszty industrializacjiMaoiści twierdzą, iż występują w obronie ubogiej ludności wiejskiej i plemiennej. Uważają, że władze nie biorą pod uwagę interesów ludności autochtonicznej, a industrializacja odbywa się kosztem tej ludności.Według indyjskiego MSW powstanie objęło co najmniej 20 spośród 28 indyjskich stanów. Liczebność bojowników szacuje się na 10-20 tysięcy bojowników kontrolujących ponad 90 tys. km kwadratowych, a więc odpowiednik jednej trzeciej powierzchni Polski.Eksperci zwracają uwagę, że próby zwalczania komunistycznych bojowników są z góry skazane na porażkę. Rząd słusznie stoi na stanowisku, że ruch maoistyczny hamuje rozwój kraju, ale ogranicza się do działań zbrojnych, tymczasem kluczem jest dialog społeczny, a na tym władzom nie zależy.Kilkadziesiąt tysięcy ofiarBrak realnych działań na rzecz poprawy warunków życia mieszkańców najuboższych obszarów oznacza, że konflikt dalej będzie się co najmniej tlił. W ciągu ostatnich pięćdziesięciu lat konflikt kosztował życie kilkudziesięciu tysięcy osób.                                                    Konflikt w Indiach pochłonął dziesiątki tysięcy ofiar (fot. Ritam Banerjee/Getty Images) Jeżeli nastawienie rządzących się nie zmieni, rebelia pochłonie wiele niewinnych istnień. Niestety, politycy – z premierem Narendrą Modim na czele – wolą rozwiązania siłowe, które są bardziej korzystne z przyczyn wizerunkowych.Inną drogę przyjęły władze Filipin, które zgodziły na ponowne ustanowienie rozejmu z komunistycznymi bojownikami. Jest zatem szansa na zakończenie trwającego od 1969 roku konfliktu, a więc tylko od dwa lata krócej niż w Indiach.Konflikt słabnieWedług oficjalnych danych, powstanie pochłonęło co najmniej 30 tys. ofiar śmiertelnych, choć – jak zwracają uwagę obserwatorzy – od lat słabnie. Mimo to w ostatnich tygodniach doszło do kilku ataków.Podlegająca Komunistycznej Partii Filipin Nowa Armia Ludowa najczęściej atakuje firmy górnicze oraz plantacje bananów. W ostatnich latach postawiła także na wymuszenia od firm, a nawet łupienie wiosek, co doprowadziło do spadku poparcia wśród miejscowej ludności. W weekend w holenderskim Utrechcie doszło do spotkania negocjatorów ze strony filipińskiego rządu z przedstawicielami Narodowego Frontu Demokratycznego, czyli ramienia politycznego Komunistycznej Partii Filipin.Rozmowy pokojowe„Strony mają kontynuować formalne rozmowy pokojowe i potwierdzić wszystkie dotychczasowe porozumienia”, które zawarto, zanim rokowania zostały gwałtownie zerwane w lutym bieżącego roku – napisano w komunikacie po spotkaniu.Zagrożeniem dla procesów pokojowych wydaje się być populistyczny prezydent i szef rządu Rodrigo Duterte, który przed wyborami prezydenckimi w maju 2016 roku obiecywał rozprawienie się z przestępczością, korupcją i biedą.Walkę z przestępczością narkotykową Duterte przeprowadza z wdziękiem bandyty. – Hitler dokonał masakry trzech milionów Żydów. Mamy trzy miliony narkomanów, byłbym szczęśliwy jakby zniknęli – powiedział po zaprzysiężeniu. Po tych słowach w ostatnich miesiącach domorośli strażnicy i najemnicy zabili kilka tysięcy osób, często w biały dzień. Duterte zmienił zdanieCo ciekawe, mimo bezlitosnego stanowiska wobec narkomanów, socjalistyczny prezydent zapowiadał otwarcie na komunistycznych bojowników. Zapowiadał, że mogą oni odegrać pewną rolę w jego rządzie, co wywołało zaniepokojenie w siłach zbrojnych. Ostatnio jednak zmienił zdanie i w lutym zerwał obowiązujący od prawie pół roku rozejm.Żołnierze ponownie zostali postawieni w stan gotowości i zaczęli przeprowadzać ataki w regionach zajmowanych przez komunistów. Także sama Komunistyczna Partia Filipin ostatnio nasiliła ataki, takie jak ten z ubiegłego tygodnia, do którego doszło w mieście Bansalan w prowincji Davao del Sur. Zginęło wówczas czterech policjantów.Mimo to wydaje się, że zmęczone wieloletnim Filipiny – w odróżnieniu od Indii – już wkrótce doczekają się pokoju. Zależy bowiem na nim obu walczącym stronom.Przykład KolumbiiŻe pokój jest możliwy świadczy przykład Kolumbii, którą ponad 50 lat toczyła wojna domowa między władzami centralnymi a komunistycznymi partyzantkami Rewolucyjnych Sił Zbrojnych Kolumbii (FARC), czy Armii Wyzwolenia Narodowego (ELN).                                                    Bojownicy z FARC walczyli z kolumbijskim rządem od 1964 roku (fot. Carlos Villalon/Getty Images) Trwający od 1964 roku konflikt pochłonął ponad 220 tys. istnień ludzkich. Dziesiątki tysięcy uznawanych jest za zaginione, a ponad 5 mln musiało uciekać ze swoich domów.Długopis z łusekPorozumienie pokojowe zawarto we wrześniu ubiegłego roku po pięciu latach negocjacji. Prezydent Kolumbii Juan Manuel Santos oraz lider rebeliantów z FARC Rodrigo Londono Echeverri podpisali je długopisem zrobionym łusek nabojów.Umowa nie ogranicza się tylko do kwestii wojskowych. Zakłada między innymi rozwiązanie oddziałów partyzanckich FARC oraz zobowiązuje rząd Kolumbii do przeprowadzenia radykalnej reformy rolnej, modyfikacji programu walki z podziemiem narkotykowym oraz większego zaangażowania państwa w najbardziej zaniedbanych rejonach kraju.",,
Holandia chce trybunału ws. zestrzelenia malezyjskiego samolotu,Holandia rozmawia ze swymi sojusznikami na temat powołania  międzynarodowego trybunału ds. zestrzelenia malezyjskiego boeinga na Ukrainie. Samolot został strącony w zeszłym roku przez prorosyjskich separatystów wschodnią Ukrainą.,"Reuters informuje o tym we wtorek, powołując się na źródła zaznajomione z tymi rozmowami. Agencja pisze, że szanse na pociągnięcie sprawców do odpowiedzialności są niewielkie, ale władze holenderskie mają nadzieję, iż domagając się „trybunału w stylu ONZ” z poparciem zachodnich sojuszników mogłyby nakłonić do współpracy Rosję.Dwie trzecie spośród 298 osób, które zginęły, gdy malezyjski samolot został zestrzelony 17 lipca, stanowili Holendrzy. Reuters pisze, że rząd Holandii jest pod wielką presją opinii publicznej, która domaga się działań i która w większości jest przekonana, iż Rosjanie albo zestrzelili ten samolot, albo dostarczyli pocisk rakietowy tym, którzy to zrobili. „Trybunał ONZ-owski jest najlepszą opcją”Powołując się na dwa źródła w Holandii, które zastrzegły sobie anonimowość, Reuters pisze, że złożoność prawna i polityczna skłoniła władze holenderskie do skoncentrowania się na powołaniu międzynarodowego sądu wspieranego przez Radę Bezpieczeństwa ONZ, kiedy już zakończy się wielonarodowe śledztwo i wymienieni zostaną podejrzani.Agencja cytuje wysokiego rangą przedstawiciela rządu Holandii, który uznał, zastrzegając sobie anonimowość, że „trybunał ONZ-owski jest najlepszą opcją”, ponieważ da największe szanse, że współpracować będą wszystkie zaangażowane kraje.",,
Staroń: Przychodziły do mnie tysiące osób pokrzywdzonych przez sędziów,"Senator Lidia Staroń pytała w czwartek Stanisława Zabłockiego – prezesa Sądu Najwyższego kierującego Izbą Karną, czy nie uważa, że istnieje w środowisku sędziowskim przyzwolenie na samowolę. Przykładem - według niej - jest sędzia Paweł Juszczyszyn, który nie tylko podważył status innego sędziego, ale wcześniej zgodził się na zabranie za drobny dług gospodarstwa rolnego.","Debata w Senacie dotyczyła nowelizacji ustaw sądowych, które sędzia Zabłocki uznał za „rozwiązania jawnie niekonstytucyjne”. Senator Lidia Staroń powiedziała, że przez lata przychodziły do niej tysiące osób pokrzywdzonych przez sędziów. – To jest rzeka i dlatego dziś o tym mówię. Nie dlatego, że to jest jakiś śmiech czy ironia. To jest krzywda, to jest cierpienie. To jest bardzo często tak, że ludzie nie mają majątku, mieszkania – przez sędziów. Tych wszystkich przykładów jest dużo – mówiła Staroń i dodała, że „gdyby nie było przyzwolenia (na samowolę – red.), to nikt z nas by o tym nie rozmawiał”.  Senator przypomniała przykład sędziego Pawła Juszczyszyna, który podważył status innego sędziego legalnie powołanego na stanowisko. W listopadzie jako sędzia okręgowy w Olsztynie, rozpatrujący apelację w sprawie cywilnej, uznał za konieczne rozstrzygnięcie, czy sędzia nominowany przez nową KRS był uprawniony do orzekania w pierwszej instancji. W postanowieniu nakazał Kancelarii Sejmu przedstawienie m.in. list poparcia kandydatów do Krajowej Rady Sądownictwa.  Minister sprawiedliwości odwołał Juszczyszyna z delegacji do Sądu Okręgowego w Olsztynie, co wywołało zdecydowany sprzeciw części środowiska sędziowskiego. Na początku grudnia w wielu miastach w kraju zorganizowano manifestacje poparcia dla Juszczyszyna. A w grudniu Izba Dyscyplinarna SN uchyliła zarządzenie prezesa olsztyńskiego sądu o przerwie w wykonywaniu czynności służbowych przez sędziego Juszczyszyna. Olsztyński sędzia 14 lat temu nadzorował sprzedaż gospodarstwa Zbigniewa Parowicza w Konradowie w gminie Świątki. Ponad rok temu do Sądu Najwyższego wpłynęła w tej sprawie kasacja, jednak były właściciel nieruchomości nie dożył finału tej sprawy. Jeszcze jako posłanka Platformy Obywatelskiej Lidia Staroń interweniowała w sprawie Zbigniewa Parowicza, któremu za niewielki dług zabrano gospodarstwo rolne. Egzekucję nadzorował sędzia Paweł Juszczyszyn. – Dziś to jest ikona dla was sędziów i możliwość badania drogi, jeśli chodzi o podważanie statusu sędziego – oceniła senator. I przypomniała „zmarłego już pokrzywdzonego rolnika”. – Za ziemię, dom, zabudowania gospodarcze - a był nadzór postępowania egzekucyjnego, jeżeli chodzi sąd i ten sędzia miał ten nadzór - za 29 tys. zł sprzedano to gospodarstwo – mówiła Lidia Staroń. Pieniądze, które powinny trafić z licytacji gospodarstwa Parowicza do wierzycieli, nie zostały im przekazane. W tej sytuacji senator Staroń pytała w czwartek  Stanisława Zabłockiego, przedstawiciela Sądu Najwyższego: „Czy pan, panie prezesie nie czuje, że jest przyzwolenie, tylko tyle”.",,
Czechy nie wydadzą Rosji oligarchy,"Minister sprawiedliwości Czech Marie Beneszova ogłosiła, że nie będzie ekstradycji do Rosji Aleksandra Bugajewskiego – byłego wicepremiera i wiceszefa rosyjskiego Banku Centralnego, zajmującego 53. pozycję w rankingu najbogatszych ludzi w 2018 r. pisma „Forbes”. Decyzja zapadła w czerwcu, ale dopiero teraz została podana do wiadomości publicznej.","Władze Rosji chcą wydania Bugajewskiego, którego majątek szacowany jest na 1,4 mld dolarów, ponieważ miał się on rzekomo dopuścić sprzeniewierzenia kilkudziesięciu milionów euro w założonym przez siebie banku Interkommerc i przywłaszczenia sobie papierów wartościowych z tego banku na dwukrotnie wyższą kwotę.Bugajewskij był prezesem Interkommerc od 2008 do 2015 r. W lutym 2016 r. Bank Centralny Rosji unieważnił licencję dla tej placówki. Bank ogłosił wówczas bankructwo; straty państwa z tego tytułu szacowane są na 64 mld rubli (978,8 mln dolarów).Były bankier, szef grupy The Bugaevskiys' Family Holding schronił się za granicą. W 2018 r., po zatrzymaniu go przez czeską policję na podstawie międzynarodowego listu gończego wystosowanego przez Rosję, wystąpił o azyl w Czechach.W kwietniu 2018 r. sąd w Pradze uznał, że Bugajewskij, który był wicepremierem w rządzie Wiktora Czernomyrdina i wchodził w skład kierownictwa rosyjskiego Banku Centralnego w latach 1998-2001 jako jego wiceprezes, może być wydany Rosji. Decyzję tę potwierdził następnie – po odwołaniu adwokatów Rosjanina – sąd apelacyjny.",,
Ruszył marsz przeciwników reformy sądownictwa. Niektórzy protestują w togach,"Pod hasłem „Prawo do niezawisłości, prawo do Europy” spod Sądu Najwyższego w Warszawie wyruszył po godz. 15 Marsz Tysiąca Tóg. Przed SN zgromadzili się m.in. przedstawiciele zawodów prawniczych. Demonstranci skończyli swój protest pod Sejmem.","Udział w marszu brali m.in. I prezes Sądu Najwyższego Małgorzata Gersdorf i rzecznik SN sędzia Michał Laskowski. – Ja całe życie byłam tak nauczona przez swoich nauczycieli, że sędzia ma nie dyskutować, tylko ma wypowiadać się przez wyroki, ale sytuacja jest ekstraordynaryjna, naprawdę nie są to normalne czasy – mówiła prezes Gersdorf. Na czele demonstracji szli przedstawiciele zawodów prawniczych - wielu w togach, część z togami przewieszonymi przez ramię. Trzymali dwa duże transparenty z hasłami: „Prawo do niezawisłości” i „Prawo do Europy”. Za nimi idą inni uczestnicy protestu - są ubrani na czarno. Wśród organizacji obywatelskich reprezentowane były: Akcja Demokracja, Ogólnopolski Strajk Kobiet, Helsińska Fundacja Praw Człowieka, Komitet Obrony Demokracji i Amnesty International. Protestujący szli w milczeniu niosąc flagi Polski i Unii Europejskiej. Sędzia Trybunału Stanu Piotr Andrzejewski nazwał demonstrację przeciwko reformie sądów cyrkiem politycznym. – To jest demonstracja polityczna. Ma na celu przeciwdziałanie legislacji, która jest dokonywana w naszym i wszystkich interesie –  powiedział w tvp.info Piotr Andrzejewski. – Ci wszyscy sędziowie i ludzie zmanipulowani idą w imię tych wartości, których broni ta legislacja - mówi Andrzejewski.– Gdyby taka manifestacja odbywała się we Francji, Niemczech czy Hiszpanii mielibyśmy do czynienia z odpowiedzialnością dyscyplinarną sędziów, którzy idą w takiej manifestacji. Przypomnę, że francuskie prawo mówi o zakazie udziału w jakichkolwiek nawet rozważaniach politycznych sędziów – podkreślił.Przypomniał także, że we Francji sędziom zabrania się jakiejkolwiek formy demonstrowania wrogości w stosunku do zasad, systemu i rządu jak również wszelkich wystąpień o charakterze politycznym, które są sprzeczne z pełnionymi przez nich funkcjami. Demonstracja została zorganizowana m.in. przez stowarzyszenia sędziowskie „Iustitia” i „Themis”, stowarzyszenie prokuratorskie „Lex Super Omnia”, stowarzyszenie adwokackie „Defensor Iuris” oraz inicjatywę „Wolne Sądy”. Jak podała „Iustitia”, w zgromadzeniu uczestniczą także sędziowie z 22 krajów europejskich. Część z nich zabrała głos podczas briefingu prasowego poprzedzającego demonstrację. Są wśród nich m.in. prezes Rady Konsultacyjnej Sędziów Europejskich Jose Ingreja Matos, prezes Fundacji Judges for Judges Tamara Trotman, sędzia Sądu Najwyższego Irlandii John Mac Menamin i prezes holenderskiego Sądu Najwyższego Maarten Feteris.",,
Tusk wzywa do zjednoczenia „polskich demokratów”. W tle sondaż IBRiS,"IBRiS przygotował dla Radia Zet dwa warianty sondaży. W jednym z nich PiS zdecydowanie zwycięża z 38,4 proc. głosów. W wersji drugiej wygrywa tzw. Zjednoczona Opozycja. Głos w tej sprawie zabrał Donald Tusk – „albo będziemy razem, albo nie będzie nas w ogóle”, napisał szef Rady Europejskiej.","W pierwszej wersji sondażu IBRiS Prawo i Sprawiedliwość zdobyło 38,4 procent głosów. Druga w zestawieniu Platforma Obywatelska uzyskała 20,5 procent poparcia, Kukiz’15 – 9,7 proc., Nowoczesna – 8,4 proc., Polskie Stronnictwo Ludowe – 5,9 procent. Na granicy progu wyborczego znalazł się Sojusz Lewicy Demokratycznej (4,9 proc.).Drugi wariant sondażu, w którym ankietowani głosować mogli na tzw. Zjednoczoną Opozycję (PO, Nowoczesna i PSL) daje zwycięstwo właśnie jej. Opublikowany sondaż zdaje się korespondować z dzisiejszym tweetem Donalda Tuska, w którym wzywa on do jednoczenia się polskich demokratów.",,
"Miller: byłoby bardzo niedobrze, gdyby Rok Rosji w Polsce został odwołany","– Uważamy, że minister kultury ma rację, że nie zrywa przygotowań. Bo jeżeli chcemy promować polską kulturę w Rosji,  to nie ma lepszego pomysłu niż rok polskiej kultury w Rosji. Co oczywiście zakłada wzajemność. Byłoby bardzo niedobrze, gdyby to przedsięwzięcie zostało odwołane – powiedział w programie „Kod dostępu” w TVP Info przewodniczący SLD Leszek Miller.",,,
Bordeaux i burgundy. W Kozłówce odkopano butelki z winem sprzed 100 lat,15 butelek z francuskim winem sprzed stu lat odkopano w czasie prac remontowych w Muzeum Zamoyskich w Kozłówce (Lubelskie). Według ekspertów to rzadkie i cenne znalezisko może stać się turystyczną atrakcją.,"W znalezionych butelkach jest wino czerwone i białe z różnych francuskich winnic. Na podstawie oznaczeń na butelkach ustalono, że wino pochodzi m.in. z winnic Chateau Pontet–Canet, Chateau Branaire–Ducru i Cantenac Medoc – poinformowała Agata Ulanowska z Muzeum Zamoyskich w Kozłówce. Na znalezisko natrafiono podczas pogłębiania fundamentów w jednej z piwnic oficyny pałacu, gdzie mieści się muzeum. Miejsce odkrycia wskazuje na to, że wino pochodzi sprzed 100 lat, z czasów Konstantego Zamoyskiego, pierwszego ordynata kozłowieckiego. Butelki zostały zabezpieczone, są przechowywane w podobnych warunkach, w jakich przetrwały lata, w niskiej temperaturze, bez dostępu światła. Po zakończeniu remontu muzeum będą prezentowane na nowych ekspozycjach – zapowiedziała Ulanowska. Znawca win Wojciech Bońkowski ocenił, że to unikatowe w Polsce znalezisko. Po degustacji wina wydobytego bez otwierania butelek dzięki użyciu Coravinu (urządzania pozwalającego na przebicie korka specjalną igłą), okazało się, że zachowało się bardzo dobrze. – Nie słyszałem o takim znalezisku wcześniej u nas w kraju. Poziom tego wina jest bardzo wysoki, czego się nie spotyka w winach tak starych. Nie mają etykiet, na razie udało się ustalić, że mamy do czynienia z winami francuskimi, to czerwone bordeaux i białe burgundy. Na jednym z korków jest wypisany rok 1911. Jeszcze więcej poszlak wskazuje, że to są wina około stuletnie – powiedział Bońkowski. Win tak starych – wyjaśnił ekspert – zazwyczaj się nie przechowuje w celach spożywczych. Istnieją wprawdzie kolekcje w krajach o tradycjach winiarskich, jak Francja, są one też w rezerwach producentów, ale jeśli chodzi o roczniki sprzed stu lat, to zazwyczaj pojedyncze butelki. – Nie są to wina do picia, raczej to wina aukcyjne, eksponaty – powiedział. Wartość finansowa znaleziska nie jest duża, m.in. ze względu na utrudnioną identyfikację wina. Na aukcjach te butelki mogłyby osiągać ceny wyrażane raczej w tysiącach złotych niż w dziesiątkach tysięcy;  natomiast są cennym zabytkiem i mogą być atrakcją turystyczną – ocenia Bońkowski. – One dowodzą bardzo wysokiej kultury winiarskiej, która tutaj istniała, a stereotypowo mówi się, że w Polsce nie było kultury wina. Tymczasem przynajmniej dwa wina, które nam się udało rozpoznać, pochodzą od wybitnych producentów i były wtedy winami światowej klasy. To dowodzi, że na dworach pito nie byle jakie wina, tylko najwyższej klasy, butelkowane we Francji – dodał Bońkowski. Pałac w Kozłówce, w którym mieści się muzeum, to dawna siedziba rodu Zamoyskich – jedna z najlepiej zachowanych rezydencji magnackich w Polsce. Pałac został zbudowany w XVIII w. w stylu późnego baroku, na przełomie XIX i XX w. był rozbudowany i urządzony przez pierwszego ordynata kozłowieckiego Konstantego Zamoyskiego. Wnętrza zachowały swój układ architektoniczny, wystrój i autentyczne wyposażenie. Zgromadzona tutaj kolekcja Zamoyskich liczy ponad 13 tys. obiektów – m.in. obrazy, meble, lustra, zastawy stołowe, księgozbiór, instrumenty muzyczne. Wokół rozciąga się 20–hektarowy park.  Muzeum Zamoyskich jest popularnym miejscem wypoczynku mieszkańców Lubelszczyzny i cieszy się dużym zainteresowaniem turystów.",,
Ukraina wyrzuca rosyjskie dziennikarki. Moskwa: niemoralne praktyki zastraszania mediów,"Natychmiastowego wypuszczenia na wolność zatrzymanych w Kijowie dwóch rosyjskich dziennikarek kanału telewizyjnego LifeNews domaga się Moskwa – poinformowało w piątek MSZ Rosji. Władze w Kijowie oświadczyły, że chcą wydalić reporterki za „niedziennikarską” działalność.","„Domagamy się natychmiastowego wypuszczenia rosyjskich dziennikarek izaprzestania niemoralnej praktyki zastraszania przedstawicieli mediów” –napisało w oświadczeniu rosyjskie MSZ.Wcześniej informowano, że Służba Bezpieczeństwa Ukrainy (SBU) zatrzymałaekipę filmową kanału LifeNews: korespondentkę Jelizawietę Chramcową ioperatorkę Natalię Kałyszewą.„Działalność, która szkodzi bezpieczeństwu i interesom narodowym”W SBU powiedziano, że dziennikarki mają zostać wydalone z Ukrainy zadziałalność, która szkodzi bezpieczeństwu i interesom narodowym Ukrainy i niejest związana z pracą dziennikarską.– Potwierdzam, że SBU zatrzymała w Kijowie dwie dziennikarki LifeNews.Cofnięto im zezwolenie na pobyt na Ukrainie i w najbliższym czasie zostanąwydalone z Ukrainy z zakazem ponownego wjazdu na jej teren w ciągu pięciulat – powiedział w piątek agencji Interfax-Ukraina rzecznik SBU MarkijanŁubkiwski. Szczegółów zarzutów stawianych rosyjskim dziennikarkom niepodano.",,
Połowa Polaków: stan wojenny uzasadniony,"51 proc. respondentów TNS OBOP uznaje za uzasadnioną decyzję o wprowadzeniu 13 grudnia 1981 r. stanu wojennego; przeciwnego zdania jest 27 proc. badanych Polaków. Wg sondażu, od 1991 r. następowały zmiany w opinii, ale nie widać trendu w którąkolwiek stronę.","71 proc. badanych wiedziało, co zdarzyło się 13 grudnia 1981 r. i odpowiedziało, że właśnie tego dnia w PRL wprowadzono stan wojenny. 5 proc. skojarzyło tę datę z Solidarnością, a 2 proc. z innymi wydarzeniami; 22 proc. respondentów nie znało odpowiedzi na pytanie, co zdarzyło się tego dnia. Jak czytamy w wynikach tegorocznego sondażu TNS OBOP, 51 proc. badanych uznaje decyzję o wprowadzeniu stanu wojennego za uzasadnioną, a 27 proc. za nieuzasadnioną. Od 1991 r. następowały zmiany, ale nie widać trendu w którąkolwiek stronę. Ośrodek badawczy zauważa, że od 2006 r. nastąpił niewielki wzrost liczby ankietowanych deklarujących zrozumienie dla tej decyzji.Według 57 proc. badanych, stan wojenny uchronił Polskę przed zbrojną interwencją ZSRR, a 46 proc. zauważa, że udało się w ten sposób uniknąć anarchii i strajków. Równocześnie 62 proc. respondentów uważa, że stan wojenny pozwolił zachować władzę tym, którzy ją sprawowali, a 53 proc. wskazuje, że decyzja ta miała na celu zniszczyć rodzącą się demokrację.Na pytanie o to, co należy się autorom stanu wojennego 26 proc. badanych odpowiada, że szacunek, tyle samo, że potępienie. 23 proc. uważa, że należy im się proces za zbrodnię. W 1991 r. szacunek deklarowało 28 proc. badanych, 32 proc. mówiło o potępieniu, a procesu domagało się 19 proc. respondentów OBOP.Według autorów sondażu stosunek Polaków do stanu wojennego jest słabo powiązany z położeniem społecznym respondentów. Treść odpowiedzi determinuje ich tożsamość polityczna – deklarujący lewicowość w większym stopniu wykazują zrozumienie i szacunek dla autorów stanu wojennego; badani określający się jako prawica mają bardziej zróżnicowany stosunek do tego, co się zdarzyło 30 lat temu.Zarazem TNS OBOP zauważa, że niewielkie zmiany opinii społeczeństwa w ocenach i opiniach dotyczących stanu wojennego w okresie III RP są skorelowane ze zmianami w polityce i tym, kto sprawował władzę.Sondaż przeprowadzono 4-8 listopada tego roku na ogólnopolskiej, losowej, reprezentatywnej próbie 1001 mieszkańców Polski w wieku 15 i więcej lat.",,
"Zybertowicz: Niemcy starają się zamazać to, że nazizm i Holocaust miał swój kolor narodowy","– W komunikacji ze światem zewnętrznym Niemcy starają się zamazać to, że nazizm, że Holocaust miał swój kolor narodowy – powiedział Andrzej Zybertowicz, doradca prezydenta RP ds. bezpieczeństwa państwa. Odniósł się w ten sposób do kwestii reparacji wojennych, które Polska chce pozyskać od Niemiec.","Doradca prezydenta uważa, że obecna polityka Niemiec prowadzi do umniejszenia i „rozwarstwienia winy”, którą naród niemiecki ponosi za zbrodnie popełnione m.in. na Polakach.Zdaniem Zybertowicza problem reparacji ma trzy wymiary. – Prawny moralny i polityczny. Mam wrażenie, że dla niektórych polityków opozycyjnych wymiar polityczny wszystko przesłania – komentował doradca prezydenta.W dyskusję nt. kwestii pozyskania odszkodowań za straty wynikłe z agresji niemieckiej na Polskę włączył się Jerzy Wenderlich z SLD. – Badanie kwestii prawnych nigdy nie powinno pachnieć polityką – powiedział.Zdaniem Wenderlicha rząd PiS bez przebadania prawnego zapowiedział, że odzyska należne Polsce reparacje wojenne. – Czy był to krzyk dla zysku politycznego PiS, czy będą tu spełnienia. Jeśli nie będzie, to znaczy, że polską historią, polską świętością politycy PiS grali dla politycznego zysku – mówił.O działaniach rządu zmierzających na uzyskanie odszkodowań mówił poseł PiS Marcin Horała. – Musimy na spokojnie dbać o polski interes narodowy, zbudować całą argumentację na bazie prawa międzynarodowego i na bazie dokumentów. Będziemy to realizować – mówił polityk PiS.Horała winą za źle prowadzoną politykę ws. reparacji wojennych wini uprzednie polskie rządy. – Ta sprawa nie jest prosta. Ona została ewidentnie zawalona przez poprzednie rządy, jak również zawalone zostały inne obszary stosunków polsko-niemieckich. Odkręcanie tego wszystkiego nie jest proste, ale my się nie przejmujemy i pracujemy dalej – zaznaczył. Z kolei zdaniem Piotra Ikonowicza z Ruchu Sprawiedliwości Społecznej nie można teraz mówić o odpowiedzialności Niemiec za zbrodnie z przeszłości, bo samymi ofiarami Hitlera byli „najpierw obywatele tego kraju”.– Pierwszymi ofiarami nazizmu byli Niemcy. Niemieccy działacze związków zawodowych, niemieccy socjaldemokraci i socjaliści, niemiecka lewica i przede wszystkim obywatele Niemiec wyznania mojżeszowego – mówił Ikonowicz.Adam Andruszkiewicz z Wolnych i Solidarnych przywołał retorykę PO, z której wynika, że Niemcy już zadośćuczynili Polsce, oddając nam ziemie zachodnie za krzywdy II wojny światowej. – Tak nie było. Ziemie Zachodnie otrzymaliśmy w ramach porozumień w Poczdamie i w Jałcie jako rekompensatę za utratę ziem wschodnich. Natomiast Niemcy nam nic nie oddały. Nie zapłacili nam za zamordowanie wielu milionów ludzi, za zniszczenie Warszawy i całego państwa – mówił Andruszkiewicz.– Platforma jest podwykonawcą polityki niemieckiej, ponieważ dużo polityków tej partii wychowywało się chociażby w fundacjach niemieckich – powiedział poseł Wolnych i Solidarnych. Andruszkiewicz przypomniał w tym kontekście wydarzenia, które miały miejsce pod koniec minionego wieku, związane z odzyskiwaniem przez Niemcy terenów Warmii i Mazur. – Do dziś pamiętam, jak wyrzucano Polaków z mieszkań w 1989 r. na Mazurach, bo tzw. wolne sądy oddawały majątki polskie w ręce niemieckie – powiedział.",,
Zestrzelenie malezyjskiego boeinga: Rosja odmawia ekstradycji dowódcy,"Rosja odmówiła ekstradycji Wołodymyra Cemacha, dowódcy brygady obrony przeciwlotniczej w opanowanej przez separatystów części obwodu donieckiego, który miał związek z zestrzeleniem malezyjskiego boeinga. Władze Federacji pozwoliły mu wyjechać z kraju.","Informację taką podała holenderska prokuratura. 58-letni Cemach, który jest obywatelem ukraińskim, w 2014 r. dowodził brygadą obrony przeciwlotniczej w pobliżu miejscowości Sniżne w kontrolowanej przez separatystów części Donbasu, skąd odpalono pocisk rakietowy, który 17 lipca strącił malezyjski samolot pasażerski z 298 osobami na pokładzie. Wszyscy pasażerowie wraz z załogą zginęli. Ponieważ samolot leciał do Kuala Lumpur z Amsterdamu, a dwie trzecie pasażerów stanowili obywatele holenderscy, Holandia prowadzi własne dochodzenie w tej sprawie. Prokuratura tego kraju nie określiła na obecnym etapie, czy Cemach byłby przesłuchany w charakterze świadka, czy też usłyszałby zarzuty. 20 marca 2020 r. przed holenderskim sądem rozpocznie się zaoczny proces trzech Rosjan i jednego Ukraińca, którzy czynnie przyczynili się do zestrzelenia MH17 i śmierci 298 osób. Najprawdopodobniej żaden z nich nie pojawi się jednak w holenderskim sądzie, gdyż - jak podkreśla Associated Press - zarówno Rosja, jak i Ukraina zakazują ekstradycji swoich obywateli. Będzie to więc proces „in absentia”. Cemacha nie ma w grupie oskarżonych. Podejrzani to: Igor Girkin, b. pułkownik FSB i b. minister obrony DRL; Siergiej Dubinski, b. oficer GRU; Oleg Pułatow, b. żołnierz podlegającego GRU Specnazu oraz Leonid Charczenko, Ukrainiec nie mający za sobą kariery wojskowej. Rosja przestrzega zasady, że jej obywatele nie mogą być przekazywani organom sądownictwa państw trzecich, ale w tym wypadku nie ma to zastosowania, ponieważ Wołodymyr Cemach jest obywatelem Ukrainy - piszą holenderscy prokuratorzy. Cemach trafił do Rosji w ramach przeprowadzonej 7 września wymiany osób skazanych i aresztowanych między Ukrainą i Federacją Rosyjską. Objęła ona 70 osób, po 35 po każdej ze stron. Wśród zwolnionych był m.in. filmowiec Ołeh Sencow i 24 ukraińskich marynarzy aresztowanych po incydencie na Morzu Czarnym, a po stronie ukraińskiej m.in. Wołodymyr Cemach. Kilka dni wcześniej sąd apelacyjny w Kijowie zdecydował o wypuszczeniu Cemacha z aresztu. Zobowiązany odtąd jedynie do stawiania się na każde wezwanie sądu i organów śledczych, Cemach był aresztowany jako podejrzany o działalność terrorystyczną, ale nie jako sprawca zestrzelenia samolotu. Według ukraińskich mediów strona holenderska miała się zwracać do ukraińskich władz o niewydawanie Cemacha Rosji. Sugerowano też, że Rosja mogłaby się pozbyć niewygodnego dla niej świadka.",,
Posłowie SLD w szpitalu u Jaruzelskiego,"Szef SLD Leszek Miller we wtorek, w 30. rocznicę wprowadzenia stanu wojennego, odwiedził w szpitalu gen. Wojciecha Jaruzelskiego. Miller poinformował, że SLD przygotował swój projekt uchwały w związku z tą rocznicą. Generała odwiedzili także rzecznik klubu Dariusz Joński, Grzegorz Napieralski i Tomasz Kalita.","– To nie jest przypadek, że złożyliśmy wizytę generałowi 13 grudnia. Dla mnie ta data ma dwojakie symboliczne znaczenie. 13 grudnia 2002 roku kończyłem w Brukseli negocjacje akcesyjne, które otwierały Polsce drogę do zjednoczonej Europy. Po drugie, to jest symbol wprowadzenia stanu wojennego i wszystkich konsekwencji, jakie po tym miały miejsce – powiedział Miller.Jak ocenił, należy szanować ból rodzin, które straciły swoich najbliższych.– Należę do tych Polaków, którzy uważają, że wprowadzenie stanu wojennego było mniejszym złem i że w tamtych warunkach nie było innego wyjścia – podkreślił.B. premier przypomniał swoją rozmowę z płk Ryszardem Kuklińskim. Jak mówił, pytał go o jego pogląd w sprawie stanu wojennego. – Pułkownikpowiedział mi, że było prawie pewne, że jeżeli polskie wojsko nie będzieinterweniować, zrobią to Rosjanie i ich sojusznicy. Co więcej, wedługniedawno odtajnionych materiałów CIA, ich analitycy szacowali, że w takiejsytuacji będzie około 200 tysięcy ofiar po stronie Polaków. Trudno to sobiewyobrazić, ale taka wtedy była sytuacja – mówił Miller.Jaruzelskiego odwiedził w szpitalu również b. szef SLD Grzegorz Napieralski. – Odwiedziłem gen. Jaruzelskiego w szpitalu. Długa, dobra rozmowa o trudnej historii Polski. (Generał -red.) mówił o wielu faktach, które pokazują tragizm tamtego czasu i zasadność jego decyzji – napisał Napieralski na Facebooku.Gen. Jaruzelski został w poniedziałek przyjęty na oddział WojskowegoInstytutu Medycznego w Warszawie. Jak poinformował rzecznik prasowy WIMpłk dr Piotr Dąbrowiecki, lekarze spodziewają się, że generał spędzi wszpitalu kilka najbliższych dni. Powodem hospitalizacji jest planowachemioterapia – Jaruzelski kontynuuje leczenie chłoniaka. Jego stan zdrowiajest określany jako średni, ale stabilny.Miller poinformował też, że SLD przygotował swój projekt uchwały w związku z 30. rocznicą wprowadzenia stanu wojennego. Pytany, co jest w tym projekcie odparł, że trwają nad nim prace. – Ale to jest wyważony sąd stanu wojennego, w takim duchu, jak wielokrotnie się wypowiadaliśmy – dodał.",,
Znany jezuita zniknął z mediów społecznościowych,"Znany jezuita o. Grzegorz Kramer zlikwidował swoje konta w mediach społecznościowych. Kilka dni temu, komentując fragmenty wypowiedzi papieża seniora Benedykta XVI o celibacie, stwierdził, że „jednak chyba lepiej, aby papieże umierali”.","Papież Benedykt XVI mówił, że pozostanie „ukryty dla świata”. Jednak w książce kard. Saraha, której jest współautorem, zajął stanowisko w sprawie celibatu. Benedykt XVI ostrzegł, że „nie jest możliwa jednoczesna realizacja dwóch powołań” i celibat „jest niezbędny, aby nasza droga ku Bogu mogła pozostać fundamentem naszego życia”. Takie stanowisko nie spodobało się o. Kramerowi, który zamieścił ostry wpis na Twitterze. W internecie przetoczyła się burza. Przeważały wpisy ludzi zbulwersowanych wypowiedzią duchownego. Gdy głos zabrali inni księża i zakonnicy, o. Kramer przeprosił za tweeta. A potem usunął swoje konta na Twitterze i Facebooku.  Na swoim blogu o. Kramer zamieścił post podkreślając, że „przeprasza niektóre osoby, które odniosły wrażenie, że życzy źle Benedyktowi i dla których wpis był gorszący”. Zapewnił, że nie miał złych intencji. Ale nie zaprzeczył, że jego zniknięcie z mediów społecznościowych spowodowane było interwencją władz zakonnych.",,
Kolejny włoski polityk zapowiada rozmowy z prezesem PiS w Warszawie,"Liderka prawicowej parlamentarnej partii Bracia Włoch (Fratelli d'Italia) Giorgia Meloni ogłosiła, że w przyszłym tygodniu jedzie do Polski na rozmowy z prezesem PiS Jarosławem Kaczyńskim. Informuje o tym na stronie internetowej kampanii przed wyborami do PE.","– W przyszłym tygodniu będę w Polsce na dwustronnych rozmowach z prezesem Kaczyńskim. To będzie okazja do tego, by porozmawiać o przyszłych scenariuszach i sojuszach w Europie – oświadczyła Meloni. Następnie podkreśliła, że Bracia Włoch przystąpili do frakcji Europejskich Konserwatystów i Reformatorów w Parlamencie Europejskim. Jak dodała, ta „rodzina europejska może zbudować sojusz począwszy od Europejskiej Partii Ludowej” z premierem Węgier Viktorem Orbanem i kanclerzem Austrii Sebastianem Kurzem. Dzięki temu, jej zdaniem, „bardziej przesunie się ona na prawo” aż – jak to ujęła – po „populistów” z Ligi Matteo Salviniego i Zjednoczenia Narodowego Marine Le Pen. Odnosząc się do propozycji Salviniego przedstawionej w Warszawie Kaczyńskiemu, by razem z nim utworzyć jedną wspólną grupę, Meloni oceniła: „Wydaje mi się, że nie ma gotowości ze strony konserwatystów”. Meloni jest drugą włoską liderką, która uda się na rozmowy z prezesem PiS po styczniowej wizycie wicepremiera Salviniego.",,
Czarnecki: W Berlinie jest więcej imigrantów niż w całej Grecji,"– Imigranci od początku byli pozbawieni kontroli nawet w państwie tak dobrze zorganizowanym, jakim jest Republika Federalna Niemiec. A co dopiero w krajach, gdzie ten nadzór administracyjny jest nieco słabszy, typu Włochy, Hiszpania, Grecja – powiedział Ryszard Czarnecki z PiS. Skomentował w ten sposób informacje niemieckich służb, które przyznały, że poszukują 126 tys. imigrantów.–  Im się nie ma co dziwić. Nie po to przepływali morze na pontonie, żeby teraz dobrowolnie dać się z powrotem stamtąd wyrzucić – powiedział Paweł Kobyliński z Nowoczesnej.","Niemiecka policja ogłosiła, że poszukuje prawie 300 tys. osób, które weszły w konflikt z prawem i powinny zostać aresztowane. Wśród nich jest ponad 126 tys. imigrantów, którzy uciekli przed aresztem i deportacją. Ryszard Czarnecki z PiS był pytany w programie „O co chodzi”, jak można zgubić 126 tys. imigrantów. – W państwie tak zdyscyplinowanym gdzie „Ordnung muss sein”, czyli porządek musi być, wszystko jest porachowane – zdumiewające. Ale to świadczy o jednym: że tak na prawdę od początku migranci, którzy wyparowywali, byli pozbawieni kontroli – stwierdził polityk PiS.–Ciekawostka: w samym Berlinie, według danych które czytałem, jest więcej imigrantów niż w całej Grecji. To pokazuje skalę problemu, który na Niemcy zrzuciła niejako kanclerz Angela Merkel – powiedział gość programu.",,
Manifa feministek przeszła ulicami Krakowa,"Pod hasłem „Kraków potrzebuje feminizmu” odbyła się w sobotę krakowska Manifa. Jej uczestniczki zwracały uwagę na trudności i problemy, z jakimi na co dzień borykają się mieszkanki miasta.","W krakowskiej Manifie uczestniczyło około 200 osób, które zebrały się na pl. Szczepańskim. Stąd po odczytaniu manifestu i odśpiewaniu piosenki „Przerwijmy łańcuch” (Break the Chain) pochód ruszył do Collegium Novum UJ, a następnie na Rynek Główny.Maszerujących prowadził zespół bębniarzy. Nieśli oni hasła: „Za kryzys płacą kobiety”, „Dość arogancji władz”, „10 lat zero zmian”, „Jesteśmyobywatelkami, nie będziemy siedzieć cicho”. Na Rynku uczestniczki przemarszu odtańczyły układ taneczny z międzynarodowej akcji „Nazywam się Miliard” nagłaśniającej problem przemocy wobec kobiet.Demonstrujące krytykowały władze Krakowa, które – ich zdaniem – wydająmiliony złotych na nieracjonalne inwestycje, takie jak centrum kongresowe,hala widowiskowo-sportowa oraz stadiony piłkarskie Wisły i Cracovii, azapominają o codziennych potrzebach ludzi tam mieszkających.Uczestniczki Manify postulowały m.in. zapewnienie mieszkańcom bezpieczeństwa w każdym zakątku miasta, miejsca dla dzieci w publicznych żłobkach i przedszkolach, wartościowych posiłków dla uczniów w stołówkach szkolnych, udogodnień dla rodzin z dziećmi, ochrony w sytuacji przemocy w rodzinie.„Problemy kobiet w naszym mieście piętrzą się zamiast maleć, czas po razkolejny powiedzieć: stop – Kraków nadal potrzebuje feminizmu” – napisano wmanifeście odczytanym podczas marszu.– Elity w Krakowie potrzebują odświeżenia i powiewu nowoczesności. Powinny patrzeć w kierunku kobiet i spraw ich dotyczących – mówiła jedna z organizatorek demonstracji Agnieszka Stupkiewicz-Turek.Krakowskiej Manifie towarzyszyło kilku kontrmanifestantów, którzy mieli zesobą transparenty antyaborcyjne. W sobotę Manify przeszły także ulicami Kielc i Łodzi.W zorganizowanej po raz trzeci Kieleckiej Manifie wzięło udział ponad 100 osób. Protestujących przeciw nierównemu traktowaniu pracujących kobiet i mężczyzn, poprowadziła europosłanka Joanna Senyszyn (SLD).  W tym roku przewodnim tematem kieleckiej manify była dyskryminacja kobiet na rynku pracy. Z kolei kilkadziesiąt osób przeszło w sobotę główną ulicą Łodzi – Piotrkowską  w 10. Łódzkiej Manifie, która w tym roku przebiegała pod hasłem „10 lat, Zero zmian”. Manifestujący skandowali m.in. „równa praca, równa płaca”, „precz z wyzyskiem kobiet”.",,
Prof. Żaryn: Reparacje od Niemiec uchroniłyby Europę przed powtórką z historii,"Przy okazji 75. rocznicy wybuchu Powstania Warszawskiego prof. Jan Żaryn zabrał w rozmowie z portalem tvp.info głos na temat reparacji wojennych od Niemiec. – Wymiernym wyrazem istnienia sprawiedliwości dziejowej są reparacje, które się Polsce jak najbardziej należą. To nie jest tylko kwestia walki o pieniądze. To także kwestia mocnego wyedukowania kolejnych pokoleń Europejczyków, żeby nikt nie ważył się wykonać tego, co stało się 1 września 1939 r. – powiedział portalowi tvp.info senator Prawa i Sprawiedliwości.","Profesor Żaryn skomentował też ewentualne następstwa braku Powstania Warszawskiego.– Czy dzięki niemu nie zostaliśmy kolejną siedemnastą republiką sowiecką? To także jest pytanie ważne. Ja osobiście jako historyk muszę odpowiedzieć na to pytanie negatywnie. Mnie się wydaje, że Związek Sowiecki miał traumatyczne doświadczenia, dotyczące próby sowietyzowania narodu polskiego. Te traumatyczne wspomnienia to przede wszystkim rok 1920. Sowieci wiedzieli, że należy przede wszystkim Polaków wymordować – powiedział w rozmowie z portalem tvp.info senator Żaryn.Zdaniem profesora trzeba przypominać w Polsce i na świecie, że wielka i bohaterska Warszawa została zniszczona w wyniku ludobójczej polityki Niemiec hitlerowskich.– Naziści niemieccy postanowili Warszawę nie tylko zniszczyć w sensie fizycznym. Wymordować ludność cywilną na Woli i na Ochocie. Akty z pierwszych dni sierpnia 1944 r. to akty ludobójstwa. Z drugiej strony 85 proc. architektury historycznego miasta zostało praktycznie zrównane z ziemią – powiedział portalowi tvp.info prof. Żaryn.",,
Premier Morawiecki: Ani razu nie porównałem dzisiejszych sędziów do sędziów z Vichy,"Ani razu, ani przez moment nie porównałem dzisiejszych sędziów do sędziów z czasów Vichy – powiedział w rozmowie z „Polską Times” premier Mateusz Morawiecki.","Szef rządu w opublikowanym w poniedziałek wywiadzie z „Polską Times” odniósł się do swojej niedawnej wypowiedzi na Uniwersytecie Nowojorskim, w której poruszył m.in. temat reformy wymiaru sprawiedliwości w Polsce. Pytany, czy musiał „porównywać polskich sędziów do kolaborantów z Vichy”, odpowiedział: „Rozumiem, że kłamstwo powtarzane tysiąc razy staje się prawdą”.  – Ale ani razu, ani przez moment nie porównałem dzisiejszych sędziów do sędziów z czasów Vichy – podkreślił premier. Zachęcił przy tym do zapoznania się z całym wystąpieniem. – Porównałem konieczność przeprowadzenia reformy wymiaru sprawiedliwości do sytuacji w NRD w 1990 r. i do Francji, na początku lat 60. – wyjaśnił Morawiecki. – Dodatkowo podkreślałem i podkreślam to z całą mocą, że komunistyczni sędziowie i prokuratorzy czasów stalinowskich zasługują na najwyższe potępienie. A nie spadł im za bardzo przysłowiowy włos z głowy w czasach III RP – dodał w rozmowie z „Polską Times”. Na Uniwersytecie Nowojorskim premier powiedział: „Fakt, że sędziowie nigdy nie byli odpowiednio traktowani w przypadku naruszenia prawa, stworzył taką sytuację, że 80-85 proc. społeczeństwa popiera nas. Chcą, żeby nastąpiła głęboka zmiana wymiaru sprawiedliwości. Duża część tego systemu jest skorumpowana”.",,
Podbudowana Szwecja kontra osłabiona Szwajcaria. Walka o ćwierćfinał [WIDEO],O godz. 16 czasu polskiego ma rozpocząć się rywalizacja o ćwierćfinał w Sankt Petersburgu. Zwycięzca zagra potem z Anglią lub Kolumbią.,"Reprezentacja „Trzech Koron” niespodziewanie okazała się najlepsza w silnej grupie F, gdzie wyprzedziła Meksyk, Niemcy i Koreę Południową. Z kolei Szwajcaria zajęła – poniekąd zgodnie z przewidywaniami – drugie miejsce w również mocnej grupie E, za Brazylią, a przed Serbią i Kostaryką.Szwajcaria cztery lata temu zakończyła udział w mistrzostwach świata właśnie na 1/8 finału, a w ćwierćfinale po raz ostatni grała w 1954 r., gdy była gospodarzem turnieju. Z kolei Szwedzi poprzednim razem byli w 1/8 finału mundialu w 2006 r.Trener Helwetów Vladimir Petković musi nieco przebudować linię defensywną, ponieważ z powodu nadmiaru żółtych kartek zabraknie w jego zespole Stephana Lichtsteinera i Fabiana Schaera.Zwycięzca tego meczu zagra w ćwierćfinale z Kolumbią lub Anglią.",,
Putin stracił tytuł. Już nie jest najbardziej wpływowym człowiekiem świata,Prezydent Rosji Władimir Putin po raz pierwszy od pięciu lat nie został uznany przez magazyn „Forbes” za najbardziej wpływowego człowieka świata; ustąpił miejsca prezydentowi Chin Xi Jinpingowi.,"Prezydent USA Donald Trump spadł z drugiego na trzecie miejsce rankingu. W pierwszej piątce znaleźli się też: kanclerz Niemiec Angela Merkel i najbogatszy człowiek świata, założyciel internetowego sklepu Amazon Jeff Bezos.              W tym roku w rankingu „Forbesa” wśród 75 osób znalazło się pięć kobiet. Oprócz Merkel na liście figurują: brytyjska premier Theresa May, szefowa Międzynarodowego Funduszu Walutowego (MFW) Christine Lagarde, prezes amerykańskiego koncernu General Motors Mary Barra i szefowa funduszu Fidelity Investments Abigail Johnson.              Zdaniem „Forbesa” Xi zajął pierwsze miejsce, ponieważ lepiej od innych udało mu się umocnić władzę w kraju. Gazeta przypomina, że chiński parlament uchwalił w marcu nowelizację konstytucji, znosząc limit kadencji dla prezydenta, powołując superagencję do walki z korupcją i umacniając przywódczą rolę Komunistycznej Partii Chin (KPCh) oraz władzę Xi nad wszystkimi dziedzinami.",,
Szef MSZ oczekuje wyjaśnień ws. stenogramów lotu do Smoleńska,"– Wystąpiliśmy we wtorek z oficjalną notą, którą przesłała polska ambasada w Moskwie do rosyjskiego Ministerstwa Spraw Zagranicznych, aby Rosjanie ujawnili nam w oparciu o jakie stenogramy wypowiadał się prezydent Władimir Putin. Czekamy na odpowiedź MSZ – w ten sposób szef polskiej dyplomacji Witold Waszczykowski odniósł się do niedawnych słów prezydenta Rosji. Stwierdził on, że osobiście czytał stenogram z rozmów pilotów tupolewa i „człowieka z ochrony”, który naciskał, by maszyna lądowała.","We wtorek polskie MSZ zwróciło się do władz Rosji o niezwłoczne wydanie nieznanych dotąd w Polsce zapisów rozmów w kokpicie Tu-154M. Chodzi o zapisy, z których informacje czerpał prezydent Rosji, Władimir Putin. „Niezbyt grzeczna” odpowiedź Brak współpracy rodzi podejrzenia Sześć lat wątpliwości",,
"Wyczerpani i wychłodzeni, około 150 migrantów maszeruje na Zachód","Około 150 migrantów, głównie z Afganistanu i Pakistanu opuściło w piątek Belgrad i przeszło 125 kilometrów w stronę granicy z Chorwacją. Domagają się wolnego i bezpiecznego przejazdu do Europy Zachodniej. Zostali zatrzymani na granicy.","Z powodu wyczerpania i wychłodzenia część migrantów zrezygnowała z marszu i udała się do ośrodków dla uchodźców w Serbii. Pozostali zostali zatrzymani na granicy z Unia Europejską w pobliżu miasta Szid. – Nie ma ani jednego powodu, dlaczego ktokolwiek miałby przekroczyć chorwacką granice nielegalnie. Chorwacka policja będzie chronić granicę przed takimi próbami – powiedział Vlaho Orepic, minister spraw wewnętrznych Chorwacji.",,
„Niech ten rok będzie czasem pokoju i spełnionych nadziei”. Papież złożył Polakom życzenia,"– Niech ten rok będzie dla was, waszych rodzin, bliskich, dla wszystkich żyjących w kraju i za granicą, dla całej waszej ojczyzny, czasem pokoju, spełnionych nadziei, obfitującym w Boże dary i opiekę Maryi – powiedział w środę papież Franciszek, zwracając się do Polaków.","Papież podczas audiencji generalnej złożył Polakom życzenia noworoczne. Katechezę poświęcił konieczności wyznawania grzechów, prośbie o wybaczenie i pokucieZwracając się do Polaków życzył szczęśliwego i pomyślnego Nowego Roku. W katechezie papież powiedział, że Bóg nie może dać niczego człowiekowi zarozumiałemu, który myśli tylko o sobie i znajduje usprawiedliwienie wszystkich swoich czynów. Podkreślił, że tylko ci, którzy umieją uznać swoje błędy i przeprosić, mogą liczyć na przebaczenie i zrozumienie innych.Franciszek potępił tych, którzy ze strachu lub poczucia wstydu za własne błędy obwiniają innych. Dodał, że zmierzenie się z własną słabością jest doświadczeniem, które umacnia.",,
Trump: Nie mogliśmy się zgodzić na zniesienie sankcji nałożonych na KRLD,"Korea Płn. oferowała kroki w stronę denuklearyzacji, ale żądała w zamian zniesienia wszystkich sankcji, na co nie mogliśmy się zgodzić – powiedział prezydent USA Donald Trump po zakończonym bez porozumienia szczycie z przywódcą Korei Płn. Kim Dzong Unem.","– Zasadniczo chcieli zniesienia sankcji w całości i nie mogliśmy tego zrobić. Byli skłonni przeprowadzić denuklearyzację dużej części obszarów, jakich żądaliśmy, ale nie mogliśmy w zamian za to zrezygnować z wszystkich sankcji – powiedział Trump na konferencji prasowej w Hanoi po zakończeniu szczytu. Zaznaczył, że obowiązujące sankcje zostaną utrzymane i ocenił, że nie ma potrzeby nakładania nowych. Prezydent USA podkreślił, że negocjacje nie zostały zerwane nagle. – To nie było odejście na takiej zasadzie, że się wstaje i wychodzi. Nie, to było bardzo przyjazne. Uścisnęliśmy sobie dłonie – powiedział Trump. Amerykański prezydent podkreślił, że w środę Kim zapewnił go, że nie będzie przeprowadzał testów broni jądrowej i rakiet. – Wierzę mu – dodał Trump.",,
Piłkarze Realu Madryt ofiarowali Matce Bożej puchar Ligi Mistrzów,"Piłkarze Realu Madryt dokonali symbolicznego ofiarowania Matce
Bożej z katedry Almudena pucharu Ligi Mistrzów, zdobytego przez
hiszpańską ekipę podczas sobotniego finału w Kijowie. Przed
figurą Maryi kapitan „Królewskich” Sergio Ramos zaprezentował
zdobyte przez stołeczną ekipę trofeum, a obrońca Marcelo złożył
kwiaty.","Jak przypomnieli przedstawiciele madryckiej świątyni, gest ten był pierwszym od 2006 r. symbolicznym ofiarowaniem Matce Bożej trofeum przez piłkarzy Realu. Podczas niedzielnej uroczystości w stołecznej katedrze obecnibyli wszyscy zawodnicy hiszpańskiej drużyny, a także ekipaszkoleniowa i działacze klubu. Archidiecezję Madrytu reprezentował biskup pomocniczy Jesus Vidal.Real jako jedyny klub występujący w Lidze Mistrzów zdołałtrzykrotnie z rzędu wygrać te rozgrywki. W sobotę „Królewscy”zdobyli czwarty od 2014 r. tytuł Ligi Mistrzów i 13.w historii tych rozgrywek, wygrywając z zespołem Liverpool FC 3:1.",,
Znieważenie pomnika ofiar smoleńskich. Mężczyzna wszedł na monument,"Podczas składania kwiatów przed Pomnikiem Ofiar Tragedii Smoleńskiej doszło do incydentu. Mężczyzna wszedł na monument i zaczął krzyczeć w stronę prezesa PiS Jarosława Kaczyńskiego. Interweniowała policja. – W tej chwili w jednej z komend trwają czynności z tym mężczyzną – mówi portalowi tvp.info rzecznik stołecznej policji komisarz Sylwester Marczak. Dodaje, że czynności prowadzone są pod kątem art. 51 kodeksu wykroczeń, tj. zakłócania porządku publicznego.","Politycy PiS, w tym prezes partii Jarosław Kaczyński i premier Mateusz Morawiecki, w kolejny miesiąc po tragedii z 10 kwietnia 2010 r. w Smoleńsku złożyli kwiaty pod pomnikami prezydenta Lecha Kaczyńskiego i ofiar katastrofy smoleńskiej przy placu Józefa Piłsudskiego w Warszawie. Gdy uczestnicy obchodów zbliżali się do monumentu, wszedł na niego mężczyzna – znany z uczestnictwa w antyrządowych protestach, związany ze środowiskiem KOD – i zawołał, zwracając się do prezesa PiS.– Kiedy wreszcie skończysz tę szopkę? Dziewięć lat, kiedy przestaniesz oszukiwać ludzi? – mówił. Został odprowadzony przez funkcjonariuszy do policyjnego wozu.",,
Sąd Najwyższy zawiesił postępowanie kasacyjne ws. Mariusza Kamińskiego,Troje sędziów Sądu Najwyższego zawiesiło we wtorek rozpatrywanie sprawy kasacyjnej Mariusza Kamińskiego i innych byłych szefów CBA - do czasu rozstrzygnięcia przez Trybunał Konstytucyjny sporu kompetencyjnego między SN a prezydentem ws. prawa łaski. Termin rozprawy SN wyznaczył dopiero po publikacji portalu tvp.info.,"Od prawie dwóch miesięcy w przypadku postępowania dotyczącego Mariusza Kamińskiego ws. działań antykorupcyjnych CBA z 2007 r. Sąd Najwyższy – działając niezgodnie z prawem – postępowania nie zawiesił. Dopiero po publikacji tekstu pt. „Sąd Najwyższy łamie konstytucję. Cel: uderzenie w prezydenta Andrzeja Dudę” na portalu tvp.info – Sąd Najwyższy zdecydował się wyznaczyć termin rozprawy.SN ogłosił takie rozstrzygnięcie po posiedzeniu niejawnym w tej sprawie. O zawieszenie wnosił Prokurator Generalny, podobny wniosek złożyła też obrona. Sąd powołał się na art. 86 par. 1 ustawy o organizacji i trybie postępowania przed TK, który stanowi: „Wszczęcie postępowania przed Trybunałem powoduje zawieszenie postępowań przed organami, które prowadzą spór kompetencyjny”.Decyzja oznacza, że 9 sierpnia SN nie zbada kasacji na niekorzyść ministra Kamińskiego i pozostałych.Według ustawy z 2016 r. o organizacji i trybie postępowania przed TK, Trybunał rozstrzyga spory kompetencyjne, gdy „co najmniej dwa centralne konstytucyjne organy państwa” uznają się za właściwe – lub też niewłaściwe – do rozstrzygnięcia tej samej sprawy lub wydały w niej rozstrzygnięcia.Prawo łaski zastosowano właściwie?Wniosek o zbadanie takiego sporu wniósł do TK w czerwcu marszałek Sejmu Marek Kuchciński. W odpowiedzi na pytanie prawne związane z ułaskawieniem przez prezydenta Andrzeja Dudę w 2015 r. Kamińskiego (dziś - koordynatora służb specjalnych) i pozostałych byłych szefów Centralnego Biura Antykorupcyjnego, siedmioro sędziów SN 31 maja uznało, że prawo łaski może być stosowane wyłącznie wobec prawomocnie skazanych. Według nich, ułaskawienie takie jak z 2015 r. „nie wywołuje skutków procesowych”.– SN złamał prawo nie zawieszając postępowania z mocy ustawy – uważa prezes TK sędzia Julia Przyłębska. – SN w żaden sposób nie zamierza stosować prawa łaski. Myślę, że pan prezydent nie zamierza też rozpoznawać kasacji, więc nie mamy do czynienia z klasycznym sporem kompetencyjnym – mówił rzecznik SN sędzia Michał Laskowski. Wyrok za „aferę gruntową”W marcu 2015 r. Sąd Rejonowy Warszawa-Śródmieście skazał w I instancji Mariusza Kamińskiego i Macieja Wąsika (zastępcę Kamińskiego w CBA, obecnie zastępcę koordynatora) na trzy lata więzienia, m.in. za przekroczenie uprawnień i nielegalne działania operacyjne CBA podczas „afery gruntowej” w 2007 r. Na kary po 2,5 roku skazano dwóch innych b. członków kierownictwa CBA. Zanim Sąd Okręgowy w Warszawie zbadał ich apelację, w listopadzie 2015 r. prezydent Duda ułaskawił wszystkich czterech, umarzając postępowanie sądowe. W 2016 r. SO uchylił wyrok SR i wobec aktu łaski prawomocnie umorzył sprawę. Od tego kasacje do SN złożyli oskarżyciele posiłkowi (m.in. oskarżony o łapówkę Piotr Ryba oraz rodzina Andrzeja Leppera). Część kasacji wnosiła o zwrot sprawy do SO; prokuratura – o oddalenie kasacji jako „oczywiście bezzasadnych”, a obrona – o pozostawienie ich bez rozpatrzenia. W lutym br. trzech sędziów SN zadało pytanie prawne – do czasu odpowiedzi rozpatrywanie kasacji odroczono.  Dochodzenie ws. „afery gruntowej” CBA prowadziło w czasie rządów premiera Jarosława Kaczyńskiego (koalicja PiS-Samoobrona-LPR). Wyrok przeciwko szefom Biura wydano pod koniec rządów kolejnej koalicji - PO-PSL.",,
Dzień Ziemi; Festyn na Polu Mokotowskim w Warszawie,"„Zmieniaj nawyki, a nie klimat” – to hasło tegorocznego Dnia Ziemi. Festyn, który podsumowuje akcję, rozpoczął się o godz. 10 na Polu Mokotowskim w Warszawie. Organizatorzy chcą przekazać jak najwięcej wiedzy o tym, w jaki sposób oszczędzać energię i tym samym dbać o środowisko naturalne.","Grażyna Hodun, która jest koordynatorem akcji mówi, że taka wiedza zawsze się przydaje. Wiele osób bowiem nadal nie wie, czym grozi zbyt długo otwarta lodówka, albo ciągle włączony telewizor.Pomysłodawcy Dnia Ziemi chcą uświadomić, że oszczędzanie energii ma wpływ zarówno na środowisko, jak i na portfele. Grażyna Hodun przyznaje, że akcja prowadzona od wielu lat przynosi już efekty.– Nie ma w tej chwili dyskusji o celowości segregacji odpadów. W tej chwili rozmawiamy o oddzielaniu kolejnych frakcji – mówi koordynatorka.Swoje stoiska będą miały instytucje, które zajmują się ekologią, producenci tak zwanej zdrowej żywości oraz firmy promujące ekologiczny styl życia. Tramwaje Warszawskie od wielu lat wspierają organizatorów Dnia Ziemi. Przedstawiciel firmy, Tomasz Lewandowski mówi, że w tym roku atrakcją będzie ekologiczny tramwaj. Jego wnętrze będzie pokryte zielenią, a kasowniki mają przypominać ptasie dziuple. Miejsca siedzące zostaną obłożone korą.",,
"„Policja powinna być gotowa, by chronić budynki państwowe. Takiej ochrony nie było”","– Ci ludzie weszli na teren Państwowej Komisji Wyborczej z posłem, z osobą z immunitetem. Można było się spodziewać, że rzeczywiście pan Wipler miał prawo wejść na teren PKW. Z kim wchodzi i czy odpowiada za te osoby, to jest pytanie drugie – komentował czwartkowe wtargnięcie grupy osób do budynku Komisji Marek Sawicki, który był „Gościem poranka” TVP Info.","Demonstracja ok. tysiąca osób przed siedzibą PKW trwała od godz. 17 w czwartek. Protestowali głównie sympatycy Kongresu Nowej Prawicy i Ruchu Narodowego. Na miejsce przybyli m.in. poseł Przemysław Wipler, europoseł Janusz Korwin-Mikke, Robert Winnicki i Krzysztof Bosak. Przed godz. 18 grupa 20-30 osób wtargnęła do sali konferencyjnej PKW. W nocy policja wyprowadziła protestujących, którzy okupowali siedzibę Komisji. Zatrzymano 12 demonstrantów, którzy trafili na komendę, gdzie zostaną przesłuchani.   „Ta grupa zwoływała się od dwóch dni. Policja powinna być gotowa wcześniej”– Ta grupa zwoływała się od dwóch dni na Facebooku, liczyła na 20 tys. manifestujących. Już wtedy policja powinna być gotowa na to, żeby chronić budynki państwowe. Takiej ochrony nie było – komentował czwartkowe wydarzenia minister rolnictwa Marek Sawicki. Sawicki ustosunkował się także do dość późnej reakcji służb mundurowych na działania manifestujących pod, a później wewnątrz budynku PKW. „Niewątpliwie jeśli zakłócali pracę”, to PKW zgłosiła ten fakt policji. – To się stało, tylko to się stało po wielu godzinach – mówił. – Ci ludzie weszli na teren Państwowej Komisji Wyborczej z posłem, z osobą z immunitetem. Można było się spodziewać, że rzeczywiście pan Wipler – poseł, miał prawo wejść na teren PKW. Z kim wchodzi i czy odpowiada za te osoby, to jest pytanie drugie – dodał. „Sugestie o nadużyciach i fałszerstwach mobilizują skrajne środowiska”Szef resortu rolnictwa krytycznie wyraził się również na temat atmosfery nadużyć podczas liczenia głosów w wyborach samorządowych, kreowanej przez prawicową część sceny politycznej. – Są możliwości do pilnowania przebiegu wyborów w każdej komisji. Sugestie o nadużyciach i fałszerstwach niestety skrajne środowiska mobilizują do takich działań, z jakimi do czynienia mieliśmy wczoraj po południu – mówił. – Są pewne reguły demokratyczne, które zostały ustalone i wszyscy musimy ich przestrzegać – podkreślił.",,
„Po słowach Wałęsy Kidawa–Błońska uśmiechała się od ucha do ucha”,"Zdaniem szefa MON Mariusza Błaszczaka brak reakcji na słowa Lecha Wałęsy o Kornelu Morawieckim świadczy o braku wiarygodności polityków PO. Małgorzata Kidawa-Błońska mówi o łagodzeniu sporów, tymczasem nie reagowała; była uśmiechnięta od ucha do ucha, kiedy Wałęsa schodził ze sceny – mówił.","Lech Wałęsa podczas niedzielnej konwencji Koalicji Obywatelskiej powiedział, że wybaczył szefowi Solidarności Walczącej, zmarłemu w poniedziałek Kornelowi Morawieckiemu, bo „po chrześcijańsku należy to zrobić”.– A co oni z niego robią? – bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada, proszę panów. Zdrajca. Taka jest prawda – powiedział Wałęsa.Premier Mateusz Morawiecki, zapytany w niedzielę w programie wPolsce.pl o słowa Wałęsy, odpowiedział: „Więcej one świadczą o Lechu Wałęsie i wszystko o nim mówią, a nic nie mówią o moim ojcu”.W porannej rozmowie na antenie radiowej Trójki szef MON Mariusz Błaszczak ocenił, że jego zdaniem właśnie premier najtrafniej podsumował wystąpienie Wałęsy. – Stwierdzając, że Wałęsa wszystko powiedział o sobie, a nic nie powiedział o Kornelu Morawieckim – dodał.Szef MON zwrócił też uwagę na aplauz, którym Wałęsa został przywitany i nagrodzony po swoim przemówieniu. – W mojej ocenie jest to konsekwencja braku wiarygodności ludzi, którzy tworzą Platformę Obywatelską, całą tę Koalicję Obywatelską. Pani marszałek Kidawa-Błońska mówi o łagodzeniu sporów, tymczasem nie reagowała, była uśmiechnięta od ucha do ucha, kiedy schodził ze sceny Lech Wałęsa – powiedział.",,
Ukraina: Marcin Święcicki będzie nowym rzecznikiem praw przedsiębiorców,"Poseł PO, były prezydent Warszawy Marcin Święcicki na jesieni obejmie stanowisko rzecznika praw przedsiębiorców na Ukrainie – poinformował w środę Algirdas Szemeta, który obecnie sprawuje tę funkcję.","– Wczoraj na posiedzeniu rady (rzecznika praw przedsiębiorców) zatwierdzono kandydaturę przyszłego rzecznika praw przedsiębiorców Ukrainy pana Marcina Święcickiego, obecnego członka polskiego parlamentu, byłego prezydenta Warszawy oraz byłego ministra współpracy gospodarczej z zagranicą w rządzie Tadeusza Mazowieckiego – powiedział w środę podczas konferencji prasowej w Kijowie Szemeta, który w przeszłości był komisarzem UE ds. podatków i ministrem finansów Litwy. Dodał, że Święcicki obejmie urząd już jesienią. Jak podaje agencja Interfax-Ukraina, w lutym Szemeta poinformował, że nie będzie przedłużał umowy, która kończyła się w maju 2019 roku, jednak później zgodził się pozostać na stanowisku do października. Święcicki był prezydentem Warszawy w latach 1994-1999; jest ekonomistą.",,
Zbigniew Ziobro: PO czyniła prezenty pedofilom. Przez lata mogli być zadowoleni z jej głosowań,"– Przypomnę, że Platforma Obywatelska skróciła okres przedawnień w 2015 r., jeżeli chodzi o pedofilów o pięć lat, dając im prezent. Każdemu pedofilowi, który mógł liczyć na to, że szybciej będzie bezkarny. W 2013 r. PO odrzuciła nasz projekt rejestru pedofilów. Tak samo głosowała przeciwko rejestrowi pedofilów w 2017 r. – mówił w piątek w TVP Info minister sprawiedliwości Zbigniew Ziobro.","Ziobro komentował czwartkową nowelizację Kodeksu karnego, która m.in. zaostrza kary za przestępstwa seksualne przeciwko nieletnim. Posłowie Platformy Obywatelskiej nie wzięli udziału w głosowaniu. – Naszym celem jest walka z pedofilią, która przecież nie wybiera kategorii zawodowych – powiedział Ziobro. – Niezależnie od roli społecznej czy funkcji, jaką dana osoba pełni, należy pokazać jej czyny w pełnym aspekcie, ażeby można było je wypalać gorącym żelazem. My zaproponowaliśmy zaostrzenie kar, niestety PO jak zwykle tego nie poparła. To jest bardzo smutne, choć liczyłem, że tu ponad podziałami będziemy walczyć z pedofilami – mówił. Jak podkreślił minister sprawiedliwości, ofiary muszą mieć pewność, że ich prześladowcy zostaną ukarani i że nie będą już nigdy stanowić dla nich zagrożenia. – Przypomnę, że w 2015 r. PO skróciła okres przedawnień, jeżeli chodzi o pedofilów o pięć lat, dając im prezent. Każdemu pedofilowi, który mógł liczyć na to, że szybciej będzie bezkarny. W 2013 r. PO odrzuciła nasz projekt rejestru pedofilów. Tak samo głosowała przeciwko rejestrowi pedofilów w 2017 r. Również nie poparła naszej propozycji środków karnych, które ograniczają dostęp pedofilów przebywających na wolności do ofiar i miejsc, w których one przebywają. PO konsekwentnie czyniła prezenty pedofilom w tym sensie, że po takich głosowaniach mogli być oni zadowoleni – powiedział. Uchwalona przez Sejm nowelizacja zakłada podniesienie maksymalnej sankcji za tego rodzaju przestępstwo z 15 do 30 lat więzienia. Gwałt na dziecku nie będzie podlegał przedawnieniu. Nowelizacja wprowadza ponadto możliwość zasądzenia bezwzględnego dożywocia dla gwałcicieli, którzy doprowadzili do śmierci dziecka. Kolejna zmiana to wpisanie zawodu sprawcy do tak zwanego rejestru pedofilów. Zakłada też likwidację kar w zawieszeniu dla osób popełniających tego rodzaju przestępstwa. Ostatecznie, zgodnie z rekomendacją sejmowej Komisji Ustawodawczej, zdecydowano się pozostawić granicę wieku ochrony karnej przed czynami pedofilskimi na obowiązującym do tej pory poziomie 15 lat. W pierwotnym brzmieniu projektu granica wieku, z którą związana jest ochrona prawno-karna dzieci, miała zostać podwyższona do 16 lat.",,
„Pas i Szlak”. Chiny deklarują uruchomienie ponad stu miliardów dolarów,"Chiński prezydent Xi Jinping otworzył w Pekinie Forum Pasa i Szlaku. Podczas przemówienia zaznaczył, że nowa chińska koncepcja, na którą Pekin zamierza wyłożyć co najmniej 124 mld dolarów, jest otwarta dla wszystkich, także dla krajów Afryki i Europy.","„Pas i szlak” to chińska koncepcja budowania połączeń infrastrukturalnych w nawiązaniu do historycznego Jedwabnego Szlaku. Zrzesza ona 65 krajów, w których mieszka 60 proc. światowej populacji i dysponujących PKB o wartości 21 bln dolarów. Dla wielu z nich możliwość uzyskania ekonomicznego wsparcia Chin oznacza wprowadzenie na nowe tory gospodarcze. Forum Pasa i Szlaku to jedno z najważniejszych międzynarodowych wydarzeń w tym roku w Chinach, w którym bierze udział 29 szefów państw i rządów, w tym premier Beata Szydło. Właśnie nasz kraj wymienił Xi podczas przemówienia otwierającego.Projekt stuleciaPrezydent pochwalił polską „Bursztynową drogę” jako jeden z przykładów sukcesów inicjatywy ekonomicznej. – W ciągu dwóch dni będziemy rozmawiać o projekcie stulecia, który przyniesie korzyści ludziom na całym świecie – powiedział Xi.– Przed dwoma tysiącami lat nasi przodkowie przemierzali pustynie i stepy otwierając współpracę łączącą kontynenty, którą znamy obecnie jako „Jedwabny Szlak” nawiązywał do historii prezydent powołując się na historyczne znaleziska świadczące o wymianie handlowej sprzed wieków oraz na podróże odkrywców jak Ibn Battuta, Marco Polo czy admirał Zhang He – mówił chiński przywódca. – Ci pionierzy nie podróżowali z okrętami wojennymi, ale byli przyjaznymi wysłannikami prowadzącymi karawany wielbłądów i statki wyładowane skarbami – mówił Xi Jinping. Podkreślił korzyści z przenikania się kultur, religii i ras, które osiągano dzięki rozbudowywaniu wymiany handlowej. Wspominał, że wraz z pieniędzmi między kontynentami krążyły także wynalazki i nowe technologie.Najlepsza nauczycielka– Historia jest najlepszą nauczycielką – stwierdził Xi Jinping i dodał, że w dzisiejszym świecie dążenie do pokoju i rozwoju jest coraz mocniejsze a ludzie pragną lepszego życia. Podkreślił konieczność opracowywania nowych czynników wzrostu, zmniejszania różnic między biednymi a bogatymi przedstawicielami społeczeństw, walki z terroryzmem oraz radzenia sobie z regionami zapalnymi wywołującymi niestabilność w niektórych miejscach świata.– Jesienią 2013 roku podczas wizyt w Kazachstanie i Indonezji zaproponowałem budowanie tego, co obecnie nazywam inicjatywą „Pasa i Szlaku” – powiedział prezydent Chin przypominając początki swojego planu gospodarczego. Inicjatywa budzi wątpliwości co do strategicznych celów Chin. Indie obawiają się, że inwestycje ugruntują terytorialne roszczenia Pakistanu, Indonezja troszczy się o stabilność regionu. Rosyjskie obawyRosja z kolei ma obawy, że Pekin chce zmniejszyć jej wpływy w Azji Centralnej angażując we współpracę w ramach „Pasa i Szlaku” kraje postsowieckie. Plan „Wielkiego Projektu Eurazjatyckiego” przedstawiony w czerwcu ubiegłego roku przez Władimira Putina „pozwala zachować Kremlowi postawę inicjatora polityki w regionie” – twierdzą przedstawiciele Ośrodka Studiów Wschodnich Marcin Kaczmarski i Witold Rodkiewicz. – Chiny starają się zmienić sposób, w jaki działa polityczna struktura regionu – wyjaśnia specjalista ds. stosunków międzynarodowych w London School of Economics William A. Callahan. Dodaje, że Pekin stara się skorzystać z okazji, by zmniejszyć amerykańskie wpływy na świecie i przenieść środek ciężkości na stronę własnych inwestycji. Pekin twierdzi, że „Pas i Szlak” nigdy nie miał na celu przejmowania kontroli nad rządami innych państw. – Czujemy, że mamy kontakt z innymi krajami, musimy rozmawiać o studiowaniu korzyści, wzajemnego zysku – przekonuje przedstawiciel rządu chińskiego Ou Xiaoli w wypowiedzi dla agencji AP.",,
Pierwsza dama na dożynkach w Spale. Wybrano najpiękniejszy wieniec,– Bardzo serdecznie dziękuję wam za kultywowanie pięknych dożynkowych tradycji i przekazywanie ich kolejnym pokoleniom - mówiła do stowarzyszeń ludowych i kół gospodyń wiejskich pierwsza dama Agata Kornhauser-Duda podczas sobotnich wydarzeń w ramach Dożynek Prezydenckich w Spale (Łódzkie).,"Pierwsza dama uczestniczyła w imprezach towarzyszących dwudniowym Dożynkom Prezydenckim w Spale, których gospodarzem po raz drugi jest prezydent Andrzej Duda z małżonką. Na stadionie Centralnego Ośrodka Sportu (COS) wzięła m.in. udział w barwnej prezentacji grup wieńcowych w ramach konkursu na najładniejszy wieniec dożynkowy o nagrodę Prezydenta Rzeczypospolitej Polskiej. – Chciałabym podziękować wszystkim za to, że przyjechaliście do Spały. Za to, że przygotowaliście tak piękne wieńce. Cieszę się, że nie jestem w komisji konkursowej, bo byłoby mi bardzo trudno wybrać ten najpiękniejszy. Zawsze jestem pod ogromnym wrażeniem kunsztu artystycznego, misterności, precyzji ich wykonania. Przede wszystkim jednak bardzo serdecznie dziękuję wam za to, że kultywujecie tę piękną dożynkową tradycję i przekazujecie ją kolejnym pokoleniom – powiedziała pierwsza dama podczas rozstrzygnięcia plebiscytu, którego celem jest popularyzacja najbardziej wartościowych i kulturowych tradycji regionalnych.  Jury konkursowe uznało, że w tym roku najpiękniejszy wieniec stworzyło Stowarzyszenie Rozwoju Wsi Gęsia Wólka z woj. lubelskiego, które w nagrodę otrzyma 10 tys. zł.Główne uroczystości dożynkowe odbędą się w niedzielę.",,
Kara śmierci wobec 20 osób zamiast 183. Egipski sąd łagodzi wyrok,"Powtórny proces i 20 wyroków śmierci. Takie decyzje podjął w niedzielę sąd w Egipcie wobec uczestników zamieszek sprzed czterech lat, w których zabito kilkunastu policjantów. Wielu innym skazanym wcześniej na najwyższy wymiar kary zamieniono wyroki na długoletnie więzienie.","Skazanym przysługuje odwołanie. W sumie oskarżonych jest w tej sprawie 156 osób. Zarzuty dotyczą splądrowania posterunku policji we wsi Kerdasa koło Kairu i zamordowania tam policjantów.  Agencja Associated Press pisze, że napaść na posterunek była - jak się przypuszcza - aktem zemsty za krwawą rozprawę sił bezpieczeństwa 14 sierpnia 2013 roku z uczestnikami protestu, zorganizowanego przez zwolenników obalonego miesiąc wcześniej przez wojsko islamistycznego prezydenta Egiptu Mohammeda Mursiego. W niedzielę egipski sąd wydał też w tej sprawie 80 wyroków dożywotniego więzienia i 34 wyroki 15 lat pozbawienia wolności. Jedna osoba niepełnoletnia usłyszała wyrok 10 lat więzienia, a 21 oskarżonych uniewinniono.",,
A. Kwaśniewski o rozmowach ws. Acronu,"Aleksander Kwaśniewski oświadczył, że informację o
pojawieniu się poważnego inwestora dla Azotów Tarnów przekazał szefowi Rady
Gospodarczej przy premierze Janowi K. Bieleckiemu i – przy innej okazji –
premierowi Donaldowi Tuskowi. Na tym – jak podkreślił – jego działania w tej
sprawie się zakończyły.","W oświadczeniu przekazanym we wtorek PAP były prezydent napisał, że „nieprowadził żadnych rozmów z Ministerstwem Skarbu Państwa, zaś w szczególnościnie rozmawiał na ten temat z ministrem Mikołajem Budzanowskim czy jegozastępcami”.W weekend „Newsweek” poinformował, że Kwaśniewski wraz z grupą swoichwspółpracowników lobbował na rzecz rosyjskiego producenta nawozów Acronu.Koncern ten w czerwcu 2012 r. złożył wezwanie na zakup 66 proc. AzotówTarnów. Właścicielem Acronu – napisał „Newsweek” – jest Wiaczesław Kantor,oligarcha i filantrop, którego Kwaśniewski zna od dawna. Sprawa jestdelikatna, bo – zdaniem rządu – transakcja mogłaby stanowić zagrożeniebezpieczeństwa energetycznego kraju – napisał tygodnik.Kwaśniewski podkreślił w oświadczeniu, że nie wiązały go „z Acronem SA czyjego spółkami zależnymi żadne kontrakty doradcze/konsultacyjne” i że nieotrzymywał „od spółki Acron SA żadnego wynagrodzenia”.Poinformował, że Wiaczesława Kantora poznał w roku 2004 r. „w związku z jegodziałalnością jako Przewodniczącego Europejskiego Kongresu Żydów, organizacjiskupiającej wszystkie Gminy Żydowskie w Europie”. „Nasza współpraca przez telata dotyczyła problematyki społecznej, historycznej i pojednania, razemstworzyliśmy udanie funkcjonującą organizację pozarządową z siedzibą wBrukseli - Europejską Radę Pojednania i Tolerancji” – napisał b. prezydent.Kwaśniewski poinformował, że na początku 2012 r. Wiaczesław Kantor zapytał go„jaki jest klimat inwestycyjny w Polsce, szczególnie wobec inwestorów z Rosji- Acron zainteresował się bowiem informacjami Ministerstwa Skarbu Państwa RPo poszukiwaniu inwestora dla polskich zakładów chemicznych”.B. prezydent napisał, że „nie mógł kompetentnie odpowiedzieć na to pytanie” idlatego „biorąc pod uwagę znaczenie transakcji, oraz mając świadomośćszczególnej wrażliwość Polski na inwestycje rosyjskie, postanowiłskonsultować sprawę z właściwymi osobami w polskim rządzie”.Stąd – oświadczył Kwaśniewski – „informację o pojawieniu się poważnegoinwestora branżowego dla Azotów Tarnów” przekazał w rozmowie z Bieleckim i –przy innej okazji – z premierem Tuskiem. Na tym – podkreślił b. prezydent –jego działania w tej sprawie się zakończyły, nie prowadził żadnych rozmów zMSP, ani z ówczesnym szefem resortu ministrem Budzanowskim, ani z jegozastępcami. „Przypominam również, że cały proces związany z wezwaniem na zakup 66 proc.akcji Azotów Tarnów przez Acron prowadzony był w sposób w najwyższym stopniutransparentny - za pośrednictwem Publicznego Wezwania na Sprzedaż Akcji narynku kapitałowym. W tym trybie dla uczestników rynku jawne były wszystkieelementy transakcji - nazwa oferenta, zaoferowana cena, gwarancje, planyinwestycyjne itp. Oferta była na bieżąco analizowana i komentowana w mediachbranżowych i politycznych” – napisał Kwaśniewski.B. prezydent zaznaczył, że Azoty Tarnów są spółką publiczną, notowaną nagiełdzie w Warszawie, sprywatyzowane zostały wiele lat temu i nie znajdująsię na żadnej liście przedsiębiorstw istotnych z punktu widzeniabezpieczeństwa energetycznego państwa.Później we wtorek dyrektor biura b. prezydenta Anna Wnuk przesłała PAP, wzwiązku z – jak napisała – interpretacjami oświadczenia AleksandraKwaśniewskiego, dodatkowe wyjaśnienie zapisu, o tym że „Azoty Tarnów nie sąumieszczone na żadnej liście przedsiębiorstw istotnych z punktu widzeniabezpieczeństwa energetycznego kraju”.„Pod pojęciem »istotne« należy rozumieć takie polskie przedsiębiorstwa zbranży energetycznej, których prywatyzacja jest nieprzewidziana - jak np.Gaz-System SA czy Polskie Sieci Energetyczne-Operator SA. Nadrzędnymdokumentem w tym zakresie jest »Plan Prywatyzacji na lata 2012-2013«,przyjęty przez Radę Ministrów, zakładający całkowitą sprzedaż akcji AzotówTarnów SA przez Skarb Państwa” – czytamy w wyjaśnieniu.Stwierdzono w nim, że „obecność Azotów Tarnów na listach departamentów czyinnych jednostek nadzorujących sektory »kluczowe« nie oznacza, że AzotyTarnów są zakładem o takim właśnie, strategicznie istotnym znaczeniu”.Kwaśniewski w swym oświadczeniu zaznaczył, że w 2012 r. Skarb Państwa miał wAzotach Tarnów mniejszościowe udziały (32 proc. akcji) i „od wielu latbezskutecznie poszukiwał inwestora strategicznego dla spółek nawozowych”.Według Kwaśniewskiego w dokumentach rządowych: Planie Prywatyzacji na lata2012-2013 i strategii prywatyzacyjnej resortu skarbu „zapisano intencjęcałkowitego wyjścia Skarbu Państwa z akcjonariatu Azotów Tarnów SA, tj.sprzedaży udziałów będących w posiadaniu Skarbu Państwa inwestorom prywatnym”.Kwaśniewski stwierdził, że „wola sprzedaży tych akcji była wielokrotniepodkreślana publicznymi wypowiedziami przedstawicieli Skarbu Państwa (m.in.wiceministrowie MSP Rafał Baniak i Paweł Tamborski), wzywającymi dozgłaszania się inwestorów po zakup akcji Azotów Tarnów SA”.Acron SA – podkreślił b. prezydent – „jest przedsiębiorstwem notowanym nagiełdzie w Moskwie i Londynie; jest firmą o rosyjskich korzeniach, aledzisiaj o globalnym zasięgu, która tylko 19 proc. swojej produkcji sprzedajew Rosji”. Koncern ten – zaznaczył Kwaśniewski – „posiada zakłady i centralogistyczne w Rosji, Chinach i Estonii, trzy porty na Morzu Bałtyckim, dużekopalnie surowców w Rosji i Kanadzie”.Kwaśniewski stwierdził, że „po tym doświadczeniu jeszcze trudniej byłoby mudzisiaj odpowiedzieć na pytanie - zadawane mu często na konferencjachmiędzynarodowych - jaki jest rzeczywisty klimat inwestycyjny w Polsce”.„Mam jednocześnie dodatkowe wątpliwości - jaką realną wartość mają PlanyPrywatyzacyjne i inne dokumenty strategiczne polskiego rządu oraz czy Polskarzeczywiście spełnia zasady zachowania uczciwej konkurencji i równegotraktowania wszystkich podmiotów gospodarczych” – napisał b. prezydent. Według niego „otwartym także pozostaje pytanie, czy w przyszłości niepowtórzy się w przypadku Azotów Tarnów casus LOT-u, polskich stoczni, hutstali czy też innych branż polskiego przemysłu, wystawionych na konkurencjęświatową i bezskutecznie poszukujących inwestora z zagranicy”.Azoty Tarnów to największa w Polsce firma chemiczna, notowana na giełdzie.Przedstawiając na początku kwietnia w Senacie informację o prywatyzacji ikonsolidacji przemysłu chemicznego w Polsce, wiceminister skarbu Rafał Baniakpoinformował m.in. że na skutek wezwania na prawie 65 proc. akcji AzotówTarnów, które w 2012 r. ogłosiła spółka Norica należąca do rosyjskiej grupyAcron, przyspieszone zostały działania konsolidacyjne sektora przemysłuchemicznego.Zarząd Azotów ocenił to wezwanie negatywnie i wezwał akcjonariuszy, aby nanie nie odpowiadali. Natomiast Skarb Państwa wystąpił z pomysłemzrealizowanej później fuzji Tarnowa z Zakładami Azotowymi Puławy. Jak tookreślił Baniak, wezwanie Acronu było „katalizatorem” dla takiej, a nie innejaktywności Skarbu Państwa w tym procesie.Wiceminister podkreślał, że dotychczas polskie spółki chemiczne byłypodmiotami małymi i nie miały na rynku szans w konfrontacji z dużymi firmami.Jak dodał, w wyniku działań w latach 2010-2013 – czyli konsolidacji zakładóww Tarnowie, Puławach, Policach, Kozienicach i Kędzierzynie-Koźlu – w sektorzedoszło do utworzenia grupy kapitałowej, „znaczącej na skalę polską i nietylko”.Baniak podkreślał też, że dzisiejsze zapisy statutowe dobrze chronią grupę,powstającą wokół Azotów Tarnów, przed wrogim przejęciem. Poinformował też, żew wyniku wymiany akcji Puław i Tarnowa pod koniec stycznia Skarb Państwaposiada łącznie nieco ponad 45 proc. akcji w kapitale zakładowym AzotówTarnów.Wiceminister skarbu poinformował wówczas, że „w zawiązku z przekroczeniemprogu 33 proc. udziału w Tarnowie Skarb Państwa ma ustawowy obowiązek, by wterminie trzech miesięcy od jego przekroczenia zejść poniżej progu 33 proc.lub ogłosić wezwanie następcze do progu 66 proc. Skarb Państwa ten obowiązekzrealizuje w określonym ustawowo terminie”.W ubiegły czwartek resort skarbu poinformował, że Skarb Państwa zdecydowałsię na sprzedaż pakietu 12,13 proc. akcji Zakładów Azotowych w TarnowieMościcach. Akcje zostały zaoferowane inwestorom długoterminowym, wśródktórych był Europejski Bank Odbudowy i Rozwoju.EBOiR poinformował z kolei, że odkupił od Skarbu Państwa pakiet akcji GrupyAzoty, dający mu 5,75 proc. akcji tej spółki. Wartość pakietu akcji objętegoprzez EBOiR wynosi 296,4 mln zł. Dodatkowo – poinformowało MSP – EBOiRzobowiązał się do niesprzedawania akcji spółki przez najbliższe 12 miesięcyoraz udzielił Skarbowi Państwa prawo pierwszeństwa nabycia akcji spółki.Resort zaznaczył, że Skarb Państwa zamierza pozostać długoterminowym,znaczącym akcjonariuszem wspierającym jej obecną strategię.",,
"„Wczesny Gierek”, „propaganda sukcesu”, „brak wystąpienia premier”","Opozycja krytykuje sobotni kongres PiS. – To czysty PR, politycy tej partii przyjęli narrację Edwarda Gierka: że jest dobrze, a będzie lepiej – ocenił poseł Marek Jakubiak z Kukiz'15. Podobne skojarzenia miał lider Nowoczesnej. – Mnie to przypominało wczesnego Edwarda Gierka albo późnego Castro – powiedział Ryszard Petru. PSL wytknęło rządzącej partii brak wystąpienia premier Beaty Szydło, która – jak powiedział poseł Piotr Zgorzelski – jest głównym aktorem na scenie politycznej.","Marek Jakubiak powiedział, że na sobotnim kongresie nie usłyszał ani jednego zdania o reformie gospodarczej. – Były wypowiedzi o budowaniu mostów czy lepszym i szybszym internecie, a gdzie gospodarka? To był czysty PR – ocenił. Zarzucił rządzącym, że nie mówili o przychodach i oszczędnym państwie. – Jestem zdumiony, że PiS tak łatwo przyjmuje narrację Edwarda Gierka z lat 70., taką retorykę: jest dobrze, będzie jeszcze lepiej – mówił. Jakubiak zaapelował do wicepremiera Mateusza Morawieckiego, aby nie chwalił się – jak powiedział – nie swoimi sukcesami. – Sukcesy są polskiej przedsiębiorczości, a nie Morawieckiego. W okresie sprawowania władzy Morawiecki nie pomógł przedsiębiorcom, więc nie wiem, skąd się bierze jego dobry humor – podsumował.   Politycy Platformy idą ciemną, ślepą ulicą Krytyki poseł nie szczędził też Platformie Obywatelskiej. Rada Krajowa tej partii pokazała – jego zdaniem – że jej członkowie jedynie krytykują, a nie potrafią przedstawić swoich propozycji. – Ile razy można mówić, że ktoś wszystko robi źle, przecież sami rządzili 8 lat. Politycy Platformy idą ciemną, ślepą ulicą, którą sami sobie wybudowali – podkreślił poseł Kukiz'15. „Przeraża mnie dobre samopoczucie PiS” Propagandą sukcesu nazwał wystąpienie Jarosława Kaczyńskiego lider Nowoczesnej. – Mnie przypominało wystąpienie wczesnego Edwarda Gierka albo późnego Castro - powiedział Ryszard Petru.  – To, co zaproponował Kaczyński, to jest taka wizja państwa zcentralizowanego, zarządzanego przez satrapę, czyli jego, gdzie nie ma miejsca na indywidualizm, gdzie wszystko jest pod kontrolą – mówił Petru. Ocenił, że wbrew temu, co mówił w swoim wystąpieniu wicepremier Mateusz Morawiecki, polska gospodarka nie rozwija się dobrze. – Morawiecki mówił, że wszystko jest świetnie, ale gospodarka rozwija się na trzech silnikach: eksporcie, inwestycjach i konsumpcji. I te dwa pierwsze silniki nie działają w ogóle, tylko wszystko jest na konsumpcji, która jest na kredyt – ocenił polityk Nowoczesnej. – Bardzo przeraża mnie samopoczucie PiS, że wszystko jest dobrze, jeśli chodzi o nasze relacje w NATO czy też w UE. Bo mamy najgorsze relacje w historii w tych organizacjach. I to, że Donald Trump do nas przyjeżdża, nie oznacza, że jesteśmy bezpieczniejsi, tylko to jest element jego geopolityki – podkreślił lider Nowoczesnej. Jego zdaniem propozycja PO nie jest alternatywną dla rządów PiS. – W moim przekonaniu nie można tylko krytykować PiS. (…) PiS i PO mówią to samo w kwestii uchodźców, w kwestii 500 plus i wieku emerytalnego. Czyli jeśli chodzi o kwestie merytoryczne, to obie partie się nie różnią od siebie – powiedział. – PO nie prezentuje żadnej alternatywy wobec PiS, a na samym programie +anty-PiS+ nie wygra wyborów żadna partia. Bo ludzie potrzebują nadziei, perspektywy lepszego jutra, wyższych zarobków, aktywizacji zawodowej – podkreślił Petru. Mobilizacja obozu władzy w Przysusze  Zdaniem  Piotra Zgorzelskiego z PSL na kongresie PiS-u zabrakło przemówienia premier Beaty Szydło, która jest „głównym aktorem” na scenie politycznej. Zgorzelski ocenił, że w Przysusze miała miejsce „mobilizacja obozu władzy”. – Było tam kilka połajanek, paru ministrów zostało lekko połajanych. (…) Dziwne jest to, że szefowa rządu, była w cieniu tego kongresu – podkreślił. Zgorzelski odniósł się do zapowiedzi prezesa PiS Jarosława Kaczyńskiego, który w swym przemówieniu mówił m.in., że „ostateczna decyzja dotycząca likwidacji NFZ to sprawa na następną kadencję”. W opinii posła PSL odsunięcie w czasie zapowiadanej przez PiS likwidacji Funduszu „to cicha porażka i przyznanie się do niemocy, jeżeli chodzi o podjęcie reformy służby zdrowia”. Zgorzelski zwrócił też uwagę na fragment przemówienia prezesa PiS, w którym odnosił się do kultury. Wyraził opinię, że politycy nie powinni próbować wpływać na kulturę. – Zarówno jeżeli chodzi o estetykę, kulturę i piękno, nie mogą w tej kwestii płynąć wytyczne z jedynie słusznej partii. Kultura zawsze charakteryzowała się elementem wolności. Mieliśmy do czynienia z księżmi patriotami, a teraz może też będziemy mieli do czynienia z artystami patriotami – mówił. Zdaniem polityka PSL sobotnie kongresy PiS i PO to element wzajemnej wojny między obu partiami, która je „pompuje”. Podkreślił, że PSL nie zamierza brać w niej udziału.",,
„Deal” Jaśkowiaka ze Schetyną? Poseł KO: W plotki czasami można wierzyć,"Miejsce w zarządzie Platformy Obywatelskiej i stanowisko szefa wielkopolskich struktur partii – to miał, zdaniem rozmówców Wirtualnej Polski, obiecać Jackowi Jaśkowiakowi przewodniczący PO Grzegorz Schetyna za udział w prawyborach prezydenckich. Elementem „dealu” ma być też poparcie prezydenta Poznania dla Schetyny w wyborach na szefa PO. – W plotki czasami można wierzyć, ale nie wiem, w jaki sposób miałoby to się odbyć. Dość duża konstrukcja filozoficzna, jeśli chodzi o nasze prawybory. Wpierw odbędziemy je w sobotę, a później święta – powiedział portalowi tvp.info poznański poseł Koalicji Obywatelskiej Waldy Dzikowski.","– Jacek miał to obiecane, walczy nie tylko o zarząd, ale też o szefostwo w strukturach partii w Wielkopolsce – uważa rozmówca WP z PO. Podobnego zdania są inni posłowie największej partii opozycyjnej. – Cały ten cyrk z „prawyborami” robiony jest pod przewodniczącego. Wypadkowa wewnętrznych układanek. Schetyna ma zostać szefem partii i koniec. Jaśkowiak ma mu to ułatwić – zapewniają. Posłowie KO niechętnie mówią o „dealu” Schetyny i Jaśkowiaka. – Nie słyszałem o takich uzgodnieniach, jestem poza nimi. Jestem członkiem warszawskich struktur Platformy Obywatelskiej. Nie ingeruję w pracę innych regionów – stwierdził poseł KO Michał Szczerba.  Czy prawybory prezydenckie PO mogą być ustawione? – Nie znam żadnych ustaleń w tej sprawie. Mój głos ma Małgorzata Kidawa-Błońska – odpowiedział Szczerba. Jeszcze kilka dni temu politycy związani z PO kategorycznie zapewniali, że o żadnych ustawionych prawyborach nie może być mowy.  – Te quasi prawybory od początku były ustawione i chodziło tylko o to, żeby doprowadzić do sytuacji, w której Grzegorz Schetyna będzie mógł obronną ręką wyjść z problemów wewnętrznych i obronić swoją pozycję. Jacek Jaśkowiak od początku nie miał żadnych szans – mówił nam szef klubu parlamentarnego Lewicy Krzysztof Gawkowski. – Platforma w takich gierkach zawsze nie była do końca uczciwa, więc wskazywanie kandydatów na prezydenta, którzy będą ze sobą rywalizować w prawyborach to taka polityczna ustawka. Nie dziwi mnie, że dzisiaj wychodzą informacje, które pokazują, po co to Jacek Jaśkowiak zrobił – dodał poseł Lewicy. Podobnie na prawybory w PO patrzą politycy PiS-u. – Myślę, że to jest taka forma zaistnienia w mediach. Bardzo słaba ustawka, słabo ograna, słabo wyreżyserowana, ale to ma wszystko na pewno być po myśli Grzegorza Schetyny – powiedział poseł PiS Jacek Ozdoba. – Przede wszystkim Grzegorzowi Schetynie zależało na tym, aby  skupiać uwagę na prawyborach. Gdyby nie było kontrkandydata dla Małgorzaty Kidawy-Błońskiej, nie byłoby o czym rozmawiać. Przez to ludzie i działacze PO koncentrowaliby się na tym, kto będzie nowym przewodniczącym PO. Teraz o tym w ogóle nie ma mowy – stwierdził poseł PiS Jan Kanthak. Parlamentarzysta dał do zrozumienia, że nie dziwi się reakcji Kidawy-Błońskiej na wieść o tym, że ma konkurenta. – Najlepiej Grzegorza Schetynę opisuje sam Donald Tusk, który twierdzi, że jednego dnia może bardzo szczerze rozmawiać, a następnego w zasadzie wbić nóż w plecy. To właśnie zrobił Małgorzacie Kidawie-Błońskiej, którą pewnie zapewniał, że będzie miała swobodną drogę do bycia kandydatem na prezydenta, a później wrzucił jej konkurenta – mówił Kanthak.",,
Jean-Claude Juncker spotka się z szefami państw Grupy Wyszehradzkiej,"Komisja Europejska organizuje spotkanie swego szefa Jean-Claude'a Junckera z premierami krajów Grupy Wyszehradzkiej (V4), czyli Polski, Czech, Węgier i Słowacji. Data spotkania nie jest jeszcze ustalona. – Przed najbliższym szczytem RE odbędzie się kolacja z udziałem szefa KE Jean-Claude'a Junckera, premier Beaty Szydło i pozostałych szefów rządów Grupy Wyszehradzkiej – poinformował Konrad Szymański, wiceszef MSZ.","Przewodniczący KE zapowiadał chęć rozmowy z premierami państw V4 jeszcze w wakacje. – Zwróciłem się do premiera (Słowacji) Roberta Fico o zorganizowanie razem z innymi krajami Grupy Wyszehradzkiej spotkania pomiędzy V4 i Komisją Europejską na ogólne tematy dotyczące spraw europejskich. Chciałbym, żeby premier Fico zaprosił swoich kolegów do zorganizowania takiego spotkania – mówił Juncker 27 lipca na wspólnej konferencji prasowej z szefem słowackiego rządu w Brukseli.Premier Czech Bohuslav Sobotka napisał we wtorek wieczorem na Twitterze, że Juncker zaproponował premierom V4 spotkanie dzień przed szczytem UE, który jest zaplanowany na 19-20 października. Tematem rozmów ma być funkcjonowanie UE i rola V4 w Europie.Choć państwa Grupy Wyszehradzkiej, a zwłaszcza Polska i Węgry, są w sporze z Brukselą m.in. w kwestii relokacji uchodźców, Juncker wysyłał ostatnio pojednawcze sygnały. W niedawnym przemówieniu o stanie UE mówił m.in., że „od Wschodu do Zachodu, Europa musi oddychać obydwoma płucami”. – W przeciwnym razie naszemu kontynentowi zabraknie powietrza – wskazywał.",,
Szewach Weiss o konferencji w Izraelu: Handel z historią,"Handel z historią – w ten sposób były ambasador Izraela w Polsce Szewach Weiss określił organizowaną w Jerozolimie przez Instytut Yad Vashem konferencję. Wydarzenie, w którym ostatecznie udziału nie weźmie prezydent Andrzej Duda, organizuje rosyjski biznesmen Mosze Kantor. – Powiem coś niedelikatnie, niech mi wybaczą: (…) on to zorganizował jak kantor, handel z historią. Tego się nie robi – ocenił Weiss na świąteczno-noworocznym spotkaniu prezydenta z przedstawicielami społeczności żydowskiej w Polsce.","Jak poinformował Andrzej Duda, podjął decyzję o niepojechaniu do Jerozolimy, gdzie odbędzie się 5. Światowe Forum Holokaustu, bo nie może przedstawić polskiego punktu widzenia.  Odnosząc się do tego Szewach Weiss oświadczył, że pojednanie między Polską a Izraelem jest potrzebne i możliwe. – Mamy kryzys, i to nie pierwszy. Nasze stosunki są bardzo skomplikowane, i to nie pierwszy raz – mówił.  – Ja byłem tu i nasz ambasador jest tu, żeby w dalszym ciągu rozszerzać mosty porozumienia między naszymi narodami – dodał Weiss.  – Mam odpowiedzialność osobistą, bo siedem lat byłem szefem Instytutu Yad Vashem. Wiem, że ta inicjatywa nie była ze strony Instytutu Yad Vashem. Powiem coś niedelikatnie, niech mi wybaczą: tę konferencję zorganizował pan, który się nazywa Kantor. Przepraszam, on to zorganizował jak kantor, handel z historią. Tego się nie robi – stwierdził był ambasador Izraela w Polsce.  Weiss był przewodniczącym Knesetu, przewodniczącym Rady Instytutu Pamięci Yad Vashem, a w latach 2000-03 ambasadorem Izraela w Polsce. Prezydent: To wypaczenie prawdy historycznejPrezydent Andrzej Duda, który przemawiał chwilę przed Szewachem Weissem, przyznał, że ze zdumieniem przyjął informację o zaproszeniu z Jerozolimy na obchody 75. rocznicy wyzwolenia obozu w Auschwitz i Światowy Dzień Pamięci Ofiar Holokaustu. Mówił, że to na polskiej ziemi jest miejsce, które ma „wymiar wielkiego symbolu, gdzie każdy po swojemu, w różnych językach, może się modlić za tych, którzy odeszli, których dzisiaj z nami nie ma, których pomordowano”.  – Uważam w głębi duszy, że to jest miejsce właściwe i najlepsze, i nie wolno mu tej pamięci zabierać, przenosząc ją gdzie indziej i gdzie indziej akcentując to, co stało się ponad 75 lat temu – podkreślił. – Uznałem (najpierw – red.), że pojadę do Jerozolimy po to, żeby nie było dyskusji o tym, że nie chcę uznać tej pamięci ofiar Holokaustu także w Instytucie Yad Vashem, gdzie upamiętnieni są również polscy Sprawiedliwi Wśród Narodów Świata – mówił prezydent.   Jednak jak dodał, później ze zdumieniem dowiedział się, że podczas Światowego Forum Holokaustu „będzie mógł wystąpić prezydent Rosji, która 1939 r. razem z hitlerowskimi Niemcami napadła na Polskę i dokonała rozbioru naszego kraju (...), że będzie mógł tam przemówić prezydent Niemiec i prezydenci innych krajów, a nie przewiduje się wystąpienia prezydenta Rzeczypospolitej”.  Jak przekonywał Andrzej Duda, „różnymi drogami dyplomatycznymi” próbowano uzyskać możliwość dania polskiego głosu. Podkreślił, że stało się to szczególnie ważne po wystąpieniu prezydenta Rosji Władimira Putina. Zdaniem polskiego prezydenta Putin „powiedział straszne słowa o Polsce i Polakach, słowa zakłamujące historię, pokazujące zdecydowanie wypaczony kontekst wydarzeń z 1939 roku, generalizując i oczerniając Polskę i Polaków jako społeczeństwo“.  Prezydent zaznaczył, że podjął decyzję o niepojechaniu do Jerozolimy na uroczystości, skoro nie może przedstawić polskiego punktu widzenia. – Najwięcej ofiar Holokaustu to byli obywatele polscy i polski prezydent nie ma głosu? Powiedziałem jasno, to jest wypaczenie prawdy historycznej – wskazał. – Jak to może być, że przemawia prezydent Niemiec, Rosji, Francji, której rząd wtedy wysyłał ludzi do obozów koncentracyjnych, wysyłali Żydów, a nie może wystąpić prezydent Polski, która nigdy nie kolaborowała z Niemcami, której państwo podziemne walczyło przeciwko Niemcom i starało się wspierać Żydów ze wszystkich sił? – pytał prezydent Duda.  Przyznał, że byli też w tamtym czasie w Polsce antysemici i tacy, którzy zachowali się podle. – Była też większość takich, którzy po prostu chcieli przetrwać, ocalić swoje życie i w związku z tym nie pomogli, albo nawet odmówili pomocy. Byli, bo chcieli żyć. A w Polsce za pomoc Żydom groziła kara śmierci – dodał. Andrzej Duda podziękował Związkowi Gmin Wyznaniowych Żydowskich w Polsce za wsparcie i „jednoznaczne opowiedzenie się po polskiej stronie po wystąpieniu prezydenta Rosji Władimira Putina” na temat przyczyn II wojny światowej. – Jesteśmy społecznością ludzi, którzy żyją w Rzeczpospolitej Polskiej. Mamy różne poglądy, wyznajemy różne religie, ale żyjemy razem w szacunku i wzajemnym zrozumieniu. Jestem państwu za to bardzo wdzięczny – mówił Duda do zgromadzonych na noworocznym spotkaniu. „Tysiąc lat wspólnej historii”– Kiedy patrzę na państwa, uśmiecham się i mówię: tak, jestem prezydentem wszystkich Polaków. Tak, dlatego, że wszyscy, którzy przybywają do Pałacu Prezydenckiego i czują swój związek z Rzeczpospolitą Polską, z moim krajem, krajem, w którym zostałem wybrany na urząd prezydenta, są dla mnie Polakami. Tak to postrzegam. To nie jest kwestia narodowa. To jest kwestia tego, co jest w sercu człowieka. To nie jest kwestia krwi – mówił Duda. – Jeżeli ktoś pyta o krew, to mówię: pokażcie mi Polaka, który jest w stanie na sto procent powiedzieć, że nie ma w swojej krwi nawet najmniejszej domieszki krwi żydowskiej po tysiącu lat wspólnej historii – dodał prezydent.  Andrzej Duda: Problemu między Polakami a Żydami nie maPremier uważa, że nie ma dzisiaj trudnej relacji między Polską i państwem Izrael czy między Polakami a Żydami, być może jest relacja kłopotliwa dla pewnej grupy wpływowych środowisk, które są organizatorami uroczystości w Jerozolimie. – To nie jest państwo Izrael. Wiemy, że jest to organizowane przez prywatną fundację, o dużych wpływach – powiedział prezydent, dodając, że wierzy, iż dzięki uczciwemu, wspólnemu i mądremu działaniu uda się nam ten trudny moment przejść.  Duda zaznaczył też, że wierzy, iż w 75. rocznicę wyzwolenia obozu zagłady Auschwitz, pamięć i hołd, jakie powinny zostać oddane ofiarom Holokaustu, zostaną oddane w sposób należyty.",,
Kidawa-Błońska wygrała prawybory z kandydatem „w kopercie”,"Małgorzata Kidawa-Błońska jest zadowolona, że Platforma Obywatelska zarządziła prawybory. Jednak przyznała w Radiu Zet, że zaskoczył ją kandydat „w kopercie”, prezydent Poznania Jacek Jaśkowiak.","Kidawa-Błońska, choć wygrała z Jackiem Jaśkowiakiem, przyznała, że była zdenerwowana. – To, że będą prawybory, ustalił zarząd i o tym wiedziałam, że takie prawybory będą. To było takie naturalne, taka forma powrotu do tradycji Platformy. Byłam tylko zaskoczona pojawieniem się kandydata w ostatniej chwili, a nie kandydata, który powiedział: tak, kandyduję – przyznała Kidawa-Błońska. Kidawa-Błońska w trakcie wyborów do Sejmu przedstawiana była, jako kandydatka PO na premiera. Wydawać by się mogło, że zostanie jedyną przedstawicielką Platformy w przyszłorocznych wyborach prezydenckich. Jednak pojawił się Jaśkowiak. Padło pytanie, czy nie poczuła się w ten sposób „zrobiona w konia”.",,
"„Broniarz przedstawił groźbę wobec miliona uczniów, to kompletnie nieodpowiedzialny człowiek”","Broniarz jest postkomunistycznym śpiochem; budzi się tylko wtedy, gdy rządzi prawica; on przedstawił groźbę wobec miliona polskich uczniów; to jest kompletnie nieodpowiedzialny człowiek – powiedział w programie „Woronicza 17” wiceminister kultury i dziedzictwa narodowego Jarosław Sellin. Dodał, że żaden inny rząd nie zapewnił takiej podwyżki dla nauczycieli, jaką zaproponowało Prawo i Sprawiedliwość.","Prezes ZNP Sławomir Broniarz w sobotę w wywiadzie dla Radia Zet mówił o zapowiedzianym strajku w oświacie. Przypomniał m.in., że w kompetencji nauczycieli, rad pedagogicznych leży klasyfikowanie, ocenianie i promowanie uczniów.– I to też jest potężny oręż w ręku nauczycieli, chcielibyśmy, żeby rząd miał tego świadomość. Jeżeli skorzystamy także z tego oręża to będziemy mieli w edukacji totalny kataklizm związany z rekrutacją albo zakończeniem kolejnych cykli edukacyjnych przez dzieci, uczniów polskich szkół – powiedział. Do słów Broniarza odniósł się wiceprzewodniczący SLD Marek Balt.  –Nie wierzę, żeby doszło do nieudzielania promocji dzieciom. Nauczyciele są bardzo odpowiedzialnymi ludźmi. Oni uczą nasze dzieci i się nimi opiekują. Nie wierzę, żeby zrobili krzywdę tym dzieciom – powiedział Marek Balt z Sojuszu Lewicy Demokratycznej. Zaznaczył też, że „SLD popiera protest nauczycieli”. Komentując groźbę strajku w oświacie wiceszef resortu kultury Jarosław Sellin podkreślił, że „żaden rząd w ostatnich 30 latach nie zapewnił nauczycielom takiej podwyżki, jaką my zaproponowaliśmy”. Dodał, że prezes ZNP „przedstawił groźbę wobec miliona polskich uczniów”. – To jest kompletnie nieodpowiedzialny człowiek. Apeluję do nauczycieli. Sam byłem nauczycielem, wiem, jaki to jest piękny i odpowiedzialny zawód. Zmieńcie prezesa, on was kompromituje od lat – zaznaczył.Paweł Pudłowski z Nowoczesnej stwierdził, że sytuacja nauczycieli jest dramatyczna. – Uważam, że podwyższenie kwoty wolnej od podatku da i emerytom, i młodym wchodzącym na rynek pracy, i da wszystkim innym, m.in. nauczycielom – wskazał Pudłowski. Rzecznik prezydenta Błażej Spychalski podkreślił, że „największy problem z nauczycielami dotyczy pensji minimalnej”. – Ona rzeczywiście powinna wzrastać. Pan prezydent apeluje, aby usiąść i porozumieć się w tym zakresie, bo to, że nauczyciele powinni zarabiać więcej, jest oczywiste – mówił.Spychalski, odnosząc się do wypowiedzi Broniarza, dodał, że „na pewno nie pomagają słowa, że w czasie strajku nie będzie można przeprowadzić egzaminów albo straszenie brakiem promocji”. Poseł Kukiz’15 Piotr Apel zwrócił z kolei uwagę, że „problem polskiej edukacji to kwestia całej konstrukcji wynagradzania nauczycieli”.– Zmieńmy to tak, żeby było jasne, ile tak naprawdę nauczyciele pracują i żeby za tę pracę dostawali większe wynagrodzenie. Zróbmy też tak, żeby uczniowie czuli się bezpieczni w szkole – zaapelował.– Broniarz idzie rzeczywiście o jeden most za daleko, natomiast nauczyciele absolutnie mają prawo do strajku i upominać się o swoje wynagrodzenie – stwierdził europoseł PSL Krzysztof Hetman.",,
„A gdyby tak Litwin wystrzelał polską wieś?”,"Litewska telewizja LNK, która wyemitowała sceny
zrywania tabliczki z polską nazwą ulicy, chce pokazać dziś – w dniu wizyty w Wilnie szefa MSZ Radosława Sikorskiego – program zatytułowany
„A gdyby tak Litwin wystrzelał całą polską wieś?”. Polskie MSZ jest mocno
zaniepokojone.","Telewizja planuje emisję w ramach cyklu audycji pt. „Wydarzenia, które wstrząsnęły Litwą”. Program będzie przypominał dramat sprzed 13 lat, który miał miejsce we wsi Draucziai rejonu święciańskiego na Wileńzczyźnie. Wówczas 58-letni Leonard Zawistonowicz, Polak mieszkający na Litwie,zastrzelił ośmiu mieszkańców wsi, którzy byli Litwinami. Biegli orzekli, że Zawistonowicz był niepoczytalny.Tymczasem autorzy programu telewizyjnego sugerują, że Zawistonowicz dokonał morderstwa na tle narodowościowym, zwłaszcza że wydarzenie miało miejsce 15 lutego, w przeddzień obchodów 80-lecia Dnia Niepodległości Litwy.– Jesteśmy mocno zaniepokojeni tą publikacją i zapowiedzią programu. Jest to bardzo dziwaczny i daleki od przyjaźni krok w dniu, w którym minister spraw zagranicznych Radosław Sikorski będzie w Wilnie – mówi rzecznikMSZ Marcin Bosacki.Emisję materiału na ten temat litewska telewizja LNK zaplanowała na 30 czerwca wieczorem, dokładnie w tym samym czasie w Wilnie odbędzie się otwarcie ministerialnej konferencji Wspólnoty Demokracji, w której weźmie udział minister Sikorski. Rzecznik MSZ poinformował, że w związku z publikacja i planowaną emisją materiału ambasador RP na Litwie Janusz Skolimowski spotkał się w środę zwiceministrem spraw zagranicznych tego kraju Egidijusem Meilunasem. Przekazał mu zaniepokojenie naszych władz i wyraził troskę o bezpieczeństwo mniejszości polskiej. – Wiceminister Meilunas podzielił to zaniepokojenie i obiecał przekazanie informacji o nim najwyższym władzom Litwy – oświadczył rzecznik.Litewski portal informacyjny „Delfi” zamieścił we wtorek obszerny artykuł „A gdyby tak Litwin wystrzelał całą polską wieś?”, który opisuje wydarzenia z 15 lutego 1998 r. Bezpośrednio po tej tragedii część prasy litewskiej sugerowała, że Zawistonowicz popełnił te morderstwa ”z pobudeknarodowościowych”.Bosacki powiedział, że zarówno portal „Delfi”, jak i telewizja, która planuje emisję programu, nie sąkontrolowane przez władze litewskie. Jednak jego zdaniem, takie zdarzenia pokazują, że na Litwie są wpływowe środowiska, „którym ewidentnie nie zależy na poprawie stosunków z Polską”.Tragedia z 1998 r. odbyła się w przeddzień wizyty prezydenta Polski Aleksandra Kwaśniewskiego w Wilnie, który jechał tam z okazji Dnia Niepodległości.W programie nadanym przed kilkoma tygodniami w telewizji LNK uczestniczący w reality show młodzi ludzie demonstracyjnie zerwali tabliczkę z polską nazwą ulicy w Ejszyszkach w rejonie solecznickim, okazując przy tym wielkąsatysfakcję. Głośno o tym stało się dopiero, gdy polskie media ujawniły, że sponsorami programu są przedstawicielstwa polskich firm w Wilnie. Komentarz LitwyByły szef litewskiej dyplomacji zarzuca ministrowi spraw zagranicznych Radosławowi Sikorskiemu, że – jak to ujął – „w arogancki sposób skreślił ze swego leksykonu termin partnerstwa strategicznego”. –  Tym samym minister Sikorski demonstruje mocarstwowe ambicje  – dodał.Były litewski minister spraw zagranicznych zastanawia się w swym komentarzu, czy Polska ma ukrytą antylitewską strategię. Apeluje jednocześnie, by odpowiednie instytucje obu państw i niezależna prasa zbadały, czy nie ma w Polsce i na Litwie zorganizowanych sił, które inspirują nieprzyjazne działania względem tych sąsiadujących ze sobą państw.Povilas Gilis twierdzi, że niektóre reportaże emitowane przez TV Polonia zniekształcają historię i stwarzają zagrożenie dla jedności terytorialnej Litwy. Jako przykład polityk podał jeden z reportaży, w którym litewski Polak mówił nie o problemie zwrotu ojcowizny, lecz o kwestii zwrotu polskich ziem na Litwie.",,
„Rosja nie sprzedająca gazu? Trudno mi to sobie wyobrazić”,"– To próba typowa dla ostatnich działań Rosji. Taka gra w ping-ponga. Pojawiła się informacja, że Unia Europejska wprowadzi kolejne porcje sankcji i w związku z tym zaczyna płynąć trochę mniej gazu – mówił na antenie TVP Info Maciej Zakrocki, dziennikarz specjalizujący się w sprawach międzynarodowych.","Zakrocki stwierdził, że nie trzeba się na razie obawiać przykręconych przez Rosję kurków z gazem. Od poniedziałku PGNiG notuje zmniejszenie dostaw gazu ziemnego z Rosji – informuje spółka w komunikacie. W poniedziałek na połączeniach międzysystemowych na granicach z Białorusią i Ukrainą dostawy surowca zostały zredukowane o 20 proc. względem zamówień składanych przez PGNiG. We wtorek było to już 24 proc. – Bać się nie ma co. Jeśli chodzi o Rosję to jest kraj, który w całości uzależniony jest od eksportu surowców. To byłyby największe sankcje, które Rosja mogłaby nałożyć na siebie, czyli przestać sprzedawać gaz – mówił. I dodał, że w takim wypadku pozostaje pytanie, że jeżeli Rosja przestanie sprzedawać gaz, to co innego mogłaby sprzedawać. – Putin jest pod wpływem oligarchów z Gazpromu – ludzi, którzy widzą, że na tym wszystkim mogą tracić. Rosja nie sprzedająca gazu? Trudno mi to sobie wyobrazić – stwierdził.",,
"Premier o ojcu: Wszystkie twoje czyny, słowa, twoja walka o wolność wydały wielki plon","Wszystkie twoje czyny, twoje słowa, dobro, które dałeś innym, twoja walka o wolność wydały wielki plon; on rośnie, potężnieje. (…) Ojciec wierzył, że my Polacy możemy wybić się ku wielkości - mówił premier Mateusz Morawiecki podczas uroczystości pogrzebowych swojego ojca, marszałka seniora Sejmu VIII kadencji Kornela Morawieckiego.","– Czy nasza miłość do Ciebie jest silniejsza niż śmierć? Tak. Tak wierzyłeś i jak tak wierzę. Twoje czyny, twoje dobro, wszystko co zostawiłeś nam w szerszym i węższym wymiarze jest silniejsze od śmierci. Ziarno, które zasiałeś, wydało plon stukrotny. Czerpałeś to ziarno z głębi naszej chrześcijańskiej wiary, naszej europejskiej kultury, tradycji, nauki – podkreślił premier. – Wszystkie Twoje czyny, twoje słowa, dobro, które dałeś innym, twoja walka o wolność wydała wielki plon. Ten plon rośnie, pęcznieje, potężnieje. Dlatego nasza miłość, twoja miłość jest silniejsza niż śmierć – powiedział Morawiecki. Premier zwrócił uwagę, że „poszukiwanie sensu życia i umierania, dobra i zła oraz cierpienia” przyświecało drodze duchowej i intelektualnej jego ojca Kornela Morawieckiego. – Stawiałeś najważniejsze pytania i wzorem swojej wielkiej, filozoficznej miłości Simone Weil i wielkich filozofów szedłeś tą drogą, jednocześnie dochodząc do jakże chrześcijańskiego wniosku, że nasze dusze, nasz duch, są ważniejsze od losów poszczególnych ludzi tu i teraz, że one tworzą inną perspektywę – powiedział. Dodał, że zawsze, kiedy ojciec namawiał do wiary, to podkreślał jednocześnie, żeby „nasze wyobrażenie Boga było zawsze inne, wyższe, większe niż to, co jesteśmy sobie dzisiaj w stanie pomyśleć”. – Dlatego wierzę, że jesteś dzisiaj tutaj z nami i że będziesz z nami, kiedy nas już nie będzie, bo będziemy w naszych czynach, w tym dobru, które uczyniliśmy – mówił Mateusz Morawiecki. – Stawiając najważniejsze pytania, poszukiwał sensu. Odnajdował go w dobrych czynach. Dlatego te czyny – choć są skończone jak nasze ludzkie życie (...) - mają w sobie rdzeń nieśmiertelności – ocenił premier. Mówił, że tak jak godzina jest jednocześnie skończona i nieskończona, bo składa się z nieskończonych kawałków czasu, i jak fraktale, które składają się z kolejnych fraktali, „tak twoje myśli, twoja wiara jest nieskończona - w Bogu nieskończona”. – Po czasie zdaliśmy sobie sprawę, że organizacja, którą zbudowałeś w latach 80. – Solidarność Walcząca – była zbudowana właśnie jak fraktale. Dlatego może służba bezpieczeństwa – mimo rozkazu najwyższych władz PRL – nie była w stanie jej rozbić – powiedział Mateusz Morawiecki. Zaznaczył, że historycy głowią się, dlaczego Solidarność Walcząca była najmniej spenetrowana przez agenturę. – Czasami pomijają jeden czynnik, trudny do uchwycenia – lojalność setek tysięcy działaczy, ludzi Solidarności Walczącej. Lojalność do ojca, wprost proporcjonalna do wiary, jaką on miał w ludzi – powiedział. Szef rządu mówiąc o ojcu podkreślał, że kiedy „trubadurzy nowego systemu” potrafili skutecznie tumanić i mamić on był jednym z nielicznych, którzy byli głosem przestrogi, poszukiwania nowej lepszej Polski, „nowego, lepszego systemu, nowego, lepszego ustroju”. Nawiązał też do mowy inauguracyjnej, którą Kornel Morawiecki wygłosił na początku obecnej kadencji Sejmu. – Cztery lata temu pytałeś, czy zdołamy poprawić dolę mieszkańców kraju, czy wyrwiemy biednych z biedy, czy zdolnym i ambitnym damy przestrzeń do rozwoju, spełniania ich aspiracji. Czy przywrócimy cześć ludziom Solidarności – powiedział premier. – Tak drogi, może jeszcze nie wszystko, ale wiele zrobiliśmy. Zrobiliśmy duży postęp na drodze do tej umiłowanej, ukochanej, solidarnej Rzeczpospolitej. Twojej Rzeczpospolitej – podkreślił Morawiecki. Premier zaznaczył, że Kornel Morawiecki patrząc na „tę ojczyznę po odzyskaniu wolności” widział jej wielkie deficyty. – Do starego, tradycyjnego trójpodziału władz, tego monteskiuszowskiego radziłeś dodać władzę pieniądza, wielkich korporacji i władzę mediów. Mediów, które kreują, ale też często manipulują rzeczywistością – mówił Morawiecki. Premier dodał, że często spierał się z ojcem na temat tych korporacji, ale – jak zaznaczył – myśli, że miał on rację. – Patrząc na tę dzisiejszą współczesną rzeczywistość miałeś jeszcze jedno wielkie pragnienie, pragnienie jedności, pragnienie pojednania. Chciałeś, żeby w najważniejszych sprawach Polacy potrafili ze sobą rozmawiać, lepiej niż do tej pory. Ten duch jedności, chciałeś, żeby przyświecał naszym marzeniom, naszym działaniom. Zostawiłeś nas z tym zadaniem – oświadczył premier. – Ojciec był człowiekiem niezwykle wrażliwym na krzywdę ludzką, na słabszego, na pokrzywdzonego – powiedział Mateusz Morawiecki. Zwrócił uwagę, że jego ojciec „nigdy nie przeszedł obok leżącego człowieka bez zwrócenia na niego uwagi, bez zajęcia się nim”. – Przez takie myśli, takie czyny wobec bliźniego wyrażał swoją miłość do Boga, do człowieka, do Polski – powiedział premier. – Taki był i tę wrażliwość zaszczepiał również w swoich dzieciach, przyjaciołach – dodał. – To był też kręgosłup jego Rzeczypospolitej solidarnej, wymarzonej – podkreślił Morawiecki. Premier powiedział: „Dziękuję Bogu za to, że miałem, że mam takiego ojca. Ale nie umarłeś cały”. – Tak jak powiedziałem – wielkie czyny, wielkie dzieła, wielkie przez to, że dotyczą każdego najmniejszego człowieka, dają mu dobro – mogą przetrwać ponad czasem, niepomne ulotności, kruchości naszego życia – ocenił. – Płaczemy po tobie, mój kochany. Płaczą po tobie modrzewie i lipy, które sadziłeś, płaczą sady, które grodziłeś. Płaczą pszczoły, które karmiłeś, płaczą księgi, które czytałeś – mówił Morawiecki. – Płaczemy my, ale w tych łzach, tak, jak tego pragnąłeś, niesiemy dalej Polskę „jak żagiew, jak płomienie”. Niesiemy ją ku przyszłości, ku nowym obszarom, nowym epokom, nowym wyzwaniom. Polskę wolną i czystą jak łza!. Polskę prawą i sprawiedliwą, na pożytek nam i przyszłym pokoleniom, na chwałę Bogu – podkreślił premier. Kornel Morawiecki, działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, zmarł w poniedziałek 30 września. Miał 78 lat.",,
Donald Trump: Ograniczenie manewrów z Koreą Płd. spowodowane oszczędnościami,"Prezydent USA Donald Trump oświadczył w niedzielę, że ograniczenie wspólnych manewrów wojskowych Stanów Zjednoczonych z Koreą Południową spowodowane jest oszczędnościami. Zasugerował również, że taki krok może zmniejszyć napięcia w relacjach z Koreą Północną.","„Powodem, dla którego nie chcę manewrów wojskowych z Koreą Południową, jest możliwość zaoszczędzenia setek milionów dolarów dla USA (...). To było moje stanowisko, na długo zanim zostałem prezydentem” – napisał na Twitterze Donald Trump. „Ponadto zmniejszenie napięć z Koreą Północną w tym czasie jest dobrą rzeczą” – dodał. Wstrzymanie największych amerykańsko-południowokoreańskich manewrów uzgodnili podczas rozmowy telefonicznej w sobotę szefowie resortów obrony USA i Korei Płd., Patrick Shanahan i Dziong Kiong Du, trzy dni po spotkaniu Trumpa z przywódcą Korei Północnej Kim Dzong Unem w Hanoi.  Szczyt w wietnamskiej stolicy zakończył się bez porozumienia, ale Trump i Kim pozostawili otwarte drzwi do kolejnych rozmów. Doroczne wiosenne manewry „Foal Eagle” i „Key Resolve”, które w przeszłości władze w Pjongjangu przedstawiały jako próbę inwazji na swoje terytorium, zostaną zastąpione mniejszymi ćwiczeniami wojsk Korei Płd. i USA, pozwalającymi na utrzymanie ich gotowości bojowej. Już po pierwszym spotkaniu przywódców USA i Korei Płn. w Singapurze w czerwcu 2018 roku Trump oświadczył, że Stany Zjednoczone nie będą prowadziły wspólnych ćwiczeń wojskowych z Koreą Południową, dopóki Pjongjang będzie negocjował z Waszyngtonem w dobrej wierze w sprawie denuklearyzacji. Seul i Waszyngton od dawna podkreślają, że ich wspólne ćwiczenia wojskowe mają charakter ściśle obronny. Stany Zjednoczone utrzymują obecnie 28,5 tys. żołnierzy w Korei Południowej jako gwarantów bezpieczeństwa w regionie po wojnie koreańskiej z lat 1950-1953. Wojna zakończyła się jedynie rozejmem i do tej pory dwie Koree formalnie pozostają w stanie wojny. Ćwiczenia armii USA i Korei Płd. pozostawały w ostatnich latach jednym z elementów polityki odstraszania w związku z agresywnymi działaniami Korei Północnej, w tym próbami rakiet balistycznych i broni jądrowej.",,
Pełnomocnik rządu: PiS jest partią prounijną,PiS jest partią prounijną. Prezes Kaczyński nigdy nie formułował postulatu polexitu – podkreślił w rozmowie z „Rzeczpospolitą” szef Centrum Analiz Strategicznych Waldemar Paruch.,"Doradca rządu zaznaczył, że „to, co różni partie opozycyjne od rządzącej, to fakt, że PO jest partią euroentuzjastyczną, a PiS partią eurorealistyczną”. Odniósł się w ten sposób do pytania, czy PiS nie będzie miało problemów z „łatką polexitu” przed wyborami do Parlamentu Europejskiego.– Wybory do PE będą dla PiS trudne. Nie jest łatwo zmobilizować do nich mieszkańców wsi, co nie stanowi problemu w miastach. Wybory europejskie nie mają zasadniczego znaczenia dla kształtu polskiej sceny politycznej. Około 20 proc. wyborców to twardy elektorat PiS, głównie za sprawą prezesa Kaczyńskiego. 20 proc. to przeciwnicy PiS. 60 proc. głosuje z powodów sytuacyjnych, kontekstowych i innych czynników ważnych w danym czasie. Rozumowaniem politycznym kieruje się co czwarty wyborca. Pozostałe 75 proc. nie myśli kategoriami lewica-prawica – stwierdził Paruch.Pytany, czy obóz władzy nie obawia się powrotu Donalda Tuska do polskiej polityki, powiedział, że były premier nigdy nie wyszedł z polskiej polityki. – Trudno więc mówić o powrocie. Zawsze był w niej obecny. Dzisiaj nie widać mocnego przyzwolenia społecznego na to, by Tusk podjął rywalizację z Dudą o prezydenturę, no może poza twardym elektoratem PO (około 20 proc. ogółu wyborców). Tuska obciążają jego rządy jako premiera, nie da się wymazać efektów ośmiu lat – ocenił.",,
Rozmowy handlowe UE i Londynu dopiero zimą? Negocjacje ws. Brexitu przeciągają się,"Wielka Brytania i Unia Europejska mogą być zmuszone do przesunięcia na grudzień otwarcia rozmów o przyszłych wzajemnych stosunkach handlowych po Brexicie, bo do października nie uda się osiągnąć wystarczającego postępu w pierwszej fazie rozmów – podała Sky News.","Podając tę informację, telewizja powołała się na bliżej nieokreślone brytyjskie źródła.Ministrowie zaangażowani w negocjacje ws. Brexitu prywatnie wskazują, że postęp ku nowej fazie rozmów może nastąpić dopiero na Boże Narodzenie - podaje Sky News.Do tej pory Wielka Brytania liczyła, że na szczycie UE w październiku 27 państw członkowskich ogłosi, że dokonano wystarczającego postępu w trzech sprawach: praw obywateli brytyjskich i unijnych po Brexicie, rozliczeń finansowych oraz przyszłości granicy między Irlandią a Irlandią Północną, która stanie się zewnętrzną lądową granicą UE, gdy Wielka Brytania opuści wspólnotę. Jednak strona unijna od dawna sygnalizowała, że nie widzi wystarczającego postępu w tej pierwszej fazie rozmów. A bez tego – co wielokrotnie powtarzał unijny negocjator ds. Brexitu, Michel Barnier – nie można przejść do drugiej fazy rozmów, czyli negocjacji przyszłych stosunków handlowych między UE a Wielką Brytanią. Na ich rozpoczęciu zależy Brytyjczykom, którzy chcą uspokoić biznes i koła finansowe w swoim kraju.„Rośnie prawdopodobieństwo, że ogłoszenie »wystarczającego postępu« będzie przesunięte na grudzień” - podaje Sky News. A to oznacza dalszy poślizg w rozmowach o przyszłych stosunkach między UE a Wielką Brytanią. Już w lipcu Barnier ostrzegał na spotkaniu z ambasadorami 27 krajów w Brukseli, że te rozmowy najpewniej nie rozpoczną się w październiku.Brak postępuŹródła po stronie unijnej informowały w lipcu, że brak postępu w negocjacjach nie wynika z nadmiernych żądań Wielkiej Brytanii, ale z tego, że nie ma ona żadnego stanowiska w wielu kluczowych aspektach wyjścia z UE, nie tylko w kontrowersyjnej sprawie rozliczeń finansowych. Bruksela szacuje, że zobowiązania Wielkiej Brytanii wobec budżetu UE mogą sięgać 60 mld euro.Kolejna runda rozmów o Brexicie przewidziana jest w Brukseli pod koniec sierpnia. Wielka Brytania rozpoczęła proces wyjścia z Unii Europejskiej w marcu br. i powinna opuścić Wspólnotę do końca marca 2019 r.",,
Rosja bezprawnie wciela mieszkańców Krymu do armii,"Rosja zmusza mieszkańców zaanektowanego Krymu do służby wojskowej w swojej armii, co jest przestępstwem wojennym – oświadczyła w czwartek prokurator działającej na Ukrainie Prokuratury Autonomicznej Republiki Krymu Jełyzaweta Dzyhora.","Poinformowała na konferencji prasowej w Kijowie, że Ukraina przekazała informacje w tej sprawie Międzynarodowemu Trybunałowi Karnemu (MTK) w Hadze. – Mamy do czynienia z faktem popełnienia przestępstwa wojennego. Zawiadomienie do MTK, złożone przez prokuraturę Autonomicznej Republiki Krymu, zawiera szereg faktów i dokumentów, które potwierdzają przestępstwo – powiedziała Dzyhora. Ołeksandr Sedow z Krymskiej Grupy Praw Człowieka twierdzi, że w Rosji zapadły już 33 wyroki sądowe wobec mieszkańców Krymu, którzy uchylają się od służby w rosyjskiej armii. Trzy rozprawy sądowe są w toku.",,
Oporniki przyznane. „Opowiadanie o polskiej historii nie jest proste”,Film „Krótkie popołudnie na Mazurach” Marii Dłużewskiej został uznany za najlepszy obraz X Festiwalu Filmowego Niepokorni Niezłomni Wyklęci. Podczas gali nagrodzono również świadków historii oraz wspierających ich „bohaterów drugiego planu”.,"– Opowiadanie o polskiej historii nie jest proste. Znalezienie klucza do mówienia o niej tak, żeby łączyć, a nie dzielić, jest dla nas wielkim wyzwaniem; jest zaszczytem, że udaje się to realizować – mówił dyrektor Festiwalu Filmowego NNW Arkadiusz Gołębiewski podczas gali kończącej dziesiątą edycję wydarzenia.Podczas ceremonii, w której wzięli udział filmowcy, kombatanci oraz przedstawiciele władz państwowych, ogłoszono laureatów festiwalowego konkursu filmowego. Nagrodą główną, czyli „Złotym Opornikiem”, nagrodzono „Krótkie popołudnie na Mazurach” Marii Dłużewskiej. To film „o niezwykłym, niekonwencjonalnym małżeństwie Kelusów, o miłości, życiu pod prąd, polityce i wspaniałej mazurskiej przyrodzie”. Dokument nagrodzono „za ukazanie w lakonicznej formie doświadczenia życiowego zapomnianego barda Solidarności w sposób pełen prostoty, ciepła i humoru”.– Ten film jest niezwykły, bo bohater jest niezwykły. Ogromnie staram się zapisywać ludzi, których spotykam na swojej drodze. Lepiej mi się żyje ze świadomością, że oni są na świecie – mówiła Dłużewska, odbierając nagrodę. – Ja się nimi karmię (...), dzięki nim mam poczucie sensu – dodała reżyserka.Jury – obradujące pod przewodnictwem Mateusza Wernera – przyznało także trzy równorzędne wyróżnienia. Wśród nagrodzonych znalazł się obraz pt. „Rok 1966” w reżyserii Rafała Geremka. Film opowiada o walce, jaką Kościół polski, z prymasem Wyszyńskim na czele, stoczył z komunistami w roku milenijnym. Dramtyczne losyKolejną wyróżnioną produkcją jest „Ada Krysia Willenberg” w reżyserii Krzysztofa Żurowskiego. Opowiada historię kobiety, która jako trzynastolatka przeskoczyła mur getta w Warszawie i od 1943 r. była ukrywana przez Polaków. Za udział w Powstaniu Warszawskim została zesłana na roboty do Niemiec. Tam wspierał ją granatowy policjant, który po powrocie do Polski chciał adoptować Adę, nie wiedząc, że jest Żydówką. W dokumencie 88-letnia kobieta oprowadza po terenie dawnego getta grupę izraelskiej młodzieży.Trzeci z wyróżnionych filmów to „Pamięć śladów” w reżyserii Ignacego Szczepańskiego. Jest to fabularyzowany dokument, przedstawiający walkę polskiego oficera Romualda Michniewicza, aresztowanego przez władze sowieckie i osadzonego na Łubiance, który po zwolnieniu na mocy amnestii rozpoczął starania o uwolnienie swojej rodziny.Podczas gali przyznano także wiele innych wyróżnień. Nagrodą im. Janusza Krupskiego – za „odwagę i trud w poszukiwaniu tematów oraz postaci niepokornych, niezłomnych, wyklętych” – wyróżniono film „Ryngraf” Doroty Kani. Jest to historia medalionu odnalezionego podczas prac poszukiwawczych zespołu prof. Krzysztofa Szwagrzyka na Bródnie. Idąc tropem wygrawerowanych na nim napisów, Kani udało się odpowiedzieć na pytanie, kim był jego właściciel – żołnierz AK Stanisław Olszewski. Przekład historii na język filmuNagrodę przyznał również prezes TVP Jacek Kurski, a otrzymał ją reżyser filmu „Gurgacz” Dariusz Walusiak. Z kolei nagrodę dyrektora festiwalu „za artystyczne przekładanie historii na język filmu” z rąk Arkadiusza Gołębiewskiego odebrał Sławomir Ciok za film „Na zawsze pilot...”.Nagrodę główną za dokument radiowy jury pod przewodnictwem Henryka Rozena przyznało pracy Magdy Skawińskiej pt. „Ludzie Solidarności Walczącej”. Nagrodzono ją za „ukazanie w lapidarnej, mistrzowskiej formie skomponowanego z wypowiedzi świadków historii i nagrań archiwalnych wyrazistego obrazu organizacji walczącej o niepodległość Polski”. Natomiast „Platynowy Opornik”, czyli nagroda za całokształt twórczości, została przyznana kompozytorowi muzyki filmowej Michałowi Lorencowi.Podczas uroczystości nagrodzono również świadków historii „bohatersko walczących o wolność oraz niepodległość kraju”. „Sygnety Niepodległości” otrzymali w tym roku m.in. uczestniczka powstania węgierskiego w 1956 r. Maria Wittner oraz były opozycjonista Andrzej Gwiazda. Pośmiertnie wyróżniono także Ryszarda Siwca, który w 1968 r. dokonał samospalenia na znak protestu przeciwko inwazji na Czechosłowację, a także twórcę polskiej marynarki wojennej, obrońcę Wybrzeża Józefa Unruga, którego pogrzeb odbył się we wtorek w Gdyni-Oksywiu.",,
Karczewski: Bawi mnie ta hucpa z rzekomym powrotem unijnych flag do Senatu,"Wybrany głosami opozycji marszałek Senatu Tomasz Grodzki zapowiedział, że do izby „dość szybko, być może jeszcze w środę lub w czwartek”, razem z flagami polskimi pojawią się flagi unijne. Stanisław Karczewski nazwał tą zapowiedź hucpą; flagi UE były obecne zawsze kiedy pełnił funkcję marszałka w poprzedniej kadencji.","– Chciałbym, abyśmy wykonali taki drobny gest, bo jesteśmy członkami rodziny europejskiej, oczywiście całkowicie suwerennym, potężnym państwem ze wspaniałym narodem o ogromnym potencjale i energii – powiedział w Radiu Zet marszałek Grodzki.Do tej kwestii za pośrednictwem Twittera odniósł się były marszałek Senatu Stanisław Karczewski.",,
Twoje Info: Wypadek autokaru z polskimi turystami w Egipcie. Są ciężko ranni,"W okolicach miejscowości Marsa Alam nad Morzem Czerwonym, w południowo-wschodniej części Egiptu, doszło do poważnego wypadku z udziałem autokaru wiozącego polskich turystów. Jak powiedział portalowi tvp.info jeden z pasażerów, cztery osoby zostały ranne, w tym dwie ciężko. Turysta skontaktował z platformą Twoje Info.","Informację o wypadku i czterech osobach rannych potwierdził w rozmowie z naszym portalem wiceminister spraw zagranicznych, Szymon Szynkowski vel Sęk. Zapewnił, że poszkodowani turyści są już pod opieką konsula.Do zdarzenia doszło około godz. 18 w drodze z lotniska do hotelu. – W autokar wiozący 16 polskich turystów uderzyła jadąca z dużą prędkością – ok. 100 km/h – ciężarówka - powiedział w rozmowie z portalem tvp.info Sławomir Szweda, jeden z pasażerów. - Kierowca autobusu zjeżdżał na prawo, starając się uniknąć zderzenia. Jednak w tylną część autokaru, w jego lewy bok uderzyła skrzynia ładunkowa wywrotki. Najciężej ranne zostały osoby siedzące w tej części pojazdu - opisywał nasz czytelnik. - Ciężarówka po uderzeniu w nasz autokar, nie zatrzymując się odjechała w dal - dodał.  Jak poinformował portal tvp.info jeden z turystów, pasażerowie, którzy nie zostali poszkodowani, natychmiast zajęły się udzielaniem pierwszej pomocy. Po około 30 minutach na miejsce dotarła pierwsza karetka, która zabrała najciężej ranną osobę, następnie zjawiła się kolejna. Kilkoro turystów udało się z poszkodowanymi do szpitala, by im pomóc.  – Poszkodowane są cztery osoby, które znajdują się w szpitalu. Pozostałe osoby zostały przewiezione do hotelu –  poinformowała w rozmowie z TVP INFO rzecznik MSZ Ewa Suwara. Konsul jest w kontakcie z rezydentem biura i jest udzielana pomoc konsularna – dodała.  Jak powiedział nasz rozmówca, organizatorem wyjazdu jest firma TUI. Portal tvp.info próbował skontaktować się z jej warszawską centralą, niestety nikt nie odbierał telefonów.",,
"„Mam nadzieję, że pomnik smoleński będzie łączył ludzi”","– Ważne, że ten pomnik powstał, i mam nadzieję, że w dłuższej perspektywie będzie on łączył ludzi, tak jak ten samolot połączył wszystkich, którzy byli na jego pokładzie. Z różnych środowisk i o różnych poglądach – tak Barbara Stasiak, wdowa po Władysławie Stasiaku, byłym szefie Kancelarii Prezydenta, komentowała w „O co chodzi” TVP Info odsłonięcie pomnika Ofiar Tragedii Smoleńskiej. – Pomnik stanął na pl. Piłsudskiego, miejscu symbolicznym dla tożsamości Polaków – mówił Paweł Kurtyka, syn Janusza Kurtyki, b. prezesa IPN, który również zginął w katastrofie.","W Warszawie, na placu Piłsudskiego, oficjalnie odsłonięto pomnik Ofiar Tragedii Smoleńskiej. Uroczystej prezentacji dokonali przedstawiciele wszystkich rodzin ofiar katastrofy. Symboliczne miejsce Barbara Stasiak, wdowa po byłym szefie Kancelarii Prezydenta, nie kryła, że pomnik stanął „za późno”. Jak mówiła, choć nie doszukuje się złej woli ludzi związanych z miastem, to także nie może doszukać się „zbyt wielu uczuć szlachetnych”.  – Ważne, że ten pomnik powstał, i mam nadzieję, że w dłuższej perspektywie będzie on łączył ludzi, tak jak ten samolot połączył wszystkich, którzy byli na jego pokładzie. Z różnych środowisk i o różnych poglądach. Połączył ich wspólny cel, jakim było uczczenie pamięci oficerów zamordowanych w Katyniu, ale także tragedia, w której zginęli – mówiła Barbara Stasiak. Jej zdaniem, gdyby pomnik ofiar katastrofy w Smoleńsku stanął w Warszawie wcześniej, to „możliwe, że bylibyśmy, jako społeczeństwo, na innym etapie, a nie w takiej żałobie jak teraz”. Stasiak podkreśliła, że zawsze należy dążyć do prawdy, która potrafi wyjść na jaw, po bardzo wielu latach.",,
UE zacieśnia współpracę w dziedzinie obronności. Dwudniowy szczyt w Brukseli,"Unijni przywódcy mają zgodzić się dziś na ściślejszą współpracę w dziedzinie obronności. To jeden z głównych dwudniowego szczytu, który rozpoczął się w Brukseli.","Tematami spotkań europejskich liderów są kryzys migracyjny, Brexit, a także  przedłużenie sankcji gospodarczych wobec Rosji za agresję na Ukrainie. Warunki ściślejszej współpracy obronnej i jej zakres będą uzgadniane w najbliższych miesiącach. Na razie wszystkie kraje są tym zainteresowane, także Polska, ale pod warunkiem, że unijna polityka obronna nie będzie konkurencyjna dla NATO. Ponadto - jak mówił wiceminister spraw zagranicznych Konrad Szymański – „zabiegamy o to, aby polski przemysł obronny miał równy dostęp do wsparcia obronnego”. Ta kwestia będzie omawiana na pierwszej sesji roboczej szczytu.",,
Sasin: Zachowanie opozycji przy pracach nad projektem ustawy o sądach to obstrukcja,"Zachowanie opozycji podczas prac w komisji sprawiedliwości nad projektami zmian ustaw o sądownictwie to obstrukcja i przejaw braku troski o polski wymiar sprawiedliwości – powiedział w PR1 wicepremier Jacek Sasin. Jego zdaniem,  gdy przychodzi do rozstrzygania, części opozycji nie ma i to świadczy o ich hipokryzji.","Sasin zaznaczył, że w czasie obrad „nie był żadnego zatroskania (opozycji) o losy polskiego wymiaru sprawiedliwości, tylko ciągła awantura, obstrukcja, próba zerwania obrad”. W jego opinii trudno po opozycji oczekiwać konstruktywnej pracy. Sasin wyraził też nadzieję, że Sejm przyjmie te projekty. Obrady rozpoczęły się o godz. 10.30 po tym, jak sejmowa komisja sprawiedliwości po godz. 5 rano pozytywnie zaopiniowała nowelizujący ustawy sądowe projekt PiS.  Przyjęła do niego 22 poprawki zgłoszone przez posłów PiS. Odrzucono ponad 80 poprawek opozycji, które mają być jednak przedstawione w drugim czytaniu w Sejmie jako wnioski mniejszości. Obrady miały burzliwy przebieg.  Posłowie opozycji kilkukrotnie bezskutecznie wnioskowali o przerwanie ich i wznowienie w piątek rano. Wcześniej w czwartek w Sejmie odbyło się pierwsze czytanie projektu. Wicepremier, odnosząc się do braku dyscypliny opozycji w głosowania, powiedział, że „cała ta sytuacja pokazuje jej hipokryzję”.  – Z jednej strony słyszymy rzeczywiście dramatyczne, w niewłaściwym kierunku idące sformułowania, porównujące dzisiejszą Polskę, haniebne, można powiedzieć, do Polski czasu stanu wojennego, komunizmu. Brakuje jakiegokolwiek rozsądku w wypowiedziach polityków opozycji (...). Z drugiej strony, gdy dochodzi do rozstrzygania, to spora część opozycji na te obrady nie przychodzi – powiedział.  – To pokazuje, że sami nie wierzą, że ta ustawa ma mieć tak dramatyczne skutki, jak sami o tym mówią – dodał. Zauważył, że posłowie PiS powinni być lepiej zmobilizowany podczas głosowań.  – Powinniśmy być zmobilizowani i jest to niezwykle ważne. W większości przypadków udaje się ją zachować. To też jest nauczka na następne posiedzenia. Trzeba być obecnym. Każdy z nas powinien być na sali i tę świadomość po wczorajszym dniu mają wszyscy – powiedział. Wicepremier zaznaczył, że projekty ustawy były konsultowany z wicepremierem Jarosławem Gowinem i jego ugrupowaniem oraz z całym środowiskiem politycznym Zjednoczonej Prawicy. – Te poprawki, które zaproponował pan Gowin, zostały uzgodnione z całym środowiskiem politycznym Zjednoczonej Prawicy, również z Solidarną Polską, bo to oni wnieśli ten projekt – powiedział. Zapewnił też, że w Zjednoczonej Prawicy nie ma żadnych kontrowersji co do treści tych projektów.  W kontekście zapisów nowych rozwiązań powiedział, że nie ma tutaj mowy o zamachu na konstytucyjność czy niezawisłość sędziów, choć dyscyplinowanie sędziów jest konieczne.  „To środowisko, jak każde inne, nie może nie podlegać żadnym ramom dyscyplinującym, szczególnie gdy mamy do czynienia w ostatnim czasie z ewidentną próbą postawienia się części środowiska sędziowskiego – niewielkiej części, ale hałaśliwej w przestrzeni publicznej – ponad obowiązującymi przepisami prawa”.  Stwierdził, że powołani przez prezydenta są pełnoprawnymi sędziami i mają prawo orzekać, to są fundamentalne zasady państwa prawa i nie można tego kwestionować.  Projekt PiS m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego i za działania o charakterze politycznym. Zwiększono zakres spraw możliwych do podjęcia przez rzecznika dyscyplinarnego sędziów sądów powszechnych. Znaczna część projektu to zmiany odnoszące się do sędziowskiego samorządu. Mają zostać wprowadzone także zmiany w procedurze wyboru I prezesa Sądu Najwyższego.",,
"„Walczyliśmy nie tylko z PO i PSL, ale i antyrządowo nastawionymi grupami interesu”","– To historyczny wynik PiS w wyborach samorządowych. Sytuacja w dużych miastach będzie wymagać przemyślenia, ale wygraliśmy w dziewięciu sejmikach, bardzo mocno powiększyliśmy stan posiadania w miastach średnich i mniejszych, gminach, w powiatach, na wszystkich szczeblach samorządu – powiedział portalowi tvp.info Tomasz Poręba, szef sztabu wyborczego Prawa i Sprawiedliwości w wyborach samorządowych.","– To była bardzo trudna kampania, ponieważ walczyliśmy nie tylko z Platformą Obywatelską czy PSL-em, ale i różnymi mocno antyrządowo nastawionymi grupami interesu. Kampania była bardzo trudna, toksyczna, ale jednocześnie, pomimo tak wielu przeciwników, udało nam się osiągnąć historyczny, naprawdę fantastyczny  wynik. Ja jestem z tego bardzo zadowolony i mogę tylko podziękować Polakom, że po raz kolejny postawili na PiS – powiedział Poręba.Szef sztabu wyborczego Prawa i Sprawiedliwości odniósł się również do wyborów w dużych miastach, gdzie Zjednoczona Prawica osiągnęła słabsze wyniki. – Oczywiście sytuacja w dużych miastach będzie wymagać przemyślenia z naszej strony, ale proszę zwrócić uwagę, że bardzo mocno powiększyliśmy stan posiadania w miastach średnich  i mniejszych, w gminach, w powiatach, na wszystkich szczeblach samorządu. To jest olbrzymia zmiana jakościowa w porównaniu z tym, co było w przeszłości. Prawo i Sprawiedliwość na pewno będzie miało olbrzymią reprezentację na wszystkich szczeblach samorządu. Ponadto zagłosowało na nas w porównaniu z 2014 rokiem ponad 2 mln więcej ludzi – stwierdził. Komentując wynik wyborów w Warszawie Poręba zaznaczył, że „praca i zaangażowanie Patryka Jakiego zasługują na naprawdę duży szacunek”.  Samą kampanię Poręba ocenia bardzo dobrze. – Z naszej strony to była od samego początku bardzo dobrze zaplanowana, dobrze przemyślana, realizowana zgodnie z ustaleniami kampania. To bardzo niesprawiedliwe, że słyszę opinie od różnych komentatorów czy dziennikarzy, iż PiS nie prowadził kampanii. To jest po prostu śmieszne, bo to znaczy, że ci ludzie żyli w jakiejś kompletnie równoległej rzeczywistości – stwierdził. Poręba dodał, że kampania była bardzo intensywna. Zaznaczył, że w jej toku Prawo i Sprawiedliwość objechało cały kraj, odbyło się kilkaset spotkań, kilkadziesiąt regionalnych konwencji dwie duże konwencje centralne. Bardzo ciężko pracowali i byli aktywni zarówno premier Mateusz Morawiecki, prezes Jarosław Kaczyński jak i wielu przedstawicieli kierownictwa partii, posłów oraz ministrów. Było dziesiątki tematycznych spotów i mocna promocja regionalnych programowych 5tek PiS. Jak podkreślił, w kampanii udało się wypracować równowagę pomiędzy przekazem merytorycznym i promocją programu partii a „sprawami równie istotnymi z punktu widzenia odbioru społecznego”, takimi jak walka z nadużyciami VAT-u, kwestia reprywatyzacji czy nielegalnej imigracji. Poręba uważa, że „dobre rozłożenie tych akcentów przełożyło się na dobry wynik PiS”. – Od początku mówiłem, że trzeba czekać na oficjalne wyniki. Niektórzy po exit pollach nie wytrzymywali emocji i rzucili się natychmiast do negatywnego komentowania tej kampanii, a należało po prostu poczekać na oficjalne wyniki. Dziś widzimy efekty naszej pracy w postaci wielkiego sukcesu PiS – powiedział. Szef kampanii wyborczej PiS skomentował również sprawę spotu, jaki w ostatnich dniach kampanii wypuścił komitet. – Moim zdaniem absurdalne jest mówienie, że spot dotyczący imigrantów przyczynił się do pogorszenia wyniku PiS. Czy to, że przypomnieliśmy deklaracje związanych z PO prezydentów wielkich miast o przyjmowaniu imigrantów, ale także o tym, że rząd PiS potrafił zablokować to na poziomie Brukseli i zapewnić Polakom bezpieczeństwo Polaków to źle? - pyta Poręba. Uważam, że również dzięki temu spotowi ludzie sobie o tym przypomnieli, co bez wątpienia miało wpływ na decyzje wyborcze – stwierdził Poręba. – Uważam, że negatywne reakcje niektórych środowisk na ten spot pokazują, iż trwa dobrze zaplanowana operacja oswajania Polaków z wciąż istniejącym, bardzo groźnym problemem nielegalnej imigracji – dodał. Zapytany o sytuację Małgorzaty Wasserman w Krakowie i Kacpra Płażyńskiego w Gdańsku stwierdził, że „konsekwentnie będą oni prowadzić swoją kampanię wyborczą. Są bardzo zdolni, to młodzi, ale już bardzo doświadczeni ludzie. Trzymam za nich kciuki, wiem że od pierwszego dnia po I turze bardzo ciężko pracują na swój sukces oraz sukces PiS”.",,
Kard. Schoenborn: Imigrantów popełniających przestępstwa należy odesłać,"Metropolita Wiednia kardynał Christoph Schoenborn oświadczył, że imigranci, którzy popełnili przestępstwa, „powinni zostać odesłani do swoich krajów zgodnie z duchem przepisów”. Dodał, że w więzieniach w Austrii osadzonych jest wielu imigrantów z Afryki.","W wywiadzie dla rzymskiego dziennika „Il Messaggero” w niedzielę austriacki dostojnik, który uczestniczył w synodzie biskupów na temat młodzieży, odniósł się do sprawy 16-latki zgwałconej i zabitej w Rzymie przez grupę nielegalnych imigrantów z Afryki, handlarzy narkotyków. – Przypadek ten odwołuje się do tematu bezpieczeństwa. Chociaż na synodzie nie poruszono go, panuje zaniepokojenie w całej Europie, gdzie jest imigracja. Widzę to w Austrii – oświadczył kardynał Schoenborn. – Również my mamy więzienia pełne Afrykanów przyłapanych na handlu narkotykami. To oczywiste, że jeśli nie są obywatelami austriackimi, powinni wyjechać, zostać odesłani do kraju pochodzenia – dodał. W nawiązaniu do sytuacji w Austrii zaznaczył: „Są przypadki, gdy dochodzi do wydalenia tylko dlatego, że procedura azylowa zostaje uznana za niewystarczającą, nawet gdy ma miejsce wspaniała integracja”, a „dzieci mówią doskonale po niemiecku”.",,
