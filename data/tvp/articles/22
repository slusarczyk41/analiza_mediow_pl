Prezydent Brazylii proponuje synowi funkcję ambasadora USA,"Prezydent Brazylii Jair Bolsonaro zaproponował swojemu synowi Eduardo funkcję ambasadora w Stanach Zjednoczonych. Podkreślił, że nominacja zależy od woli Eduardo, który obecnie jest członkiem niższej izby parlamentu – Izby Deputowanych.","– Decyzja należy do niego. Nie chcę decydować o jego przyszłości. Przepisy mówią, że musiałby zrezygnować z pełnionej obecnie funkcji – wyjaśnił brazylijski prezydent. Dotychczas Eduardo był doradcą swego ojca w sprawach zagranicznych. Po jesiennych wyborach prezydenckich Eduardo był w Waszyngtonie, gdzie spotkał się m.in. z doradcą Donalda Trumpa – Jaredem Kushnerem. Eduardo towarzyszył ojcu podczas marcowej wizyty w Białym Domu.Eduardo Bolsonaro jest przewodniczącym komisji ds. stosunków zagranicznych w Izbie Deputowanych.W politykę zaangażowanych jest jeszcze dwóch synów Jaira Bolsonaro. Najstarszy – Flavio – jest senatorem, natomiast Carlos jest radnym Rio de Janeiro oraz odpowiada za media społecznościowe swego ojca.",,
Donald Trump po spokojnej wizycie odpalił bombę… na Twitterze,"Nie milkną echa spotkania w Białym Domu Donalda Trumpa z Angelą Merkel. A emocje podgrzewa sam prezydent Stanów Zjednoczonych. Gdy amerykańskie media podkreślają, że były to pierwsze rozmowy obojga polityków po wypowiedziach amerykańskiego prezydenta podczas kampanii prezydenckiej, czasem szyderczych wobec kanclerz Niemiec, sam prezydent wizytę komentuje na Twitterze.","Mimo tego, co słyszeliście od FAKE NEWS, miałem WSPANIAŁE spotkanie z niemiecką kanclerz Angelą Merkel – napisał w sobotę na Twitterze prezydent Donald Trump. Spotkanie bez historiiW piątek w Białym Domu rozmawiano m.in. o wolnym handlu, stosunkach na linii Waszyngton-Berlin oraz o konfliktach na świecie. Jednym z tematów były też wydatki Niemiec na obronność, niesięgające postulowanego przez NATO pułapu 2 proc. PKB.Media w Stanach Zjednoczonych podsumowując wizytę Angeli Merkel w Waszyngtonie zgodnie piszą, że spotkali sie przywódcy dwóch najpotężniejszych państw świata, którzy diametralnie różnią się w takich kwestiach jak migracja i podejście do uchodźców, przede wszystkim tych z Syrii. Kanclerz Niemiec z Donaldem Trumpem rozmawiała pół godziny w cztery oczy.",,
Dziennikarka „GW” próbowała zakpić z posłanki. Dostała mocną odpowiedź,"Dziennikarka „Gazety Wyborczej” Dominika Wielowieyska skierowała złośliwą uwagę do posłanki PiS Anny Siarkowskiej, sugerując, że realizuje lewicowo-liberalne ideały. Chodziło o fakt, że posłanka „łączy macierzyństwo i pracę zawodową”. „Realizacja liberalno-lewicowych ideałów to zabijanie własnych dzieci, a nie próba łączenia pracy z ich wychowaniem” – odpowiedziała jej Siarkowska.","Do wymiany zdań doszło na Twitterze.„Nie wydaje Wam się urocze, że mocno konserwatywna posłanka Anna Siarkowska realizuje właśnie liberalno-lewicowe ideały i – zamiast siedzieć w domu – na sali sejmowej łączy macierzyństwo i pracę zawodową?” – napisała Wielowieyska. Dziennikarce odpowiedziała sama posłanka. Nawiązując do postulatów legalizacji aborcji opisała, jak jej zdaniem wygląda w praktyce realizacja lewicowo-liberalnych ideałów. Odpowiedź Siarkowskiej spotkała się z pozytywnymi reakcjami. „Brawa za ciętą ripostę!!!”, „Dominika Wielowieyska coraz częściej na Twitterze robi z siebie pośmiewisko”, „Co prawda po bandzie, ale baardzo celnie” – to tylko niektóre z komentarzy, jakie się pod nią pojawiły.",,
Szczerski: Marszałek Senatu powinien odwołać swoją wizytę w Brukseli,"– Wyrażam stanowcze oczekiwanie, że marszałek Tomasz Grodzki odwoła swoją wizytę w Brukseli – oświadczył w piątek szef gabinetu prezydenta RP Krzysztof Szczerski, odnosząc się do zbliżającego się wyjazdu marszałka i rozmowy z wiceszefową KE Vierą Yourovą. Do słów prezydenckiego ministra odniósł się Grodzki. – Nikt trzeciej osobie w państwie nie będzie dyktować, co ma robić – powiedział w czasie konferencji prasowej w Senacie.","Marszałek Senatu 8 stycznia poleci do Brukseli na zaproszenie wiceszefowej KE, gdzie ma rozmawiać na temat uchwalonych niedawno ustaw sądowych.– Chcę powiedzieć jasno, że zgadzam się z tymi tezami, także opozycji, która mówi o tym, że celem (prezydenta Rosji – red.) Władimira Putina jest wyizolowanie, zniszczenie wizerunku Polski za granicą, zwłaszcza na Zachodzie. Dlatego chcę powiedzieć jasno, że wyrażam stanowcze oczekiwanie, że marszałek Grodzki odwoła swoją wizytę w Brukseli – oświadczył Szczerski podczas rozmowy w „Sygnałach dnia” w radiowej Jedynce.Prezydencki minister tłumaczył, że jeśli dziś opozycja będzie jeździła do Brukseli czy innych stolic i „niszczyła wizerunek Polski”, będzie to oznaczało, że „gra w orkiestrze Putina, że opozycja realizuje politykę Putina”.– Jeśli dzisiaj, w tych okolicznościach z jakimi mamy do czynienia (...), opozycja będzie nadal jeździła do stolic innych krajów i niszczyła wizerunek Polski, bo to jest cel ataku Władimira Putina na Polskę – wyizolowanie naszego kraju z Zachodu i później stworzenie wokół niego atmosfery takiej, która umożliwiłaby jakiś dalsze kroki wobec Polski negatywne – powiedział Szczerski. – Ciągle jeszcze żyjemy w państwie demokratycznym. Minister Szczerski nie będzie trzeciej osobie w państwie dyktował, co ma robić. Gdybym wybierał się do Moskwy, albo Mińska czy innych krajów, gdzie demokracja jest zagrożona, to mógłbym się nad tymi słowami zastanowić, ale przypominam, że wybieram się do Brukseli, do stolicy naszej Wspólnoty, w której ze wszystkimi prawami i obowiązkami się znajdujemy – mówił Grodzki. Podkreślił, że odbiera słowa Szczerskiego „zdecydowanie negatywnie”. Marszałek powiedział, że wiele swoich posunięć dyplomatycznych uzgadnia z szefem MSZ Jackiem Czaputowiczem. Jak jednak dodał, „wyjazd do Brukseli, gdzie znajduje się Parlament Europejski, gdzie urzęduje Komisja Europejka nie jest niczym nagannym i wpisuje się w to, co wielokrotnie w czasie wywiadów obiecywałem – to znaczy – w jak najstaranniejszy proces przygotowania debaty w Senacie, dotyczącej tzw. ustaw sadowych, ponieważ te ustawy są jednym z fundamentów demokracji w Polsce” – mówił. „Czytelne oczekiwanie” Dopytywany czy jest to też opinia prezydenta Andrzeja Dudy, Szczerski odparł: „Tak, to jest oczekiwanie bardzo czytelne z naszej strony”.Pod koniec grudnia ub.r. rzecznik KE Christian Wigand poinformował, że Komisja Europejska zwróciła się w liście do prezydenta, premiera, marszałków Sejmu i Senatu o wstrzymanie prac nad zmianami dotyczącymi ustaw sądowych do czasu przeprowadzenia konsultacji.W liście wiceszefowa KE Viera Yourova zachęciła mocno polskie władze do skonsultowania z Komisją Wenecką ówczesnego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji. Sejm uchwalił jednak nowelizację, którą teraz ma się zająć Senat. „Senat należycie rozpatrzy wszelkie projekty aktów prawnych”  Grodzki w liście do wiceprzewodniczącej KE zapewnił wtedy, że Senat „należycie rozpatrzy wszelkie projekty aktów prawnych, które mogą zagrażać rządom prawa w Polsce i polskiemu sądownictwu”. Zapewnił także Yourovą, że jest do jej dyspozycji w razie dalszych pytań.Marszałek Senatu 8 stycznia poleci do Brukseli, gdzie ma się spotkać z wiceszefową KE. W niedawnej rozmowie z PAP Grodzki oświadczył, że marszałek Senatu ma prawo do konsultacji z przyjaciółmi z Unii Europejskiej – odpowiedział w ten sposób na zarzut, że konsultując sprawę noweli ustawy sądowej z Yourovą przenosi polskie spory za granicę. Nowelizacja ustaw sądowych Uchwalona przez Sejm 20 grudnia br. nowelizacja m.in. Prawa o ustroju sądów i ustawy o Sądzie Najwyższym, a także o sądach administracyjnych, wojskowych i prokuraturze m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”.Zgodnie z nowelą rzecznik dyscyplinarny będzie mógł podjąć i prowadzić czynności w każdej sprawie dotyczącej sędziego. Z kolei na świadka, który bez usprawiedliwienia nie stawia się na wezwanie rzecznika dyscyplinarnego, będzie można nałożyć karę do 3 tys. zł, co nie wyklucza wszczęcia postępowania dyscyplinarnego.Nowelizacja wprowadza też zmiany w procedurze wyboru I prezesa SN. Kandydata na to stanowisko będzie mógł zgłosić każdy sędzia SN. W przypadku problemów z wyborem kandydatów ze względu na brak kworum w ostatecznym stopniu planowanej procedury do ważności wyboru wymagana będzie obecność 32 sędziów SN.Nowelizacja trafiła do Senatu, który ma 30 dni na odniesienie się do niej. Izba ma zająć się ustawą na posiedzeniu 15-17 stycznia. Wcześniej, już 7 i 8 stycznia, będą zajmować się ustawą komisje senackie.",,
"Waszczykowski: Chcemy, żeby UE utrzymała politykę otwartych drzwi","– Chcemy, żeby Unia Europejska podtrzymała na listopadowym szczycie Partnerstwa Wschodniego politykę otwartych drzwi – oświadczył w Baku szef MSZ Witold Waszczykowski. Opowiedział się także za tym, by umożliwić partnerom UE udział w pracy unijnych agend i instytucji, przyznając im status obserwatorów.","Na konferencji prasowej po rozmowach z szefem azerbejdżańskiego MSZ Elmarem Mammadiarowem Waszczykowski relacjonował, że jednym z głównych tematów rozmów ministrów były oczekiwania wobec szczytu Partnerstwa Wschodniego. Zaznaczył w tym kontekście, że Polska zabiega o to, aby PW „pozostawało wysoko na unijnej agendzie”.Dlatego - mówił - „zachęcaliśmy UE, by szczyt odbył się w Brukseli, a nie w innym kraju z naszej części Europy; obawialiśmy się, że w takim przypadku mógłby zostać zignorowany przez resztę Europy”. – W Brukseli szczyt powinien zyskać należytą uwagę i skupienie wszystkich krajów członkowskich – dodał minister.Polska popiera politykę otwartych drzwi– Uważamy, że naszą powinnością jest zachęcanie UE do utrzymania funkcjonowania polityki otwartych drzwi – podkreślił szef MSZ. Jak zastrzegł, Polska nie jest w tej sprawie naiwna i rozumie, że w najbliższej przyszłości PW nie doprowadzi do rozszerzenia UE. – Ale będziemy namawiać, przekonywać i wywierać presję na kraje członkowskie, by zachowały otwarte drzwi i aby oferowały coraz to kolejne programy, które będą angażowały naszych partnerów głębiej i głębiej we współpracę z UE – dodał Waszczykowski. Najważniejsze są intencjeAzerbejdżański minister zaznaczył, że wciąż są różne kwestie, które wymagają negocjacji, ale „najważniejsze są intencje”. – Już dziś mamy strategiczną współpracę w dziedzinie energetyki, w tym dotyczącą budowy rurociągów transanatolijskiego i transadriatyckiego części Południowego Korytarza Gazowego, biegnącego z Azerbejdżanu, przez Gruzję, Turcję, Grecję, Albanię i Morze Adriatyckie, do Włoch), dostaw gazu ziemnego z azerbejdżańskiej części Morza Kaspijskiego na rynki europejskie – zauważył.W przyszłości zdaniem Mammadiarowa kolejnym ważnym obszarem współpracy z UE może stać się rozbudowa połączeń transportowych. – Dla nas jest to także kwestia bezpieczeństwa – dodał.",,
„Prawdopodobna zmiana kandydata PO na prezydenta”,"W najbliższych tygodniach prawdopodobna jest zmiana kandydata PO na prezydenta – napisał w niedzielę na Twitterze szef klubu PiS, wicemarszałek Sejmu Ryszard Terlecki. W jego ocenie Małgorzata Kidawa-Błońska popełnia sporo błędów.","„Poziom opozycyjnych banałów, które wygłasza Małgorzata Kidawa-Błońska jest tak żenujący, a liczba popełnianych błędów tak duża, że w najbliższych tygodniach jest prawdopodobna zmiana kandydata PO na prezydenta” – napisał na Twitterze szef klubu PiS, wicemarszałek Sejmu Ryszard Terlecki.Start w wyścigu prezydenckim zapowiedzieli oprócz Kidawy-Błońskiej m.in. także prezes PSL Władysław Kosiniak-Kamysz, lider Wiosny Robert Biedroń (ma być wspólnym kandydatem także Lewicy Razem i SLD) i publicysta Szymon Hołownia. Kandydatem Konfederacji na prezydenta jest z kolei Krzysztof Bosak.",,
USA może nałożyć sankcje wobec firm budujących Nord Stream 2,"Ewentualne amerykańskie sankcje wobec firm, które są zaangażowane w projekt Nord Stream 2, byłyby możliwe z punktu widzenia prawa – powiedział minister spraw zagranicznych Jacek Czaputowicz po szczycie NATO w Brukseli.","– Słyszałem od przedstawicieli administracji amerykańskiej, żebyśmy nie wierzyli w taki argument, że projekt (Nord Stream 2) został rozpoczęty i już nie można go cofnąć. Nie, nieprawda. (...) Myślę, że jest tworzona taka narracja mówiąca o tym, że już nic nie da się zrobić, że dyrektywy nie można zmienić. Nie, jeszcze wszystkie decyzje nie zostały wydane. Dania ma tu coś do powiedzenia – oświadczył. Władze fińskie, szwedzkie i niemieckie wydały już zgodę na to, by gazociąg przebiegał przez wody terytorialne tych krajów. Takiej zgody nie wydali jeszcze Duńczycy. Jak dodał, dużo w tej sprawie zależy od determinacji Stanów Zjednoczonych.– Nie upatrywałbym nadziei w oddziaływaniu na prezydenta Rosji Władimira Putina, a raczej na sojuszników w ramach NATO, którzy są zaangażowani w ten projekt – powiedział. Polska uważa – jak mówił – że USA mają bardzo prawidłową ocenę sytuacji w sprawie NS2. Czaputowicz powiedział, że Polska uznaje konieczność zapewnienia bezpieczeństwa także na południowej flance. – Jeżeli oczekujemy od innych, że będą solidarni z nami, jeśli chodzi o zapewnienie bezpieczeństwa Polski ze wschodu, musimy wykazywać wrażliwość na potrzeby innych sojuszników na południu – oświadczył. Przypomniał, że polskie wojsko uczestniczy w sojuszniczej misji Resolute Support w Afganistanie. – Teraz, gdy kończy się debata dotycząca walki koalicji przeciwko Państwu Islamskiemu, również bierzemy w tym udział. Zasięg Państwa Islamskiego został znacznie ograniczony, ale nie jest to sukces ostateczny, należy dalej prowadzić działania i Polska będzie w dalszym ciągu brać udział w przygotowaniu irackich sił, szkoleniach; tym, czego się oczekuje od członków koalicji – mówił minister. Podkreślił znaczenie debaty nad zwiększeniem wydatków obronnych, do czego sojusznicy zobowiązali się w 2014 r. i czego na szczycie ponownie domagał się od Kanady i Europy prezydent USA Donald Trump. – To jest dyskusja dość istotna, bo dotyczy podziału ciężarów na obronę. Argumentacja jest uzasadniona. Stany Zjednoczone zapewniają bezpieczeństwo państwom europejskim, one za to nie płacą, dzięki temu mogą te środki inwestować w gospodarkę, sprawy społeczne i w związku z tym także konkurują ze Stanami Zjednoczonymi. Chodziłoby o równiejszy podział ciężarów obronnych – powiedział Czaputowicz.",,
Protest przed Sądem Najwyższym. Uczestnicy stworzyli łańcuch światła,Tysiące osób protestowały w niedzielę wieczorem przed budynkiem Sądu Najwyższego w Warszawie przeciw projektom reform wymiaru sprawiedliwości – autorstwa PiS. Protesty odbyły się też m.in. w Gdańsku i Poznaniu.,"Protestujący przynieśli ze sobą zapalone świece. Część trzymała w rękach biało-czerwone i unijne flagi. Zgodnie z prośbą organizatorów nikt nie miał ze sobą transparentów.List stowarzyszenia Bartłomiej Przymusiński, rzecznik prasowy Stowarzyszenia Sędziów Polskich Iustitia powiedział m.in., że „dziś obywatele i sędziowie łączą się w obronie niezależnych sądów”. Odczytał zgromadzonym list stowarzyszenia, którego autorzy są zdania, ze „dziś domyka się proces przejmowania niezależnych sądów przez rządzących”. Autorzy listu twierdzą, że w rękach władzy jest już prokuratura, proces tworzenia prawa, a teraz będą także sędziowie, adwokaci i radcowie prawni.„Politycy jednej partii wybiorą KRS. Minister będzie mógł odwołać każdego prezesa sądu. Odwołani mają zostać sędziowie Sądu Najwyższego wybrani w ostatnich 25 latach demokracji” - sądzą autorzy listu.„Stajemy dziś w łańcuchu światła wokół SN, wokół wielu sądów w całej Polsce (...). Chcemy takich reform, które będą napisane ponad podziałami politycznymi” - zakończyli sędziowie. Policja nie podała dotąd danych o frekwencji na pl. Krasińskich - za to rzecznik warszawskiego ratusza napisał na Twitterze, że przed SN było aż 17 tys. osób. Kilka godzin wcześniej twierdził z kolei, że na niedzielnej manifestacji opozycji przed Sejmem było „ponad 10 tysięcy osób; w szczytowym momencie kilkanaście tysięcy”. Informacje te znacznie odbiegają od ustaleń stołecznej policji, która zabezpieczała demonstrację przed parlamentem i w oficjalnym komunikacie podała, że uczestniczyło w niej ok. 4,5 tys. osób.Przed godz. 22 przed SN odegrano polski hymn, po czym zgromadzeni unieśli do góry świece i zaczęli skandować: „wolne sądy”. Na koniec ustawili je dookoła budynku SN. Protesty odbyły się też w innych miastach Polski. Ok. 2 tys. osób przyszło na plac w centrum Poznania, by wyrazić sprzeciw dla planów reformy sądownictwa. W Gdańsku w proteście uczestniczył wicemarszałek Senatu Bogdan Borusewicz (PO).W Poznaniu uczestnicy przynieśli i zapalili świece, znicze, włączyli latarki, smartfony i lampki rowerowe. Nie było skandowania haseł ani transparentów. W wydarzeniu wzięli udział przedstawiciele władz miasta, ruchów miejskich, organizacji; wielu poznaniaków przyszło na pl. Wolności całymi rodzinami.W Gdańsku kilkuset protestujących skandowało m.in. „Ta ustawa łamie nasze prawa”, „Solidarność naszą bronią”, „Nie oddamy demokracji”.",,
Warszawski ratusz rozważa cięcia zajęć pozalekcyjnych,Władze stolicy analizują możliwość ograniczenia zajęć pozalekcyjnych – potwierdziła w czwartek rzecznik prasowa urzędu miasta Ewa Rogala.,"O konsultacjach prowadzonych przez Biuro Edukacji stołecznej dzielnicy Białołęka w sprawie ograniczenia liczby zajęć pozalekcyjnych poinformował w ubiegłym tygodniu radny z tej dzielnicy Piotr Gozdek (PiS). – Z informacji uzyskanych w Biurze Edukacji wynika, że dyrekcje szkół otrzymały dyspozycje dotyczące oceny możliwości rezygnacji z zajęć dodatkowych – powiedział. Podkreślił, że dzielnicowe biuro miało otrzymać polecenie w tej sprawie z ratusza. PAP zwróciła się do służb prasowych urzędu miasta o wyjaśnienia w tej sprawie. W odpowiedzi przekazanej w czwartek Rogala napisała: „Analizujemy kwestię ewentualnych ograniczeń. 100 złotych rocznie na ucznia jednak na pewno pozostaje”.  W ubiegłym tygodniu podczas posiedzenia Rady Warszawy dotyczącego m.in. przyszłorocznego budżetu miasta prezydent Rafał Trzaskowski przyznał, że program, w ramach którego stołeczne szkoły miały dostać po 100 zł rocznie na każdego ucznia na dodatkowe zajęcia dydaktyczne, jest zagrożony.  Zaznaczył jednak, że w przyszłym roku budżetowym będzie kontynuowany program ""Warszawa dla uczniów"". W jego ramach każda szkoła ma dostać po 100 zł na ucznia na sfinansowanie jego udziału w wydarzeniach kulturalnych i sportowych.  Podczas ubiegłorocznej kampanii wyborczej, Trzaskowski, jako kandydat na prezydenta miasta, zapowiedział dwa programy wsparcia dla uczniów. Pierwszy to „Warszawa dla ucznia”, a drugi „Warszawska Dopłata dla Ucznia”. – To moja kolejna propozycja w ramach „Programu Wspieramy Rodziny”. 100 zł na zajęcia dodatkowe dla każdego ucznia w Warszawie pozwoli wyrównać możliwości rozwoju w szkołach w każdej dzielnicy – zapowiadał w sierpniu 2018 r. na Twitterze.",,
"Blokada Nord Stream 2, Ukraina, rosyjskie embargo. Czego żądać od UE w zamian za przyjęcie uchodźców?","– Nie tylko gazowe mamy problemy – tak Andrzej Jonas („The Warsaw 
Voice”) skomentował przywołaną w programie „Po przecinku” opinię Jerzego
 Buzka na temat podpisania przez zachodnie koncerny i Rosję umowy o budowie gazociągu 
Nord Stream 2. – Jeżeli Unia wymaga od nas solidarności w kwestii 
uchodźców, to my  musimy domagać się solidarności w kwestii zablokowania
 budowy rury na dnie Bałtyku. – Mamy problemy z embargiem na artykuły 
żywnościowe ze strony Rosji, jest zawieszony proces rozwiązywania 
problemu ukraińskiego. Potrzebujemy do tego pomocy Unii – kontynuował 
Jonas.  – Myślę, że sprawa uchodźców będzie pretekstem, jeśli np. w 
sprawie ukraińskiej coś pójdzie nie tak i Niemcy – ten skrajny 
scenariusz – zaczną się dogadywać z Rosją – powiedział drugi z gości TVP
 Info, Piotr Gursztyn z tygodnika „Do rzeczy”.",,,
„Ściany domu spływały krwią”. Powstaniec warszawski wspomina niemieckie rzezie,"Działania Niemców podczas Powstania Warszawskiego, w tym naloty bombowe, to było niszczenie miasta pełnego ludzi – wspomina Andrzej Gładkowski ps. Ostoja, który latem 1944 r. był łącznikiem szefa Służby Sanitarnej na Starym Mieście w Warszawie.","– Brałem udział w Powstaniu Warszawskim, ale jako jeden z jego młodszych uczestników. Miałem 14 lat. Moje miejsce działalności w czasie Powstania Warszawskiego przypadło na Stare Miasto, dzielnicę szczególnie doświadczoną – powiedział PAP Gładkowski, który w sierpniu 1944 r. był łącznikiem płk. dr Stefana Tarnawskiego, szefa Służby Sanitarnej na Starym Mieście.– Na Starym Mieście działy się rzeczy bardzo ciężkie, straszne i trudne w związku z tym każdy, kto przeżył oblężenie i obronę Starego Miasta ma bardzo wiele wspomnień i to przeważnie tragicznych – podkreślił.Systematyczne bombardowaniaWeteran opowiedział m.in. o masakrze na podwórzu domu przy ul. Franciszkańskiej 6, do której doszło po 10 sierpnia, gdy Niemcy zaczęli systematycznie bombardować Stare Miasto. Działo się to w dniach po wyparciu powstańców z Woli i zamordowaniu tam wielu tysięcy bezbronnych cywilów. – Niemcy stosowali bombardowanie falami, które zaczynało się mniej więcej od szóstej godziny rano, ale potem już można było wiedzieć, kiedy jest przerwa, kiedy bombardowania nie będzie. I wtedy wszystko ożywało, ludzie wychodzili z piwnic, aby spróbować sobie coś ugotować na malutkich kuchenkach powstańczych, które składały się z dwóch cegiełek i jakiegoś rusztu zdobytego gdzieś w gruzach – wspominał Gładkowski, dodając, że wśród odpoczywających od bombardowań byli również powstańcy.– I wtedy w sytuacji tego jakby wyciszenia bombardowania i ostrzału do środka zabudowań (...) spadł granatnik (...). Uderzył w ścianę od strony podwórka w pokoju, który miał dwa okna, i w którym ja się tam znajdowałem, i to był ten moment, że usłyszeliśmy jakiś silny huk, ale jeszcze nie wiedzieliśmy co się stało. Za chwilę wiedzieliśmy... Granatnik eksplodował na wysokości tego pierwszego piętra i nastąpiła ogromna masakra. Ludzie próbujący ugotować jakąś żywność byli rażeni odłamkami tego pocisku, ale jednocześnie powstańcy odpoczywający na balkonie też byli ranni i zabici. Ściany domu pokryły się krwią – opowiadał. Wśród najgroźniejszej broni stosowanej przez Niemców weteran wymienił, często pojawiające się we wspomnieniach powstańców, bomby określane szafami lub krowami.– To była broń rakietowa, która polegała na tym, że posiadano wyrzutnie pocisków lecących na odległość jednego kilometra do dwóch (...). Można było je zobaczyć gołym okiem, było to ciemne cygaro z pióropuszem ognia z tyłu. Wystrzałowi serii takich pocisków, zwykle od trzech do pięciu, towarzyszył charakterystyczny, jak to nazywaliśmy, skrzyp szafy (...). Po usłyszeniu tego wystrzału każdy starał się znaleźć miejsce w piwnicy w miarę możności pod ścianami, ponieważ środek sufitu mógł być zawalony, i przeczekać taki nalot – tłumaczył.Zasada, by trzymać się ścian piwnic podczas nalotów, np. bombowców nurkujących Ju-87, „sztukasów”, była bardzo ważna. Bomby zrzucane przez samoloty potrafiły burzyć domy aż do poziomu piwnic.„Niszczenie miasta pełnego ludzi”– Ten dom przy Franciszkańskiej 6, w którym byłem w pewnym momencie był zbombardowany (...) i przez te cztery piętra bomby przebiły do piwnicy i ci ludzie, którzy byli pod ścianami jeszcze zdołali wyjść, a ci, którzy byli na środku zostali zagnieceni. Był taki jeden, któremu przywaliło nogi i nie mogliśmy go odgrzebać, dawaliśmy mu wino na podtrzymanie, straszne rzeczy. Było to niszczenie miasta pełnego ludzi – wspominał kombatant.Powstanie dla 14-letniego łącznika zakończyło się 31 sierpnia. – To był dla mnie dzień pełnego zaskoczenia. Okazało się, że nasze linie obronne (...) cofnęły się w głąb Starego Miasta i wtedy zamiast sygnału, jak mam w danym dniu działać w otworze piwnicznym między domami, ukazał się żołnierz niemiecki. Był bardzo zdenerwowany, mówił po niemiecku, ale to było zrozumiałe, że wszyscy musimy wychodzić natychmiast na Litzmannstadt Strasse, czyli w kierunku Woli. Dlaczego był tak zdenerwowany? To spotkanie z nim było około godz. szóstej i wiedzieliśmy, że po tej godzinie rozpoczną się naloty bombowe na Stare Miasto – powiedział Gładkowski, który po 31 sierpnia trafił do obozu przejściowego w Pruszkowie, a następnie został wywieziony do III Rzeszy i umieszczony w obozie we Frankfurcie nad Odrą.",,
Marek Woźniak ponownie marszałkiem województwa wielkopolskiego,Marek Woźniak (PO) został w piątek wybrany marszałkiem województwa wielkopolskiego. Pełniącego tę funkcję od 2005 roku samorządowca po raz kolejny wybrali wielkopolscy radni podczas pierwszej sesji sejmiku VI kadencji.,"W wyborach samorządowych Koalicja Obywatelska uzyskała w 39-osobowym sejmiku województwa 15 mandatów, 13 mandatów przypadło PiS. PSL zdobyło siedem mandatów, SLD-Lewica Razem – trzy, Bezpartyjni Samorządowcy – jeden mandat. W poniedziałek o zawarciu umowy koalicyjnej poinformowały KO i PSL, w piątek podano, że do tych sił dołączyła lewica.W wyborze marszałka województwa wzięło udział 38 radnych. Na Woźniaka, który był jedynym zgłoszonym kandydatem, zagłosowało 26 osób, 11 radnych było przeciwnych, 1 radny wstrzymał się od głosu.– W tej kadencji czekają nas bardzo poważne wyzwania. Musimy przygotować strategię rozwoju województwa wielkopolskiego do roku 2030 roku. Czekają nas też negocjacje nowego Wielkopolskiego Regionalnego Programu Operacyjnego w ramach nowego budżetu UE, który na pewno nie będzie łatwy i prosty. Wielkopolska bardzo skorzystała z pieniędzy z UE, w nowej perspektywie tych pieniędzy zapewne będzie mniej, trzeba będzie je precyzyjniej wydatkować w oparciu o nowe reguły – mówił w piątek Woźniak. Przedstawiając planowane i realizowane inwestycje przypomniał m.in., że w Poznaniu powstaje szpital dziecięcy, trwają też przygotowania do realizacji w Poznaniu ośrodka protonoterapii.– Jest szansa, by zaproponować nie tylko Wielkopolanom, ale i całej zachodniej części kraju nowoczesną terapię, bardzo precyzyjną i delikatną, jeśli chodzi o ingerencję w organizm ludzki. Od lat czynimy starania, by to zrobić – powiedział.Woźniak zapowiedział „realizację planu budowy dróg – w tym ważnych obwodnic miast w Wielkopolsce oraz rozwój zakupu taboru dla Kolei Wielkopolskich”.– Cały czas trwa duży front inwestycyjny w naszych instytucjach kultury. Mamy zamiar przystąpić do przygotowania budowy filharmonii w Poznaniu, to jest oczekiwany obiekt – dodał. Jak powiedział w piątek w imieniu KO radny Henryk Szopiński, Marek Woźniak „jest gwarancją bezpiecznego, zrównoważonego rozwoju regionu”. – Znamy Marka Woźniaka od wielu lat. Jest człowiekiem otwartym na dialog z wszystkimi klubami, wielokrotnie tego dał dowód w poprzednich kadencjach – powiedział.Z kolei według radnego Zbigniewa Czerwińskiego (PiS) dalsze rządy Marka Woźniaka w Wielkopolsce nie wróżą dobrze dla regionu.– Widać było dzisiaj, że Marek Woźniak nie może się powstrzymać od politycznych wycieczek. To oznacza, że będzie się starał zrobić z samorządu województwa miejsce walki Platformy Obywatelskiej z Prawem i Sprawiedliwością, nie patrząc na to, czy to służy Wielkopolanom – powiedział.Decyzją radnych, wicemarszałkami województwa zostali, podobnie jak w poprzedniej kadencji, Krzysztof Grabowski i Wojciech Jankowiak (PSL). Członkiem zarządu będzie nadal Marzena Wodzińska (PO). Do zarządu wybrano też przedsiębiorcę, wieloletniego radnego pilskiego samorządu Jacka Bogusławskiego, który w ostatnich wyborach samorządowych bezskutecznie ubiegał się o mandat radnego wielkopolskiego sejmiku z list KO.",,
„Jesteśmy Iron Horse i nigdy się nie poddajemy!”. Trzecia zmiana pancernej brygady z USA rozpoczęła dyżur,"W Żaganiu odbyła się ceremonia przekazania dowodzenia trzeciej zmianie Pancernej Brygadowej Grupy Bojowej Armii Stanów Zjednoczonych stacjonującej na wschodniej flance NATO. Dyżur rozpoczęli żołnierze z 1. Brygady Kawalerii, nazywanej Iron Horse Brigade z Teksasu.","Uroczystość odbyła się na dziedzińcu Pałacu Książęcego w Żaganiu w asyście orkiestry wojskowej z tego miasta. Odegrano hymny Stanów Zjednoczonych i Polski, były wystąpienia. Zgodnie z ceremoniałem amerykańskiej armii symbolem przejęcia dowodzenia było zwinięcie sztandaru schodzącej z dyżuru jednostki i rozwinięcie sztandaru wchodzącej.Przez dziewięć miesięcy w Polsce i innych krajach regionu dyżur pełniła 2. Pancerna Brygadowa Grupa Bojowa.– Wojska amerykańskie w Europie i polska armia są gotowe wypełnić zobowiązania wypływające ze szczytu NATO w Warszawie, efektywnie odstraszać i skutecznie bronić wschodniej flanki NATO. Dzisiejsza uroczystość podkreśla ważną rolę współpracy pomiędzy naszymi armiami w obecnym środowisku bezpieczeństwa – powiedział dowódca 11 Lubuskiej Dywizji Kawalerii Pancernej gen. Stanisław Czosnek. Iron Horse Brigade Przybywająca do Polski Brygada Iron Horse powstała w 1917 roku i jest jedną z najbardziej znanych jednostek w USA. Dowódcą zmiany został pułkownik Wilson R. Rutherford IV. W swoim wystąpieniu przypomniał, że Brygada Iron Horse pełniła już służbę w Europie.– Jesteśmy gotowi do pracy, jesteśmy gotowi odstraszać agresję, jesteśmy gotowi na partnerstwo z naszymi polskimi i europejskimi sojusznikami. Muszę powiedzieć, że to przywilej być z powrotem w Europie, służyć jako symbol zaangażowania w odstraszanie agresji. Każdy żołnierz Brygady Żelaznego Konia jest gotów do wykonywania zadań. Jesteśmy Iron Horse i nigdy się nie poddajemy – mówił płk Rutherford IV.",,
Chiny: Xi Jinping wezwał do zniesienia barier handlowych,"Przywódca Chińskiej Republiki Ludowej Xi Jinping wezwał we wtorek do walki z protekcjonizmem i zniesienia barier handlowych, rozpoczynając targi importowe w Szanghaju. Prezydent Francji Emmanuel Macron zaapelował tam natomiast o pogłębienie reform otwierających chiński rynek.","W swoim przemówieniu Xi powtórzył wcześniejsze obietnice dotyczące ułatwiania zagranicznym podmiotom dostępu do rynku ChRL oraz wzmacniania ochrony praw własności intelektualnej. – Żaden kraj nie może samodzielnie rozwiązać trudności, jakie stoją przed rozwojem światowej gospodarki – powiedział.Chiny i USA prowadzą obecnie negocjacje dotyczące treści „pierwszej fazy” porozumienia handlowego, które ma zakończyć trwającą od prawie 16 miesięcy wojnę handlową. Według zapowiedzi Xi i prezydent USA Donald Trump mogą podpisać pierwszą część umowy w listopadzie.– Musimy burzyć mury, zamiast je budować. Musimy stanowczo przeciwstawić się protekcjonizmowi i unilateralizmowi. Musimy ciągle znosić bariery handlowe, usprawniać globalne łańcuchy wartości i dostaw oraz wspólnie pielęgnować popyt rynkowy – ocenił Xi.Rozpoczęta we wtorek druga edycja międzynarodowych chińskich targów importowych w Szanghaju (CIIE) potrwa do niedzieli. Komunistyczne władze w Pekinie przedstawiają te targi jako ważne wydarzenie polityczne oraz jako dowód na skłonność Chin do zakupu większej ilości towarów z zagranicy.Według krytyków doroczna impreza targowa nie rozwiewa jednak wątpliwości dotyczących polityki gospodarczej Pekinu, w tym w kwestii ochrony własności intelektualnej, barier dostępu do rynku czy nierównego traktowania działających w Chinach zagranicznych firm. – Potrzebujemy większej otwartości Chin i ich krajowego rynku (...) Wszystkie francuskie, niemieckie i europejskie firmy oczekują wiele po składanych tu obietnicach Chin – powiedział.Podczas wizyty w Chinach Macron podpisze z Xi umowę, w której zawarty będzie zapis o „nieodwracalności” paryskiego porozumienia klimatycznego, jak przekazał we wtorek urzędnik kancelarii prezydenta Francji, zastrzegając sobie anonimowość. Według niego porozumienie zostanie podpisane w środę. Na ten dzień zaplanowano dwustronne rozmowy przywódców w Pekinie.W ubiegłorocznej, pierwszej edycji targów importowych w Szanghaju wzięło udział ok. 3,6 tys. firm, które zawarły w czasie tej imprezy umowy opiewające łącznie na 57,8 mld dolarów – wynika z danych oficjalnych. Jednak według niedawnej ankiety przeprowadzonej przez Izbę Handlową UE w Chinach prawie połowa spośród umów podpisanych przez zrzeszone w niej firmy europejskie nie została jak dotąd zrealizowana.– Oczekujemy, że tegorocznemu wydarzeniu będą towarzyszyły konkretne środki ułatwiające dalsze otwieranie rynku i zwiększanie zagranicznych inwestycji, a nie puste obietnice, które słyszeliśmy już wielokrotnie – oświadczył prezes szanghajskiego oddziału izby Carlo Diego D'Andrea.– Chcemy zobaczyć godny uwagi postęp w zapewnianiu europejskim firmom takiego samego nieskrępowanego dostępu do chińskich rynków, jaki mają chińskie firmy w UE – dodał. Przedstawicielstwo UE w Pekinie wezwało w ubiegłym tygodniu chińskie władze do okazania „większej ambicji i autentycznego wysiłku” na rzecz równego traktowania zagranicznych i krajowych firm, gdyż w przeciwnym razie może wystąpić „zmęczenie obietnicami”. W odpowiedzi rzecznik chińskiego Ministerstwa Spraw Zagranicznych Geng Shuang zapewnił, że Chiny zawsze dotrzymywały słowa i „nie poskąpią wysiłków, by zrealizować swoje obietnice i zobowiązania”.",,
Kerry wierzy w przełom. „Damaszek musi posłuchać Moskwy”,"– W tym krytycznym momencie oczekujemy współpracy od Rosji, a od reżymu w Damaszku, że posłucha jej wskazówek i zareaguje – powiedział w Genewie John Kerry. Szef dyplomacji USA przybył w niedzielę do stolicy Szwajcarii na rozmowy ws. Syrii.","Kerry, który bezpośrednio po wylądowaniu na lotnisku w Genewie udał się na spotkanie z wicepremierem Jordanii Nasirem Dżudehem, powiedział, że „są pewne przesłanki pozwalające wierzyć, iż uda nam się poczynić postępy” w rozmowach na temat wstrzymania nowej fali przemocy w konflikcie syryjskim.Gorąca linia Szef dyplomacji USA rozmawiał o tym w piątek przez telefon z ministrem spraw zagranicznym Rosji Siergiejem Ławrowem. Wyraził wówczas nadzieję, że uda mu się wkrótce z nim zobaczyć - poinformował Biały Dom.„Ławrowa w Genewie jednak nie będzie, a Stany Zjednoczone po raz kolejny są zmuszone zwracać się do Rosji z prośbą o pomoc. Przy czym nadzieja, że uda się osiągnąć cele pożądane przez Biały Dom, jest oparta na kruchych podstawach” - zauważa agencja Reutera. Spotkanie z wicepremierem i ministrem spraw zagranicznych Jordanii jest pierwszym spośród kilku spotkań, jakie Kerry odbędzie w Genewie w trakcie dwudniowej wizyty. W poniedziałek sekretarz stanu USA spotka się z ministrem spraw zagranicznych Arabii Saudyjskiej Adilem ibn Ahmadem ad-Dżubeirem oraz ze specjalnym mediatorem ds. Syrii z ramienia ONZ Staffanem de Misturą.Apel do USA i Rosji To właśnie apel tego ostatniego do władz Stanów Zjednoczonych oraz Rosji o podjęcie działań, które pozwoliłby przerwać krwawe działania wojenne w Aleppo, zagrażające wprowadzaniu w życie wypracowanego 27 lutego porozumienia o rozejmie w zachodniej Syrii, sprawił, że Kerry zdecydował się na przyjazd do Genewy.Szef dyplomacji Jordanii Nasir Dżudeh powiedział przed spotkaniem z Kerrym, że spodziewa się, iż „podczas rozmów prowadzonych w niedzielę wieczorem oraz w poniedziałek - przy wydatnym wsparciu grup roboczych - uda się znaleźć wspólny mianownik i tym samym wymusić ponowne zaakceptowania warunków rozejmu”. Dżudeh zwrócił przy tym uwagę na sytuację w Aleppo, która „budzi bardzo poważny niepokój”.Syryjskie Obserwatorium Praw Człowieka podało w niedzielę, że w ciągu ostatnich dziewięciu dni w Aleppo zginęły 253 osoby.",,
PiS ma w stolicy problem z ojcem Rydzykiem,Ojciec Tadeusz Rydzyk w wyborach samorządowych nie poprze kandydata Prawa i Sprawiedliwości na prezydenta Warszawy Czesława Bieleckiego – ustalił serwis tvp.info. Radio Maryja już zaczęło agitować na rzecz niezależnego kandydata Romualda Szeremietiewa. – To oznacza dla nas duże problemy – przyznaje jeden z polityków PiS.,"Czesław Bielecki, znany architekt i były polityk Akcji Wyborczej Solidarność, został kandydatem PiS na prezydenta Warszawy pod koniec września. Niemal równolegle start ogłosił Romuald Szeremietiew, były wiceminister obrony narodowej, a obecnie profesor prawa na Katolickim Uniwersytecie Lubelskim. Od początku było widać, po czyjej stronie stoją sympatie Radia Maryja. Szeremietiewa 26 września zaproszono do studia toruńskiej rozgłośni, gdzie uzasadniał decyzję o kandydowaniu. – Moje przekonanie o tym, że trzeba służyć ojczyźnie, jest ciągle aktualne – wyjaśniał. Z kolei Bieleckiego trzy dni później ostro skrytykował prof. Jerzy Robert Nowak, naczelny ideolog Radia Maryja. – A dlaczego nie ostrzeżemy przed Bieleckim? Nie rozumiem dlaczego ktoś, kto był wspólnikiem Olechowskiego w zakładaniu Komitetu Stu, ma być najlepszym kandydatem – mówił w audycji „Rozmowy Niedokończone”. – Ja bym życzył PiS-owi, by wybrał innego kandydata w swoim imieniu. Ja mam dość głosowania na mniejsze zło – argumentował prof. Nowak. Dla polityków PiS związanych z Radiem Maryja sprawa jest już przesądzona. – W Warszawie mamy ewidentny problem – przyznaje jeden z nich. – Mam nadzieję, że rozgłośnia nie będzie przesadnie agitować za Szeremietiewem i zostawi wyborcom wolną rękę – dodaje. Jego zdaniem, w poparciu Radia Maryja dla Szeremietiewa kluczowa była długoletnia znajomość polityka z ojcem Tadeuszem Rydzykiem. Przed rokiem Szeremietiew wygłosił nawet wykład inaugurujący nowy rok akademicki w Wyższej Szkole Kultury Społecznej i Medialnej w Toruniu. Z kolei Czesław Bielecki słynie z chłodnego stosunku do toruńskiej rozgłośni. – Nie poszedłbym do Radia Maryja, nie jestem dla nich atrakcyjnym partnerem – powiedział w niedawnym wywiadzie dla „Gazety Wyborczej”. Jakie znaczenie ma poparcie Radia Maryja dla kandydata w wyborach w stolicy, której mieszkańcy w większości sympatyzują z PO? Przed ubiegłorocznymi wyborami do Parlamentu Europejskiego ojciec Rydzyk poparł w Warszawie Arkadiusza Mularczyka z PiS. Choć Mularczyk mandatu nie zdobył, uzyskał świetny wynik 53 tysięcy głosów (ponad trzykrotnie więcej niż nie lubiana w Radiu Maryja Elżbieta Jakubiak). – Ten przykład pokazuje, że ojciec Tadeusz Rydzyk ma jakiś punkt wyjścia do osiągnięcia z Szeremietiewem dobrego wyniku – komentuje politolog dr Wojciech Jabłoński. – Brak poparcia dla Bieleckiego interpretowałbym jako test siły ojca Rydzyka w relacjach z Jarosławem Kaczyńskim. Toruński redemptorysta chciałby poszerzyć swoje wpływy w PiS – ocenia.",,
Prokuratura zbada sprawę koncesji dla TV Trwam,"Fundacja ojca Tadeusza Rydzyka Lux Veritatis – nadawca Telewizji Trwam – chce, by prokuratura sprawdziła, czy nie doszło do złamania prawa przy rozdzielaniu koncesji na naziemne nadawanie cyfrowe. Wniosek w tej sprawie trafił do Prokuratury Generalnej.","Zachodzi podejrzenie popełnienia przestępstwa zarówno przez Krajową Radę Radiofonii i Telewizji, która nie zweryfikowała – zdaniem Fundacji – kondycji finansowej koncesjonariuszy, jak i przez nich samych, bo ukrywali mizerię finansową swych spółek – uzasadnia Lux Veritatis we wniosku. Dyrektor finansowa Fundacji powiedziała, że z dokumentów jasno wynika, iż katolicki nadawca był w nieporównywalnie lepszej sytuacji finansowej, niż konkurenci, a koncesji mu odmówiono. W przekonaniu Lidii Kochanowicz, KRRiT zaniechała rzetelnej oceny dokumentów i wiarygodności finansowej, nie ustaliła też jednakowych kryteriów dla wszystkich wnioskodawców.  Ojciec Tadeusz Rydzyk jest przekonany, że proces koncesyjny, w wyniku którego Telewizja Trwam nie otrzymała koncesji na naziemne nadawanie cyfrowe, nie był uczciwy. Zdaniem ojca Tadeusza Rydzyka, mamy do czynienia z dyskryminacją i niszczeniem demokracji. Jak dodał, jest to działania przeciwko Kościołowi. Fundacja Lux Veritatis najprawdopodobniej złoży skargę kasacyjną do Naczelnego Sądu Administracyjnego po tym, jak Wojewódzki Sąd Administracyjny odrzucił jej skargę na odmowną decyzję KRRiT. Już drugi miesiąc czeka na pisemne uzasadnie",,
"Wałęsa ujawnił, na kogo zagłosuje. Były prezydent skarcił swojego syna","Lech Wałęsa oznajmił, że w niedzielę zagłosuje na swojego syna Jarosława, który „poddał się waszej propagandzie”. Były prezydent tłumaczył w Radiu ZET, że nie wie, kto zaprosił go na konwencję KO w Warszawie; polecił, by pytać o to „w sekretariacie”. Pytany, czy przeprosi za nazwanie Kornela Morawieckiego zdrajcą odparł, że tego nie zrobi. – Lechowi Kaczyńskiemu stawiacie pomniki, a on jest odpowiedzialny za Smoleńsk – mówił polityk.","Były prezydent Lech Wałęsa w Radiu ZET mówił o swoich ostatnich decyzjach i o tym, kogo w końcu poprze w niedzielnych wyborach. Na początku rozmowy wskazał słowami „naszego wielkiego marszałka”: „rodacy, dla was można zrobić wiele, z wami niewiele”.– Popieram Polskę, tylko w innym wykonaniu – oświadczył. – Tak nigdy nie wygracie. Ja was próbuje wyprowadzić z błędu – zapewniał Wałęsa. Dalej wskazał, że „w Gdańsku mamy takich pięknych ludzi, mamy na kogo zagłosować”. – Jest mój syn – mówił.– Tak, na pewno zagłosuję na Jarosława Wałęsę, jeszcze w zapasie mam Borowczaka i wielu jeszcze innych w Gdańsku – mówił.Pytany o swoje poparcie dla PSL i jego lidera oznajmił, że „mają problemy dziś PSL, ja mam pomagać Polsce”. – Wykasowałem wpis, bo był taki opór, nie mogą zrozumieć, co ja powiedziałem Polakom – tłumaczył. Dodał, że nikt nie interweniował, by wpis usunął.Wałęsa odniósł się też do niedzielnej konwencji KO, na której obiecał poparcie dla polityków tej koalicji. – Widząc, co się w Polsce dzieje, zaproszony na konwenty PO, próbowałem powiedzieć: „słuchajcie, popieram was, będę na was głosował, bo nie ma żadnej siły innej większej, która mogłaby trochę porządku w kraju wprowadzić” – mówił. – I dopowiadam, dlaczego tak się stało, że dziś mamy ponad 40 proc. poparcia PiS. To dla mnie skandal, jak można było do tego doprowadzić. I opowiadam, jak do tego doszło, to nieprawdopodobne – relacjonował swoje wystąpienie.– Źle ustawiacie sprawy, daliście się zmanipulować populistom, demagogom, kłamcom. PiS ma 40 proc. poparcia – mówił.Na pytanie, kto zaprosił go na konwencję odparł, że „proszę zapytać sekretariatu”. – Zostałem zaproszony na konwencję KO. Kiedy ja prowadzę wielki bój was do wolności, kiedy ja najciężej pracuję, to Schetyna, Marcinkiewicz i inni zakładają Solidarność Walczącą – powiedział. Na pytanie, czy przeprosi za nazwanie zmarłego Kornela Morawieckiego „zdrajcą” Wałęsa powiedział, że tego nie zrobi. – Po pierwsze ta grupa już za moich czasów próbowała zrobić zamach stanu przeciwko mnie i nam. Należało ich rozliczyć, bo to niebezpieczna grupa. Pytanie, czy jest polska czy manipulowana z zewnątrz – zastanawiał się gość Radia ZET.– Nigdy w życiu nie przeproszę, bo Kornel Morawiecki był zdrajcą i nim pozostanie. Kiedy mam tak ciężko, a on mi zakłada Solidarność Walczącą. Zawsze należy mówić prawdę – dodał były prezydent. Dalej mówił: „Lechowi Kaczyńskiemu stawiacie pomniki, a on jest odpowiedzialny za Smoleńsk”. – Takiemu nieudacznikowi jak Lech Kaczyński stawiacie pomniki, a on jest odpowiedzialny za Smoleńsk. Gdyby naprawdę był takim bohaterem, to nie powinien doprowadzić do Smoleńska – mówił. Dalej mówił też o propagandzie i o tym, że jego syn – Jarosław Wałęsa, kandydat KO w wyborach – „poddał się waszej propagandzie  i uważa, że można na tym budować na dłuższą metę”. Wałęsa napisał we wtorek na Facebooku: „Wobec ostatnich, prezentowanych wyników różnych sondaży; Proszę publicznie PO, o zwolnienie mnie z danego publicznie słowa, że będę głosował na PO. Chcę wesprzeć Kosiniaka-Kamysza!”. Dodał, że nie może „sobie wyobrazić by tak zdolny polityk jak Kosiniak-Kamysz, jak i ludzie wsi z Jego zorganizowania nie mieli miejsca w parlamencie”. Potem jednak wycofał ten wpis.Wcześniej, w niedzielę były prezydent gościł na konwencji Koalicji Obywatelskiej w Warszawie. – Popieram was i będą na was głosował, nie widzę innej siły politycznej, która byłaby w stanie poprowadzić Polskę właściwie, z małymi mankamentami – powiedział wówczas b. prezydent do uczestników konwencji wyborczej KO. Dodał, że wierzy, iż kartką wyborczą „zrobimy porządek w kraju”.",,
Müller: W programie PiS będzie też oferta dla mieszkańców wielkich miast,"W programie PiS znajdzie się też oferta dla mieszkańców wielkich miast – zapewnił rzecznik rządu Piotr Müller. Przypomniał, że PiS przedstawi swój program 7 września.","– Mamy kilka ofert. Czekamy na 7 września, kiedy zostanie przedstawiony program PiS. Będzie tam kilka ważnych punktów – powiedział pytany w Polsat News czy PiS „odpuścił” sobie wielkie miasta. Jak mówi Müller, w programie przewidziane są postulaty istotne również dla wielkich miast. – Program czyste powietrze, program antysmogowy, kwestie związane z ekologią, z rozwojem miast, jeśli chodzi o wykorzystanie nowych technologii, choćby po to, by pozbyć się korków w miastach albo przynajmniej je ograniczyć – tłumaczył. – Jest wiele takich pomysłów, które też zostaną przedstawione w programie wyborczym Prawa i Sprawiedliwości, chociażby obniżenie podatków – dodał. – Do kogo to obniżenie podatków trafia? Również do osób, które mieszkają w dużych miastach. To jest oferta również dla tych, którzy wiele zarabiają czy żyją w dużych ośrodkach – podkreślił.",,
Opieka nad grobami weteranów walk o niepodległość zapewniona. Prezydent podpisał ustawę,Prezydent Andrzej Duda podpisał ustawę o grobach weteranów walk o wolność i niepodległość Polski - poinformowała w poniedziałek kancelaria prezydenta.,"Celem ustawy jest określenie zasad sprawowania opieki nad grobami weteranów walk o wolność i niepodległość Polski, zasad i trybu prowadzenia ewidencji grobów weteranów walk o wolność i niepodległość Polski przez Instytut Pamięci Narodowej – Komisję Ścigania Zbrodni przeciwko Narodowi Polskiemu, a także zasad udzielania dotacji celowych oraz przyznawania świadczeń pieniężnych na pokrycie kosztów sprawowanej opieki nad tymi grobami.Grobami weteranów walk o wolność i niepodległość Polski są: groby osób, które walczyły o odzyskanie niepodległości Polski lub w obronie niepodległości i granic suwerennej Rzeczypospolitej Polskiej, biorąc udział w wojnach, działaniach zbrojnych i niepodległościowych oraz powstaniach narodowych w okresie od 1768 r. do 1963 r. oraz  groby funkcjonariuszy cywilnych władz powstań narodowych, administracji podziemnego Państwa Polskiego w okresie wojny 1939–1945, członków władz i Rządu Rzeczypospolitej Polskiej na uchodźstwie w latach 1939–1990, a także podziemnych niepodległościowych organizacji cywilnych w latach 1945–1956. Ewidencję grobów  prowadzić będzie prezes IPN Ewidencję grobów weteranów znajdujących się na terytorium Rzeczypospolitej Polskiej oraz poza jej granicami, utworzy i prowadzić będzie prezes IPN. Wpis do ewidencji grobu znajdującego się na terytorium Rzeczypospolitej Polskiej będzie dokonywany na wniosek osoby fizycznej, fundacji, stowarzyszenia, kościoła lub związku wyznaniowego, innej osoby prawnej lub jednostki organizacyjnej niebędącej osobą prawną, której ustawa przyznaje zdolność prawną, lub z urzędu.Wpisu do ewidencji grobu znajdującego się poza granicami Rzeczypospolitej Polskiej będzie następował na wniosek konsula Rzeczypospolitej Polskiej lub z urzędu.Przed wpisem, prezes IPN będzie kierował zapytanie do właściwego wojewody pytanie czy grób, którego dotyczy wniosek nie został wpisany do ewidencji grobów wojennych oraz czy nie spełnia przesłanek uznania go za grób wojenny. Wojewoda będzie zobowiązany do udzielenia odpowiedzi w terminie 14 dni od dnia wpływu zapytania.W przypadku odmowy uznania przez Prezesa IPN danego grobu za grób weterana walk o wolność i niepodległość Polski, wnioskodawcy będzie przysługiwało odwołanie do Kolegium IPN. Na podstawie ewidencji grobów weteranów walk o wolność i niepodległość Polski, prezes IPN udostępni w Biuletynie Informacji Publicznej IPN wykaz grobów weteranów walk o wolność i niepodległość Polski, umożliwiający przetwarzanie informacji w nim zawartych, w tym ich przeszukiwanie według kryteriów przedmiotowych i podmiotowych. Zasady udzielania dotacji i przyznawania świadczeń pieniężnych Kolejną grupą przepisów w przyjętej ustawie jest zespół norm określających zasady udzielania dotacji celowych oraz przyznawania świadczeń pieniężnych na pokrycie kosztów sprawowanej opieki nad grobami, które zostały wpisane do ewidencji. Zgodnie z tymi przepisami, fundacje, stowarzyszenia, kościoły lub związki wyznaniowe, inne osoby prawne oraz jednostki organizacyjne niebędące osobami prawnymi, którym ustawa przyznaje zdolność prawną, sprawujące opiekę nad grobami weteranów walk o wolność i niepodległość Polski, wpisanymi do ewidencji, będą mogły się ubiegać o udzielenie dotacji celowej z budżetu państwa w celu sfinansowania albo dofinansowania zadań związanych z opieką nad tymi grobami, w szczególności na pokrycie nakładów koniecznych na wykonywanie czynności związanych z budową, remontem, przeniesieniem lub utrzymaniem tych grobów.Dotacja na dofinansowanie tych zadań może być udzielona w wysokości do 80% nakładów koniecznych na wykonanie tych zadań, udzielana będzie przez IPN na wniosek, który będzie musiał zostać rozpatrzony w terminie 3 miesięcy od dnia jego otrzymania.Dotacja udzielana będzie na podstawie umowy zawartej przez IPN z podmiotami, ubiegającymi się o dotacje i rozliczana nie później niż do dnia 31 grudnia roku budżetowego, w którym zadanie zostanie wykonane.Wsparcie będzie mogła także uzyskać osoba fizyczna, sprawująca opiekę nad grobem weterana walk o wolność i niepodległość Polski, wpisanym do ewidencji. Ustawa umożliwia ubieganie się o przyznanie świadczenia pieniężnego na pokrycie całości lub części kosztów sprawowanej opieki, w szczególności na pokrycie nakładów koniecznych na wykonywanie czynności związanych z budową, remontem, przeniesieniem lub utrzymaniem grobu. Świadczenie będzie przyznawane przez Prezesa IPN na wniosek rozpatrywany w terminie 3 miesięcy od dnia jego otrzymania. Świadczenie przyznawane będzie na podstawie umowy.Ustawa wchodzi w życie z dniem 1 stycznia 2019 r.",,
Rząd chce refundować pacjentom więcej leków,"Ceny medykamentów z dopłatą będą się zmieniać co trzy miesiące, a nie co dwa – czytamy w „Rzeczpospolitej”. Ministerstwo Zdrowia chce, by na listę refundacyjną trafiło jak najwięcej leków wieloskładnikowych.","„Rzeczpospolita” dotarła do projektu nowelizacji ustawy refundacyjnej, która ma trafić do konsultacji wewnętrznych jeszcze przed świętem Trzech Króli. Wynika z niego, że resort zdrowia zapłaci więcej za lek dwuskładnikowy, czyli nie jak dotychczas tylko za jego droższy składnik, ale także połowę za drugi – czytamy w dzienniku.  „Rz” wskazuje, że kolejna zmiana ucieszy zarówno pacjentów i producentów. Chodzi o częstotliwość obwieszczeń refundacyjnych – zamiast sześciu mają być cztery rocznie. Listy refundacyjne będą publikowane co trzy miesiące, zapewniając pacjentom większą stabilizację.",,
"„CPK to niepowtarzalna szansa, by stworzyć właściwą infrastrukturę we właściwej cenie”","Centralny Port Komunikacyjny to projekt „greenfield”, czyli powstający od zera. To otwiera szerokie pole do projektowania i daje niepowtarzalną szansę, by skompletować właściwą infrastrukturę we właściwej cenie, najprawdopodobniej wykorzystującą najnowocześniejszą technologię – uważa wiceprezydent Zrzeszenia Międzynarodowego Transportu Lotniczego (IATA). Projekt CPK będzie konsultowany z tą organizacją.","Rząd premiera Morawieckiego zwrócił się do IATA z propozycją ustanowienia procesu konsultacji odnośnie budowy Centralnego Portu Komunikacyjnego. Zrzeszenie skupia 290 przewoźników ze 120 krajów świata.  Jak wyjaśnił Rafael Schvartzman, wiceszef IATA  odpowiedzialny za Europę, organizacja wnosi do współpracy znajomość branży i potrzeb pasażerów, swoje doświadczenie oraz ustaloną pozycję w branży, co ułatwi prowadzenie negocjacji z przewoźnikami. W rozmowie z „Rynkiem Lotniczym” Schvartzman podkreślił że jako projekt „greenfield” CPK daje wszelkie możliwości odpowiedniego przygotowania infrastruktury, optymalizacji kosztów i dostosowania do potrzeb przewoźników i pasażerów.  – Celem procesu takiego jak ten, jest wzięcie pod uwagę różnorodnych potrzeb i w tym samym czasie przedstawienie, najlepiej uzgodnionej drogi naprzód – powiedział wiceprezydent IATA. – Możliwość zbudowania „od zera” lotniska hubowego z udziałem IATA, globalnych liderów i ekspertów branżowych spowoduje, że będziemy lata świetlne do przodu w stosunku do tego, gdzie jesteśmy teraz – ocenił Milczarski.  Szef narodowego przewoźnika podkreślił, że realizacja tej strategicznej, proeuropejskiej inwestycji jest oczekiwana przez branżę i potrzebna zarówno Polsce jak i innym krajom kontynentu, któremu doskwiera brak przepustowości na lotniskach. Projekt wspiera nie tylko IATA, ale i Komisja Europejska. Milczarski zwrócił uwagę, że w Polsce „projekt Centralnego Portu Komunikacyjnego jest nadal uznawany za kontrowersyjny, ponieważ stał się niepotrzebnie zakładnikiem niezdrowej debaty politycznej” (mianem „bzdurnego pomysłu” określiła  CPK Elżbieta Bieńkowska z PO, zaś prezydent Warszawy, Rafał Trzaskowski twierdził, że Port „Solidarność” jest niepotrzebny, ponieważ buduje się lotnisko w Berlinie). Centralny Port Komunikacyjny będzie lotniczo-kolejowo-drogowym węzłem zlokalizowanym ok. 40 km na zachód od Warszawy. Przepustowość portu lotniczego ma wynosić 45 mln pasażerów rocznie (z możliwością podniesienia jej do 100 mln). Z dworca kolejowego będzie można w ciągu 2,5 godz. dojechać do ponad 100 miast w Polsce. Budowa powinna zacząć się w 2021 r. i potrwa 6 lat.",,
"Olsztyński portal: Juszczyszyn „broni praworządności”, bo zbliżał się finał jego dyscyplinarki","„Wykreowanie się na obrońcę porządku konstytucyjnego przez sędziego Pawła Juszczyszyna z Olsztyna prawdopodobnie ma związek z tym, że zbliżał się finał jego podstępowania dyscyplinarnego” – czytamy na portalu debata.olsztyn.pl. Ukazał się tam obszerny artykuł, w którym opisano kilka spraw mogących stawiać sędziego w złym świetle. Autor tekstu Adam Socha porównuje go do dawnego lidera KOD Mateusza Kijowskiego, który uchodzi w wielu kręgach za postać skompromitowaną.","Jak czytamy w artykule, 1,5 roku temu Juszczyszyn wylosował jako sędzia sprawozdawca sprawę 12 policjantów z Olsztyna, których oskarżano o znęcanie się nad zatrzymanymi. Krótko później miał zażądać wyłączenia go z udziału w sprawie, powołując się na okoliczności mogące wywoływać uzasadnioną wątpliwość co do jego bezstronności. Juszczyszyn dowodził – czytamy w artykule – że był wieloletnim znajomym żony jednego z oskarżonych. Skład sędziowski jednak odrzucił wniosek Juszczyszyna, w związku z czym ten ponowił go pod koniec kwietnia. W toku czynności wyjaśniających doszło do przesłuchania kobiety, która stanowczo zaprzeczyła znajomości z Juszczyszynem. Autor artykułu postanowił dowiedzieć się, jakie było podłoże sprawy. „Pytam w sądzie innych sędziów. Powód był prozaiczny. To ciężka sprawa, jest 12 oskarżonych, będzie się bardzo długo toczyć, więc sędzia miałby dużo pracy” – pisze Socha. Jak uważa Socha, sytuacja może mieć związek z zaangażowaniem się Juszczyszyna w spór polityczny w ostatnim czasie. „Można więc przypuszczać, że sędzia wymyślił sobie alibi i wystąpił jako obrońca porządku konstytucyjnego i teraz można opinii publicznej sprzedać, że również wniosek dyscyplinarny w tej sprawie, to represje za zakwestionowanie legalności powołania przez prezydenta RP sędziego Sądu Rejonowego z Lidzbarka Warmińskiego i zostać bohaterem” – pisze autor tekstu.Autor wymienia też inne przewiny, jakie – jego zdaniem – ma na sumieniu Juszczyszyn. W październiku 2017 r. miał on w trakcie jazdy znacząco przekroczyć dozwoloną prędkość w terenie zabudowanym. Kiedy zatrzymała go policja, miał pokazać legitymację wydaną przez prezesa Sadu Rejonowego w Olsztynie i powiedzieć, że jest sędzią. Wskazywać na to ma notka sporządzona przez policjanta. Mimo że wykroczenie powinno trafić do rzecznika dyscyplinarnego, Kolegium Sądu Okręgowego w Olsztynie postanowiło inaczej. W artykule opisano jeszcze jedną sprawę. Jak czytamy, Juszczyszyn, miał wystąpić do olsztyńskiego MOPS-u, by świadczenia 500 Plus na dwoje jego dzieci nie otrzymywała w całości jego była żona. Chodziło mu o to, by pobierała ona połowę kwoty, gdyż dzieci przebywają u nich naprzemiennie. Kiedy MOPS odrzucił te żądania, sędzia miał zaskarżyć tę decyzję do Samorządowego Kolegium Odwoławczego. „Dodajmy, że jego była żona jest szeregową urzędniczką, a on jako sędzia zarabia ok. 13 tys. zł” – kończy swój tekst Socha.",,
Jarosław Kaczyński rozbawiony teorią spiskową opozycji,"„W tym komplecie był już na wakacjach w 2016” – tak zdjęcie Jarosława Kaczyńskiego z wędrówki po górach w Beskidzie Sądeckim skomentował poseł Platformy Obywatelskiej, Michał Szczerba. W internecie pojawiły się teorie spiskowe sympatyków opozycji, według których fotografia jest fotomontażem. Autor zdjęcia, minister Joachim Brudziński, i prezes PiS nie kryją rozbawienia.","W niedzielę wieczorem Joachim Brudziński opublikował na Twitterze zdjęcia z wakacji Jarosława Kaczyńskiego, ze wspólnej wyprawy po górach. „Kolejna słuszna uwaga, czyli te widoczne linie cięcia. Jeśli by im naprawdę zależało, aby grafikę uwiarygodnić to by używali formatu portable network graphic a nie chamskie cięcie wzdłuż zarysu postaci” - napisał jeden z internautów.   „Nic się przed nami nie ukryje Panie Brudziński. Nic i nigdy, nawet wasze spec służby nie pomogą” – napisała inna osoba. Kolejne teorie spiskowe i analizy zdjęcia wywołały rozbawienie innych użytkowników Twittera. Jak zauważył były dziennikarz „Wprost” Michał Majewski, do niedawna to prawica była „okładana maczugami” przez „oświeconych” za wiarę w spiski. – Może to efekt coraz dłuższego przebywania w opozycji i braku widoków na szybką zmianę tego stanu rzeczy – zastanawia się Michał Kolanko z „Rzeczpospolitej”.",,
"Nie wierzyli, że przyjedzie 700 tys. Polaków","„Karygodnym niedopełnieniem obowiązków” nazwał brytyjski premier David Cameron decyzję z 2004 roku, kiedy to rząd Partii Pracy otworzył bez ograniczeń rynek pracy dla przybyszów z nowych państw UE. Efektem był wtedy przyjazd m.in. kilkuset tysięcy Polaków.","Ocenę taką premier wyraził odpowiadając w Izbie Gmin na pytanie jednego zposłów. – Swobodny przepływ siły roboczej w ramach Unii Europejskiej niewątpliwie ma pewne zalety, ale kontrola powinna być utrzymana w okresie przejściowym. Nasz rząd wydłużył ją wobec Bułgarów i Rumunów do siedmiu lat z pięciu, ale nadal nie mogę wyjść ze zdumienia, dlaczego w 2004 roku rząd Partii Pracy zdecydował o jej zupełnym zniesieniu – mówił Cameron. – Laburzyści przewidywali, że do pracy w Wielkiej Brytanii przyjedzie 14 tysięcy Polaków, a przyjechało ponad 700 tysięcy. To karygodne niedopełnienie obowiązków przez rząd Partii Pracy – dodał.Bezwarunkowe otwarcie rynku pracy przez rząd Tony'ego Blaira, choć uznawaneza korzystne dla gospodarki brytyjskiej, jest ostatnio coraz częściejkrytykowane przez polityków obu głównych partii. Były minister sprawwewnętrznych, a potem zagranicznych w gabinetach Blaira Jack Straw nazwał je „spektakularnym błędem”.Ambasador Wielkiej Brytanii w Warszawie w latach 2003-07 Charles Crawford wartykule w środowym „Daily Mail” napisał, że polski minister sprawwewnętrznych – którego nie wymienia z nazwiska – sądził, że za decyzjąbezwarunkowego otwarcia brytyjskiego rynku pracy dla Polaków krył się jakiśpodstęp.Ograniczenie prawa imigrantów do świadczeń?Cameron napisał w środowym „Financial Times”, że rezygnacja z wprowadzeniawobec Polaków i innych „nowych” obywateli UE przejściowych ograniczeń wdostępie do rynku pracy była „ogromnym błędem”. Unijne prawo dopuszczamożliwość wprowadzenia takich ograniczeń na okres maksymalnie 7 lat.Pojawiająca się w ostatnim czasie w Partii Konserwatywnej ostra retorykaantyimigracyjna tłumaczona jest po części obawami przed dużym napływempracowników z Bułgarii i Rumunii po 1 stycznia 2014 r., gdy ograniczeniawobec nich wygasają, a po części – rosnącą popularnością eurosceptycznejPartii Niepodległości Zjednoczonego Królestwa (UKIP).Najważniejsza z propozycji Camerona przewiduje, że nowo przybyli imigranci z UE będą musieli odczekać trzy miesiące, zanim będzie im wolno ubiegać się o świadczenia socjalne. Zapomogę dla bezrobotnych otrzymają na sześć miesięcy, a po upływie tego okresu, jeśli chcą ją nadal otrzymywać, będą musieli udowodnić, że mają realistyczną perspektywę zatrudnienia.Ubiegając się o niektóre świadczenia (np. income support – zasiłekwyrównawczy przysługujący nisko opłacanych pracownikom), imigranci będąmusieli spełnić wymogi specjalnego testu (minimum earnings threshold)oceniającego ich zarobkowy potencjał. Bezdomni i żebracy będą deportowani iobjęci rocznym zakazem wjazdu.Pytana o ewentualne zmiany zasad o swobodnym przepływie siły roboczej, unijna komisarz sprawiedliwości Viviane Reding oświadczyła, że prawo do swobodnego przemieszczania się „nie podlega negocjacjom, dopóki kraj jest członkiem Unii i członkiem wspólnego rynku”.Cytowany przez BBC4 komisarz UE ds. zatrudnienia Laszlo Andor zaapelował dorządu Camerona, by „nie podsycał (antyimigracyjnej) histerii”, proponowaneprzez niego rozwiązania uznał za początek „równi pochyłej”, a brytyjskąpubliczną debatę na temat migracji – za stronniczą.",,
„Balconing” plagą na Balearach. Wprowadzono zakaz i wysokie kary,"Autonomiczny rząd Balearów, hiszpańskiego archipelagu na morzu śródziemnym, zatwierdził bezprecedensowy w Europie dekret, wprowadzający kary za skakanie z hotelowych balkonów. Właściciele placówek goszczących turystów będą mogli na podstawie nowych przepisów wyrzucać takie osoby z hotelu.","Dekret przewiduje też inne sankcje dla amatorów upowszechniającej się w ostatnich latach na Balearach rozrywki, zwanej balconingiem. Osoby przyłapane na skakaniu do basenu z hotelowych balkonów zapłacą grzywnę w wysokości od 6 tys. do 60 tys. euro. Z opublikowanego w 2019 r. badania wynika, że wskutek balconingu na terenie Hiszpanii co roku średnio zabija się lub ponosi uszczerbek na zdrowiu 10 turystów. Ostatnią śmiertelną ofiarą skakania z balkonu był 20-letni Brytyjczyk, który wypoczywał w kurorcie Magaluf na Majorce. Jak poinformował Iago Negueruela odpowiedzialny w balearskim rządzie za turystykę, nowy dekret „ma służyć walce ze skrajnymi zachowaniami urlopowiczów” na tym hiszpańskim archipelagu. Poza karaniem balconingu dekret wprowadza też zakaz nieograniczonej sprzedaży alkoholu przez placówki hotelowe i punkty gastronomiczne w ramach ofert promocyjnych. Między innymi chodzi o opcję zakupu kilku butelek alkoholu w cenie jednej.",,
Kard. Dziwisz: Jan Paweł II nie zamierzał tolerować pedofilii w Kościele. Wydał jej walkę,"Pojawiające się opinie, że Jan Paweł II był opieszały w kierowaniu odpowiedzią Kościoła na wykorzystywanie seksualne małoletnich przez niektórych duchownych, są krzywdzące i przeczą im historyczne fakty – napisał w wydanym oświadczeniu kard. Stanisław Dziwisz.","Oświadczenie to reakcja na pytania napływające do kard. Dziwisza. Były osobisty sekretarz papieża podkreślił, że Jan Paweł II jako papież nie zastępował biskupów w poszczególnych krajach w ich odpowiedzialności, a gdy było to konieczne, „przychodził im z pomocą, często z własnej inicjatywy” i robił to „również na prośbę lokalnych episkopatów”. Przywołał w oświadczeniu sprawę Maciela Degollado, założyciela zgromadzenia Legion Chrystusa. Duchowny z Meksyku (zmarł w 2008 r.) przez dziesięciolecia wykorzystywał seksualnie dzieci i seminarzystów, miał też kilkoro dzieci. „Janowi Pawłowi II przypisywane jest krycie jego przestępczej działalności. Fakty przemawiają zdecydowanie inaczej” – napisał kard. Dziwisz. Przypomniał, że Kongregacja Nauki Wiary rozpoczęła dochodzenie w sprawie oskarżeń dotyczących Degollado jeszcze za pontyfikatu Jana Pawła II, a konkretnie w grudniu 2004 r. Kard. Dziwisz napisał w oświadczeniu, że gdy w latach 80. XX wieku kryzys dotyczący wykorzystywania seksualnego małoletnich zaczął fermentować w Kościele w Stanach Zjednoczonych, papież najpierw obserwował poczynania episkopatu USA, a gdy doszedł do wniosku, że potrzebne mu są nowe narzędzia do walki z tymi przestępstwami, wyposażył przełożonych kościelnych w nowe uprawnienia. „Były one dla biskupów jednoznacznym wskazaniem kierunku, w jakim powinna zmierzać ich walka. Wystarczy przypomnieć, że w 1994 r. Jan Paweł II wydał indult (zezwolenie na odstąpienie od przepisów prawa kanonicznego – red.) dla Stanów Zjednoczonych, a dwa lata później – dla Kościoła w Irlandii, zatwierdzając politykę znaną pod nazwą »zero tolerancji«. Papież był wstrząśnięty. Nie zamierzał tolerować przestępstw pedofilii w Kościele i wydał im walkę” – podkreślił kard. Dziwisz. Dodał, że gdy okazało się, że „lokalne episkopaty i przełożeni zakonni wciąż nie radzą sobie z problemem, a kryzys się rozlewa na inne kraje, uznał, że nie dotyczy on tylko świata anglosaskiego, ale ma charakter globalny”. Kard. Dziwisz nawiązał w oświadczeniu także do publikacji prasowych na temat przypadków molestowania seksualnego nieletnich w USA i prób ich tuszowania przez duchownych. W 2002 r. było o nich głośno za sprawą serii publikacji najstarszego dziennikarskiego zespołu śledczego „Spotlight”, działającego przy „Boston Globe”. Były osobisty sekretarz papieża przypomniał, że rok przed tymi wydarzeniami, w maju 2001 r., z inicjatywy Ojca Świętego został ogłoszony dokument „Sacramentorum sanctitatis tutela” („O ochronie świętości sakramentów”) i że wtedy papież ogłosił publicznie (promulgował) normy „O najcięższych przestępstwach”. Jan Paweł II zarezerwował wszystkie przestępstwa seksualne na małoletnich przed 18. rokiem życia, popełnione przez duchownych, jurysdykcji trybunału apostolskiego Kongregacji Nauki Wiary i zobowiązał każdego biskupa i wyższego przełożonego zakonnego do zgłaszania do tej kongregacji wszystkich takich przestępstw, których prawdopodobieństwo zostało potwierdzone w dochodzeniu wstępnym, przewidzianym przez kodeks prawa kanonicznego. „Analizę kryzysu Jan Paweł II przedstawił w kwietniu 2002 r. kardynałom amerykańskim, którzy zostali wezwani do Watykanu po publikacji »Spotlight«. Dzięki jasnym zasadom, które wskazał papież, skala nadużyć w Stanach zmniejszyła się” – podkreślił kard. Dziwisz. „Do dziś ta analiza jest punktem odniesienia dla wszystkich, którzy wydali walkę przestępstwom wykorzystywania seksualnego małoletnich popełnianym przez duchownych. Pomaga zdiagnozować kryzys i wskazać kierunek wyjścia z niego. Świadczy o tym watykański szczyt zwołany przez papieża Franciszka, który w walce z tym problemem zdecydowanie kontynuuje drogę swoich poprzedników” – napisał kardynał.",,
„24 godziny dla Pana”. Jako pierwszy wyspowiadał się Franciszek,"Piątkowa msza pokutna w bazylice watykańskiej zainaugurowała inicjatywę „24 godziny dla Pana”. Projekt papieskiej Rady ds. Krzewienia Nowej Ewangelizacji przewiduje, że kościoły na świecie będą otwarte przez całą dobę – po to, by wierni mogli  przystąpić do sakramentu pojednania i pokuty. To piąta edycja akcji.","Wielkopostnemu nabożeństwu pokutnemu w Bazylice św. Piotra przewodniczył papież.  Po homilii Franciszek wyspowiadał się w konfesjonale, a następnie sam w nim zasiadł, żeby spowiadać innych.  W homilii papież powiedział m.in.: „Miłość Boga jest zawsze większa, niż możemy to sobie wyobrazić, a nawet wykracza poza wszelki grzech. Słabość i zagubienie, w jakich stawia nas grzech, jest powodem tego, dlaczego Bóg pozostaje blisko nas”. – Ta pewność – zaznaczył – powinna zawsze towarzyszyć wierzącym. W piątek i sobotę przed IV niedzieląWielkiego Postu w wielu kościołach na całym świecie jestmożliwość adoracji i spowiedzi przez całą dobę.  Do przyłączenia się do akcji Ojciec Święty zachęcał w tegorocznym orędziu na Wielki Post. „W każdej diecezji przynajmniej jeden kościółpozostanie otwarty przez 24 godziny bez przerwy, co stworzysposobność do modlitwy adoracyjnej i do spowiedzi sakramentalnej” – ogłosił. Na stronach internetowych polskich diecezji można znaleźćspis kościołów, w których 9 i 10 marca będzie miała miejscenieustanna adoracja i spowiedź. W tym roku akcji towarzyszą słowaz Psalmu 130: „Ty udzielasz przebaczenia”.",,
Ukraina od 1 kwietnia wstrzymuje import gazu z Rosji. „Już go nie potrzebujemy”,"Ukraina planuje zaprzestać kupna rosyjskiego gazu od pierwszego kwietnia. – W tej chwili nie musimy kupować rosyjskiego gazu, dlatego jeśli nic się nie zmieni, to przestaniemy – powiedział w poniedziałek ukraiński minister energetyki Wołodymyr Demczyszyn. Kością niezgody jest cena błękitnego paliwa, jakiej zażądała Rosja, zwłaszcza że cena surowca, jaką oferują dostawcy z Zachodu, jest niższa od proponowanej przez Moskwę.","Zwiększony import tego surowca z Unii Europejskiej znacznie zmniejszył zależność Ukrainy od rosyjskiego Gazpromu. Obecna umowa pomiędzy Rosją i Ukrainą wygasa z końcem marca.Jeszcze w sobotę Demczyszyn nie ukrywał optymizmu odnośnie do toczonych w Brukseli negocjacji. Co prawda piątkowe rozmowy z Rosją i Komisją Europejską na temat dostaw gazu nie przyniosły porozumienia, ale uczestnicy zgodnie uznali, że atmosfera była konstruktywna i zapowiedzieli ich kontynuację. „Cena musi zejść poniżej 250 dolarów” W ramach obecnej umowy, wygasającej z końcem marca br., Ukraina płaci 329 dolarów za tysiąc metrów sześciennych gazu, a Rosja zapowiada, że później cena ta wzrośnie do 348 dolarów. Ukraiński minister uważa, że rozsądną ceną będzie 240-250 dolarów, a w trzecim kwartale br. 210-220 dolarów, z uwagi na spadek cen surowców energetycznych.",,
Amerykanie znów będą mogli głosować na Kennedy’ego,Demokratyczny kongresman z Massachusetts Joe Kennedy III ogłosił w sobotę swą kandydaturę do Senatu Stanów Zjednoczonych. Zmierzy się w prawyborach z zasiadającym w wyższej izbie Kongresu Edem Markeyem.,"– Startuję, bo nasz kraj przeżywa moment prawdy. Donald Trump zmusił Amerykę do spóźnionego, oczekiwanego od dawna rozrachunku. A jak zareagujemy, powie wszystko o tym, kim jesteśmy – napisał Kennedy w e-mailu do swych zwolenników. 38-letni Kennedy jest spadkobiercą wielkiej amerykańskiej dynastii politycznej, która nigdy nie przegrała wyborów w Massachusetts. W Izbie Reprezentantów służył jego ojciec, Joseph, a dziadek Robert był senatorem oraz prokuratorem generalnym USA. Joe miał w rodzinie także innych wybitnych amerykańskich polityków, w tym brata dziadka, prezydenta Johna F. Kennedy'ego. To pierwszy członek rodu Kennedych, ubiegający się o wejście do wyższej izbie Kongresu Massachusetts od 1962 roku, kiedy swą kandydaturę wysunął Ted (Edward) Kennedy, drugi brat jego dziadka, który był potem senatorem przez niemal pół wieku. Po raz pierwszy Joe Kennedy III został wybrany do Izby Reprezentantów w 2013 roku. Wcześniej w Korpusie Pokoju oddelegowany został do Dominikany. Piastował funkcję asystenta prokuratora okręgowego w Massachusetts. Jest postrzegany jako wschodząca gwiazda swej partii. Rodzina Kennedych znana jest z liberalnego – lewicowego w znaczeniu amerykańskim – podejścia do zagadnień ekonomicznych i społecznych. Chociaż młody kongresman starał się przedstawić jako polityk bardziej pragmatyczny, przejął także sporo z tradycji swych przodków. Amerykańskie media przypominają, że Joe Kennedy III wezwał Kongres do podjęcia działań w celu impeachmentu prezydenta Trumpa. W rozgrywce o fotel senatora Joe Kennedy zmierzy się w prawyborach z demokratycznym rywalem 73-letnim Edwardem Markeyem zasiadającym w wyższej izbie Kongresu od ponad czterech dekad.  Zanim jeszcze ogłosił swą kandydaturę, jego rywal zapewnił sobie poparcie wielu wpływowych polityków z Massachusetts, w tym ubiegającej się o fotel w Białym Domu Elizabeth Warren oraz ponad 100 ustawodawców stanowych. Kennedy mówił, że szanuje decyzje popierających konkurenta polityków. Nazwał Markeya „dobrym człowiekiem”, ale sam chce zająć się rozwiązywaniem innych problemów. – Wyścig zostanie rozstrzygnięty przez mieszkańców Massachusetts – podkreślił kandydat.",,
Kanadyjskie wojsko opuszcza Irak,"Część żołnierzy kanadyjskich siły zbrojnych opuści na pewien czas teren Iraku i skieruje się do Kuwejtu – poinformował szef Sztabu Obrony Sił Narodowych gen. Jonathan Vance. Powodem jest alarmująca sytuacja na Bliskim Wschodzie i możliwy odwet za zabicie przez siły USA w Iraku irańskiego dowódcy gen. Kasema Salejmaniego. Generał skierował list do kanadyjskich rodzin i przyjaciół wojskowych, którzy przebywają na misjach w tamtym regionie.","„W ciągu najbliższych dni (…) część ludzi będzie tymczasowo przeniesiona z Iraku do Kuwejtu” – napisał w liście szef kanadyjskiego Sztabu Obrony. Według niego takie przedsięwzięcie ma właśnie „zapewnić ich bezpieczeństwo i ochronę”.   „Mamy około 800 wojskowych w tamtym regionie, około 500 w Iraku, a część z nich jest rozmieszczona (…) na dwóch oddzielnych misjach” – poinformował generał.  Część kanadyjskich oddziałów bierze udział w misji NATO w Iraku, uruchomionej w październiku 2018 r. na wniosek irackiego rządu, aby wzmocnić tamtejsze siły i zapobiec powrotowi dżihadystycznej organizacji Państwo Islamskie (IS). Część Kanadyjczyków uczestniczy w „Operation Impact”, kanadyjskiej inicjatywie szkolenia żołnierzy w Iraku, Jordanii, Libanie i Kuwejtu.  W środę NATO ogłosiło, że ze względów bezpieczeństwa postanowiło przenieść część personelu swej misji z Iraku. Jak zapowiedziało, Sojusz nie wycofuje się z Iraku; jest gotowy do kontynuowania szkoleń i budowania zdolności sił irackich, gdy tylko pozwoli na to sytuacja. „Przede wszystkim, pozwólcie mi was zapewnić, że wszystkie konieczne środki ochronne, które mogliśmy podjąć, zostały wprowadzone w życie. Bezpieczeństwo i ochrona załogi Kanadyjskich Sił Zbrojnych (CAF) jest moim priorytetem” – napisał do rodzin żołnierzy gen. Vance.  Nie jest to jednak ostateczne opuszczenie terytorium Iraku przez kanadyjskie wojsko. Dowódca armii napisał, że „mimo przerwy operacyjnej w Iraku, misja na Bliskim Wschodzie toczy się dalej wraz z innymi licznymi operacjami w tym regionie”. Generał Vance zapewnił, że dowództwo CAF będzie informować na bieżąco o sytuacji. Premier Kanady Justin Trudeau rozmawiał w poniedziałek w sekretarzem generalnym NATO Jensem Stoltenbergiem. Według biura prasowego kanadyjskiego premiera „obaj rozmówcy podkreślili znaczenie zmniejszenia eskalacji napięcia oraz potrzebę wspierania bezpieczeństwa i stabilności Iraku”.",,
Generał ostrzega przed rosyjską bronią. „USA nie są w stanie się przed nią obronić”,"Szef Dowództwa Strategicznego USA (STRATCOM) generał John Hyten oświadczył, że Chiny i Rosja „agresywnie” pracują nad hipersonicznymi pociskami rakietowymi, a Stany Zjednoczone nie są w stanie bronić się przed nimi – informuje CNBC.","– Nie mamy żadnych środków obronnych, które mogłyby uniemożliwić użycie takiej broni przeciwko nam – powiedział Hyten we wtorek na forum senackiej komisji sił zbrojnych. Dodał, że oznacza to, iż obecnie USA muszą polegać na odstraszaniu nuklearnym przed użyciem tej tzw. broni hipersonicznej.1 marca prezydent Rosji Władimir Putin, mówiąc o modernizacji uzbrojenia wojsk swego kraju, zaprezentował m.in. dwa przykłady broni naddźwiękowej (hipersonicznej). Jednym z nich jest pocisk przeciwokrętowy Kinżał (Kindżał) o zasięgu ponad 2000 km, przenoszony przez myśliwiec MiG-31. Poinformował, że pociski Kinżał rozmieszczono w Południowym Okręgu Wojskowym Rosji, obejmującym m.in. Kaukaz i regiony graniczące z Ukrainą. Drugą bronią hipersoniczną, o której mówił Putin, jest międzykontynentalna rakieta balistyczna, nazwana Awangard. Może ona docierać do celu z prędkością 20 razy przekraczającą prędkość dźwięku. Jej testy zakończyły się w 2017 roku. Prezentując nowe rodzaje uzbrojenia, Putin przypomniał, iż Rosja ostrzegała wcześniej USA, że będzie podejmować kroki w odpowiedzi na rozwijanie systemu obrony przeciwrakietowej. Wskazał, że w 2004 roku zapowiadał dążenie do pozyskania broni nowej generacji.",,
USA: porozumienia z Mińska tylko na papierze. Ciężki sprzęt z Rosji nadal trafia na Ukrainę,"Rosja rozmieszcza na wschodzie Ukrainy, na terenach kontrolowanych przez separatystów, systemy obrony powietrznej – uważa Departamentu Stanu. USA zarzucają również Moskwie, że ta intensyfikuje szkolenia wojskowe rebeliantów.","– Siły rosyjskie i rebelianci nadal naruszają warunki porozumienia z Mińska o zawieszeniu broni, podpisanego w połowie lutego – stwierdziła rzeczniczka Departamentu Stanu USA Marie Harf.  Amerykanka podkreśliła, że Rosjanie i separatyści mają znaczą liczbę dział i wyrzutni rakiet na obszarach, gdzie zakazane jest utrzymywanie ciężkiego sprzętu. – To najwyższa liczba rosyjskich systemów obrony przeciwlotniczej od sierpnia – powiedziała rzeczniczka Departamentu Stanu.  Szkolenia separatystów  Marie Harf zarzuciła także Moskwie, że intensyfikuje szkolenia wojskowe rebeliantów, a także zwiększa swą obecność militarną w rejonach przygranicznych z Ukrainą.  Trwający od roku konflikt na wschodzie Ukrainy kosztował już życie ponad 6 tys. ludzi. Ukraina i jej zachodni sojusznicy oskarżają Kreml o militarne wspieranie prorosyjskich separatystów. Moskwa temu zaprzecza.",,
Prof. Żaryn: Pierwsza pielgrzymka Jana Pawła II do Polski rozpaliła ogień wolności,"Pierwsza pielgrzymka Jana Pawła II do Polski w czerwcu 1979 roku była przełomowym wydarzeniem  w naszych dziejach. Miliony Polaków przekonały się o wszechobecnym kłamstwie komunistycznych władz i nie dały sobie wydrzeć poczucia wolności. – Wyszliśmy wtedy na ulice i mogliśmy widzieć tę żywą prawdę, autentyczną w bezpośrednim zetknięciu się z papieżem. To „ducha nie gaście” było wezwaniem rozpalającym – podkreślił w rozmowie z portalem tvp.info prof. Jan Żaryn, senator PiS i historyk.","Jakie nastroje panowały w KC PZPR i KPZR po wyborze Karola Wojtyły na papieża? Komuniści liczyli, że Jan Paweł II nie będzie, jak większość jego poprzedników, szczególnie aktywny, jeżeli chodzi o podróże apostolskie?Wybór papieża Polaka był ewidentnym szokiem dla komunistów, nieporównywalnym zjawiskiem z jakimkolwiek zagrożeniem dla nich wcześniej ze strony Kościoła. W swoich wspomnieniach Kazimierz Kąkol odnotował, że noc z 16 na 17 października 1978 roku była nocą dla kierownictwa PZPR tragiczną. Co zrobić? Jak się w tym przypadku zachować? Jak wspomina Kąkol, wypracowano formułę optymistyczną, że przynajmniej Karol Wojtyła nie zostanie prymasem Polski, co miało stanowić pewne zadośćuczynienie wobec tego, co wydarzyło się na konklawe.Jak reżim poradził sobie z tym „niefortunnym” zdarzeniem?Ta atmosfera nieszczęścia towarzyszyła kierownictwu PZPR przez kolejne miesiące. Ten okres to też świadectwo jak totalnie oddaliła się komunistyczna wierchuszka od stanu emocji, które w społeczeństwie były bardzo żywe i, ba!, docierały nawet do przedstawicieli aparatu, którzy mieli podtrzymywać władzę komunistyczną. Pamiętamy reakcję pana Andrzeja Kozery, nieżyjącego już dziennikarza Dziennika Telewizyjnego, pod cenzurą Macieja Szczepańskiego, widać, że był radosny informując o wyborze Karola Wojtyły. To świadczyło też o przełamywaniu tych nastrojów społecznych aż w stronę tego establishmentu komunistycznego, który jednak został powalony tą informacją.Władze wyczuwały, że konsekwencje mogą być poważne. Stanisław Kania zadzwonił do Edwarda Gierka i powiedział: „Polak został papieżem. Wielkie to wydarzenie dla narodu polskiego i duże komplikacje dla nas”.Kania był odpowiedzialny w KC za relacje z Kościołem. Miał on Gierkiem podjąć decyzję, czy papież ma przyjechać do Polski. Potem, kiedy podjęto tę decyzję, kierownictwo PZPR ustawiało się do niej w następujący sposób: „Nie ma co ukrywać, że jest to dla nas niepożądane, a więc trzeba zminimalizować te negatywne koszta przyjazdu Jana Pawła II do Polski”. To jest mniej więcej zapis zdania Kani z marca 1979 roku, kiedy komuniści podjęli decyzję, że nie mogą nie wpuścić obywatela Polski, jednocześnie papieża Jana Pawła II do swojej własnej ojczyzny.                                                teraz odtwarzaneI pielgrzymka Jana Pawła II do Polski Jana Pawła II zaprosił do Polski prymas Stefan Wyszyński. Jak władza zareagowała na to, że osoba nie z MSZ, za ich plecami, zaprasza głowę bądź co bądź obcego państwa?Prymas Wyszyński został po konklawe jeszcze kilka tygodni w Watykanie. Miał tam spotkania z Janem Paweł II, sam papież spotykał się z Polonią w kościele św. Stanisława Biskupa i Męczennika. Te propolskie kontakty oddziaływały także na prasę rzymską. To wszystko było wzniosłym wydarzeniem, zaskakującym także dla całego świata i Kościoła. Niewątpliwie już wtedy w tle istniało to zawieszone pytanie, czy Jan Paweł II będzie mógł przyjechać do swojej ojczyzny. Oficjalnie kard. Wyszyński, nie konsultując tego z władzami, zaprosił Jana Pawła II, mówiąc o tym w jednym ze swoich pierwszych kazań po powrocie do Warszawy, w którym wyraził prośbę, żeby wszyscy wierni modlili o przyjazd Ojca Świętego.To nie mogło ujść uwadze służb.Oczywiście. Natychmiast władze się o tym dowiedziały i miały pretensję do prymasa, że zabrał głos w sprawie przyjazdu papieża. Nastąpiła bezpośrednia rozmowa między kard. Wyszyńskim a Edwardem Gierkiem, w styczniu 1979 roku, podczas której prymas poinformował, że oczywiście Jan Paweł II jest zapraszany przez Episkopat Polski, co jest oczywiste, ale czeka na oficjalne zaproszenie władz państwowych. Kard. Wyszyński dobrze się przygotował do tej rozmowy. Zabrał cały pakiet spraw, pod jednym wspólnym hasłem „jak naprawić państwo komunistyczne”. Dotyczyło to wyzwolenia się z korupcji, nadużyć, łamania praw człowieka i obywatela. Edward Gierek został zasypany bardzo konkretnymi pretensjami pod adresem funkcjonowania państwa komunistycznego.Jakie było stanowisko Kremla wobec wizyty Jana Pawła II?Moskwa, którą łączyła z Warszawą gorąca linia, odradzała Gierkowi wyrażenie zgody na przyjazd papieża. Wydaje się, że w KPZR lepiej potrafili przewidzieć jakie będą negatywne skutki dla reżimu. Ostatecznie zostawili decyzję Edwardowi Gierkowi i przyjęli do wiadomości, że papież przyjedzie.Breżniew przekazał Gierkowi: „Róbcie jak uważacie, bylebyście wy i wasza partia później tego nie żałowali”, w domyśle, wy bierzecie odpowiedzialność na siebie. Nie chciał się Gierek ugiąć pierwszemu stanowisku Moskwy?Rosja zostawiła decyzję w gestii Biura Politycznego KZ PZPR, a jedynie wyrażała opinię i była ona negatywna. Gierek, będąc między młotem a kowadłem, czyli narodem oczekującym wizyty Jana Pawła II a Moskwą odradzającą, zdecydował, że papież może przyjechać, ale od początku – takiej narracji używali komuniści między sobą – „minimalizowano szkody”. Czyli?Przede wszystkim Stanisław Kania, jako nadzorujący walkę z Kościołem i mający nadzór nad służbami, podjął decyzję wraz z Gierkiem, że ma być podjęta bardzo twarda akcja przeciwdziałająca. W marcu 1979 roku zajął się nią resort spraw wewnętrznych. Wiceszef MSW Bogusław Stachura został zobligowany do nadzorowania akcji o kryptonimie „Lato 79”. Stachura kierował nią jako szef służb cywilnych Służby Bezpieczeństwa. Równolegle w wojsku gen. Wojciech Jaruzelski miał nadzorować operację zarówno poprzez struktury wojskowe, zarówno polityczne jak i kontrwywiad wojskowy.Władze PRL miały już doświadczenie w sabotowaniu przyjazdów papieży, w 1966 roku odmówiono przyjazdu Pawła II na obchody 1000-lecia chrztu Polski. Zrzucono wtedy winę na Kościół, nie mogli komuniści powtórzyć tego zabiegu?Była znacząca różnica. Paweł VI był Włochem, a Karol Wojtyła – Polakiem. Przy bilansowaniu zysków i strat wygrały zyski. Niewątpliwie Gierek nie chciał narażać się szeroko pojętej opinii publicznej. Również trzeba wziąć pod uwagę, że Gierek był w jakiejś mierze zniewolony sytuacją ekonomiczną w kraju, która nie dawała szans na naprawę, jeśli Zachód nie byłby skłonny do dalszych ewentualnych pożyczek czy innych form wspierania tej nieudolnej gospodarki nakazowo-rozdzielczej. Również istnienie opozycji obecnej już wówczas skłaniało PZPR do poszukiwania w Kościele sojusznika, jeżeli nastąpiłaby daleko posunięta radykalizacja postaw społecznych czy politycznych w narodzie. W bilansie podjęto taką a nie inną decyzję. Można wnioskować, że byli przeciwnicy tej decyzji, ale ci w KC PZPR od marca się nie ujawniali, a wzięli się do roboty w ramach „minimalizowania szkody”.Mimo potrzeby jakiegoś pojednania z Kościołem musiano się z nim skonfrontować, by móc „minimalizować szkody”.Pierwszym terenem konfrontacji z Kościołem był tzw. termin Mitrasa. Nie chcieli się zgodzić na wizytę papieża w maju 1979 roku, w 900. rocznicy męczeńskiej śmierci św. Stanisława, patrona Polski, mimo że jeszcze kard. Wojtyła, jako metropolita krakowski, przygotowywał obchody rocznicowe. Pielgrzymka do Piekar Śląskich miałaby przede wszystkim wymiar duchowy, a Kościołowi zależało też wizycie papieża na Wybrzeżu, co miałoby też wymiar polityczny.Tak, ale w tym przypadku strona kościelna się nie upierała w negocjacjach z władzami, więc trudno mówić w tym przypadku o głębokim sporze.Władze podejmowały różne działania, żeby ograniczyć kontakt papieża z wiernymi, wymuszono, by na msze był przywożony helikopterem, wymuszono wejściówki, wydawane w ograniczonym zakresie, wreszcie szwankowała komunikacja i straszono w mediach upałami, śmiercią uczestników itp. To też był element konfrontacji.Spór toczył się o zakres dostępności społeczeństwa do papieża. Władze komunistyczne twierdziły, że w imię bezpieczeństwa Jana Pawła II należy ograniczyć jego kontakty ze społeczeństwem. Kościół potwierdzał, że bezpieczeństwo jest szalenie ważne, ale słusznie takie działania odczytano to jako pretekst do próby ograniczenia tego kontaktu.Masę pracy miała również bezpieka.W ramach akcji „Lato '79” władze uruchomiły całą siatkę agentury, którą posiadano. Tylko podczas mszy w Krakowie było niemal pół tysiąca szpicli. Agenci zostali „odmrożeni”, bo część była uśpiona, część była wykorzystywana wcześniej do rozpracowywania Kościoła, ale uruchomiono także agenturę tkwiącą w opozycji demokratycznej. Odbywały się też profilaktyczne, zabezpieczające rozmowy z działaczami opozycji, a takze z proboszczami; obawiano się bowiem wzrostu liczby ulotek, różnego rodzaju agitacji, przeprowadzano naloty na podziemne drukarnie. Te działania miały zastraszyć, sprawić, żeby aktywność opozycji podczas wizyty papieża zamarła.Władza nie bała się, że jej funkcjonariusze, choćby w wojsku, poddadzą się tej atmosferze religijno-patriotycznej?Na terenie wojska obserwowano zachowania członków partii, oficerów, ale też wywiad i kontrwywiad wojskowy zajął się penetrowaniem nastrojów społecznych w kadrze wojskowej. Warto dodać, że odnotowano, iż wyżsi rangą wojskowi stoją na wysokości zadania i będą bronić komunistycznej ideologii i praktyki. Gorzej było rzecz jasna w służbie zasadniczej, gdzie bardzo wyraźnie odnotowywano nastroje pozytywne wobec wizyty Jana Pawła II. Próbowano więc ograniczać żołnierzom służby zasadniczej przepustki, urlopy, żeby nie mogli być w tym czasie na mszach z papieżem. Komuniści prowadzili politykę zohydzania wiary i wiernych, m.in. w transmisjach telewizyjnych, pokazywano starych ludzi. Taka polityka odnosiła skutek?Faktycznie, przekaz telewizyjny, obśmiewany m.in. przez Wojciecha Młynarskiego w jego piosenkach, miał służyć pewnej jednoznacznej ocenie pielgrzymki Jana Pawła II. Pokazywano, że tylko zakonnice, księża i starcy, i to w niewielkich ilościach, przychodzą na spotkania z papieżem, stąd kadrowanie, ucieczka od szerokich planów, wychwytywanie starszych ludzi, ekipa Macieja Stefańskiego stosowała te, ale i inne metody propagandowe. Nie przynosiło to skutku, ponieważ to kłamstwo, które w latach 70. było obecne w mediach państwowych, było konfrontowane przez ponad 13 milionów osób, które na żywo widziały Ojca Świętego. Trudno było więc zamknąć naród w telewizorze. Wyszliśmy wtedy na ulice i mogliśmy widzieć tę żywą prawdę, autentyczną w bezpośrednim zetknięciu się z papieżem.Który jak nikt potrafił skracać dystans.Tak, to zresztą podkreśał w „Pro Memoria” prymas Wyszyński, że właśnie bezpośrednie obcowanie, jakże bliskie, z papieżem Janem Pawłem II stanowiło już niezapomnianą refleksję, która będzie dalej żyła. Całe instrumentarium państwa komunistycznego upadło w konfrontacji z tą bliskością.Jakie były reakcje wiernych, którzy chodzili słuchać papieża i widzieli te tłumy, a potem oglądali w Dzienniku Telewizyjnym zakłamaną rzeczywistość, że były pustki? Taka propaganda musiała dawać efekt odwrotny od oczekiwanego.Oczywiście. Wszyscy na gołe oczy widzieli to zakłamanie, w którym Polacy żyli wcześniej, a którego nie mogli ocenić, skonfrontować, wejść w jego istotę i samemu sobie udowodnić kłamstwo w mediach publicznych wówczas wszechobecne.Komuniści sami nieświadomie zrzucili maskę.Można tak powiedzieć, ale przede wszystkim trwali we własnych błędach systemowych, próbując zakłamywać rzeczywistość. Do pewnego momentu być może nawet im się to udawało, natomiast wizyta Jana Pawła II okazała się być tak silnym doświadczeniem i tak bezpośrednim spotkaniem z papieżem, że żadne maskowanie i konfabulacja medialna nie mogła temu bezpośredniemu kontaktowi przeszkodzić.                                                teraz odtwarzanePierwsza pielgrzymka Jana Pawła II  - przemówienie w Krakowie (06.06.1979) Bezpieka prowadziła swoje metody niedopuszczania wiernych, m.in. zabierano przepustki na msze.Przepustki nie tylko odbierano, to było rzadziej stosowane, ale przede wszystkim je reglamentowano. Jednym z punktów napięcia w negocjacjach między stroną kościelną a władzami państwowymi była liczba wejściówek. Na przykład przed mszą na placu Zwycięstwa w Warszawie (obecnie plac Piłsudskiego – przyp. red.) zostało przekazanych stronie kościelnej 300 tysięcy zaproszeń, a stawiło się ponad milion osób i uczestniczyło w spotkaniu z Janem Pawłem II. Ja wówczas służyłem w służbie liturgicznej i mogłem wchodzić wszędzie, pomagając jednocześnie przy organizacji tej mszy. Nie miałem wątpliwości, że na placu Zwycięstwa jest dużo więcej ludzi niż to na co chciała się zgodzić ówczesna władza. Ludzie przełamywali barierki, żeby się dostać na plac, co można też odbierać metaforycznie.Miał pan bezpośredni wgląd w zmiany, które wtedy zaszły w życiu narodu.Chodziłem wtedy do szkoły pomaturalnej, bo nie przyjęto mnie na studia i tam w piątek, tuż przed przyjazdem papieża – w sobotę też wówczas odbywały się lekcje – dyrekcja chodziła od klasy do klasy i dopytywała, czy ktoś śmie nie przyjść w sobotę do szkoły. Wstałem jako jedyny i powiedziałem, że ja nie zamierzam przyjść, bo jestem w kościelnej służbie porządkowej  i zamierzam być z papieżem Janem Pawłem II, w związku z tym nie będę obecny. Usłyszałem stek wyzwisk, to jak rujnuję szkołę, niszczę solidarność szkolną, że jak śmiałem wstać i to powiedzieć. Odpowiedziałem, że mnie to nie interesuje, czy pani dyrektor się to podoba czy nie. Spytała pani, więc odpowiedziałem. Ona – a nie była to kobieta zła, tylko miała pecha być wysuniętym bastionem komunistycznej władzy – drżącą ręką wzięła długopis i napisała „zwolniony”, czyli usprawiedliwiony ze swojej nieobecności. Paradoks polegał na tym, że później na przerwie zostałem bohaterem szkoły, bo wszyscy mi gratulowali odwagi i przyrzekali – rzeczywiście to wykonali – że zwieją ze szkoły. Miałem tę satysfakcję, że miałem odwagę się postawić reżimowi i dać świadectwo. Potem pojechałem także na mszę do Krakowa. Po wyjeździe papieża tak byłem stęskniony za nim i jego naukami, że pojechałem najpierw pociągiem do Wiednia, a potem autostopem aż do Rzymu. Miałem taki poryw serca, żeby kontynuować tę pielgrzymkę.Jak władze PRL zareagowały na miliony osób na mszach? Już wcześniej chyba zorientowały się, że nie uda się stworzyć homo sovieticusa, skoro robotnicy zażądali kościoła w Nowej Hucie i innych miastach.Klasa robotnicza, w imię której komuniści – jak twierdzili – sprawowali władzę, co raz pokazywała im plecy. Nie chodziło im tylko o sprawy bytowe, od początku te wszystkie demonstracje, które odbywały się w latach 1945-47, w czerwcu 1956 roku, grudniu 1970 roku i tak dalej, pod flagami biało-czerwonymi zaczynały się od ekonomicznych postulatów, ale szybko zamieniały się w hasła wolnościowe. W czerwcu 1956 roku wołano na ulicach Poznania: „Chcemy Wilna i Lwowa!” – to było hasło polityczne, kontestujące tę rzeczywistość powojenną. Gdy w grudniu 1970 roku  na drzwiach kościoła, który obecnie jest w Gdyni, niesiono z biało-czerwoną flagą pana Zbigniewa Godlewskiego, stoczniowca zastrzelonego przez żołnierzy LWP, to odnoszono się do Romka Strzałkowskiego (13-latka zastrzelonego w czerwcu 1956 roku w Poznaniu – przyp. red.). Tych demonstracji robotniczych nie wolno kanalizować jedynie w przestrzeń ekonomiczną. Robotnicy walczyli też o wolność religijną, tego komuniści nie przewidzieli.Tak było w Nowej Hucie, tej mekce według komunistycznego projektu, ale też walka o kościoły miała miejsce w innych miastach, choćby w Stalowej Woli. Także było to miasto robotnicze i także tam kościół pw. Matki Boskiej Królowej Polski był symbolem jednoczącym robotników wokół Pana Boga, a nie sekretarzy podstawowych organizacji partyjnych PZPR w zakładach pracy, bo taka była w gruncie rzeczy propozycja alternatywna komunistów, oni nie mieli niczego innego do zaproponowania de facto.Jakie były oczekiwania Kościoła w Polsce w związku z przyjazdem papieża? Hierarchowie wiedzieli, że pielgrzymka będzie przełomem w życiu narodu?Bez wątpienia tak. Jak się wczytuję w zapisy z posiedzenia rady głównej Episkopatu Polski, w dyskusję konferencji biskupów na Jasnej Górze 5 czerwca 1979 roku z udziałem Jana Pawła II, widać wyraźnie, że ci ludzie bardzo dobrze zdają sobie sprawę z przełomowości tej rzeczywistości, którą jednocześnie kreują.Ale nie tylko dlatego, że głowa Kościoła przyjechała za żelazną kurtynę, tylko dlatego, że spotkania z Janem Pawłem II zwalniają ten wentyl wolnościowy?Zdecydowanie. Naród został pobudzony. Te 13 milionów były także widoczne ze szczytu jasnogórskiego i biskupi, patrząc na te setki tysięcy w samej Częstochowie, ale i wszędzie tam gdzie się spotykali Polacy z papieżem, wiedzieli, że żyją w przełomowym momencie. Potem zebrał to w punkty prymas Wyszyński pisząc w „Pro Memoria”. Jest tam kilka bardzo pięknych myśli, m.in. to że Kościół i katolicyzm w Polsce jest tą sferą wolności, która okaże się być brzemienna w skutki, że Polacy już nie dadzą zaciągnąć się do niewoli, bo odkryli ten smak wolności. Pisał o tym jak Moskwa będzie świadoma od tej pory, że dokonała się zmiana, która przez słowa papieża dotyczy całej słowiańszczyzny, a nie tylko tego co się w Polsce zdarzyło. Pisał, że to jest także lekcja dla Zachodu, że Jałta nie jest podyktowana raz na zawsze. To wszystko są słowa biskupów, którzy oceniają na bieżąco, nie z perspektywy 30 czy 40 lat, przełomowość tego wyjątkowego spotkania Jana Pawła II z Polakami.                                                teraz odtwarzaneNieznane życie Jana Pawła II „Niech zstąpi Duch Twój! Niech zstąpi Duch Twój i odnowi oblicze ziemi. Tej ziemi!” - te słowa pamięta każdy. Jakie jeszcze inne przełomowe słowa padły podczas I pielgrzymki Jana Pawła II do Polski?Mi się wydaje, że być może najbardziej przełomowe były słowa, które padły na zakończenie pielgrzymki, wypowiedziane w Krakowie i zachęcające do tego, że się nie lękać, nie poddawać, nie zasmucać i nie dawać sobie wmówić, że czegoś w Polsce nie można. Mówił, że wszystko można. „To ducha nie gaście” i nie niszczcie swych korzeni, było wezwaniem papieskim rozpalającym. Ta cała rzeczywistość komunistyczna została zestawiona z wielką wiarą Jana Pawła II, że naród polski może wszystko. On wezwał do wydobycia nas z tego marazmu.Papież mówił nie tylko do wiernych, ale i do władz, m.in. że „Chrystusa nie można wyłączyć z dziejów człowieka w jakimkolwiek miejscu ziemi”. Jak reagowano na te słowa?To był motyw powtarzany przez całą pielgrzymkę, od słów, które wypowiedział na placu Zwycięstwa, że nie można zrozumieć historii Polski, Polaków, ale także człowieka bez Chrystusa, czyli bez wejścia w tę przestrzeń, którą Chrystus pozostawił swoją obecnością na Ziemi w formie Ewangelii i przede wszystkim śmierci oraz Zmartwychwstania. Wskazał, że nie da się zrozumieć człowieka, bez przyjęcia tego faktu, że jest on w transcendentnym dialogu ze swoim Zbawicielem.Był to też przekaz do władz, że nie uda im się wyhodować człowieka na swoje podobieństwo.Zgadza się. To było interpretowane także tak, że nie da się wygnać Chrystusa z tej przestrzeni, że każdy kto próbuje to zrobić jest w gruncie rzeczy krzywdzicielem człowieka. To było skierowane w stronę komunistów i odczytane – że władza może być antyludzka albo zmienić swoje uwiązanie, tę niewolę doktrynerską marksizmu-leninizmu, w której tkwiły ówczesne władze PRL. Polacy szybko poczuli tego ducha, o którym mówił papież, i był nim powiew wolności, krótki, ale o poważnych konsekwencjach dla historii Polski i świata.Uniesienie z założenia jest zawsze stanem krótkotrwałym, ale jak się okazało, ta mobilizacja się nie zmniejszała. W 1980 roku odbyły się wybory parlamentarne oraz do wojewódzkich rad narodowych i bardzo wielu ludzi nie poszło na te wybory. To też pewna odwaga – esbecja rzekomo albo faktycznie liczy kto chodzi a kto nie, a jak się nie idzie można potem nie dostać paszportu. Albo wybory w Związku Literatów Polskich w maju 1980 roku, to już był zupełnie inny czas. Pisarze otwarcie mówią, co myślą na temat reżimu, drugi obieg jest coraz bardziej wyraźny, coraz bardziej oddziaływuje na społeczeństwo, powstają kolejne wydawnictwa, przerzucana jest podziemna prasa z zagranicy. Ten ferment intelektualno-moralny i ta odwaga społeczna się poszerzają. To też jest pewna konsekwencja, która nie ma jasnego horyzontu, ale ta perspektywa, choć niewidoczna, jest. Polska buzuje od tej pory.Z tego ducha wyrosła „Solidarność”.Te strajki lipcowo-sierpniowe pokazał sumę oddziaływania papieskiego przekazu sprzed ponad roku. 16 sierpnia 1980 roku, w sobotę, zapadła decyzja o kontynuowaniu strajku w Stoczni Gdańskiej, Anna Walentynowicz poszła wtedy do biskupa Lecha Kaczmarka i poprosiła o obecność kapłana przy strajkujących. W niedzielę przyjechał ks. Henryk Jankowski, zaś do Stoczni im. Komuny Paryskiej w Gdyni ks. Hilary Jastek. Pojawiły się krzyże, były spowiedzi, komunia święta. Przestrzeń publiczna jaką jest stocznia, ale przejęta przez robotników, czyli odzyskana z rąk podstawowej organizacji partyjnej i dyrekcji stała się przestrzenią chrześcijańską a nie marksistowsko-leninowską. Klasa robotnicza dała wyraźny sygnał także w 21 postulatach Międzyzakładowego Komitetu Strajkowego, w którym 4. punkt mówił o poszerzeniu sfery wolności religijnej w Polce przez dostęp do radia i telewizji w Polsce dla tych, którzy nie mogą przyjść na mszę świętą do swoich świątyń.Były też postulaty ekonomiczne, ale niezależnie od nich nie dało już się cofnąć zmiany, która zaszła w ludziach dzięki słowom papieża.Ale należy też pamiętać, że te wszystkie postulaty ekonomiczne, które artykułowane były wówczas w imię sprawiedliwości – to była ta wartość niosąca te postulaty – były wpisane w godność ludzką. W czerwcu 1976 roku strajki w Radomiu i manifestacje także w Płocku były wyraźnie naznaczone sprzeciwem wobec nieposzanowania rodziny robotniczej, która miała być de facto dotknięta pauperyzacją – po zapowiadanych podwyżkach doprowadziłaby bowiem do utraty bezpieczeństwa socjalnego dla tych rodzin. Te postulaty trzeba widzieć w szerszym kontekście. Robotnicy nie wszystko potrafili wyartykułować w formie elaboratu filozoficznego, ale w tych krótkich zdaniach i postulatach mieści się cała złożona dusza robotnicza. Także w tym tkwiła siła słów Jana Pawła II. teraz odtwarzaneWizyty Jana Pawła II",,
Otwarcie mówił o swojej nienawiści do Polaków i chęci zabijania. Wkrótce wyrok ws. Hansa G.,"Spytałam kilku koleżanek, czy im nie przeszkadza, gdy Hans G. określa Polaków m.in. mianem „shit” (z ang. g*wno), przecież one też są Polkami. Spotykałam się z odpowiedzią, że przesadzam, że one czują się Europejkami – tak Natalia Nitek-Płażyńska wspomina w rozmowie z portalem tvp.info wymianę zdań z innymi pracownicami na temat zachowania niemieckiego biznesmena Hansa G., prowadzącego firmę na Pomorzu. Już we wtorek Sąd Okręgowy w Gdańsku może wydać wyrok w sprawie wytoczonej mu przez żonę Kacpra Płażyńskiego, kandydata Zjednoczonej Prawicy w minionych wyborach samorządowych.","Od chwili gdy upubliczniła pani nagrania z wypowiedziami Hansa G., minęły już blisko trzy lata. Z jakimi reakcjami spotkała się pani w związku z tą sprawą? Generalnie spotykałam się z przychylnym przyjęciem. Zdecydowana większość była oburzona działaniem niemieckiego pracodawcy, który zachowywał się w Polsce w sposób kolonialny. W mediach społecznościowych czy w bezpośrednich kontaktach gratulowano mi odwagi, dostrzegano konieczność walki z antypolonizmem. Czy przypomina sobie pani rozmowę, po której powiedziała: dość, dłużej tego nie zniosę, trzeba coś z tym zrobić? Przełamywałam się stopniowo. Nigdy nikogo wcześniej nie nagrywałam z ukrycia i teraz przychodziło mi to z trudem. Miałam też wątpliwości ze względu na moje własne bezpieczeństwo. Mój szef był człowiekiem porywczym i agresywnym. Jednak takim punktem granicznym był moment, w którym powiedział, że jego najszczęśliwszym dniem w życiu był ten, kiedy wydarzyła się tragedia smoleńska. Cieszył się, że zginęli prezydent Lech Kaczyński i tylu ważnych dla Polski ludzi. To był również moment, kiedy chciałam go uderzyć w twarz. Zawsze rozmawiałam, polemizowałam nawet z najbardziej prymitywnymi argumentami. Jednak tym razem uznałam, że miarka się przebrała i trzeba coś z tym wreszcie zrobić. Czy czuła pani fizyczne zagrożenie z jego strony?  Opinia o agresywnym zachowaniu pana Hansa G. była powszechnie znana. Podczas  przewodu sądowego sam przyznał, że jest osobą porywczą. Potrafił rzucać różnymi przedmiotami w pobliżu pracowników, wymachiwać rękami w bardzo bliskiej od nich odległości. Musiałam często kryć swoje emocje, swój lęk, ponieważ wykazywał wręcz satysfakcję, jeśli widział czyjś strach czy smutek. Czasami pracownice płakały lub uciekały z miejsca, w którym zachowywał się skandalicznie. Gdyby więc zauważył, że go nagrywam, można byłoby spodziewać się różnych reakcji. Gdy zdecydowała się pani działać, czy próbowała pani jednocześnie znaleźć sojuszników, rozmawiała pani z innymi pracownikami na ten temat? Jakie były nastroje w firmie?  Gdy przyszłam do tej firmy, trafiłam do środowiska, które akceptowało skandaliczne zachowanie Hansa G. Mam na myśli zarówno obrzydliwe wypowiedzi na temat Polaków, jak i zdecydowanie nie do przyjęcia rzucanie przedmiotami czy wyzywanie od najgorszych. Ci ludzie w takich sytuacjach po prostu spuszczali wzrok, udawali, że nic nie widzą, nic nie słyszą. A ja mam inny charakter i reagowałam. Byłam wtedy ostrzegana przez innych pracowników, że to nic nie da, że trzeba się przyzwyczaić, bo w razie reakcji może być tylko gorzej.  Wybory w 2015 r. raczej nie polepszyły sytuacji.  Na pewno ją jeszcze pogorszyły. Należę do Prawa i Sprawiedliwości i brałam udział w kampanii wyborczej. Wtedy mój szef zaczął mnie wręcz traktować jak szpiega w firmie, jako człowieka, który jest przeciwny Niemcom, który chce, jak mówił, zniszczyć Polskę, gdzie Niemcy tyle zainwestowali. W tym czasie tym bardziej nie znalazłam wsparcia u innych pracowników, odsuwających się w imię świętego spokoju. Spytałam kilku koleżanek, czy im to nie przeszkadza, gdy Hans G. nadzwyczaj często określa Polaków m.in. mianem  „shit” (z ang. g*wno), przecież one też są Polkami. Spotykałam się wówczas z odpowiedzią, że przesadzam, że one czują się Europejkami. Nie było więc możliwości porozumienia. Kilka osób zgadzało się ze mną, ale w obawie przed utratą pracy bało się zareagować.  Czy wasz pracodawca stosował również groźby karalne? Pamięta pani podobne zajścia, gdzie osobiście komuś groził?  P. Hans G. potrafił dojść do pracownika z dłonią ułożoną na kształt pistoletu i udawał, że do niego strzela. Sama tego doświadczyłam. Pracownica z innej firmy zeznała w sądzie, że podszedł do niej i powiedział: - Możesz sobie wybrać  drewno na trumnę, Polko. Zaakcentował przy tym „Polko”. Ta kobieta zwolniła się z pracy tego samego dnia. Zresztą jeśli w mojej obecności Niemiec mówi, że nienawidzi Polaków i chce ich wszystkich pozabijać, to znaczy, że mówi on to również do mnie. Przy czym dochodził do tego kontekst historyczny. Hans G. powtarzał, że ceni Hitlera, mówił, jak to żałuje, że jego dzieło nie zostało skończone, a obozy koncentracyjne to była według niego najlepsza rzecz, którą można było zrobić z Polakami. Znam historię i odbierałam to za każdym razem osobiście.     Mówiła pani, że w chwilach dobrego nastroju pani były szef swoje wywody wygłaszał w formie swego rodzaju wykładu. Czy instruował wtedy, co oglądać? Co czytać?  Gdy wybory prezydenckie wygrał Andrzej Duda, Hans G. często włączał Onet.pl i gdy tylko portal napisał jakiś paszkwil o prezydencie, kazał mi się z tego tłumaczyć, ponieważ byłam, jak to on mówił, „fucking pisior”. Mówił, że PiS jest antyniemiecki i ja też jestem antyniemieckim agentem w jego firmie. Przechwalał się też, że zna się ze światkiem polityków Platformy Obywatelskiej, chwalił się, że spotykał się z Janem Kulczykiem na bankietach. Po ostatniej rozprawie kontaktowałem się Amnesty International, Helsińską Fundacją Praw Człowieka i Stowarzyszeniem Nigdy Więcej. Wszystkie zajmują się tropieniem ksenofobii i mowy nienawiści.  Ale nie wobec Polaków.   Żadna nie podjęła jakichkolwiek działań w tej sprawie, czy próbowała pani zainteresować nią którąś z podobnych instytucji, np. Rzecznikiem Praw Obywatelskich?  Wiem, że internauci zgłaszali tę sprawę do Rzecznika Praw Obywatelskich. Od żadnej z tych instytucji nie dostałam jakiegokolwiek wsparcia, nie było nawet jakiegokolwiek zainteresowania. Zgłosiła się do mnie tylko Reduta Dobrego Imienia, na którą mogłam liczyć od początku. Naprawdę w Polsce dużo się mówi o nierówności, o mowie nienawiści, ale nie chce się zauważyć, gdy rasizm i ksenofobia jest skierowana przeciwko zwykłym Polakom. Zbyt mało jest w Polsce organizacji, które chciałyby się temu przeciwstawić.   Zaraz po ukazaniu się pani nagrań w internecie Hans G. robił z siebie ofiarę prześladowań w Polsce. Sam siebie określał jako najbardziej znienawidzonego Niemca w Polsce obok Eriki Steinbach. A pani dostawała maile z pogróżkami?  Hans G. rzeczywiście starał się postawić siebie w roli ofiary. Mówił, że dostawał jakieś pogróżki. Nie jestem w stanie tego zweryfikować, wiem, że zajmowała się tym prokuratura. Jeśli chodzi o mnie, zdarzały się obraźliwe wiadomości, w zdecydowanej większości w języku niemieckim, ale to był niewielki margines. W toku samego postępowania zaskoczyło mnie, jak pracownicy z mojej byłej firmy niewiele pamiętają. Niektórzy przyznawali, że Hans G. istotnie wyzywał Polaków, ale nie czuli się oni tym dotknięci osobiście. Uraziło ich natomiast, jak w jednym z programów powiedziałam, że podczas wojny w ten sposób zachowywali się volksdeutsche. To ich dopiero ubodło, ale na pytanie sędziego, co oznacza ich zdaniem słowo volksdeutsch, część z nich nie potrafiła odpowiedzieć. Nie potrafili też zresztą do końca powiedzieć, co zrobił Hitler, co to jest nazizm. Dlatego byli tak podatni na zmanipulowaną wersję historii, jaką przedstawiał im Hans G.  Czy gdy Hans G. dowiedział się, że złożyła pani pozew przeciwko niemu, próbował jakoś znaleźć z panią kontakt?  Nie, na samym początku jego adwokat próbował doprowadzić do ugody, zresztą też  na skandalicznych warunkach, na co się nie zgodziłam.",,
Czechy: Ruszyło spotkanie prezydentów państw Grupy Wyszehradzkiej,"Budżet UE, brexit, ochrona klimatu i bezpieczeństwo energetyczne, to główne tematy rozpoczętego właśnie spotkania głów państw Grupy Wyszehradzkiej (V4). W czwartek do rozmów prezydentów Polski, Czech, Słowacji i Węgier dołączą przywódcy Słowenii i Serbii.","Podczas szczytu na zamku w czeskich Lanach prezydenci krajów V4 wezmą udział w trzech sesjach plenarnych i w uroczystym śniadaniu roboczym. Szef gabinetu prezydenta Krzysztof Szczerski poinformował, że panele dyskusyjne będą poświęcone przede wszystkim sprawom europejskim w związku z rozpoczęciem nowego cyklu instytucjonalnego Unii Europejskiej – wyborem nowego składu Komisji Europejskiej oraz nową obsadą najważniejszych stanowisk w instytucjach UE. „Prezydenci wymienią poglądy na politykę europejską i będą rozmawiać o wyzwaniach, jakie stoją przed Europą. Prezydent Andrzej Duda przekaże także wnioski ze swojej ostatniej rozmowy z przyszłym przewodniczącym Rady Europejskiej Charles'em Michelem” – poinformował Szczerski. W drugim dniu spotkania do prezydentów państw V4 dołączą prezydenci Słowenii i Serbii, Borut Pahor i Aleksandar Vuczić. Szczerski poinformował, że rozmowy w powiększonym gronie będą dotyczyć przede wszystkim unijnej polityki „otwartych drzwi”, a w szczególności perspektywy rozszerzenia UE o Bałkany Zachodnie.Szef prezydenckiego gabinetu zwrócił uwagę, że w bieżącym roku zarówno aktywność prezydenta Dudy, jak i całej polskiej dyplomacji koncentruje się właśnie na tym regionie. Kancelaria prezydenta Czech Milosza Zemana przekazała, że debata prezydentów w formacie V4 skupi się na tematyce unijnej, a zwłaszcza na roli V4 w UE, a także ambicji V4 w obliczu nowych zasad działania UE. „Szczyt, który odbywa się na początku października, a więc krótko przed planowanym terminem brexitu, będzie okazją do oceny sytuacji i perspektyw, a także do koordynacji stanowisk państw V4” – podkreślono. Kancelaria czeskiego prezydenta przekazała, że dyskusja będzie dotyczyć innych aktualnych tematów: nowego wieloletniego finansowania w ramach UE, skutków wojen handlowych i celnych USA dla UE oraz globalnej gospodarki, aktualnego stanu projektów infrastrukturalnych. Ponadto w ramach szczytu przewidziano wspomnienie 30 lat, jakie minęły od upadku komunizmu w krajach V4. Jak przekazano, celem spotkania prezydentów V4 z przywódcami Serbii i Słowenii będzie wyraźne wyrażenie poparcia dla polityki otwartych drzwi. „Kraje V4 stały się częścią struktur europejskich i transatlantyckich, pomyślnie przeszły proces transformacji społecznej, politycznej i gospodarczej i są gotowe podzielić się swoimi doświadczeniami z partnerami z regionu Bałkanów Zachodnich” – napisano. „W związku z majowymi informacjami Komisji Europejskiej i w związku z decyzją o otwarciu nowych rozdziałów w negocjacjach (akcesyjnych), Serbia jest pierwszym partnerem z regionu Bałkanów Zachodnich, który spotyka się z krajami V4. Spotkanie ma również pokazać, na jakim etapie są rokowania akcesyjne Serbii z UE, w tym krytyczne uwagi przekazane w ostatnim raporcie przez Komisję Europejską” – zaznaczono. Czechy od lipca sprawują roczne przewodnictwo w Grupie Wyszehradzkiej.",,
Dziennikarz z Australii: Święta Greta łączy pożary australijskiego buszu ze zmianami klimatycznymi,"„Najbardziej nieznośna nastolatka świata wykorzystuje teraz nieszczęście Australijczyków” – pisze amerykańsko-kanadyjski serwis  Life Site News, odnosząc się do szwedzkiej aktywistki Grety Thunberg. Kilka dni temu zarzuciła ona politykom, że przez brak konkretnych działań z ich strony dochodzi do takich katastrof, jak pożary w Australii. O sprawie pisał portal wPolityce.","„Nie tylko katastrofy takie jak ta wydają się nie pociągać za sobą żadnych politycznych działań” – napisała Greta Thunberg na Twitterze. Jej zdaniem dzieje się tak dlatego, ponieważ nadal nie udało się „powiązać kryzysu klimatycznego ze wzmożonymi ekstremalnymi zjawiskami pogodowymi oraz katastrofami naturalnymi, takimi jak pożary w Australii”. Wpis aktywistki skrytykował korespondent Life Site News w Australii, John McMahon. „Tego ranka dowiedziałem się z wiadomości telewizyjnych, że święta Greta prorokini łączy pożary australijskiego buszu ze zmianami klimatycznymi oraz najwyraźniej z »brakiem działań«ze strony australijskiego rządu” – stwierdził dziennikarz.",,
Wpadka byłego ministra. Zamiast o „sztabie” napisał o „Szwabie”,"Były minister obrony narodowej, obecny senator Platformy Obywatelskiej Bogdan Klich zaliczył wpadkę na Twitterze. Polityk, do wpisu informującego o działaniach swojej partii zamieścił hasztag #TwojSzwab zamiast #TwojSztab. Wpis już usunął, jednak internauci nie dali zapomnieć politykowi o popełnionym błędzie.","Klich na Twitterze poinformował o prowadzonej przez polityków PO akcji, polegającej na odwiedzaniu miast i miasteczek w całej Polsce. „Od kilku dni prowadzimy w całej Polsce, między innymi w Krakowie, ale także w innych miejscowościach w całym kraju akcję #POrozmawiajmy, w czasie której, w różnych miejscach rozmawiamy z ludźmi, z Polakami” – napisał były minister.Do wpisu polityk dodał też dwa hasztagi: #TwojSzwab i #Platforma_org. Po krótkim czasie i reakcji internautów Klich usunął wpis i zamieścił nowy, z poprawionym hasztagiem – #TwojSztab.Ten sam błąd na Twitterze popełniła inna polityk Platformy, posłanka Lidia Gądek. Posłanka pomyliła hasztagi. Jej wpis z hasztagiem #TwojSzwab podała dalej Platforma Obywatelska.  ",,
Policja: demonstracje przebiegały bardzo spokojnie,"– Demonstracje, które w piątek do późnych godzin nocnych odbywały się przed budynkami Sądu Najwyższego i Senatu, przebiegły bardzo spokojnie, nie doszło do żadnych poważnych incydentów - poinformował Mariusz Mrozek z biura prasowego KSP.","W piątek wieczorem przed Sądem Najwyższym i Senatem protestowano przeciw zmianom w sądownictwie i uchwalonej przez Sejm ustawie o SN.Mariusz Mrozek z biura prasowego KSP poinformował, że policja nie odnotowała żadnych poważnych incydentów w żadnym z tych miejsc.W rejonie Sejmu policjanci podjęli interwencje w stosunku do dwóch osób, które spożywały alkohol w nieprzeznaczonym do tego miejscu. – Jedna z nich została ukarana mandatem. Jeżeli chodzi o drugą, zostanie skierowany wniosek do sądu w sprawie o wykroczenie – powiedział Mrozek.",,
Kim Dzong Un: Świat ujrzy wkrótce nową broń strategiczną,"Przywódca Korei Płn. Kim Dzong Un zapowiedział podczas obrad plenarnych KC Partii Pracy Korei, że „świat ujrzy wkrótce broń strategiczną nowej generacji”. W swoim wystąpieniu zadeklarował, że będzie to „dla świata oszałamiające”.","Kim Dzong Un obiecał jednocześnie wznowienie prac nad potencjałem nuklearnym KRL-D. Jak zaznaczył, jest to nieodzowne, by stawić czoła zagrożeniom atomowym ze strony USA.Powiedział też, że w związku z brakiem reakcji Waszyngtonu na północnokoreańskie apele o wznowienie rozmów, które uwzględniałyby interesy obu stron, a nie tylko USA, „Korea Płn. nie widzi żadnego powodu, by stosować się do moratorium na przeprowadzanie prób jądrowych”. Pjongjang zgodził się na nie przed rozmowami z udziałem prezydenta USA Donalda Trumpa i przywódcy KRL-D Kim Dzon Una w czerwcu w 2018 r.Reżim nie zamierza też dłużej zachowywać moratorium na testy międzykontynentalnych pocisków balistycznych (ICBM). – Odstąpimy od przyjętych na siebie ograniczeń, ponieważ Stany Zjednoczone nie uznały za stosowne zrezygnować z ćwiczeń wojskowych, jakie przeprowadziły niedawno wraz z armią Korei Południową – podkreślił Kim Dzong Un.Zagroził, że „Stany Zjednoczone będą bezradnie cierpieć”, jeśli nadal będą stosować swe „gangsterskie metody” i zwlekać z rozpoczęciem dialogu. – Nie pozwolimy jednak, by korzyści z prowadzenia rozmów były wyłącznym przywilejem Ameryki – podkreślił. Upływa termin ultimatumOd piątku w Pjongjangu trwa plenarne posiedzenie KC Partii Pracy Korei – największe od czasu pierwszego posiedzenia Komitetu Centralnego siódmej kadencji. Ma na nim zostać przedstawiony plan działań w związku ze zbliżającym się terminem upływu ultimatum postawionego przez reżim w Pjongjangu władzom w Waszyngtonie w sprawie wznowienia rokowań dotyczących północnokoreańskiego programu nuklearnegoKorea Płn. ostrzegła USA, że jeśli rozmowy nie zostaną wznowione do końca roku, to Amerykanie mogą otrzymać „niechciany podarunek”. Według ekspertów USA może chodzić o test rakiety balistycznej dalekiego zasięgu.Agencja KCNA przypomniała w swej depeszy, że na posiedzeniu plenarnym Komitetu Centralnego w kwietniu 2018 r. partia formalnie postanowiła „przerwać próby nuklearne i testy międzykontynentalnych rakiet balistycznych”, a także „skoncentrować wszystkie wysiłki na budowie silnej gospodarki socjalistycznej”.",,
Coraz mniej Polaków osiedla się w Niemczech,"Polaków w Niemczech wciąż przybywa, ale w mniejszym tempie niż w poprzednich latach. Dodatnie saldo migracyjne w grupie Polaków wyniosło w 2018 r. 20 tys. osób, podczas gdy jeszcze w 2017 r. liczba naszych rodaków w tym kraju zwiększyła się o 34 tys. Dane cytuje portal dw.com.","Według danych Federalnego Urzędu Statystycznego, w ubiegłym roku z Niemiec wyjechało 123 tys. Polaków i przyjechało 143 tys. Różnica jest mniejsza niż w minionych latach. W minionym roku liczba ludności Niemiec zwiększyła się o 400 tys. osób. Połowa z nich pochodziła z innego kraju UE. Największe grupy imigrantów stanowili Rumuni, Bułgarzy i Chorwaci. Ich liczba wzrosła odpowiednio o: 68 tys., 29 tys. i 28 tys. Od 2010 r. Niemcy notują dodatnie saldo migracyjne. W rekordowym 2015 roku przybyło do tego kraju 1,5 mln osób.",,
Arcybiskup o „tęczowej zarazie”. „Sformułowanie zrodziło się podczas homilii”,"Wielce niebezpiecznym złem jest dzisiaj ideologia LGBT; jest ona w Polsce coraz silniejsza i dotarła do wielu środowisk – mówi w wywiadzie dla tygodnika „Do Rzeczy” abp Marek Jędraszewski. Jednocześnie podkreślił, że jest i zawsze był „bardzo daleki od piętnowania poszczególnych ludzi”.","Metropolita krakowski abp Marek Jędraszewski w rozmowie z „Do Rzeczy” był pytany o swoją wypowiedź o „tęczowej zarazie”, która zastąpiła „czerwoną zarazę”. – Nie spodziewałem się aż takiej nagonki, której jednym ze szczytowych punktów było wydarzenie w Poznaniu, gdzie lalce mającej mnie symbolizować poderżnięto gardło, jakby dokonując na mnie czegoś w rodzaju rytualnego mordu. I to w moim Poznaniu! Nie spodziewałem się tego, zwłaszcza, że o sprawach związanych z ideologią LGBT mówiłem już wielokrotnie wcześniej, m.in. podczas procesji Bożego Ciała na Rynku Głównym w Krakowie. W tej uroczystości wzięło udział kilkanaście tysięcy ludzi, którzy klaskali, wyrażając aprobatę tego, co mówiłem, i wówczas media mainstreamu milczały. Z czego wynikła ta sierpniowa agresja i nagonka? Nie wiem – powiedział arcybiskup. Jak tłumaczył, jego słowa padły „pod wpływem chwili”. „Nie miałem wcześniej przygotowanego tekstu wystąpienia, choć oczywiście nosiłem się z zamiarem wypowiedzenia wtedy kilku krytycznych słów wobec ideologii LGBT, mając zwłaszcza na uwadze wcześniejsze wydarzenia z Białegostoku” – dodał. Wskazał, że samo sformułowanie „tęczowa zaraza”, zrodziło się podczas homilii „na zasadzie skojarzenia z wierszem Józefa Szczepańskiego «Ziutka», którego fragmenty wówczas cytował”.",,
Tyszka: prezydent powinien zawetować ustawy ws. zmian w sądownictwie,"– Prezydent Andrzej Duda powinien zawetować ustawy ws. zmian w sądownictwie – uważa wicemarszałek Sejmu Stanisław Tyszka z Kukiz' 15. Jego zdaniem, proponowane rozwiązania nie są poważną reformą sądownictwa, ale „reformą kadrową”.","Tyszka odniósł się w piątek w radiowej Trójce do propozycji zmian w sądownictwie – chodzi o nowelizacje ustaw Krajowej Radzie Sądownictwa oraz o Sądzie Najwyższym. – Mamy do czynienia z serią poważnych reform kadrowych. Nie jest to poważna reforma sądownictwa, w sensie stworzenia nowych zasad jego funkcjonowania – uważa wicemarszałek.Jego zdaniem, prezydent powinien zawetować proponowane rozwiązania. – To jest moment definicyjny dla prezydentury Andrzeja Dudy. Okaże się, w którym kierunku on pójdzie. Dla mnie byłoby oczywiste, żeby te ustawy, które obecnie są elementem wakacyjnej ofensywy PiS, powinny być zawetowane – powiedział Tyszka.",,
Zamaskowany mężczyzna wypłacał pieniądze z bankomatu. Został zatrzymany,"Gdańska policja zatrzymała mężczyznę, który wypłacał pieniądze z bankomatu z zakrytą twarzą. W samochodzie i mieszkaniu mężczyzny znaleziono 20 kart bankomatowych, kilkanaście kart SIM i kilkanaście tysięcy złotych. Zatrzymano także jego wspólnika.","O zamaskowanym mężczyźnie korzystającym z bankomatu na gdańskim osiedlu Zaspa zawiadomił funkcjonariuszy przypadkowy świadek – poinformowała Karina Kamińska, oficer prasowy komendanta miejskiego policji w Gdańsku. – Na miejsce pojechali policjanci z ogniwa interwencyjnego, którzy zaczęli szukać mężczyzny opisywanego w zgłoszeniu. Po kilku minutach zauważyli go idącego w kierunku zaparkowanego auta. Mężczyzna, który miał założoną na głowę maskę, na widok zbliżających się do niego policjantów szybko wsiadł do pojazdu” – relacjonowała Kamińska. Wyjaśniła, że gdy policjanci zbliżyli się do samochodu, zauważyli, że za kierownicą siedzi drugi mężczyzna. Kierowca próbował odjechać, ale funkcjonariusze zablokowali jego autu drogę. Mężczyźni, jak się potem okazało, to mieszkańcy Gdańska. Podczas aresztowania stawiali opór i policjanci musieli użyć siły, aby ich zatrzymać. W samochodzie, z którego korzystali zatrzymani, funkcjonariusze znaleźli kilka tysięcy złotych i kilkanaście kart bankomatowych wydanych na nazwiska różnych osób, w tym mieszkających poza Polską. Kolejne pieniądze i karty bankomatowe znaleziono w mieszkaniu, z którego korzystali zatrzymani. W sumie zabezpieczono 20 kart płatniczych, kilkanaście kart SIM i kilkanaście tysięcy złotych.",,
"Emeryt zastrzelił sąsiadów, gdy jedli obiad","Cztery osoby zginęły, a jedna jest w stanie krytycznym – po tym jak emerytowany robotnik budowlany wszedł do mieszkania sąsiadów w Chicago i zaczął do nich strzelać.","Do zabójstwa doszło w bloku przy West Irving Park Road w dzielnicy Northwest Side. Lokalna policja oświadczyła, że 67-letni mężczyzna zaatakował swoje ofiary, gdy jadły obiad.– Wszedł do mieszkania sąsiadów, przy stole siedziały wówczas cztery osoby. Z nieznanych powodów otworzył ogień i wszystkich zabił – oświadczył zastępca komendanta policji w Chicago Anthony Riccio.Media relacjonują, że emeryt wszedł następnie po schodach na górę i postrzelił kobietę. Ranna trafiła do szpitala w stanie krytycznym.Policja zatrzymała napastnika i zabezpieczyła broń. 67-latek trafił do aresztu. Mieszkańcy bloku, w którym doszło do tragedii, zeznały, że zabójca znał swoje ofiary i że dochodziło między nimi do zatargów. Emeryt miał też mieć wcześniej „ataki gniewu”.",,
Masakra w restauracji w Niemczech. Sprawca zabił sześć bliskich mu osób,"Policja poinformowała, że mężczyzna, który zastrzelił w piątek sześć osób w miejscowości Rot am See w Badenii-Wirtembergii, na południowym zachodzie Niemiec, to 26-letni obywatel RFN. Był on spokrewniony ze wszystkimi ofiarami.","– Wychodzimy z założenia, że chodziło o dramat rodzinny – poinformował na konferencji prasowej Reiner Moeller, komendant policji z miasta Aalen, która prowadzi śledztwo. Ofiary to trzy kobiety w wieku 36, 56 i 62 lata oraz trzech mężczyzn w wieku 36, 65 i 69 lat. Wśród zabitych są prawdopodobnie rodzice mordercy.   Zabójca miał pozwolenie na broń, ponieważ uprawiał strzelectwo sportowe. Do dokonania zbrodni użył pistoletu półautomatycznego. Mężczyzna sam zawiadomił policję o swoim czynie. Do tragedii doszło w restauracji w centrum 5-tysięcznej miejscowości.   Dwie zranione przez mordercę osoby pozostają w szpitalu. Jedna z nich walczy o życie.",,
USA wysyłają Gwardię Narodową na granicę z Meksykiem,"Republikańscy gubernatorzy trzech stanów leżących przy południowej granicy USA – Arizony, Nowego Meksyku i Teksasu – oraz stanu Karolina Południowa rozpoczęli rozmieszczanie żołnierzy swych Gwardii Narodowych na granicy z Meksykiem. Wcześniej prezydent Donald Trump wezwał lokalne władze do wydania takich decyzji, by uszczelnić południową granicę.","Gubernator Arizony Doug Ducey skierował na granicę 325 żołnierzy stanowej Gwardii Narodowej. Gubernator Nowego Meksyku Susan Martinez zamierza tam wysłać w tym tygodniu 80 gwardzistów, a później dodatkowo co najmniej 170. Gubernator Karoliny Południowej Henry McMaster poinformował, że stan ten wzmocni swymi posiłkami Gwardię Narodową Teksasu. Gubernator Teksasu Greg Abbott wysłał w poniedziałek na tereny przygraniczne 250 żołnierzy Gwardii Narodowej i chce zwiększyć w następnych tygodniach ich liczebność do łącznie tysiąca. – Naszym celem jest skierowanie przez stany przynajmniej 4 tys. żołnierzy Gwardii Narodowej na granicę – powiedział w wywiadzie radiowym.Demokrata się wyłamałZa przykładem czterech rządzonych przez Republikanów stanów nie poszedł na razie Jerry Brown, demokratyczny gubernator sąsiadującej z Meksykiem Kalifornii, który jest nieprzejednanym krytykiem prezydenta Trumpa i jego polityki imigracyjnej.Trump w ubiegłym tygodniu wezwał gubernatorów, by skierowali swe Gwardie Narodowe do ochrony granicy w ramach przeciwdziałania nielegalnej imigracji i przemytowi narkotyków. W normalnych warunkach Gwardie podlegają nie prezydentowi USA, lecz stanowym gubernatorom, a ich tak zwana federalizacja, której towarzyszy przejście na budżet Pentagonu, dopuszczalna jest tylko w przypadku poważnych rozruchów albo zaistnienia względnie groźby zbrojnej inwazji państwa.",,
„Chciwość i władza mogą zdusić serce i zagłuszyć obecność Boga”. Ostrzeżenia papieża,"Papież Franciszek powiedział w niedzielę wiernym, że chciwość i władza mogą „zdusić serce” i zagłuszają obecność Boga. W czasie spotkania na południowej modlitwie „Anioł Pański” przestrzegał przed bożkami doczesnego bogactwa.","W rozważaniach przed modlitwą Franciszek podkreślił, że obecność Boga zagłuszana jest przez „życie w chciwości, dla samych siebie, po to, by posiadać i mieć władzę”. – To są „ciernie”, które walczą z Bogiem – ocenił papież, nawiązując do przypowieści o siewcy. Wyjaśnił, że Jezus przeprowadza „duchowy rentgen” serc ludzi. Jest ono glebą, na którą pada ziarno Słowa Bożego – wskazał Franciszek, zastrzegając że Słowo Boże „nie jest klatką ani pułapką”, ale ziarnem, które może przynieść owoce. – Nasze serce jako gleba może być dobre i wtedy Słowo przynosi owoce. Ale może być również twarde i nieprzenikalne. Tak się dzieje wtedy, gdy słyszymy Słowo, ale odbija się ono od nas – powiedział Franciszek. Modlitwa za Wenezuelę   Papież pozdrowił obecnych na placu Świętego Piotra przedstawicieli wspólnoty Wenezuelczyków mieszkających we Włoszech. Przyszli oni na spotkanie z flagami swego kraju. Franciszek, zwracając się do nich ponownie, zapewnił o swej modlitwie za ich kraj. W niedzielę w Wenezueli odbywa się nieformalne referendum zorganizowane przez przeciwników prezydenta Nicolasa Maduro. Zarzucająca mu zapędy dyktatorskie opozycja pyta obywateli, czy chcą zachowania dotychczasowej konstytucji, którą chce zmienić szef państwa.",,
AAA.... puzonistę zatrudnię,"– Tysiące wykształconych polonistów, dziennikarzy, czy muzyków szuka pracy i nie może jej znaleźć. Nauczeni własnym doświadczeniem postanowiliśmy pomóc im i sobie – mówi Dawid Komuda. Wraz ze swoją dziewczyną Eweliną Szczepanik założył portal kadrakreatywna.pl. Oferty pracy znajdą tam zarówno humaniści, jak i artyści.","–  Oferty pracy, jakie można znaleźć na naszej stronie, są przeróżne. Mamy nadzieję, że każdy, kto odwiedzi naszą stronę i będzie na nią regularnie zaglądał, prędzej czy później znajdzie coś dla siebie  – mówi Dawid Komuda. Marne szanse na karieręWszystko zaczęło się od stworzenia przez Ewelinę Szczepanik i Dawida Komudę grupy na Facebooku „Praca w kulturze i sztuce”, która stała się największą grupą w Polsce z ofertami pracy. W tej chwili należy do niej 27 tysięcy osób, które szukają pracy lub chcą ją zmienić. Widząc spore zainteresowanie i ogromną potrzebę, postanowili rozszerzyć działalność i stworzyli właśnie stronę internetową www.kadrakreatywna.pl. –  Połowa absolwentów kierunków humanistycznych i artystycznych nie widzi szans na zrobienie kariery w Polsce, a 71 proc. z nich czuje, że są do niczego nieprzydatni  – wyjaśnia Dawid. I zauważa, że w urzędach pracy wśród bezrobotnych legitymujących się wyższym wykształceniem przeważają absolwenci kierunków humanistycznych: pedagogiki, filologii, psychologii. Z kolei według statystyk Ministerstwa Nauki i Szkolnictwa Wyższego w 470 uczelniach (132 publiczne i 338 niepublicznych) na ponad 200 kierunkach kształcą się prawie 2 miliony studentów, z czego około jedna trzecia studiuje kierunki humanistyczne i artystyczne.Zmiana branży albo emigracja–  Liczba absolwentów kulturoznawstwa, egzotycznych filologii, dziennikarstwa, politologii czy stosunków międzynarodowych stale rośnie, choć rynek pracy rozszerza się zbyt powoli, by zapewnić wszystkim posadę. Wielu absolwentów postanowiło zmienić branżę albo wyemigrować. Na ich temat statystyki milczą, trudno więc oszacować skalę zjawiska  – mówi Komuda.Sam z własnego doświadczenia wie, że łatwo nie jest. Gdy  dwa lata temu skończył Akademię Muzyczną w Bydgoszczy, bezskutecznie szukał pracy. –  Przeglądaliśmy z Eweliną wszystkie możliwe oferty. Nie mogliśmy znaleźć nic. Zdałem sobie wtedy sprawę, że po pierwsze humanistom jest naprawdę bardzo ciężko coś znaleźć, a po drugie – że nie ma miejsca, w którym w ogóle mogliby szukać odpowiadających im ofert – opowiada.Z humanistą, jak twierdzi Dawid jest jeszcze jeden problem: ciężko mu się przekwalifikować. –  Niektórzy, gdy już nic nie mogą znaleźć, chcą zostać na przykład operatorem koparki, ale nie mogą, bo – według przepisów – szkolenia w tej dziedzinie są dostępne tylko dla osób z wykształceniem zawodowym lub technicznym i droga do kariery w tej branży się zamyka  – mówi.",,
Kanadyjska opera wystawi sztukę o Dziekańskim,"Historia Roberta Dziekańskiego, polskiego imigranta, który w 2007 r. zmarł w Vancouver po użyciu przez policjantów paralizatorów, stała się tematem kanadyjskiej opery. Premiera „I Will Fly Like a Bird” odbędzie się w czwartek.","Operę, która zostanie wystawiona podczas Scotia Festival of Music wHalifaksie, napisali J.A. Wainwright (libretto) i John Plant (muzyka).  Jak podają kanadyjskie media, Wainwright zdecydował się napisać libretto pod wpływem wielokrotnie powtarzanego przez telewizję nagrania, na którym jeden z podróżnych na lotnisku w Vancouver udokumentował ostatnie chwileDziekańskiego. Autor libretta powiedział, że miał już dość oglądania, jakumierał Polak, chciał „ujrzeć go żywego”. Opera pokazuje więc wieczór przed wyjazdem Dziekańskiego z Polski, jegorozmowy z przyjaciółmi o planach związanych z emigracją do Kanady, godzinyspędzone w samolocie, problemy na lotnisku w Vancouver. Narratorami sąDziekański i jego matka, mieszkająca w Kanadzie Zofia Cisowska. Dośmiertelnej w skutkach konfrontacji z oficerami policji nawiązuje tylkomuzyka. Jak podała agencja Canadian Press, Cisowska ma być obecna na premierze. Będzie film o losie DziekańskiegoOpera „I Will Fly Like a Bird” nie jest jedynym artystycznym przedsięwzięciem w Kanadzie, które nawiązuje do śmierci Dziekańskiego. Wytwórnia Utopia Pictures Ltd przygotowuje film „TAZED”, który ma pokazaćhistorię polskiego emigranta, jak i nawiązać do potęgi „dziennikarstwaobywatelskiego”, czyli m.in. możliwości rejestrowania wydarzeń kamerą wtelefonie komórkowym. Bez takiego nagrania nie byłoby możliwe odtworzenierzeczywistego przebiegu wydarzeń na lotnisku w Vancouver. Producenci zbierają obecnie fundusze na realizację filmu.Czterem policjantom, którzy użyli paralizatorów do obezwładnienia Polaka,został postawiony zarzut składania fałszywych zeznań. Ich proces miał sięrozpocząć w maju 2011 r., jednak termin ten wielokrotnie przesuwano. Cztery odrębne procesy zaplanowane są na ten rok. Zarzuty składania fałszywych zeznań podczas dochodzenia w sprawie śmierciPolaka zostały sformułowane przez prokuratora Richarda Pecka. Został onspecjalnie oddelegowany do zajęcia się sprawą policjantów z KanadyjskiejKrólewskiej Policji Konnej (RCMP). Peck uznał, iż małe jestprawdopodobieństwo skazania policjantów w związku z innymi potencjalnymizarzutami.",,
Kultowy program powraca. „Czar Par” już dziś w telewizyjnej Dwójce,"Już w piątek o godz. 20:40 – po 23 latach przerwy –  w TVP2 będzie można obejrzeć premierowy odcinek show „Czar Par”. Program w nowej odsłonie poprowadzą Maciej Kurzajewski i Izabella Krzan, a w fotelach jurorów zasiądą znane i lubiane małżeństwa: Katarzyna Cichopek z Marcinem Hakielem oraz Dorota Chotecka z Radosławem Pazurą. Jurorem specjalnym będzie aktorka Bożena Dykiel, która przed laty również brała udział w programie.","Uczestnicy zmierzą się ze spektakularnymi zadaniami, które sprawdzą ich wiedzę ogólną, znajomość siebie, sprawność fizyczną, które poddadzą próbie ich miłość, współdziałanie i poczucie humoru.  Przez 12 tygodni będziemy śledzić w programie zmagania 14 par. W każdym odcinku program opuści para z najmniejszą liczbą punktów. W finale spotkają się trzy najlepsze pary, które będą walczyć o nagrodę główną – 300 tys. złotych. Zwycięzców nowej edycji „Czaru Par” wybiorą widzowie w głosowaniu SMS.",,
Nie żyje były senator Richard Lugar. Walczył o świat bez broni atomowej,"Były amerykański senator Richard Lugar, znany orędownik nierozprzestrzeniania broni jądrowej, zmarł w niedzielę w szpitalu w stanie Wirginia w wieku 87 lat – poinformowała mająca swą siedzibę w Waszyngtonie pozarządowa organizacja Centrum Lugara.","Przyczyną zgonu były komplikacje spowodowane rzadkim schorzeniem nerwów obwodowych – przewlekłą zapalną polineuropatią demielinizacyjną (CIDP).Należący do umiarkowanej frakcji Partii Republikańskiej Lugar zasiadał w Senacie od 1977 do 2013 roku jako przedstawiciel stanu Indiana. Szanse na siódmą kadencję utracił w 2012 roku, gdy stanowa konwencja republikańska opowiedziała się wyraźną większością głosów za jego konkurentem, związanym z konserwatywnym ruchem Tea Party, Richardem Mourdockiem. Ten jednak został pokonany w wyborach przez Demokratę Josepha Donnelly'ego. W latach 1987-1995 i 2003-2007 Lugar stał na czele senackiej komisji spraw zagranicznych, a w roku 1996 bezskutecznie ubiegał się o nominację Republikanów na kandydata w wyborach prezydenckich, którym ostatecznie został Robert Dole. Największym osiągnięciem politycznym Lugara było doprowadzenie w 1991 roku wraz z demokratycznym senatorem Samem Nunnem do przyjęcia przez Kongres USA Programu Kooperatywnego Zmniejszania Zagrożeń (CTR), zwanego popularnie ustawą Nunna-Lugara. W ramach CTR Rosja i inne kraje byłego ZSRR, w których po jego rozpadzie pozostała broń masowego rażenia, otrzymały znaczną pomoc w likwidowaniu tych arsenałów. W latach 1991-2012 beneficjentom programu – Rosji, Ukrainie, Gruzji, Azerbejdżanowi, Białorusi, Uzbekistanowi i Kazachstanowi – udzielono wsparcia technicznego i finansowego łącznej wartości blisko 8,8 mld dolarów. Efektem było między innymi zezłomowanie 537 międzykontynentalnych pocisków balistycznych, 128 bombowców oraz 27 atomowych okrętów podwodnych, jak też przerobienie przez Rosję zdemontowanych bojowych ładunków jądrowych na zakupione później przez USA paliwo reaktorowe.  CTR zapewnił Ukrainie, Białorusi i Kazachstanowi status państw wolnych od broni nuklearnej.",,
Czabański: Złożyłem pozew przeciwko Facebookowi,"Złożyłem w sądzie pozew przeciwko Facebookowi ws. łamania konstytucyjnej zasady wolności słowa – powiedział w Toruniu przewodniczący Rady Mediów Narodowych Krzysztof Czabański. Wyjaśnił, że jego posty z konta poselskiego często są niezatwierdzane i przez to nie są rozpowszechniane.","– Mamy bardzo dużo sygnałów o tym, że Facebook w sposób dowolny promuje bądź nie promuje, rozpowszechnia różnego rodzaju posty. Zaszło podejrzenie, że robi to już w taki sposób, jak kiedyś władza totalitarna, przez zapis na konkretne nazwiska – zauważył szef RMN.– Niezależnie od tego, jakiej treści jest post, to ze względu na to, że jest to post z mojego konta poselskiego, jest on niezatwierdzany do rozpowszechniania na podstawie mętnego regulaminu, który nie określa kryteriów, jakim musi podlegać post rozpowszechniany przez Facebooka – uważa Czabański.Szef Rady Mediów Narodowych zwrócił uwagę, że Facebook postępuje w takich sprawach w sposób anonimowy, nikt się pod takimi decyzjami nie podpisuje i „nie ma właściwie trybu odwoławczego”.– Jest najwyższa pora, żeby skierować sprawę do sądu. Dzisiaj rano złożyłem pozew w sądzie w Warszawie przeciwko Facebookowi za łamanie konstytucyjnej zasady wolności słowa w Polsce – powiedział Czabański, który kandyduje do Sejmu z drugiego miejsca na liście PiS w okręgu toruńsko-włocławskim.",,
„Ministerstwo finansów jak dziecko we mgle”. TVP Info ujawnia nagranie rozmowy Kulczyka z Kwiatkowskim,"– Moim zdaniem kilka przyczyn się na to nałożyło. Jest intensyfikacja tych kołowrotków VAT-owskich i oni trochę to przespali. Według naszych analiz ewidentnie za wolno zaczęli reagować na te działania – mówi w rozmowie z miliarderem Janem Kulczykiem szef NIK Krzysztof Kwiatkowski. Dziennikarze ujawniają kolejne nagranie, prezentujące rozmowy na styku polityki i biznesu 
dot. tematu grabieży podatku VAT.","W programie „Strefa starcia” w TVP Info ujawnione zostało kolejne nagranie z warszawskiej restauracji Amber Room. 10 czerwca 2014 r. spotkali się tam ówczesny szef NIK Krzysztof Kwiatkowski i miliarder Jan Kulczyk. Na nagraniu polityk i biznesmen dyskutują o problemie ze ściągalnością VAT-u. To właśnie w tych latach – kiedy Platforma Obywatelska współrządziła z PSL – dochodziło do miliardowych wyłudzeń podatku VAT. Eksperci twierdzą, że w latach 2007-2015 straty państwa z tego tytułu wyniosły ok. 250 mld zł.– Na kolegium [NIK] analizujemy budżet państwa i przygotowujemy opinię dla Sejmu. 20 procent zmniejszonych wpływów z podwyższonego podatku VAT – mówi na ujawnionym nagraniu Krzysztof Kwiatkowski.– Moim zdaniem kilka przyczyn się na to nałożyło. Jest intensyfikacja tych kołowrotków VAT-owskich i oni trochę to przespali. Według naszych analiz ewidentnie za wolno zaczęli reagować na te działania – mówi dalej w rozmowie z miliarderem.– My mamy problem (…) trochę nasze ministerstwo finansów [jest] jak dziecko we mgle – oświadcza urzędnik.",,
Japończycy kupią wieprzowinę z Polski. Są jednak wyjątki,"Japonia uznała, je Afrykański Pomór Świń (ASF) to problem tylko niektórych regionów Polski. To oznacza, że wieprzowina z Polski będzie mogła trafić na japońskie stoły, a embargo obejmie mięso tylko z trzech województw.","Szef resortu rolnictwa Krzysztof Jurgiel powiedział, że zakaz eksportu będzie dotyczył województw: mazowieckiego, lubelskiego i podlaskiego. Mięso wieprzowe i jego przetwory z innych części kraju, takich jak Wielkopolska czy Kujawy i Pomorze, będzie mogło trafić na Daleki Wschód.Minister dodał, że liczy na podobne porozumienie z Chinami. Krzysztof Jurgiel poinformował, że spotkał się w tej sprawie ze swoim chińskim odpowiednikiem. Szef resortu rolnictwa liczy, że w ciągu kilku miesięcy podobną regionalizację wprowadzą Chiny.",,
Spór o cofnięcie ustawy dezubekizacyjnej. „Oni służyli dla okupanta sowieckiego”,"Posłowie Lewicy proponują cofnięcie ustawy dezubekizacyjnej, która obniżyła emerytury i renty byłym funkcjonariuszom służb PRL. Pomysł wzbudził kontrowersje. – Oni nie służyli dla państwa polskiego, tylko dla okupanta sowieckiego i okupant sowiecki niech im płaci emerytury – mówił w programie „Twój Wybór” poseł Solidarnej Polski Mariusz Kałużny.","Propozycji na antenie TVP3 Warszawa bronił poseł SLD Arkadiusz Iwaniak. – Sugeruję zastosować taką zasadę: wszyscy ci, którzy faktycznie bili, wywozili i znęcali się powinni w normalnym procesie zostać ukarani i im powinna być zabrana emerytura, a pewnie też powinni być osadzeni. Proponujemy, by przywrócić emerytury do stanu normalnego tym wszystkim, którzy na to zasługują – przekonywał.Na początku grudnia poseł Lewicy Andrzej Rozenek oświadczył, że Lewica ma gotowy projekt ustawy przywracającej prawa emerytalne wszystkim mundurowym, którzy je stracili. Ma się nim zająć parlamentarny zespół ds. zaopatrzenia emerytalnego funkcjonariuszy i żołnierzy, w którym zasiada 10 posłów, głównie polityków Lewicy.Według Rozenka, zespół zajmie się sprawą uchwalonej w grudniu 2016 roku (podczas obrad w Sali Kolumnowej Sejmu) tzw. ustawy dezubekizacyjnej, która zaczęła działać w październiku 2017 r. Na jej podstawie prawie 39 tys. funkcjonariuszy służb PRL ma obniżone emerytury i renty; nie mogą być one wyższe od średniego świadczenia wypłacanego przez ZUS.",,
"CBOS: prezydent, premier i prezes PiS na czele rankingu zaufania","Prezydentowi Andrzejowi Dudzie ufa 66 proc. badanych; drugi jest premier Mateusz Morawiecki – 57 proc., a trzeci lider PiS Jarosław Kaczyński – 47 proc. – wynika z wrześniowego sondażu CBOS.","We wrześniowym sondażu CBOS Andrzej Duda cieszy się zaufaniem 66 proc. respondentów (wzrost o 1 punkt proc. w stosunku do końca sierpnia); prezydentowi nie ufa 23 proc. ankietowanych (wzrost o 1 punkt proc.)Drugie miejsce na liście polityków najczęściej obdarzanych przez Polaków zaufaniem zajmuje premier Mateusz Morawiecki, któremu ufa 57 proc. ankietowanych (bez zmian), a 29 proc. deklaruje nieufność.Na trzeciej pozycji w rankingu zaufania jest prezes PiS Jarosław Kaczyński – 47 proc. zaufania (spadek o 1 punkt procentowy); nie ufa mu 39 proc. badanych.Największą nieufność budził we wrześniu Janusz Korwin-Mikke (Konfederacja), któremu nie ufa 53 proc. ankietowanych (wzrost o 3 punkty procentowe), zaś zaufaniem obdarza go 16 proc. badanych. Drugi w rankingu nieufności jest szef PO Grzegorz Schetyna – 47 proc. (spadek o 3 punkty procentowe); liderowi PO ufa 25 proc. ankietowanych. Trzecie miejsce zajmuje prezes PiS Jarosław Kaczyński, któremu nie ufa 39 proc. ankietowanych.CBOS przeprowadził sondaż metodą wywiadów bezpośrednich (face-to-face) wspomaganych komputerowo (CAPI) w dniach 12-19 września 2019 r. na liczącej 936 osób reprezentatywnej próbie losowej dorosłych mieszkańców Polski.",,
Nowy Rok dla Kubackiego. Polak na podium w Ga-Pa,"Dawid Kubacki zajął trzecie, a Kamil Stoch szóste miejsce w drugim konkursie 67. edycji Turnieju Czterech Skoczni w niemieckim Garmisch-Partenkirchen. Zwyciężył Japończyk Ryoyu Kobayashi, który triumfował także w pierwszych zawodach w Oberstdorfie.",,,
"Węgierska prasa o Janie Pawle II: Gdyby nie on, moglibyśmy wciąż żyć w komunizmie","Gdyby nie było św. Jana Pawła II, moglibyśmy wciąż żyć w „komunizmie z ludzką twarzą” – napisał z okazji 40. rocznicy wyboru kard. Karola Wojtyły na papieża pisarz i były dyplomata węgierski Attila Szalai w dzienniku „Magyar Hirlap”.","„Gdyby go nie było, przypuszczalnie nadal żylibyśmy najwyżej w byle jakim »komunizmie z ludzką twarzą«” – napisał Szalai w tekście zatytułowanym „Moje spotkania ze świętym”, w którym wspomina swoje spotkania z papieżem.Nawiązując do słów Johna O'Sullivana, że upadek socjalizmu w znacznej mierze zawdzięczamy temu, że trzy kluczowe stanowiska w świecie zajmowali naraz Ronald Reagan, Karol Wojtyła i Margaret Thatcher, Szalai ocenia, że bez św. Jana Pawła II „dwoje świeckich członków tego tria nie zdołałoby doprowadzić do tego, że Europa Środkowo-Wschodnia pokojowo wydostałaby się z pazurów sowieckiego niedźwiedzia”.Szalai wskazuje, że urodzonym w czepku ludziom Zachodu trudno było wytłumaczyć, na czym polegał komunistyczny ucisk. „Karol Wojtyła wyszedł spośród nas, wierzyliśmy mu, znaliśmy go, a on znał nas. Bóg wyniósł go tam, skąd mógł nam pomóc, mógł nas poruszyć” – czytamy.Autor podkreśla, że „polski papież nie był politykiem w klasycznym sensie tego słowa”, a „tylko o tyle, o ile był nim Jezus Chrystus” – odbudowywał „świątynię naszej duszy”.Przypominając wezwanie polskiego papieża „Nie lękajcie się!”, Szalai pisze: „Wtłoczone w komunistyczną niewolę narody Europy Wschodniej przyjęły to wezwanie. Władza komunistyczna zaczęła się bać zamiast nich, tak bardzo, że nawet targnęła się na życie papieża”.",,
"We Francji go nie chcą, Sochaczew przyjmie. Co dalej z pomnikiem św. Jana Pawła II?",Radni powiatu sochaczewskiego przyjęli stanowisko popierające działania premier Beaty Szydło w obronie pomnika św. Jana Pawła II we francuskiej miejscowości Ploermel i zadeklarowali jednocześnie możliwość jego przeniesienia do jednej z gmin regionu.,"W minioną sobotę premier Szydło powiedziała, że rząd podejmie starania by „ocalić od ocenzurowania” znajdujący się w Ploermel pomnik papieża Polaka, wobec którego Rada Stanu, najwyższy organ sądownictwa administracyjnego we Francji, podtrzymała wyrok sądu niższej instancji, nakazujący usunięcie z monumentu krzyża. Premier zapowiedziała, że zaproponowane zostanie przeniesienie pomnika do Polski, o ile będzie zgoda francuskich władz i społeczności lokalnej.Stanowisko popierające działania premier Szydło i deklarację ws możliwości przyjęcia pomnika radni powiatu sochaczewskiego poparli przez aklamację – poinformowała sochaczewska starosta Jolanta Gonta. Zaznaczyła, że stanowisko to zostanie przekazane na piśmie premier Szydło.  – W tym stanowisku, oprócz tego, że wyrażamy gotowość godnego przyjęcia pomnika, to również popieramy działania pani premier. Dziękujemy jej, że w taki sposób postrzega ten temat, bo jest to dla nas żywotnie ważna sprawa – powiedziała Gonta. Inicjatywa szefowej rządu to reakcja na  decyzję Rady Stanu, najwyższego organu sądownictwa administracyjnego we Francji, która podtrzymała wyrok sądu niższej instancji nakazujący usunięcie krzyża z pomnika Jana Pawła II w Ploermel. Zdaniem Rady, krzyż jest „ostentacyjnym symbolem religijnym”, który „łamie zasadę świeckości państwa”. Monument we francuskiej miejscowości przedstawia postać św. Jana Pawła II pod łukiem, z którego szczytu wznosi się ogromny krzyż. W sumie pomnik ma ponad osiem metrów wysokości. Spór „o krzyż” trwał od 2006 r., kiedy monument został wzniesiony. Postanowienie Rady Stanu to potwierdzenie werdyktu sądu administracyjnego w Rennes z 2015 r., który powołał się na obowiązującą we Francji od 1905 r. ustawę o rozdziale Kościoła od państwa. Decyzja jest ostateczna i nie podlega zaskarżeniu. Na usunięcie krzyża władze Ploermel mają sześć miesięcy. Jeśli tego nie zrobią, cały pomnik św. Jana Pawła II będzie musiał zniknąć z przestrzeni publicznej.",,
Inwigilowany i cenzurowany przez FBI polski polityk czasów II wojny,"Płk Ignacy Matuszewski – przeciwnik polityki Sikorskiego wobec ZSRR, organizator ewakuacji 75 ton złota Banku Polskiego, krytyk zbliżenia Zachodu z sowiecką Rosją. Premiera książki o Polaku, którego działalność śledził sam szef FBI J. Edgar Hoover.","Publikacja „Ignacy Matuszewski. Pisma wybrane” to niemal dwa tysiące stron tekstu. 90 proc. prac, które opublikował w latach 1912-1946, zostało zebranych przez prof. Sławomira Cenckiewicza i opatrzone szkicem biograficznym. – Jeśli przeprowadzilibyśmy gradację istotnych dla niego elementów przekonań politycznych, to z pewnością na pierwszym miejscu należałoby wymienić antysowieckość, a potem dopiero antyniemieckość, bo uważał, że o ile przeciwko III Rzeszy walczy cały wolny świat, to Sowiety mają w tym świecie swoich adwokatów – mówi PAP o płk Matuszewskim prof. Sławomir Cenckiewicz.Opowiadając o życiu wpływowego, ale zapomnianego polityka prof. Cenckiewicz przypomina, że nie pojmował on jak premier Władysław Sikorski, który nieco wcześniej przytomnie oceniał Sowietów, mógł podpisać układ z ambasadorem Majskim. – To był moment przełomowy, po którym Matuszewski faktycznie wymówił posłuszeństwo polskiemu premierowi, który w polemikach coraz częściej powoływał się na „słowo honoru” dane w sprawie polskiej przez premiera Churchilla i marszałka Stalina. Matuszewski wiedział, że takie deklaracje nie mają żadnego znaczenia – powiedział.  Przedstawiciel rządu Sikorskiego, Józef Retinger, zwrócił się w jego imieniu do Amerykanów o objęcie ścisłą kontrolą Matuszewskiego jako osoby, której działalność jest wymierzona w sojusznika Ameryki i Polski - Związek Sowiecki.– Zastosowano wobec niego całą paletę działań zmierzających do ograniczenia jego swobody pisarskiej oraz jego wpływu na skupiska Polaków. Kontrolowano jego korespondencję z innymi ośrodkami emigracji. Każdy jego tekst musiał być opatrywany informacją, że przeszedł przez cenzurę (...). Jego mieszkanie i redakcje, w których pracował, były nachodzone przez agentów FBI. Sprawą interesował się sam szef FBI J. Edgar Hoover - podkreśla prof. Cenckiewicz.Płk Ignacy Matuszewski był także ministrem skarbu II RP. Po wybuchu wojny zorganizował skuteczną ewakuację 75 ton złota NBP na Zachód przekazując je rządowi na uchodźstwie. Zmarł nagle w Nowym Jorku 3 sierpnia 1946 r.",,
"Papież do zakonnic i zakonników: Nie patrzcie w ekran telefonu, ale w oczy brata","Papież Franciszek w piątkową uroczystość Ofiarowania Pańskiego (Matki Bożej Gromnicznej) apelował do zakonnic i zakonników, by „szli pod prąd” w świecie, który odrzuca ubóstwo, czystość i posłuszeństwo. – Nie patrzcie w ekran telefonu, ale w oczy brata – dodał.","Papież odprawił w bazylice watykańskiej mszę w święto obchodzone po raz 22. jako Światowy Dzień Życia Konsekrowanego.Zwracając się do przedstawicieli zakonów i zgromadzeń, Franciszek mówił w homilii: „Dzisiejszy gorączkowy rytm życia prowadzi nas do zamknięcia wielu drzwi na spotkanie, często z obawy przed drugim. Stale otwarte są drzwi centrów handlowych i połączeń sieciowych”.„Ale w życiu konsekrowanym – dodał – tak nie jest: brat i siostra, których daje mi Bóg, są częścią mojej historii, są darem, którego należy strzec”.Papież zachęcał: „Niech się nie zdarza, by patrzeć bardziej na ekran telefonu komórkowego niż w oczy brata, lub skupiać się bardziej na naszych programach niż na Panu”.Przestrzegał przed koncentrowaniem się na „projektach, technikach i strukturach”, bo wtedy – stwierdził – „życie konsekrowane przestaje przyciągać i już nie przekazuje nic światu, nie rozkwita”.Franciszek mówił, że naśladowanie ubogiego, czystego i posłusznego Jezusa musi być odpowiedzią na mentalność świata.",,
"Loty Borusewicza. „Część z nich to podróże do domu, by sprawdzić, czy są zamknięte okna”","– W tej sprawie wychodzi na jaw pewna obłuda i cynizm polityków Platformy Obywatelskiej, którzy garściami czerpali z pewnych benefitów władzy i niczego sobie nie żałowali – powiedział w rozmowie z portalem tvp.info politolog Artur Wróblewski.","Kancelaria Senatu opublikowała w poniedziałek wykaz przelotów byłego marszałka Senatu Bogdana Borusewicza. W czasie sprawowania funkcji marszałka Senatu w latach 2005-2015 odbył 101 zagranicznych i krajowych lotów o statusie HEAD.Jako marszałek wyższej izby polskiego parlamentu Borusewicz odbył 89 lotów związanych z obowiązkami międzynarodowymi, 12 lotów było związanych z obowiązkami krajowymi. W 12 przypadkach w podróżach zagranicznych marszałkowi towarzyszyła córka. W rozmowie z portalem tvp.info Wróblewski skomentował wykaz lotów Borusewicza. W jego ocenie politycy Platformy „teraz zaatakowali obecny rząd, choć to samo robili, kiedy byli u władzy”. – Jednak właściwie postępowali, bo przepisy o lotach ze statusem HEAD były niedookreślone – zaznaczył. – Leciał w podróżach zagranicznych również do krajów egzotycznych z córką. Potem była kontynuacja pewnej praktyki – przykład lotów marszałka Kuchcińskiego z rodziną – stwierdził.Jak kilka lat temu donosiły media, oprócz lotów o statusie HEAD Borusewicz miał na koncie również inne przeloty na rachunek podatnika. Rejsowymi samolotami polityk ten pokonał trasę Warszawa – Gdańsk aż 713 razy w ciągu niespełna sześć lat. W ponad 300 przypadkach chodziło o wylot i powrót tego samego dnia. – Część z tych lotów to słynne wyjazdy z Warszawy do Gdańska, by zajrzeć do domu, czy okna są zamknięte, czy pies został wyprowadzony – powiedział politolog. – Mamy do czynienia z obłudą charakterystyczną dla PO, która była gwoździem do trumny przy ostatnich wyborach – parlamentarnych i samorządowych dla tej formacji – ocenił. – Jednak to jest taka mała afera na górze afer – paliwowej, śmieciowej, hazardowej, VAT-owskiej, reprywatyzacyjnej – zaznaczył Wróblewski. W związku z informacjami dotyczącymi zabierania przez byłego już marszałka Sejmu Marka Kuchcińskiego na pokład rządowych samolotów członków rodziny kancelarie Sejmu i Senatu opublikowały wykazy lotów o statusie HEAD najważniejszych osób w państwie obecnej i poprzednich kadencji parlamentu.Wynika z nich, że była premier rządu Prawa i Sprawiedliwości Beata Szydło od 29 listopada 2015 roku do 10 grudnia 2017 roku 164 razy skorzystała z rządowych maszyn. W latach 2014-2015 Ewa Kopacz jako premier w rządzie Platformy Obywatelskiej i Polskiego Stronnictwa Ludowego latała rządowym transportem powietrznym 47 razy.",,
Tzw. Państwo Islamskie podaje nazwisko następcy Al-Baghdadiego,"Tzw. Państwo Islamskie (IS) potwierdziło w czwartek śmierć swojego dotychczasowego przywódcy Abu Bakra al-Baghdadiego. Jego następcą został Ibrahim al-Kuraiszi – poinformowała agencja Amak, organ propagandowy IS.","Agencja Amak potwierdziła także śmierć rzecznika Al–Baghdadiego Abu al–Hasana al–Muhadżira, który został zabity w innej operacji, a w strukturach dżihadystycznej organizacji pełnił bardzo ważną rolę. O śmierci przywódcy IS poinformował w niedzielę prezydent USA Donald Trump, podając, że wysadził się on w powietrze podczas operacji amerykańskich sił specjalnych w północno–zachodniej Syrii.",,
Tusk zabiera swoich do EPL. Nie dla wszystkich wystarczyło miejsca,"Towarzyszący od lat Donaldowi Tuskowi były rzecznik jego rządu Paweł Graś przeszedł z Rady Europejskiej, gdzie pracował z byłym premierem przez minione pięć lat, do Europejskiej Partii Ludowej. Tusk zabrał ze sobą też innych współpracowników, ale nie wszystkich.","Były rzecznik prasowy rządu Tuska został szefem gabinetu przewodniczącego Europejskiej Partii Ludowej. Partia poinformowała o tym na stronie internetowej.  Graś w Radzie Europejskiej był starszym doradcą ds. polityki i komunikacji, odpowiadał za stosunki z Parlamentem Europejskim, parlamentami narodowymi i partiami politycznymi.  Tusk zabrał ze sobą do EPL również innych współpracowników z Rady Europejskiej. Szefową jego biura została Emilia Surowska, która pracowała z byłym premierem jeszcze w Polsce. Doradcą ds. komunikacyjnych przewodniczącego EPL została z kolei Beata Turska, która w Radzie Europejskiej odpowiadała m.in. za wystąpienia i artykuły przewodniczącego.  Tusk został wybrany na szefa Europejskiej Partii Ludowej na kongresie partii w Zagrzebiu 20 listopada. 10 dni później zakończyła się jego pięcioletnia kadencja w fotelu przewodniczącego Rady Europejskiej.",,
„KRS i SN działały bardziej na zasadzie państwa prawników niż państwa prawa”,"– Krajowa Rada Sądownictwa i wybór sędziów do Sądu Najwyższego działały na zasadzie bardziej państwa prawników niż państwa prawa. Prawników, którzy między sobą się dogadują, kto będzie członkiem SN. Otóż dzisiaj KRS jest jedną z najbardziej transparentnych instytucji. Jej obrady, pytania, przesłuchania kandydatów są nie tylko jawne i dostępne – powiedział Mateusz Morawiecki podczas wizyty w województwie zachodniopomorskim. Premier był pytany o zmiany w KRS i SN. W odpowiedzi zaznaczył, że mimo prób poddawania ostracyzmowi kandydatów na stanowiska w Sadzie Najwyższym, na jedno miejsce jest pięciu chętnych. - To dla was, młodzi prawnicy, przebijamy ten szklany sufit - powiedział premier.",,,
Sprawca strzelaniny w Moskwie chciał wtargnąć do FSB,"Podczas strzelaniny koło gmachu Federalnej Służby Bezpieczeństwa (FSB) w centrum Moskwy jej sprawca najpierw chciał wejść do budynku, gdzie znajduje się recepcja tych służb, a potem otworzył ogień na ulicy – podają media w Rosji. Informują, że sprawca w ciemnej odzieży był uzbrojony w karabinek AK i miał plecak, w którym później znaleziono ładunek wybuchowy.","Około godz. 18 (godz. 16 w Polsce) mężczyzna próbował wejść do recepcji FSB przy ul. Kuzniecki Most, jednak zdał sobie sprawę, że nie zdoła przejść z bronią przez system kontroli przy wejściu. Wówczas skierował się ku głównej siedziby FSB w Moskwie, w stronę ulicy Wielka Łubianka. Po drodze strzelał do funkcjonariusza policji drogowej, który jest ciężko ranny. Potem okazało się, że policjant był pracownikiem komendy FSB.  Napastnik otworzył ogień w kierunku ludzi – funkcjonariuszy służb siłowych i przechodniów. Zanim został zabity przez snajpera, ukrywał się za samochodami na parkingu i kolumnami. Tę wersję wydarzeń potwierdzają relacje świadków o strzelającym mężczyźnie. W internecie pojawiły się nagrania zarejestrowane przez przechodniów. Pierwsze relacje o strzelaninie napłynęły z portali społecznościowych i komunikatorów. W trakcie strzelaniny służby odcięły część ulic, ludziom znajdującym się w pobliskich kawiarniach zabroniono wychodzić na zewnątrz, a potem ich ewakuowano. W obiektach FSB nie tylko w Moskwie, ale i innych miastach ogłoszono alarm, podczas którego funkcjonariusze wracają do pracy, otrzymują broń i czekają na rozkazy. Potem alarm odwołano.  Już po zabiciu sprawcy strzelaniny w rejonie gmachu FSB rozszerzono blokadę, bo okazało się, że w jego plecaku znajdował się ładunek wybuchowy. Służby obawiały się także, że napastnik, choć martwy, mógł mieć przy sobie bombę. Ładunek, który znajdował się w plecaku, został zdetonowany przez robota.  Potwierdzono oficjalnie, że w strzelaninie zginął funkcjonariusz FSB. Ministerstwo zdrowia powiadomiło o pięciu osobach rannych.  Sprawcą według mediów był 39-letni Jewgienij Maniurow, pochodzący z obwodu moskiewskiego. Mężczyzna mieszkał w Podolsku, pracował w firmach ochroniarskich, ale porzucił pracę przed kilkoma miesiącami. Jego matka powiedziała mediom, że trenował strzelanie, które traktował jako hobby. Media cytują też słowa kobiety o tym, że jej syn „kontaktował się przez telefon z jakimiś Arabami”, z którymi rozmawiał po angielsku. Maniurow nie miał bliskich przyjaciół. W mieszkaniu Maniurowa przeprowadzono rewizję. Media podały informację o znalezionej tam broni i amunicji, a także dokumentach o legalnie zarejestrowanej broni.  O motywach sprawcy nic nie wiadomo. Media podały, powołując się na FSB, że strzelaninę zakwalifikowano jako akt terroru, ale FSB potem zdementowała te doniesienia. Dziennik „Kommiersant” podał, że według niektórych świadków sprawca wykrzykiwał hasła używane przez zwolenników Państwa Islamskiego (IS).  Do strzelaniny doszło w czasie, gdy na Kremlu odbywała się w czwartek uroczystość w przededniu obchodzonego 20 grudnia dnia funkcjonariusza bezpieczeństwa. Agencja Reutera podawała, że incydent mógł mieć związek z wystąpieniem na tej uroczystości prezydenta Władimira Putina. W spotkaniu na Kremlu uczestniczył także dyrektor FSB Aleksandr Bortnikow. Wcześniej odbywała się w Moskwie doroczna kilkugodzinna konferencja prasowa Putina dla mediów rosyjskich i zagranicznych.",,
Szwecja i Finlandia się zbroją. Nie chcą stać się kolejnymi ofiarami Putina,"Państwa północnej Europy czują sie coraz bardziej zagrożone agresywną polityką Kremla. O ile kraje bałtyckie, Dania czy Norwegia, należą do NATO i mogą liczyć na wsparcie Sojuszu w momencie próby, o tyle pozostające poza nim Szwecja i Finlandia muszą w większym stopniu liczyć na własne siły. To zaś sprawia, że w ostatnich latach kraje te nie tylko zwiększają środki na obronność, zacieśniają współpracę z NATO, ale także wzmacniają wzajemne relacje polityczno–wojskowe.","Zajęcie przez Rosję Krymu i wywołanie wojny na wschodniej Ukrainie zadziałało otrzeźwiająco wobec części europejskich lewicowo–liberalnych elit politycznych. Dotyczy to także takich krajów jak Szwecja i Finlandia, które pozostają poza Sojuszem Północnoatlantyckim. Co prawda nic nie wskazuje na to, by w najbliższym czasie zgłosiły one do niego swój akces, ale rośnie tam poparcie społeczne i dla wzmacniania swojej obronności i dla zacieśniania współpracy z NATO i dla patrzenia na Rosję taką, jaka ona jest – czyli jako na autorytatywny reżim, zastraszający państwa w regionie, wykorzystujący cyberataki, manipulacje medialne, „zielone ludziki” i siły zbrojne do realizacji swoich celów w Europie. Wśród tamtejszych elit politycznych rośnie świadomość, że po tym, co Władimir Putin zrobił na Ukrainie, nie mogą już one z pełnym przekonaniem powiedzieć, że rosyjski atak na ich kraj to tylko political fiction. Jako takie nie mogą być też potraktowane tezy ogłoszone przez byłego prezydenta Gruzji Micheila Saakaszwillego, który na łamach „Foreign Policy” w połowie marca ostrzegał, że po ataku na Ukrainę kolejne działanie zbrojne Rosji nastąpi nie w kraju posowieckim, ale na terenie państwa europejskiego. Jedną z przyczyn wzrostu możliwości wywołania kolejnego konfliktu są słabnące sondaże Putina, których spadkowi nie potrafi się on przeciwstawić. Jak to miało miejsce w przeszłości, problemy krajowe w Rosji najbardziej efektywnie przykrywały właśnie agresywne działania w polityce zagranicznej, czego przykładem są działania m.in.: w Czeczenii, Gruzji, na Ukrainie i w Syrii. Zdaniem Saakaszwilego władca Kremla nie zaatakuje kraju należącego do NATO, ale może to zrobić wobec państw, które są częścią Zachodu, ale nie wchodzą w skład Sojuszu. Przekonuje on jednak, że nie oznacza to, że Putin wyśle czołgi na Helsinki czy Sztokholm, ale może on zaanektować dla Rosji odleglejszy obszar w rejonie Arktyki czy którąś z wysp. O tym, że w ciągu ostatnich pięciu lat doszło do znaczącego zwiększenia się wojskowej aktywności zarówno NATO, jak i Rosji w północnej Europie, mówił ostatnio dowódca sił obronnych Finlandii gen. Jarmo Lindberga. Finlandia po aneksji przez Rosję Krymu dokonała zmian prawnych, w ramach przeciwdziałania wojnie hybrydowej, umożliwiających szybką kontrakcję wobec wykrytych na własnym terytorium „zielonych ludzików”. Oba kraje rozbudowują swoje armie, inwestują w nowoczesne uzbrojenie i zacieśniają współpracę z Sojuszem. Coraz bliżej współpracują również ze sobą – czego podstawą jest przyjęty w 2014 r. „Plan działań na rzecz pogłębiania współpracy obronnej” – który zapowiadał rozwój współpracy wszystkich rodzajów sił zbrojnych i resortów obrony. Potwierdzeniem zmiany paradygmatów były m.in. marcowe ćwiczenia wojsk lądowych Northern Wind 2019, w których obok szwedzkich żołnierzy uczestniczyły także jednostki z Finlandii i należących do NATO – Wielkiej Brytanii, Norwegii i USA. Dla Sztokholmu i Helsinek szczególnie groźnie jest zreorganizowanie przez Rosję Zachodniego Okręgu Wojskowego, z którego wyłączono Flotę Północną, która została podporządkowana nowej strukturze – Połączonemu Dowództwu Strategicznemu „Północ”. Dowództwo to zostało wzmocnione nowym sprzętem i personelem. Rosja nieustannie prowokuje również zaangażowaniem swojego lotnictwa i marynarki w basenie Morza Bałtyckiego, dając do zrozumienia, że jest to jej wyłączna strefa wpływów. Duże zaniepokojenie budzą też wypady rosyjskich łodzi podwodnych, które obserwowane są u wybrzeży obu krajów. W odpowiedzi na rosyjskie zaangażowanie wzrosło również zainteresowanie Sojuszu w tym regionie, w szczególności przez wzmocnienie wschodniej flanki i wspólne manewry. Również Stany Zjednoczone z większym niż dotychczas zainteresowaniem szkolą tutaj swoich żołnierzy i przeznaczają większe środki na infrastrukturę. O tym, że zaangażowanie Finlandii w zwiększanie swojej obronności i zacieśnianie współpracy z NATO jest niemile widziane na Kremlu, stanowi też opublikowany przed tygodniem raport tamtejszej Służby Bezpieczeństwa Wewnętrznego i Kontrwywiadu (SUPO). Nie wskazano w nim co prawda na działania stricte rosyjskich służb, ale nie trudno odgadnąć, że w dużym stopniu to właśnie do ich obszarów zainteresowania należało wyszczególnione w dokumencie: wpływanie na podejmowanie decyzji politycznych, działalność władz Finlandii w ramach jej prezydencji w Radzie Arktycznej, przebieg prac legislacyjnych nad przepisami nadającymi nowe uprawnienia funkcjonariuszom służb specjalnych i prowadzona przez ten kraj międzynarodowa współpraca wojskowa. W raporcie wyszczególniono również przypadki cyberszpiegostwa i pozyskiwania przez służby współpracowników. W innym raporcie, zatytułowanym „Rosja siły”, opublikowanym w połowie marca wynika, że przybliżanie się Finlandii, która do tej pory starała się ze względu na swoje geopolityczne położenie utrzymywać poprawne stosunki z Rosją, do zachodnich struktur obronnych, może prowadzić do wzmocnienia nacisków ze strony Kremla. W dokumencie sygnowanym przez 40 ekspertów z ośrodków akademickich, centrów badawczych oraz instytucji państwowych, podkreślono, że należy „skutecznie zabezpieczyć się przed wypływami hybrydowymi i innymi zagrożeniami bezpieczeństwa na wielką skalę”. Zwrócono w nim uwagę, że choć Moskwa wysyła oficjalnie Helsinkom sygnały, że stosunki sąsiedzkie są dobre, to „kanałami nieoficjalnymi oraz nie wprost” przekazuje Finlandii komunikaty mające na celu wzmacnianie strachu. Poczucie zagrożenia Finów mają wzmacniać też m.in. członkowie zaprzyjaźnionego z Władimirem Putinem nacjonalistycznego klubu motocyklowego Nocnych Wilków, których to oddział od początku roku działa na terenie tego kraju. Na klub ten zostały nałożone amerykańskie sankcje za to, że w czasie aneksji Krymu jego członkowie prowadzili działania destabilizujące na terenie Ukrainy. Ich fiński oddział założony został w rejonie miasta Forssa w południowej części kraj, oddalonym około 100 km na północny zachód od Helsinek. W dokumencie podkreślono też, że kraj ten „wzmacnianiu poczuciu zagrożenia w innych państwach” i realizuje swoją doktrynę wojskową, nie tylko jako obronę granic kraju, ale także jako bronienie swoich stref wpływów . Zaznaczono przy tym, że w trakcie ostatnich dużych manewrów NATO „Trident Juncture” na jesieni zeszłego roku, na północy Europy doszło do zakłóceń sygnału satelitarnego GPS na terenach Laponii. Norweskie władze oskarżyły o te działania rosyjskie wojska stacjonującego na półwyspie Kola. Miał być to pokaz zaangażowania Moskwy w tym regionie i rodzaj ostrzeżenia dla Sojuszu. Wiele wskazuje na to, że zaangażowanie szpiegowskie i naciski Rosji na Finlandię będą się w dalszym ciągu zwiększać. W szczególności, że planuje ona zorganizować w 2021 r. największe od lat 80 manewry, w których udział ma wziąć około 20 tys. żołnierzy, w tym wojska państw europejskich i USA. To, o czym wprost nie mówią władze i służby graniczącej z Rosją Finlandii, bez owijania w bawełnę przyznają Szwedzi. W raporcie ich służb specjalnych SAPO za 2018 r. czytamy, że Rosja jest głównym zagrożeniem dla bezpieczeństwa kraju. Szef kontrwywiadu Daniel Stenling podkreślił, omawiając dokument, że Kreml opracował „doktrynę szarej strefy”, dzięki której chce mieć wpływ na Szwecję oraz inne państwa, nie wywołując konfliktu zbrojnego. – W jej ramach nieustannie gromadzone są wrażliwe dane, które mogą być w razie potrzeby wykorzystane do destabilizacji kraju – podkreślił Daniel Stenling. SAPO zwraca uwagę, że kraj ten chce osiągnąć swoje cele poprzez informacyjne akcje propagandowe, cyberataki, a także przejęcia strategicznych firm oraz technologii. Podkreśla przy tym, że jedna trzecia personelu rosyjskiej ambasady w Sztokholmie to współpracownicy tajnych służb. Potwierdzeniem tych słów jest informacja przekazana przez szwedzkie władze w zeszły czwartek, o tym, że oskarżony o szpiegostwo rosyjski dyplomata Jewgienij Umierenko po cichu opuścił kraj. Pod koniec lutego został zatrzymany 45–letni Szwed, konsultant techniczny, którego Rosjanin miał wcześniej zwerbować. W analizie Ośrodka Studiów Wschodnich „Północny tandem. Współpraca obronna Szwecji i Finlandii” czytamy, że specjalne relacje wojskowe Helsinek i Sztokholmu są ważnym elementem komunikacji strategicznej obu państw. „Z jednej strony ich otwartość na współpracę wojskową z NATO i USA, m.in. w postaci wspólnych ćwiczeń, świadczy o gotowości do współdziałania z Sojuszem w wypadku konfliktu w regionie. Z drugiej strony Sztokholm i Helsinki chcą, by w Moskwie ścisła dwustronna współpraca militarna była postrzegana jako nieformalny sojusz, sygnalizujący wolę i zdolność do podjęcia wspólnych działań obronnych”. W analizie podkreślono, że w najbliższych latach Szwecja i Finlandia we współpracy dwustronnej będą koncentrować się więc na zapewnieniu wysokiego poziomu interoperacyjności wszystkich rodzajów sił zbrojnych, budowaniu wspólnej świadomości sytuacyjnej oraz koordynacji polityk obronnych i planowania na czas wojny. Jest to informacja dobra dla Polski i krajów z regionu. Chociaż państwa te nie należą do NATO, to wzmacniają siłę krajów, które mogą przeciwstawić się Rosji czy też działać odstraszająco. Autor jest dziennikarzem Polskiego Radia.",,
Sprawozdanie KRRiT pod lupą posłów,"PO, PSL i Lewica opowiedziały się podczas debaty w Sejmie  za odrzuceniem sprawozdania Krajowej Rady Radiofonii i Telewizji.  Przeciwny  temu jest PiS. W czwartek lub piątek głosowanie.","Wcześniej sprawozdanie KRRiT odrzucił Senat. Jeśli Sejm zagłosuje tak samo, do rozwiązania KRRiT zabraknie już tylko podpisu pełniącego obowiązki prezydenta Bronisława Komorowskiego. Aby kadencja Rady uległa skróceniu Komorowski musi to potwierdzić w ciągu 14 dni od sejmowego głosowania.   Marszałek Sejmu zapowiedział już, że „jeśli obie izby uznałyby, że sprawozdanie KRRiT jest sprawozdaniem nie do przyjęcia”, to on – jako pełniący obowiązki głowy państwa – również zajmie takie stanowisko.   Przewodniczący KRRiT Witold Kołodziejski zaapelowałdo Sejmu o przyjęcie sprawozdania Rady za 2009 r. Odrzucenie dokumentu – w imieniu sejmowej komisji kultury – zarekomendowała Urszula Augustyn  (PO).  Augustyn, uzasadniając negatywną opinię komisji, wskazywała padające podczas komisyjnej debaty głosy, że KRRiT nie dbała, by media publiczne wypełniały swoje ustawowe funkcje, nie dbała o pluralizm, dopuściła do upolitycznienia TVP i Polskiego Radia.  Prezentując Sejmowi najważniejsze fakty z kilkusetstronicowego sprawozdania, Kołodziejski przypomniał, że Krajowa Rada odbyła w 2009 r. 56 posiedzeń, przyjęła ponad 550 uchwał, nałożyła trzy kary finansowe na nadawców. Do KRRiT wpłynęło ok. 1,5 tys. skarg i ponad 10 tys. wniosków od zalegających z opłatąabonamentu. Dłużnicy wnosili o umorzenie lub rozłożenie zaległości na raty. W wyniku prowadzonych kontroli nadawców w 2009 r. przewodniczący KRRiT trzykrotnie nałożył na nadawców kary finansowe, na łączną kwotę 90 tys. zł.  KRRiT rozdzieliła 628 mln zł abonamentu między publiczne radio i telewizję.  TVP otrzymała 301 mln zł, 172 mln zł dostało Polskie Radio, 155 mln zł – rozgłośnie regionalne. Tym samymudział środków abonamentowych w finansowaniu działalności radiofonii publicznej wyniósł 71 proc., w przypadku TVP - 17 proc.",,
"Brejza wyprowadzony z równowagi. Napił się wody, zastanowił. Potem obwinił PiS","Poseł Platformy Obywatelskiej Krzysztof Brejza w Wirtualnej Polsce został zapytany o jeden z postulatów „szóstki Schetyny”, dotyczący reformy służby zdrowia. Polityk został wyprowadzony z równowagi. – Po co mi pan to mówi? Niech pan zaprosi do studia ministra Szumowskiego – mówił. Chwilę później Brejza napił się wody, zastanowił nad odpowiedzią i wskazał na winę PiS.","Krzysztof Brejza w programie #Newsroom był pytany o polską służbę zdrowia. Jest to obszar, który został ujęty w „szóstce Schetyny”. Zgodnie z nim Platforma, jeśli doszłaby do władzy, zmniejszyłaby czas oczekiwania na szpitalnych SOR-ach do maksymalnie godziny, z kolei na wizytę u specjalisty czekałoby się maksymalnie 21 dni.Prowadzący program wskazał, że do realizacji postulatów PO w tym zakresie potrzebna będzie rewolucja w systemie. – W Polsce jest 170 tys. lekarzy. To daje 2,3 lekarza na tysiąc mieszkańców – mówił prowadzący.Na taką uwagę Brejza zareagował nerwowo. – Po co mi pan to mówi? Niech pan zaprosi do studia ministra Szumowskiego i zapyta o program PiS – stwierdził. Dalej prowadzący mówił, że do realizacji reformy służby zdrowia zakładanej przez PO potrzeba zatrudnić aż pół miliona nowych lekarzy. – Jak chcecie to zrobić? – pytał Brejzę.Polityk napił się wody i chwilę zastanawiał nad tym, co ma powiedzieć. Wyjaśnił, na czym polegają pomysły opozycji. Uderzył też w rząd PiS. – My proponujemy program uzdrowienia służby zdrowia, który sprowadza się do tego, że ludzie nie będą umierać na SOR-ach. Oczywiście nie nastąpi to z dnia na dzień (…) Nie naszym programem było „niech wyjadą”. To nie my upokarzaliśmy lekarzy rezydentów, nie my ich szczuliśmy – ocenił.",,
"100 milionów dolarów dla Litwy, Łotwy i Estonii od USA na odstraszanie Rosjan",Kraje bałtyckie otrzymają od Stanów Zjednoczonych 100 milionów dolarów. Środki mają być przeznaczone na działania związane z odstraszaniem Rosjan.,"Pieniądze, które USA chcą przekazać Litwie, Łotwie i Estonii mają być wykorzystane na wzmocnienie obrony przeciwko rosyjskiej agresji – poinformowała agencja BNS. Są to środki, które mają się znaleźć w przyszłorocznym budżecie wojskowym Stanów Zjednoczonych. Agencja zaznacza, że w ubiegłym tygodniu taką informację przekazali szefowie komitetów obrony Kongresu i Senatu USA. Stany Zjednoczone wielokrotnie zapewniały o swoim wsparciu dla krajów bałtyckich. Pod koniec października naczelny dowódca amerykańskich sił lądowych w Europie, generał Ben Hodges, obserwował na Litwie ćwiczenia „Żelazny Wilk II”. Mówił wtedy, że pomimo iż amerykańscy żołnierze nie przebywają w tym kraju na stałe, to i tak będą wysyłani do udziału w różnego rodzaju manewrach, które będą się tam odbywać. Litwa planuje od przyszłego roku przeznaczyć na obronę ponad 2 procent swojego PKB.",,
"Pobita kobieta miała być uczestniczką parady LGBT. Okazuje się, że jest to fejk","Po ostatnich wydarzeniach w Białymstoku Polskę obiegło zdjęcie przedstawiające pobitą kobietę, która rzekomo padła ofiarą przeciwników manifestacji LGBT. Okazuje się jednak, że jest to fejkowa informacja, ponieważ kobieta brała udział w kontrmanifestacji, a nawet – jak zauważa jeden z internautów – była partnerką „jednego z najbardziej agresywnych faszolskich bandytów”.","W sobotę ulicami Białegostoku przeszedł marsz równości, na którym doszło do wielu incydentów. W sieci pojawiło się zdjęcie pobitej i zakrwawionej kobiety, która rzekomo miała zostać zaatakowana przez agresywnych kontrmanifestantów. Europoseł Wiosny Łukasz Kohut porównał nawet tę sytuację do  prześladowań Żydów. „Środowisko LGBT zastąpiło uchodźców z kampanii w 2015 roku i Żydów z XX wieku” – napisał na Twitterze.Jak się okazuje, informacja o tym, że kobieta została pobita przez kontrmanifestantów jest nieprawdziwa, bowiem nie była uczestniczką marszu LGBT, a właśnie kontrmanifestacji. „Pewnie wiele/u was widziało już to zdjęcie. Widoczna na nim kobieta przedstawiana jest w kolportowanej szeroko interpretacji jako ofiara faszystowskich bojówek w Białymstoku, zaatakowana w trakcie marszu równości” – napisał uczestnik parady Andrzej Pałys. Mężczyzna zauważył jednak, ze jest to „fałszywa interpretacja wywołana sugestywnym obrazem”.",,
Wyświęcony na księdza na oddziale onkologicznym. Zgody udzielił Franciszek,Chory na nowotwór kleryk Michał Łos został wyświęcony na kapłana. Ceremonia odbyła się na oddziale onkologicznym jednego z warszawskich szpitali. Zgody na sakrament udzielił sam papież Franciszek.,"Ks. Michał pochodzi z diecezji tarnowskiej. Kiedy miesiąc temu wykryto u niego zaawansowany nowotwór, natychmiast rozpoczęto leczenie. Mimo to, rokowania lekarzy są złe. Największym marzeniem kleryka było odprawienie choć jednej Mszy Świętej w życiu.Przełożony generalny księży orionistów zwrócił się do papieża Franciszka o zgodę na wyświęcenie, ten udzielił wszelkich niezbędnych dyspens, by chory mógł przyjąć sakrament kapłaństwa. – Święcenia kapłańskie były jego marzeniem i dlatego wystąpiliśmy o specjalną zgodę do papieża Franciszka, aby zdążył je przyjąć przed tym, aż stan jego choroby uniemożliwi przyjęcie sakramentów – powiedział tygodnikowi „Niedziela” ks. Antoni Wita.Przykutego do łóżka Michała Łosa wyświęcił na księdza bp Marek Solarczyk. Po zakończeniu ceremonii ukląkł przy łóżku i poprosił o błogosławieństwo. Podarował również ks. Michałowi swój ornat, który nosił podczas Światowych Dni Młodzieży w Panamie. Nagranie z ceremonii księża orioniści zamieścili na Facebooku.",,
„Dla wielu wyborców Pawła Kukiza hasło JOW-ów jest równie odległe jak Jowisz”,"– Koalicja z Pawłem Kukizem nie jest przesądzona. Jeszcze Zjednoczona Prawica tych wyborów nie wygrała. Nie dzielmy skóry na niedźwiedziu, bo niedźwiedź chociaż ma kły naruszone, nieźle potrafi pokąsać – oceniał szansę na stworzenie ewentualnej koalicji z ugrupowaniem Kukiza po wyborach parlamentarnych Joachim Brudziński z PiS, który był gościem „Dziś wieczorem”.","– Dla wielu wyborców Pawła Kukiza hasło JOW-ów jest równie odległe jak Jowisz – powiedział Joachim Brudziński. Goiśc „Dziś wieczorem” wytknął Kukizowi, że nie przedstawił konkretnego programu. Jego zdaniem Polska dzisiaj nie potrzebuje JOW-ów. –  Bo nie potrzebuje marnowania głosów Polaków. A JOW-y to miliony głosów, które pójdą w komin – przekonywał polityk PiS. I przywołał przykład z Wielkiej Brytanii, gdzie eurosceptyczna UKIP, mimo że oddano na nią prawie 4 milionów głosów, otrzymała tylko jeden mandat. Naruszone kły niedźwiedziaBrudziński dopytywany o ewentualną koalicję z formacją Pawła Kukiza stwierdził, że nic nie jest przesądzone. – Po pierwsze jeszcze Zjednoczona Prawica tych wyborów nie wygrała. Nie dzielmy skóry na niedźwiedziu, bo niedźwiedź chociaż ma kły naruszone, nieźle potrafi pokąsać. Więc pokora i bardzo ciężka praca – podkreślił. – Po drugie skoro udało nam się pokonać w wyborach prezydenckich kandydata, wydawało się, nie do pokonania, to stawiajmy sobie poprzeczkę wyżej – mówił, bo cel PiS to samodzielne rządy. „Pracowałem jako marynarz”Czy stać nas na obniżenie wieku emerytalnego? – Jeżeli Bóg da siły, to będę pracował do 97. roku życia – zadeklarował Brudziński i zapewnił, że PiS nie chce wszystkim arbitralnie obniżyć  wieku emerytalnego. – Zanim zostałem posłem, pracowałem jako marynarz. Nie jestem sobie w stanie wyobrazić motorzysty, który w siłowni okrętowej, gdzie temperatura czasami dochodzi do 70 stopni Celsjusza, będzie pracował do 67. roku życia – powiedział. Polityk opozycji nie jest też w stanie sobie wyobrazić 65-letniej pielęgniarki czy salowej. – Nie możemy arbitralne stwierdzić, że podniesienie wieku dla niektórych grup zawodowych jest na zawsze i nie ma od tego odstępstwa – przekonywał i zapewnił, że prezydent elekt dotrzymuje słowa i przygotuje wniosek przywracający poprzednie ramy wiekowe dotyczące emerytów, a PiS go w tym wesprze.",,
Nieoficjalnie: w sobotę Jarosław Kaczyński rozszerzy „piątkę PiS” o kolejną propozycję,Podczas konwencji regionalnej Prawa i Sprawiedliwości lider ugrupowania Jarosław Kaczyński rozszerzy tzw. piątkę PiS o kolejną propozycję programową – wynika z nieoficjalnych informacji PAP uzyskanych w partii. „Piątka plus” zostanie przedstawiona w sobotę w Gdańsku.,"Konwencja z udziałem prezesa PiS i premiera Mateusza Morawieckiego rozpocznie się o godz. 11. Będzie to kolejna z cyklu konwencji regionalnych partii w trakcie trwającej kampanii wyborczej do Parlamentu Europejskiego. – Podczas wystąpienia w sobotę prezes Kaczyński przedstawi kolejną propozycję programową – powiedział PAP jeden z polityków z kierownictwa PiS. Odmówił jednak sprecyzowania, czego będzie dotyczyła ta propozycja. Pod koniec lutego prezes Kaczyński i premier Morawiecki na konwencji partii w Warszawie zapowiedzieli nowe propozycje programowe – tzw. nową piątkę PiS. Wśród nich znalazły się: wprowadzenie 500 plus od pierwszego dziecka, brak podatku PIT dla pracowników do 26. roku życia, obniżenie PIT do 17 proc. i podwyższenie kosztów uzyskania przychodu, a także „trzynastka” dla emerytów, przywrócenie zredukowanych połączeń autobusowych przede wszystkim w małych miastach i na wsiach. Inny polityk PiS stwierdził, że nowa propozycja będzie dotyczyła „bardzo ważnego tematu”. – Z badań, które przeprowadziliśmy wynika, że jest to ważny temat dla społeczeństwa, dlatego nie mieliśmy wątpliwości, że należy go podjąć – powiedział rozmówca PAP. Wcześniej informację o rozszerzeniu „Piątki PiS” podał portal 300polityka.pl. Według jego źródeł szef PiS miał sam – po uzgodnieniach z premierem – zaproponować rozszerzenie swojej „piątki” zaskoczonym sztabowcom. – Prezes bardzo starannie obserwuje przebieg kampanii i zobaczył, że jest jeszcze jedna sprawa, która daje nam wiatr w żagle w zupełnie nieoczekiwanym segmencie elektoratu – powiedział portalowi jeden z polityków PiS.",,
Polska 23. w rankingu najbardziej wartościowych marek na świecie. „To efekt silnej gospodarki”,"Polska znalazła się na 23. miejscu najbardziej wartościowych marek narodowych na świecie według brytyjskiej firmy doradczej Brand Finance. Jak zaznaczono, to efekt silnej gospodarki. W porównaniu z zeszłym rokiem Polska spadła o dwa miejsca – z 21. na 23.","Stało się tak, mimo że wartość marki wzrosła w ciągu roku o 11 proc., do 571 mld dol. To dziesiąty wynik w Europie i ósmy wśród państw UE, m.in. za Niemcami, Wielką Brytanią, Francją, Hiszpanią i Szwecją.Rośnie atrakcyjność kraju dla zagranicznych inwestorówPrezes Brand Finance David Haigh ocenił, że wzrost wartości marki Polska wiąże się przede wszystkim z prognozami silnego wzrostu gospodarczego. Inny powód tego wzrostu to inwestycje w technologię, badania i rozwój oraz stworzenie przyjaznego ekosystemu dla małych i średnich przedsiębiorstw. Spór z UE wpływa na wizerunek kraju– Dodatkowo spór z Unią Europejską dotyczący praworządności ma negatywny wpływ na postrzeganie kraju. W efekcie ucierpiały takie wskaźniki, jak ocena niezależności systemu sądownictwa i ogólna ocena otwartości kraju powodując spadek w rankingu siły marki – tłumaczył.USA najbardziej wartościową markąJednocześnie w rankingu oderwanej od wartości finansowej siły marki – biorąc pod uwagę m.in. jakość życia, bezpieczeństwo, wizerunek, jakość prawodawstwa, infrastrukturę, poziom korupcji i oceny systemu sądownictwa – Polska znalazła się na 54. miejscu globalnie (spadek o cztery) i 23. w Europie, m.in. przegrywając w regionie z Czechami, Słowenią, Łotwą i Litwą.Najbardziej wartościową marką dysponują Stany Zjednoczone (21,05 bln dolarów) przed Chinami (10,2 bln dol.), Niemcami (4,02 bln dol.), Japonią (3,44 bln dol.) i Wielką Brytanią (3,13 bln dol.). Z kolei najsilniejszymi markami globalnymi mogą pochwalić się Singapur (93/100), Szwajcaria (90/100), Zjednoczone Emiraty Arabskie (89/100), Hong Kong (88/100) oraz Holandia, Finlandia i Nowa Zelandia (po 87).",,
O wschodniej Europie w Białymstoku.  Zakończył się kongres gospodarczy,"Jak zatrzeć różnice między Polską „A” a Polską „B”, jak promować biznes ze ściany wschodniej i jak wykorzystać unijne fundusze? O tym wszystkim dyskutowano podczas dwudniowego II Wschodniego Kongresu Gospodarczego w Białymstoku. Zostały na nim poruszone kwestie relacji gospodarczych z Europą Wschodnią oraz rozwoju wschodnich regionów Polski. Relacje z kongresu można było śledzić na antenie TVP Info.","– Chciałbym, żeby ten kongres trwał w przyszłości, bo jest bardzo ważne, żeby o Polsce wschodniej rozmawiać – mówił Wojciech Kuśpik, organizator Kongresu.Podczas obrad dyskutowano m.in. o ruchu granicznym ze Wschodem i wpływie polityki na wymianę gospodarczą. Uczestnicy Kongresu zwracali uwagę, że od 2014 roku widać spadek obrotów z krajami za wschodnią granicą, co ma związek z sytuacją na Ukrainie i związanymi z tym sankcjami wobec Rosji, a także rosyjskim embargiem na niektóre polskie towary.Celnicy spadek obrotu towarowego z Rosją i Białorusią szacują na 15 proc., z Ukrainą - na 20 proc. Szef Służby Celnej Jacek Kapica mówił, że celnicy chcą czas „turbulencji politycznych” wykorzystać zarówno na poprawę infrastruktury, jak i wprowadzenie rozwiązań usprawniających ruch. Zapowiedział, że z początkiem października ruszy pilotażowo na dwóch przejściach granicznych: z Białorusią w Koroszczynie oraz w Grzechotkach z obwodem kaliningradzkim tzw. e-booking truck, czyli elektroniczna rejestracja do odpraw ciężarówek.W debacie wiele razy mowa była o małym ruchu granicznym (MRG) z Białorusią. Strona polska procedurę ratyfikacji umowy zakończyła w 2010 roku, ale wciąż nie ma decyzji władz białoruskich. Kapica podał, że w 2014 roku w ramach wymiany towarowej na terenach przygranicznych, obywatele krajów sąsiednich dokonali zakupów za 9 mld zł.Szef Izby Przemysłowo-Handlowej w Białymstoku Witold Karczewski przyznał, że embargo rosyjskie wymusiło poszukiwanie innych rynków zbytu. Mówił, że przedsiębiorcy wciąż utrzymują swoje kontakty na Wschodzie. Zaznaczył jednak, że „rynek nie lubi próżni” i miejsce polskich firm zajmują tam inne, np. z Ameryki Południowej. II Wschodni Kongres Gospodarczy w Białymstoku trwał 2 dni. W piątek dyskutowano też m.in. na temat dalszego rozwoju makroregionu Polski Wschodniej. Uczestnicy debaty podkreślali, że regiony wschodnie nadrabiają zapóźnienia, rozwijają się. Były premier, były przewodniczący Parlamentu Europejskiego prof. Jerzy Buzek powiedział, że regiony takie jak Podlaskie będą się dobrze rozwijać jeśli dokonają skoku technologicznego i nie będą powtarzać tego, co robiono kilkadziesiąt lat temu na zachodzie kraju. Pierwsza edycja Wschodniego Kongresu Gospodarczego we wrześniu 2014 r. nawiązywała w debatach do rosyjskiej interwencji na Ukrainie, aneksji Krymu i o politycznych i gospodarczych skutkach tych wydarzeń dla naszej części Europy. Teraz, gdy mediach królował kryzys imigracyjny, uczestnicy kongresu poszukiwali odpowiedzi m.in. na pytanie, jak w obecnej sytuacji ma wyglądać współpraca międzynarodowa – także gospodarcza – w regionie.                                                teraz odtwarzaneRozpoczął się II Wschodni Kongres Gospodarczy w Białymstoku Spotkanie w Białymstoku było również okazją do wymiany doświadczeń, jak firmy i branże utrzymujące kontakty gospodarcze ze Wschodem poradziły sobie z nagłą zmianą warunków i jakie z owych działań mogą mieć jedynie charakter doraźnej reakcji, a jakie powinny być początkiem zmiany strategii. Jak przy każdej dyskusji gospodarczej, nie zabrakło mocnego wątku energetycznego. Wystąpienie inauguracyjne wygłosił wicepremier, minister gospodarki Janusz Piechociński, a udział w dyskusji wzięli: Katarzyna Kacperczyk – podsekretarz stanu w Ministerstwie Spraw Zagranicznych; Ilgvars Kļava – ambasador Łotwy, Jarosław Niewierowicz – minister energetyki Litwy w latach 2012-2014, prezes Polsko-Litewskiej Izby Handlowej i poseł Robert Tyszkiewicz.",,
To nie ten Filip Świtała. Błąd „Gazety Wyborczej”,"Były wiceszef Komisji Nadzoru Finansowego Filip Świtała, który pojawia się w materiale „Gazety Wyborczej” o rozmowie Leszka Czarneckiego z przewodniczącym KNF Markiem Chrzanowskim, to nie  obecny wiceminister finansów Filip Świtała. Według „GW” chodzi o tę samą osobę, jednak zbieżność nazwisk jest przypadkowa.","Z opublikowanego materiału wynika, że w rozmowie Leszka Czarneckiego z Markiem Chrzanowskim poruszono kwestię zatrudnienia  Filipa Świtały  w Idea Banku. Potwierdził to sam KNF. „Marek Chrzanowski został poinformowany o woli zatrudnienia w Idea Banku byłego zastępcy Przewodniczącego KNF p. Filipa Świtały w roli osoby odpowiedzialnej ze kwestie restrukturyzacji banku i funkcjonowania audytu” – czytamy w oświadczeniu.              Z oświadczenia Komisji wynika też, że Marek Chrzanowski miał być przeciwny tej kandydaturze ze względu na konflikt interesów – Świtała to były wiceprzewodniczący KNF,  powołany na to stanowisko w lutym 2017 r.; odpowiadał za nadzór nad pionem bankowym.              Według „Gazety Wyborczej” we wrześniu 2018 r. „premier powołał Filipa Świtałę na stanowisko podsekretarza w Ministerstwie Finansów”.  Jednak okazuje się, że gazeta popełniła błąd – wiceministrem rzeczywiście jest Filip Świtała, ale chodzi o zupełnie inną osobę o takim samym imieniu i nazwisku.",,
Skandal z pomiarem emisji spalin. VW zawarł kolejną ugodę,"Volkswagen w ramach ugody zapłaci ponad 157 milionów dolarów 10 stanom USA, by zażegnać spory prawne w związku ze skandalem dotyczącym manipulowania pomiarem emisji spalin. Środki te otrzymają stany: Connecticut, Delaware, Maine, Massachusetts, Nowy Jork, Oregon, Pensylwania, Rhode Island, Vermont i Waszyngton.","Ugoda dotyczy pojazdów z silnikami dieslowskimi o pojemności 3 litrów. W zeszłym roku VW zawarł analogiczną, przewidującą zapłacenie ponad 600 milionów dolarów ugodę z 44 stanami USA, Portoryko i Dystryktem Kolumbii, dotyczącą pojazdów z silnikami o pojemności 2 litrów. W następstwie dochodzenia podległej rządowi USA Agencji Ochrony Środowiska (EPA) Volkswagen przyznał się we wrześniu 2015 roku do zainstalowania w łącznie około 11 mln samochodów oprogramowania pozwalającego fałszować wyniki pomiarów zawartości tlenków azotu w spalinach silników Diesla. Oprogramowanie to, znane pod angielską nazwą ""defeat device"" (urządzenie udaremniające), w celach oszczędnościowych wyłączało system neutralizowania tlenków azotu podczas normalnej eksploatacji samochodu i włączało go po rozpoznaniu, że silnik poddawany jest testom. Problemy Volkswagena Volkswagen znalazł się w ten sposób w centrum największego skandalu, jaki dotknął w ostatnich latach globalną branżę motoryzacyjną. Koncern stoi obecnie w obliczu procesów sądowych oraz wielomiliardowych kar za łamanie przepisów o normach technicznych i ochronie środowiska.  Zawarta już cywilnoprawna ugoda z setkami podmiotów, które złożyły w sądach w USA pozwy przeciwko Volkswagenowi, będzie go kosztować ponad 16 mld dolarów. Właściciele pojazdów z silnikami Diesla otrzymają rekompensaty w kwocie od 5100 do 10 tys. dolarów w zależności od typu i roku produkcji ich pojazdu. Ugoda zobowiązała ponadto koncern do zaoferowania możliwości wykupu samochodów bądź też dokonania w nich niezbędnych modyfikacji.  W ramach ugody z resortem sprawiedliwości USA Volkswagen ma zapłacić 4,3 miliarda dolarów tytułem sankcji karnych.",,
Niemcy zadowoleni. LOT uratuje Condora,"Polska Grupa Lotnicza (PGL), właściciel Polskich Linii Lotniczych LOT (LOT), ogłosiła przejęcie największej niemieckiej wakacyjnej linii lotniczej Condor. – Transakcja zabezpiecza przyszłość Condora i gwarantuje stabilność i nowe perspektywy rozwoju pracownikom, klientom i partnerom biznesowym tej linii – podkreślił w trakcie konferencji prasowej Rafał Milczarski, prezes zarządu PGL. Jak podkreślają niemieckie media, transakcja może być bardzo korzystna, gdyż linie są rentowne.","– Chciałbym powiedzieć bardzo wyraźnie, czas niepewności minął – mówił w trakcie konferencji prezes Milczarski odnosząc się do upadłości właściciela wakacyjnych linii lotniczych – brytyjskiego biura turystycznego Thomas Cook.  – Condor nie tylko przetrwa, ale będzie bardzo szybko rozwijał się z silnym wsparciem LOT-u. Chcę serdecznie zaprosić wszystkich potencjalnych pasażerów do kupna biletów, ponieważ nasze samoloty zapełnią się w szybkim tempie. Nie musicie się już martwić, co stanie się z Condorem, ponieważ znalazł się on w bardzo sprawnych rękach naszego zespołu – stwierdził prezes PGL.  – Cieszymy się, że Condor, najpopularniejsza wakacyjna linia lotnicza w Niemczech, zyskała w PGL i LOT stabilnych, doświadczonych i dynamicznie rozwijających się partnerów, którzy zabezpieczają przyszłość naszej firmy – stwierdził z kolei Ralf Teckentrup, prezes zarządu Condora. – Dla Condora, naszych partnerów, pracowników i klientów ten krok oznacza przede wszystkim bezpieczeństwo, ale także perspektywę. Bardzo się z tego cieszę. Marka Condor pozostaje taka sama – nadal będziemy latać z naszymi klientami do ich wymarzonych miejsc, a także bezpiecznie z nimi wracać. Myślę, że szybko stworzymy jeszcze więcej kierunków wymarzonych lotów – stwierdził prezes Condora. Jak zauważa korespondent TVP w Niemczech Cezary Gmyz, niemieckie media są zgodne co do faktu, że Polacy zrobili świetny interes. Linia lotnicza znalazła się na rynku w skutek upadku jej właściciela – międzynarodowego biura turystycznego Thomas Cook. Jak podkreślają eksperci, pomimo upadku spółki-matki linia lotnicza Condor jest w dobrej kondycji i generuje zyski. Wybór polskiej spółki na inwestora strategicznego wskazuje również na rosnącą rolę polskiej gospodarki w relacjach z Niemcami.  – Polska jest coraz ważniejszym partnerem dla niemieckiej gospodarki. W ostatnim roku Polska wyprzedziła Wielką Brytanię jako partner handlowy w niemieckim rankingu. Niedługo wyprzedzi również Włochy i będzie w top 5 niemieckich partnerów handlowych – podkreślił w wypowiedzi dla korespondenta TVP w Niemczech dyrektor regionalny Komisji Wschodniej Niemieckiej Gospodarki Adrian Stadnicki.",,
"Córka Korwin-Mikkego przyłapana przez ochronę hipermarketu. Ojciec: uznała, że prościej jest dokraść","Korynna Korwin-Mikke została przyłapana na próbie kradzieży przez ochronę warszawskiego hipermarketu budowlanego – poinformował portal dziennik.pl. Janusz Koprwin-Mikke skomentował całe zajście na swoim profilu na Facebooku. „Wcale tego nie bagatelizuję, ale niech się sama tłumaczy” – napisał.","Korynna Korwin-Mikke miała zostać przyłapana na próbie kradzieży elementów do frezarki. Zatrzymana przez pracowników marketu budowlanego przyznała się do winy. Czyn został zakwalifikowany jako wykroczenie, a nie przestępstwo, dlatego Korynna została ukarana mandatem w wysokości 500 zł.Całą sprawę skomentował na swoim profilu na Facebooku ojciec Korynny, Janusz Korwin-Mikke. „Kora robiła w tym OBI sporo zakupów, okradziono Ją na 2000 zł, potem kupiła frezarkę z kompletem frezów – i ten „komplet” okazał się zdekompletowany. To – jak głupia – uznała, że prościej jest dokraść. Policzyli Jej za cały komplet + 500 grzywny za wykroczenie” – napisał na swoim profilu na Janusz-Korwin Mikke. Polityk po kilku godzinach edytował wpis i dodał komentarz, w którym stwierdził: „wcale tego nie bagatelizuję, ale niech się sama tłumaczy”.Korynna jest niedoszłą europosłanką. Na co dzień zajmuje się projektowaniem mody i prowadzi butik na warszawskim Powiślu.                                                    (fot. Facebook)",,
Może nie dojść do głosowania Izby Gmin nad umową ws. brexitu,"Brytyjska premier Theresa May napisała w piątek w liście do posłów, że w razie braku ich poparcia może zrezygnować z ponownego głosowania nad projektem umowy wyjścia z UE, otwierając drogę do bezumownego opuszczenia Wspólnoty lub długiego opóźnienia brexitu.","Szefowa rządu wyliczyła dostępne dla parlamentarzystów opcje: od jednostronnego wycofania się z procesu wyjścia z Unii Europejskiej, które jej zdaniem „zdradziłoby wynik referendum”, poprzez bezumowny brexit lub kolejne opóźnienie wyjścia z UE z udziałem w wyborach do Parlamentu Europejskiego, aż do przyjęcia proponowanego przez nią porozumienia.May po raz pierwszy zasugerowała jednak, że bierze pod uwagę scenariusz, w którym zrezygnowałaby z ponownego głosowania w Izbie Gmin w tej sprawie, ostrzegając, że „jeśli będzie się wydawało, że nie ma wystarczającego poparcia”, to mogłaby wycofać się z tych planów. Jak jednak zastrzegła, taki scenariusz zmusiłby Wielką Brytanię do wyboru pomiędzy bezumownym brexitem lub ponownym przedłużeniem procesu, wymagającym wskazania nowych europosłów. „Wyraziłam swoją frustrację z powodu naszego niepowodzenia”May odniosła się także po raz kolejny do swojego kontrowersyjnego środowego orędzia do narodu, w którym ostro skrytykowała posłów zasiadających w Izbie Gmin za brak decyzyjności ws. wyjścia z Unii Europejskiej.Zwracając się bezpośrednio do wyborców, premier argumentowała wówczas, że „opinia publiczna ma dość”, a wyborcy są „zmęczeni tymi wewnętrznymi walkami, politycznymi gierkami, używaniem tajemniczych procedur i tym, że posłowie nie mówią o niczym innym, tylko o brexicie”.Część deputowanych uznała jej słowa za niewłaściwe i prowokujące do agresji – słownej lub fizycznej – pod adresem polityków przez przedstawianie ich jako sprzeciwiających się woli wyrażonej przez wyborców w referendum z 2016 roku.W piątkowym liście May przyznała, że wielu posłów „wyraziło zaniepokojenie” jej wypowiedzią. „Wyraziłam swoją frustrację z powodu naszego niepowodzenia” w próbach podjęcia decyzji – tłumaczyła, dodając, że ma świadomość, że podobnie czuje się wielu posłów.„Macie trudną pracę i nie było moją intencją sprawić, aby była jakkolwiek trudniejsza” – oświadczyła, zapewniając, że jest gotowa do dalszych dyskusji z deputowanymi na temat proponowanego porozumienia z UE. Nigel Dodds ostrzega List został wysłany zaledwie kilka godzin po tym, gdy lider północnoirlandzkiej Demokratycznej Partii Unionistów w brytyjskim parlamencie Nigel Dodds ostrzegł, że w jego ocenie „w sprawie umowy wyjścia (z UE) nic się nie zmieniło”. „Nie zaakceptujemy żadnego porozumienia, które stanowi długoterminowe zagrożenie dla konstytucyjnej i gospodarczej integralności Zjednoczonego Królestwa” – dodał.Polityk oskarżył także May o to, że była „dalece zbyt gotowa do kapitulacji” wobec oczekiwań Unii Europejskiej, zgadzając się m.in. na przesunięcie daty brexitu.Głosy posłów eurosceptycznego skrzydła rządzącej Partii Konserwatywnej i DUP są kluczowe dla May, jeśli chce mieć realną szansę na to, że parlament przyjmie dwukrotnie odrzucany – różnicą 230 i 149 głosów – projekt porozumienia z UE.Nowy termin wyjścia Wlk. Brytanii z UERada Europejska przyjęła w konkluzjach czwartkowego szczytu, że nowym terminem domyślnego wyjścia Wielkiej Brytanii z UE będzie 12 kwietnia. Taka data obowiązywałaby w przypadku nieprzyjęcia przez Izbę Gmin porozumienia w sprawie warunków wyjścia ze Wspólnoty do końca przyszłego tygodnia.Władze w Londynie musiałyby się wówczas zdecydować na wyjście z UE bez umowy lub złożenie nowego wniosku o długoterminowe przedłużenie, zobowiązując się jednak do udziału w majowych wyborach do Parlamentu Europejskiego i znalezienia nowego modelu relacji, np. zakładającego pozostanie w unii celnej i wspólnym rynku.Jeśli jednak Izba Gmin poprze przed końcem marca proponowane porozumienie – pomimo odmowy w dwóch poprzednich głosowaniach – to data opuszczenia Wspólnoty zostałaby zmieniona na 22 maja. Takie przedłużenie miałoby jednak wyłącznie charakter techniczny, pozwalający obu stronom na dopełnienie procesu ratyfikacji umowy oraz przyjęcie niezbędnych ustaw.",,
Prezydent podpisał tzw. ustawę o Komisji Nadzoru Finansowego,"Prezydent Andrzej Duda podpisał ustawę o zmianie niektórych ustaw w związku ze wzmocnieniem nadzoru finansowego, czyli tzw. ustawę o KNF – poinformowała w piątek Kancelaria Prezydenta.","Ustawa zawiera m.in. artykuł zakładający, że w razie obniżenia sumy funduszy własnych banku poniżej wymaganego w prawie bankowym poziomu albo powstania niebezpieczeństwa takiego obniżenia Komisja Nadzoru Finansowego „może podjąć decyzję o przejęciu banku przez inny bank za zgodą banku przejmującego”, jeżeli nie zagrozi to bezpieczeństwu środków gromadzonych na rachunkach w banku przejmującym, obniżeniem funduszy własnych banku przejmującego poniżej wymaganego prawem poziomu ani nie stworzy takiego niebezpieczeństwa. Decyzja KNF „może zawierać warunki i terminy przejęcia banku przez inny bank”.Ustawa o zmianie niektórych ustaw w związku ze wzmocnieniem nadzoru oraz ochrony inwestorów na rynku finansowym ma na celu, w myśl uzasadnienia, „wzmocnienie koordynacji polityki państwa wobec rynku finansowego oraz wcześniejszą identyfikację zagrożeń związanych z jego funkcjonowaniem”. W ustawie są zmiany, dotyczące składu KNF i organizacji obsługującego komisję urzędu, zakładające stworzenie Funduszu Edukacji Finansowej oraz dotyczące obligacji.",,
"„Z Rosją trzeba z pozycji siły”. Rudolf Giuliani o Rosji, sankcjach i tarczy antyrakietowej","O prezydencie USA Donaldzie Trumpie, sankcjach wobec Rosji oraz wojskach amerykańskich w Europie – to tematy rozmowy Bogusława Chraboty z Rudolfem Giulianim, byłym burmistrzem Nowego Jorku. – Powinniśmy prowadzić twardą politykę wobec Putina. Obama zrobił błąd, że wycofał się z tarczy nuklearnej dla Polski i Czech – mówił w rozmowie z „Rzeczpospolitą”.","Kolegium Elektorskie Stanów Zjednoczonych dziś potwierdzi wolę wyborców wyrażoną w wyborach powszechnych na prezydenta USA. Donald Trump zostanie nominowany na 45. prezydenta USA. Sposób ostatecznego wyboru najważniejszego polityka w państwie ustanowiony został na mocy konstytucji i ostatecznie zatwierdzony w 1804 roku. Dzisiejsze głosowanie stanowych delegatów ma być potwierdzeniem wyników z 8 listopada. „Obama zrobił błąd, że wycofał się z tarczy” Wywiad z Rudolfem Giulianim, byłym burmistrzem Nowego Jorku oraz bliskim współpracownikiem Donalda Trumpa, przeprowadził Bogusław Chrabota z „Rzeczpospolitej”. – Powinniśmy prowadzić twardą politykę wobec Putina. Obama zrobił błąd, że wycofał się z tarczy nuklearnej dla Polski i Czech. To jeden z największych błędów ostatnich 20, 30 lat. Tym bardziej, że nie uzyskaliśmy niczego w zamian – mówił Giuliani. Jego zdaniem Obama i Clinton stali się dla Putina politykami, których może „dowolnie rozstawiać po kątach”. – Tak się stało w kwestii Krymu, Syrii, dlatego kolejny prezydent USA musi rozmawiać z Rosją z pozycji siły – powiedział. „Nie sądzę, że będzie można mówić o resecie” Tematem rozmowy były też przyszłe relacje Rosji z USA. – Nie sądzę, że będzie można mówić o resecie. Powinniśmy za to negocjować z Putinem te kwestie, wobec których będzie zachowywał się rozsądnie, i nie negocjować tych, gdzie nie będzie zachowywał umiaru – podkreślił Guliani.  Może to oznaczać łagodniejsze podejście do sankcji. – Wprowadzono je ze względu na działania Putina na Ukrainie i powinno się je znieść tylko wówczas, gdy sytuacja wróci do normalności. W przeciwnym razie traci się wiarygodność – dodał. Tematem rozmowy były również wojska amerykańskie w Europie.  Zdaniem Gulianiego Europa może liczyć na 20–50 tys. żołnierzy. – Duża część tego kontyngentu z pewnością będzie stacjonować w Polsce – podkreślił.",,
Quincy Jones odcisnął dłoń w Gdańsku,Legendarny jazzman Quincy Jones odsłonił wieczorem odcisk swojej dłoni na Promenadzie Gwiazd w Gdańsku na dziedzińcu Filharmonii Bałtyckiej. Artysta uczestniczył w koncercie Tomasza Stańki w ramach Festiwalu Solidarity of Arts.,"To pierwszy występ amerykańskiego artysty w Polsce. Po odsłonięciu swojej dłoni jazzman powiedział tylko „dziękuję” i pokłonił się kilkudziesięciu osobom obserwującym wydarzenie. Następnie wyraźnie zadowolony Quincy Jones wysłuchał krótkiego występu polskiej grupy Power of the Horns. Wcześniej, w piątek, Jones spotkał się w Gdańsku z Lechem Wałęsą.W środę odcisk swojej dłoni w gdańskiej Alei Gwiazd odsłonił  też jeden z najlepszych skrzypków naszych czasów Maxim Vengerov. Koncert artysty zainaugurował w środę IV Festiwal Solidarity of Arts w Gdańsku.Tomasz Stańko zaprasza gwiazdyWielki jazzman i legenda światowego show biznesu Quincy Jones był jednym z wykonawców biorących udział w odbywającym się w sobotę w Gdańsku koncercie jazzowym „Przestrzeń Wolności: Stańko+”. Polski trębacz Tomasz Stańko zaprosił do świętowania 50-lecia swojej kariery muzycznej i 70. urodzin wieluartystów z kraju i zagranicy.– Quincy Jones jest synonimem tego, co się wydarzyło w XX wieku i co się dzieje współcześnie w muzyce Afroamerykanów, w jej wydaniu swingowym, tanecznym  – powiedział o głównym gościu swojego koncertu Tomasz Stańko. – To on esencję afrykańskiego swingu przeniósł do muzycznych produkcjibroadwayowskich. Ten trębacz, kompozytor i znakomity aranżer był też producentem piosenek i płyt m.in. Franka Sinatry, Whitney Houston czy Michaela Jacksona, w tym najsłynniejszego albumu „Thriller” – dodał.Koncert odbywał się na dwóch scenach i centralnej platformie na placu w pobliżu siedziby Polskiej Filharmonii Bałtyckiej na wyspie Ołowiance.Oprócz Quincy Jonesa na zaproszenie Tomasza Stańki na koncercie wystąpili: Stanisław Soyka, kameruński basista Richard Bona, Chaka Khan, Kayah, Monika Brodka, Mika Urbaniak, a także R.U.T.A. Beat oraz Power of the Horns Brass Ensemble.Nawiązanie do KomedyW programie koncertu były m.in. kompozycje Krzysztofa Komedy w wykonaniu Stanisława Soyki, Kayah, Moniki Brodki, Urszuli Dudziak oraz Bigbandu NDR.Rzecznik prasowy Festiwalu Solidarity of Arts, Beata Dunajewska poinformowała, że w ramach autorskiej części widowiska, oprócz utworu pochodzącego z najnowszego albumu Stańki pt. „Wisława” (płyta dedykowana poetce Wisławie Szymborskiej ukaże się na początku 2013 roku), gospodarz show zagra specjalnie na tę okazję przygotowaną kompozycję zatytułowaną „Song for Solidarity”. W poprzednich edycjach Festiwalu Solidarity of Arts, w ramach podobnej formuły artystycznej jak „Przestrzeń Wolności: Stańko+” odbyły się dwa plenerowe koncerty jazzowe: Możdżer+ (2010) i Marcus+ (2011). W pierwszym gospodarzem widowiska był polski pianista jazzowy Leszek Możdżer, a rok temu amerykański jazzman Marcus Miller.",,
500 Plus na pierwsze dziecko już w lipcu dotrze na konta rodziców,"Od 1 lipca będzie można składać online wnioski o świadczenie 500 Plus także na pierwsze dziecko. Liczymy, że samorządy, tak jak dotychczas, będą sprawnie realizować program i pierwsze pieniądze trafią do rodziców jeszcze w lipcu - zapowiedziała minister rodziny Bożena Borys-Szopa.","Od lipca program „Rodzina 500 plus” obejmie wszystkie dzieci do 18. roku życia, również pierwsze i jedyne w rodzinie, bez kryterium dochodowego. Od tego dnia możliwe będzie składanie wniosków o świadczenie drogą elektroniczną (kanał bankowości elektronicznej, portal Emp@tia i portal PUE ZUS), a od 1 sierpnia – drogą tradycyjną. – Złożenie wniosku w okresie lipiec-sierpień 2019 r. oznacza, że świadczenie z wyrównaniem od lipca zostanie wypłacone najpóźniej do 31 października. Liczymy, że samorządy, tak jak dotychczas, będą sprawnie realizować program i pierwsze pieniądze trafią do rodziców jeszcze w lipcu – powiedziała minister Bożena Borys-Szopa. Terminy wypłaty świadczenia są określone ustawowo, jednak również w ubiegłych latach pieniądze były wypłacane wcześniej, nawet w tym samym miesiącu, w którym rodzice złożyli wniosek.  Po nowelizacji ustawy i rozszerzeniu programu procedury przyznawania świadczenia zostały jeszcze uproszczone. Od lipca przyznanie świadczenia nie będzie wymagało wydawania i doręczania decyzji administracyjnej. Dalej sytuacja jest analogiczna: wniosek złożony w listopadzie to wypłata, z wyrównaniem od listopada, do 31 stycznia 2020 r. Złożenie wniosku w okresie od 1 grudnia 2019 r. do 31 stycznia 2020 r. oznacza, że świadczenie z wyrównaniem od miesiąca złożenia wniosku zostanie wypłacone najpóźniej do 29 lutego 2020 r. Rodzice, którzy mają przyznane do 30 września 2019 r. świadczenie wychowawcze na drugie i kolejne dzieci, składają od 1 lipca jeden wspólny wniosek o ustalenie prawa do świadczenia na wszystkie dzieci. – Na podstawie takiego wniosku od 1 lipca zostanie im przyznane prawo do świadczenia na pierwsze dziecko, na które obecnie nie pobierają 500 Plus, natomiast od 1 października na pozostałe dzieci, na które świadczenia są już przyznane do końca września – wyjaśniła minister Bożena Borys-Szopa. Nowelizacja ustawy wydłuża do 31 maja 2021 r. pierwszy okres, na jaki zostanie przyznane świadczenie wychowawcze na nowych zasadach. Oznacza to, że rodzice nie będą składać ponownie wniosków o świadczenie wychowawcze w 2020 r.",,
Przywracanie nazwisk ofiarom Auschwitz. Ustalono tożsamość ponad 60 proc. więźniów,Ponad 60 proc. nazwisk spośród ok. 400 tys. więźniów zarejestrowanych w niemieckim obozie koncentracyjnym Auschwitz zostało już dotychczas ustalone – poinformowało Muzeum Auschwitz. Przy tworzeniu danych do baz repozytorium cyfrowego pracuje kilkanaście osób.,"Niemcy deportowali do Auschwitz co najmniej 1,3 mln osób. Większość z nich – około 900 tys. Żydów, została zamordowana natychmiast po przybyciu. Ok. 400 tys. pozostałych zostało zarejestrowanych i osadzonych w obozie koncentracyjnym jako więźniowie.  Jak mówi dyrektor Muzeum Piotr Cywiński, ponad 60 proc. nazwisk spośród nich zostało ustalonych.Repozytorium opracowało dotychczas ponad 1,2 mln wpisów z poobozowej dokumentacji.  Cywiński dodał, że jednym z najważniejszych celów  jest zebranie rozproszonej dokumentacji list transportowych do Auschwitz-Birkenau. – Należy pamiętać, że ok. 900 tys. Żydów deportowanych w masowych transportach z terenów okupowanej przez Niemców Europy zamordowano w komorach gazowych zaraz po przybyciu do obozu bez jakiejkolwiek rejestracji. Na ich temat nie zachowała się żadna poobozowa dokumentacja. W ustaleniu ich nazwisk pomóc mogą listy transportowe – powiedział.  Służby prasowe Miejsca Pamięci Auschwitz podały w komunikacie, że aktualnie trwa scalanie bazy danych obejmującej zarejestrowanych więźniów oraz list transportowych. „Dzięki temu już w maju 2020 r. na stronie www.auschwitz.org wyniki wyszukiwania zostaną rozszerzone o ponad 420 tys. nazwisk z list transportowych Żydów deportowanych do obozu” – podało Muzeum.  Paweł Sawicki z biura prasowego placówki zaznaczył, że przed wyzwoleniem obozu w styczniu 1945 r. władze SS nakazały niszczenie wszelkiej dokumentacji. Według szacunków ponad 90 proc. materiałów źródłowych wytworzonych w obozie przestało istnieć. Przy tworzeniu danych do baz repozytorium cyfrowego pracuje kilkanaście osób.  Muzeum podało też, że repozytorium prowadzi projekty badawcze we współpracy z Arolsen Archives, miejscami pamięci Flossenbuerg i Dachau, Yad Vashem i Fundacją Shoah Fundation. W ramach tej współpracy pozyskanych zostało łącznie 410 tys. skanów dokumentów i ponad 250 tys. wpisów o osobach deportowanych.  – Najlepszym przykładem może być analiza informacji zawartych w dokumentach pozyskanych z Arolsen Archives. Dają one szerokie możliwości rekonstrukcji dokumentacji wytworzonej w obozie. Tak, jak częściowo odtworzona lista transportowa więźniów przeniesionych z KL Auschwitz do KL Neuengamme 25 sierpnia 1944 r. Do tej pory znanych było jedynie 270 nazwisk. Obecnie spośród 750 przeniesionych mężczyzn zidentyfikowano już 550 – powiedziała Ewa Bazan, kierująca projektem realizowanym z Arolsen Archives.  W ramach tej współpracy odtwarzane są też dane o największej grupie deportowanych do KL Auschwitz, ponad 400 tys. Żydów z Węgier. W 2019 r. trwały prace badawcze w ramach projektu rekonstrukcji tożsamości ponad 30 tys. osób, więźniów-Polaków deportowanych z KL Auschwitz do KL Flossenbuerg i KL Dachau.  Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości.",,
Grodzki chciał „ostrożnego otwarcia kanału komunikacji” z Kremlem. Portal tvp.info ujawnia notatkę,"W trakcie spotkania z ambasadorem Rosji Siergiejem Andriejewem marszałek Senatu Tomasz Grodzki „zaproponował odnowienie relacji między izbami wyższymi parlamentów obu krajów na szczeblu wicemarszałków izby, jako ostrożne otwarcie kanału komunikacji” – wynika z notatki, jaką portalowi tvp.info przekazała Kancelaria Senatu. Grodzki chciał, żeby za kontakty z Radą Federacji Rosji odpowiadał jego partyjny kolega, senator Bogdan Borusewicz.","W mediach marszałek Grodzki przekonywał, że swoją propozycję „ostrożnego otwarcia kanału komunikacji” przedstawił ambasadorowi Rosji „w uzgodnieniu z MSZ” i taką informację zapisał w notatce. Nie znajduje to jednak potwierdzenia w ministerstwie. Jak ujawnił w rozmowie z portalem tvp.info jeden z dobrze poinformowanych dyplomatów, ambasador Rosji Sergiej Andriejew zaczął zabiegać o spotkanie z marszałkiem Senatu już w połowie grudnia 2019 r. – Marszałek zapalił się do tego pomysłu i tak bardzo zależało mu na spotkaniu, że poszedł na nie wbrew temu, że polska dyplomacja mu to odradzała. Od sierpnia obserwujemy akcje propagandowe Kremla i wiedzieliśmy, że się zaktywizują przed rocznicą Auschwitz, ale pragnienie marszałka było silniejsze i się uparł – powiedział nam dyplomata. Postanowiliśmy sprawdzić, jak spotkanie z 19 grudnia 2019 roku opisał w notatce marszałek Grodzki. Najpierw dział prasowy Senatu (za który odpowiadają Jakub Stefaniak z PSL i Grzegorz Furgo z Nowoczesnej) zamiast treści notatki przesłał jedynie link (adres strony) do oficjalnego komunikatu. Dopiero po kolejnym wniosku w tej sprawie wicedyrektor Kancelarii Senatu Anna Godzwon – po tygodniu – przekazała właściwą notatkę, dwustronicowy dokument sporządzony w tej sprawie. Z notatki wynika, że witając ambasadora Andriejewa marszałek Grodzki „wyraził przekonanie, że dialog jest lepszy niż jego brak”. „W odpowiedzi ambasador skonstatował, że dialogu międzyparlamentarnego już dłuższy czas między Rosją i Polską nie ma wcale. Wspomniał, że wówczas (w 2014) senator W. Cimoszewicz, ówczesny przewodniczący senackiej Komisji Spraw Zagranicznych poinformował go o decyzji władz Senatu o całkowitym zawieszeniu kontaktów i dialogu. W 2017 r. w St. Petersbursgu podczas statutowej konferencji Unii Międzyparlamentarnej Polska nie była w ogóle reprezentowana” – głosi notatka.Ambasador Rosji zwrócił się zaś do marszałka o poparcie Polski dla zniesienia zachodnich sankcji. Prosił też, aby nasz kraj nie wspierał wykluczania Rosji z obrad Zgromadzenia Parlamentarnego Rady Europy. Przypomniał, że wicemarszałek Borusewicz jest w Rosji objęty sankcjami.„Pan Marszałek stanowczo zaznaczył, że oczekiwania Polski wobec Rosji nie zmieniły się: nadal oczekujemy pilnego zwrotu wraku Tu-154, pełnej realizacji postanowień mińskich i Formatu Normandzkiego, otwarcia rynku rosyjskiego dla polskich towarów eksportowych oraz odnalezienia i udostępnienia dokumentów z rosyjskich archiwów dotyczących obławy augustowskiej i miejsca pochówku jej ofiar. Uważa osobiście, że nie powinno się dopuszczać do sytuacji, gdy inni rozmawiają o nas” – czytamy w notatce. Grodzki „(..)w uzgodnieniu z MSZ, zaproponował odnowienie relacji między izbami wyższymi parlamentów obu krajów na szczeblu wicemarszałków izby, jako ostrożne otwarcie kanału komunikacji. Jednocześnie podkreślił, że pewne sfery nie podlegały i nadal nie powinny podlegać ograniczeniom kontaktów - jak np. kultura i polsko-rosyjskie festiwale filmowe” –czytamy.„Ambasador wyraził zadowolenie z tego - w oczywisty sposób – pozytywnego kroku naprzód. Jednocześnie podkreślił – Rosja też ma oczekiwania wobec Polski: jest to zniesienie zachodnich sankcji; w sprawie wraku podkreślił, że strona rosyjska nie rozumie pojawiających się w związku z katastrofą teorii spiskowych; archiwa są – szczególnie po burzeniu pomników w Polsce i polskiej ustawie historycznej – zamrożone; co do rozmów mińskich i Ukrainy – mamy różne podejście do tych spraw, ale nie jest to powód do zamrożenia dialogu, a odwróceni plecami do siebie nie porozumiewamy się” – głosi notatka.„Na propozycję marszałka Grodzkiego, aby wicemarszałkiem, który będzie prowadził kontakty z Radą Federacji był marszałek B. Borusewicz, ambasador zwrócił uwagę na fakt, że tak jak pani Matwiejenko (była przewodnicząca Rady Federacji) tak marszałek Borusewicz został objęty sankcjami. Marszałek stwierdził, że w takim razie pan marszałek Borusewicz mógłby się spotkać ze swoim odpowiednikiem poza Rosją, a jeszcze lepiej byłoby znieść niesprawiedliwe sankcje wobec marszałka Borusewicza” – czytamy.„Ambasador zwrócił się do marszałka w sprawie zbliżającej się sesji Zgromadzenia Parlamentarnego Rady Europy by polska delegacja nie wspierała wątpliwości (ponownych) dot. statusu delegacji rosyjskiej i opcji ponownego jej wykluczenia z obrad. Powołał się na sprzeczności między regulaminem ZPRE i kartą Rady Europy, która przecież mówi o równoprawnym i swobodnym udziale wszystkich delegacji państw członkowskich. Wspomniał, że po dobrej decyzji min. Czaputowicz został oskarżony przez eurodeputowanych PO o spisek z Kremlem. Dla strony rosyjskiej to postępowanie niezrozumiałe i nieracjonalne. Wyraził nadzieję na przychylność polskiej delegacji dla Rosji. Ambasador prosił również o wsparcie starań Rosji ws. wyboru przedstawiciela do prezydium ZPRE. Rosji, jako jednemu z największych płatników składek należy się miejsce w prezydium” – głosi notatka.Głosy krytykiPo grudniowym spotkaniu marszałka Grodzkiego z ambasadorem Rosji, był on krytykowany w mediach przez przedstawicieli rządu za to, że prowadzi własną politykę zagraniczną. Podobnie wypowiadał się w portalu wPolityce.pl wiceszef MSZ Szymon Szynkowski vel Sęk. – Departament Wschodni MSZ zasugerował, że z politycznego punktu widzenia właściwsze byłoby zgodnie z zasadą wzajemności obniżenie rangi spotkania. Marszałek nie uwzględnił tej sugestii – powiedział Szynkowski vel Sęk.Także Grodzki był w RMF FM pytany, czy ktokolwiek informował go przed spotkaniem z ambasadorem o wypowiedziach Putina na temat Polski, z których pierwsze padły z jego ust tego samego dnia. – Żadnego ostrzeżenia, ani z MSZ, ani ze swojej kancelarii nie otrzymałem – odpowiadał marszałek.Zaprzeczył też, jakoby z MSZ otrzymał sugestię obniżenia rangi spotkania z ambasadorem. – Mam na to dokumenty pisemne, podpisane przez jednego z dyrektorów departamentu – nie ma tam słowa o obniżeniu – powiedział Grodzki. Zapewnił też, że nie rozmawiał na ten temat z nikim z MSZ.– W momencie, jak porozmawiałem z panem ministrem Czaputowiczem, ustaliliśmy zarówno format, skalę tego spotkania, co możemy zaproponować i czego możemy oczekiwać. I nie było w tym nic dziwnego, co by wykraczało poza ramy dobrze prowadzonej dyplomacji, natomiast późniejsze wypowiedzi prezydenta Rosji, zrujnowały te plany, które trudno byłoby ocenić jako szkodliwe dla Polski – zaznaczył marszałek Senatu. Bulwersujące oskarżenia 19 grudnia prezydent Rosji Władimir Putin wystąpił na dorocznej konferencji prasowej dla mediów rosyjskich i zagranicznych. Skrytykował przyjętą we wrześniu rezolucję Parlamentu Europejskiego dotyczącą wybuchu II wojny światowej. Oświadczył, że stawianie na jednej płaszczyźnie ZSRR i Niemiec hitlerowskich jest „szczytem cynizmu”. „Totalitaryzm zasługuje na potępienie (...), można potępiać dowolnie stalinizm i ogółem totalitaryzm (...), nasz naród najbardziej ucierpiał z jego powodu, ale porównywanie stalinizmu i Niemiec faszystowskich świadczy o nieznajomości historii” – oświadczył.Dzień później Putin ponownie skrytykował rezolucję PE na temat II wojny światowej; wyraził ocenę, że przyczyną II wojny światowej był nie pakt Ribbentrop-Mołotow, a pakt monachijski. Podkreślił szczególnie wykorzystanie przez Polskę układu monachijskiego do realizacji roszczeń terytorialnych dotyczących Zaolzia.24 grudnia Putin krytykował przedwojennego polskiego ambasadora w Niemczech Józefa Lipskiego, który – według rosyjskiego prezydenta – miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki.",,
Kryzys w Kaszmirze. Donald Trump rozmawiał z premierem Pakistanu,"Prezydent USA Donald Trump rozmawiał telefonicznie z premierem Pakistanu Imranem Khanem w sprawie spornego Kaszmiru, któremu Indie na początku sierpnia odebrały status regionu specjalnego. Wcześeniej RB ONZ zaapelowała do obu krajów o powstrzymanie się od podejmowania jednostronnych działań w sprawie tego spornego regionu.","Według komunikatu wydanego przez Biały Dom Trump zaapelował do swojego rozmówcy, aby Pakistan i Indie zniwelowały napięcia wokół Kaszmiru poprzez „bilateralny dialog”.Wcześniej agencja AP informowała, powołując się na szefa pakistańskiej dyplomacji Shaha Mehmooda Qureshiego, o obietnicy złożonej przez Trumpa premierowi Pakistanu. Amerykański prezydent zapewnił, że w sprawie Kaszmiru będzie rozmawiał z indyjskim szefem rządu Narendrą Modim. – Nasz premier szczegółowo przedstawił prezydentowi Trumpowi punkt widzenia Pakistanu w sprawie Kaszmiru. To była dobra dyskusja, po której obaj przywódcy zdecydowali, że pozostaną w stałym kontakcie – oświadczył Qureshi. Agencja AFP przypomina, że 22 lipca Trump gościł w Waszyngtonie Khana i obiecał mu udział USA w mediacjach z Indiami w sprawie Kaszmiru. Amerykański prezydent stwierdził wówczas, że taką prośbę otrzymał od premiera Indii, czemu Delhi natychmiast zaprzeczyło. Wcześniej w piątek odbyło się posiedzenie Rady Bezpieczeństwa ONZ w sprawie Kaszmiru. Członkowie Rady wyrazili zaniepokojenie sytuacja w Kaszmirze i zaapelowali do Indii i Pakistanu o powstrzymanie się od podejmowania jednostronnych działań w sprawie tego spornego regionu. 5 sierpnia Indie unieważniły artykuł 370. konstytucji, zapewniający specjalny status stanu Dżammu i Kaszmir, co formalnie zintegrowało indyjską część Kaszmiru z resztą państwa i zlikwidowało obowiązujące dotychczas daleko idące uprawnienia władz regionu. W reakcji Pakistan, który rości sobie prawa do Kaszmiru, obniżył rangę stosunków dyplomatycznych z Indiami; odwołał swojego ambasadora z Delhi i zdecydował o wydaleniu z Islamabadu ambasadora indyjskiego, zawieszono też dwustronny handel i połączenia kolejowe. Spór o Kaszmir między Delhi a Islamabadem trwa od 1947 roku, kiedy brytyjskie Indie dzielone były na dwa odrębne państwa - Pakistan dla muzułmanów i Indie dla wyznawców hinduizmu; od tego czasu między krajami doszło do trzech wojen, w tym dwóch z powodu Kaszmiru.",,
"Lichocka: Media publiczne są potrzebne naszej kulturze, pluralizmowi","– Misja mediów publicznych jest dla każdego rozsądnego Polaka poza dyskusją. Są media publiczne potrzebne dla naszej kultury, dla pluralizmu debaty publicznej, dla sztuki, dla kwestii związanych z informacją – powiedziała w PR1 posłanka PiS Joanna Lichocka.","Lichocka zwróciła uwagę, że rekompensaty dla mediów publicznych „są jak najbardziej uzasadnione”. – Polskie państwo zwolniło wiele grup polskich obywateli z płacenia abonamentu i te pieniądze, należne z racji ustawy TVP i PR, nie wpływają do budżetów tych mediów. I Sejm co roku taką ustawę uchwala, żeby zrekompensować utratę wpływów z abonamentu mediom publicznym – argumentowała posłanka PiS. Pytana o zachowanie posłów opozycji podczas głosowania nad nowelą ustawy o opłatach abonamentowych posłanka PiS i członkini Rady Mediów Narodowych Joanna Lichocka oceniła, że „opozycja opowiada różne, nieprawdziwe rzeczy”. – To są głównie oceny bardzo emocjonalne. Opozycji przeszkadza to, że media publiczne nie są pod kontrolą PO, SLD i PSL - jak to było przez większość czasu III RP; że wiadomości nie są sterowane ręcznie czy to z zarządu PO, czy to SLD – wyjaśniła. – Trzeba to bardzo wyraźnie Polakom powiedzieć: opozycja, która nie ma większości, próbowała znów zablokować możliwość podejmowania decyzji przez parlament, odmawiając uczestniczenia w głosowaniu – oceniła członkini Rady Mediów Narodowych.",,
"Premier: Siła państwa polskiego jest mierzona również tym, jak traktuje najsłabszych obywateli","Rząd przyjął projekt ustawy o świadczeniu uzupełniającym dla osób niezdolnych do samodzielnej egzystencji – poinformował we wtorek premier Mateusz Morawiecki. Dodatek w wysokości 500 zł będzie zależał od wysokości pobieranego świadczenia, np. emerytury lub renty.","Wprowadzenie nowego comiesięcznego dodatku 500 zł dla dorosłych niepełnosprawnych politycy PiS zapowiedzieli w maju. Premier Mateusz Morawiecki jako źródło jego finansowania wskazywał podatek handlowy i fundusz solidarnościowy.Premier poinformował, że chce, by zaczęło ono obowiązywać już od 1 października br.Z informacji opublikowanych w wykazie prac legislacyjnych Rady Ministrów wynika, że świadczenie w wysokości 500 zł będzie przysługiwało osobom niezdolnym do samodzielnej egzystencji, które mają ustalone prawo do świadczenia (np. emerytury, renty, renty socjalnej, zasiłku stałego), ale ze względu na niską wysokość, świadczenie to może nie wystarczać na zaspokojenie wzmożonych potrzeb życiowych, a w szczególności tych wynikających z naruszenia sprawności organizmu, na skutek którego osoby te potrzebują opieki i wsparcia w codziennym życiu.Dodatek w wysokości 500 zł będzie zależał od wysokości pobieranego świadczenia, np. emerytury lub renty.Świadczenie, na wniosek osoby uprawnionej, będzie przyznawał Zakład Ubezpieczeń Społecznych, Kasa Rolniczego Ubezpieczenia Społecznego, Zakład Emerytalno-Rentowy lub inny organ emerytalno-rentowy. Świadczenie ma być zwolnione z podatku dochodowego od osób fizycznych, nie będzie od niego pobierana również składka na ubezpieczenie zdrowotne. „Odpowiedzialny rozwój gospodarczy to rozwój, który nikogo nie pozostawia w tyle” – Odpowiedzialny rozwój gospodarczy to taki rozwój, który nikogo nie pozostawia samemu sobie, nikogo nie pozostawia w tyle – powiedział premier Morawiecki.– Chcemy przede wszystkim ten zrównoważony rozwój, tworzenie perspektyw rozwoju i jak najlepszych wynagrodzeń dla Polaków wspierać – mówił.Premier podkreślił, że środki na realizację wypłaty świadczeń uzupełniających dla osób niezdolnych do samodzielnej egzystencji będą pochodziły z funduszu solidarnościowego. – Jesteśmy odpowiedzialnym rządem, więc w momencie, kiedy pojawiają się środki, to staramy się te najbardziej istotne potrzeby społeczeństwa zabezpieczać – zaznaczył.– Mogę z radością powiedzieć, że ten niezwykle ważny projekt społeczny będziemy mogli wdrożyć jeszcze w tym roku. To nasza obietnica i tej obietnicy na pewno dotrzymamy – przekonywał Morawiecki. „Świadczenie uzupełniające w pierwszym okresie obejmie ok. 300 tys. osób Świadczenie uzupełniające początkowo obejmie osoby, które mają orzeczenie o całkowitej niepełnosprawności. W pierwszym okresie będzie to ok. 300 tys. osób – poinformował we wtorek premier Mateusz Morawiecki.Premier na konferencji po posiedzeniu rządu przekazał, że świadczenie uzupełniające początkowo obejmie osoby, które mają orzeczenie o całkowitej niepełnosprawności.– Szacujemy, że program będzie obejmował w pierwszym okresie ok. 300 tys. osób, ale w kolejnych, w związku z orzecznictwem, które będzie weryfikowało tę grupę osób (...), mogą się pojawić kolejne 100 tys., 200 tys., może nawet więcej tysięcy naszych rodaków – podkreślił szef rządu.– Dzisiaj nie mamy pełnej wiedzy, co do dokładnej liczby osób, ale mamy przybliżoną wiedzę i w związku z tym byliśmy w stanie zabezpieczyć środki na ten cel – dodał premier. „Świadczenie uzupełniające będzie finansowane z funduszu solidarnościowego”  Świadczenie uzupełniające dla osób niezdolnych do samodzielnej egzystencji będzie finansowane z Solidarnościowego Funduszu Wsparcia Osób Niepełnosprawnych – poinformował premier. Dodał, że finansowanie tego projektu jest zapewnione.Wprowadzenie nowego comiesięcznego dodatku 500 zł dla dorosłych niepełnosprawnych politycy PiS zapowiedzieli w maju. Premier Mateusz Morawiecki jako źródło jego finansowania wskazywał wówczas fundusz solidarnościowy i podatek handlowy.– Środki w funduszu solidarnościowym już dzisiaj są zasilane z dwóch źródeł - to jest podatek od osób, które zarabiają powyżej 1 mln zł rocznie w wysokości 4 proc. oraz część składki na Fundusz Pracy – powiedział premier.– W tym roku nie przewidujemy jakichkolwiek problemów m.in. ze względu na to również, że obejmie to niewielką część roku, prawdopodobnie trzy miesiące. W przyszłym roku pojawiają się już właśnie w pełnym cyklu rocznym środki z opodatkowania osób zarabiających powyżej 1 mln zł, a więc też to finansowanie jest zapewnione – zapewnił premier.Odnosząc się do kwestii podatku handlowego, premier powiedział że nie ma jeszcze decyzji, kiedy i w jakim kształcie to źródło finasowania będzie wdrożone.W połowie maja Polska w Sądzie Unii Europejskiej wygrała sprawę przeciwko Komisji Europejskiej dotyczącą podatku od sprzedaży detalicznej. Zdaniem sądu „KE popełniła błąd”, uznając ten podatek za niedozwoloną pomoc publiczną. „Siłą państwa jest to, jak traktuje najsłabszych obywateli” – Siła państwa polskiego musi być mierzona nie tylko tym, jak rośnie jego gospodarka, ale przede wszystkim, w jaki sposób traktuje najsłabszych obywateli – powiedział premier Morawiecki.Premier na konferencji prasowej podkreślił, że wprowadzenie nowego świadczenia ma na celu wsparcie osób najbardziej pokrzywdzonych przez los.– Siła państwa polskiego musi być mierzona nie tylko tym, jak rośnie jego gospodarka, ile kilometrów dróg wybudowaliśmy, jak silne są nasze firmy, ale przede wszystkim taką najlepszą ludzką miarą jest to, w jaki sposób traktujemy naszych najsłabszych obywateli – powiedział szef rządu.Jak dodał, projekt ten to część pakietu „Dostępność plus”, dotycząca likwidacji barier, pomocy w opiece tych osób i możliwości pozyskiwania dodatkowych środków na leki.",,
Dulkiewicz dla „Die Welt”: PiS pogłębia podziały wśród Polaków,"„PiS od 2010 r. pogłębia podziały w społeczeństwie, a szczególnie od przejęcia władzy w 2015 r. Partia wykorzystuje dla swoich celów katastrofę samolotową w Smoleńsku, w której zginął Lech Kaczyński, brat bliźniak szefa partii Jarosława Kaczyńskiego oraz inni przedstawiciele polskiej elity” – powiedziała w wywiadzie dla niemieckiej gazety „Die Welt” Aleksandra Dulkiewicz, nowo wybrana prezydent Gdańska.","Jak mówiła Dulkiewicz, „PiS obarcza opozycję współwiną i rozpowszechnia teorię o zamachu. W ten sposób partia uniemożliwiła wspólne przeżywanie przez ludzi żałoby” w 2010 r.Zastrzegając, że po śmierci Pawła Adamowicza różne siły polityczne wspólnie organizowały żałobę w kraju, a społeczeństwu udało się „pokazać, że jest wspólnotą”, Dulkiewicz stwierdziła, że osobiście odczuła „nienawiść w Internecie”. „Pseudodziennikarze na prawicowych portalach rozsiewali plotki, wymyślali informacje o moim pochodzeniu czy przeszłości. Nie oszczędzili nawet mojej córki. Doprowadziło to do tego, że dostawałam pogróżki. Straszne” – mówiła prezydent Gdańska, dodając że powściągliwością wykazywali się na tym polu dziennikarze TVP.",,
USA obniżyły rangę dyplomatyczną przedstawicielstwa UE,Administracja prezydenta USA Donalda Trumpa obniżyła rangę dyplomatyczną przedstawicielstwa Unii Europejskiej w Waszyngtonie i wbrew przyjętemu zwyczajowi nie poinformowała o tym strony unijnej – podała niemiecka stacja nadawcza Deutsche Welle. Kilka godzin później informację potwierdziła Komisja Europejska.,"Rzeczniczka Europejskiej Służby Działań Zewnętrznych poinformowała, że Bruksela rozmawia na temat skutków tej zmiany z Waszyngtonem. – Rozumiemy, że nastąpiła niedawno zmiana dotycząca rangi dyplomatycznej (przedstawicielstwa UE w USA – PAP) przez amerykański protokół. (...) Dyskutujemy obecnie z odpowiednimi zespołami w administracji możliwe implikacje dla delegacji UE w Waszyngtonie – powiedziała na codziennej konferencji prasowej w Brukseli rzeczniczka unijnej dyplomacji Maja Kocijanczicz.Według Deutsche Welle decyzją Departamentu Stanu rangę dyplomatyczną unijnego przedstawicielstwa obniżono z państwa członkowskiego do organizacji międzynarodowej.– Nie wiemy dokładnie, kiedy nastąpiła ta zmiana, bo tak się złożyło, że Amerykanie zapomnieli nas o niej poinformować – powiedział DW unijny urzędnik. Jak dodał, „nie zostało to dobrze przyjęte w Brukseli”.Jak podało DW, unijni dyplomaci domyślają się, że zmiana mogła nastąpić pod koniec października lub na początku grudnia. Najpierw zauważono, że pod koniec roku unijny ambasador David O'Sullivan na niektóre oficjalne wydarzenia zapraszany był nietypowo późno. Pogrzeb byłego prezydenta USA George'a H.W. Busha.odbył się 5 grudnia. Dyplomatyczny zwyczaj przewiduje, że ambasadorowie zapraszani są w kolejności od najdłużej do najkrócej pełniących swój urząd. Według tej zasady O'Sullivan powinien był znaleźć się w grupie pierwszych 20 lub 30 dyplomatów zaproszonych na pogrzeb, tymczasem „został zaproszony jako ostatni” z ponad 150 szefów zagranicznych przedstawicielstw dyplomatycznych w Waszyngtonie – podkreśliło źródło DW. Po odkryciu zmiany unijni dyplomaci poprosili Departament Stanu o wyjaśnienie. – Usłyszeliśmy, że zapomnieli nas poinformować, a taką decyzję podjęto, bo najwyraźniej ich szef protokołu uważa, że jest słuszna – powiedział cytowany przez DW dyplomata jednego z krajów UE. Pod koniec grudnia Departament Stanu potwierdził swoją decyzję.– To wyraźnie nie jest kwestia protokolarna, ale coś z oczywistym motywem politycznym – ocenił dyplomata.Jak podkreślił, weryfikowanie rang protokolarnych przez nową administrację nie jest niczym niezwykłym, zaskoczenie budzi jednak fakt, że rangę przedstawicielstwa UE obniżono aż dwa lata po objęciu władzy przez obecną administrację, a także że strona unijna nie została o niej uprzedzona, i to na piśmie.Deutsche Welle zauważa, że decyzja o obniżeniu rangi dyplomatycznej przedstawicielstwa UE wpisuje się w uważaną za antyunijną postawę administracji Trumpa. Jako kandydat na prezydenta USA dał się on poznać jako gorący zwolennik brexitu, a już po objęciu urzędu wielokrotnie atakował UE w sprawach takich jak handel czy obronność – przypomina portal.",,
Gazprom gotów wybudować Nord Stream 3. „Jeśli będzie zapotrzebowanie”,"Wiceszef rosyjskiego koncernu Gazprom Aleksandr Miedwiediew wspomniał o możliwości budowy nowych gazociągów dostarczających gaz do Europy, wymieniając przy tym Nord Stream 3. To pierwsza publiczna wypowiedź władz Gazpromu o możliwości budowy trzeciej magistrali z Rosji do Niemiec.","Jak podał w środę dziennik „Kommiersant”,wiceprezes Gazpromu, który uczestniczył w konferencji w Berlinie, powtórzył tezę, że dostawy gazu do Europy północną trasą przesyłu surowca są korzystniejsze niż dostarczanie przez Ukrainę gazu ze starych złóż, w których spada wydobycie.Wypowiedź Miedwiediewa pojawiła się w momencie, gdy Rosja i Ukraina próbują przystąpić do negocjacji w sprawie dalszego tranzytu gazu z Rosji przez terytorium Ukrainy do odbiorców w krajach europejskich.„Jest znamienne, że Gazprom, licząc na wzrost zapotrzebowania na swój gaz w Europie, nie rozpatruje wariantu dostarczania dodatkowych ilości gazu przez Ukrainę” – zauważa „Kommiersant”.",,
Groził Kaczyńskiemu i Kwaśniewskiemu. Jest w rękach policji,Policja zatrzymała 39-letniego mężczyznę podejrzanego o kierowanie gróźb karalnych wobec Jarosława Kaczyńskiego i Aleksandra Kwaśniewskiego. Groźby wobec polityków miały być kierowane drogą internetową.,"Jak informuje rzecznik Komendanta Głównego Policji inspektor Mariusz Ciarka, zatrzymany mężczyzna to 39-letni mieszkaniec województwa małopolskiego. – Ta sprawa pokazuje, jak skutecznie i szybko działamy w razie kierowania gróźb. I niezależnie od tego, jakie kto reprezentuje opcje polityczne. Zatrzymany jest w areszcie i sąd dalej zadecyduje o jego losie – mówi Ciarka.Mężczyzną zatrzymano w czwartek w miejscu jego zamieszkania. Teraz sprawą zajmuje się warszawska prokuratura. Policjanci chcą, aby śledczy wystąpili do sądu o zastosowanie wobec podejrzanego trzymiesięcznego aresztu tymczasowego. Mężczyzna był już wcześniej zatrzymywany w podobnych sprawach.",,
Ukraińcy wracają na Święta do domów. Kolejki na granicy z Ukrainą,"Wielokilometrowe kolejki stoją na polsko-ukraińskich przejściach granicznych. Przyczyną takiego stanu rzeczy jest okres przedświąteczny, związany z powrotem do kraju obywateli Ukrainy, którzy na co dzień pracują za granicą.
Największa liczba samochodów i autobusów czeka na odprawę na przejściach granicznych Korczowa-Krakowiec i Medyka-Szeginie.","Osoby, które chcą przekroczyć granicę polsko-ukraińską, piszą w mediach społecznościowych, że czas oczekiwania na odprawę wynosi od kilku do kilkunastu godzin.  Na przejściu w Medyce-Szeginiach odprawa samochodów osobowych zajmuje dziewięć godzin, a autobusów ponad dziesięć. Natomiast na przejściu pieszym kolejka sięga około stu metrów. Na przejściu granicznym Hrebenne-Rawa Ruska kolejka pojazdów osobowych miała cztery kilometry, a ciężarowych - jedenaście. Podobnie sytuacja wygląda w innych punktach. Kierowcy publikują w sieciach społecznościowych filmy z wielokilometrowych kolejek.",,
Niemcy pokochali produkty „made in Poland”,Niemcy konsumują coraz więcej produktów z Polski. To część odpowiedzi o źródła odporności polskiego przemysłu na spowolnienie w strefie euro – ocenia „Rzeczpospolita”.,"Pod koniec ubiegłego roku produkty polskiego pochodzenia stanowiły 12,4 proc. ogółu importowanych przez Niemcy towarów konsumpcyjnych. Rok wcześniej ten udział wynosił 10,7 proc., a gdy wchodziliśmy do Unii Europejskiej w 2004 roku - niewiele ponad 4 proc.– Anegdotyczne dowody, czyli rozmowy z przedsiębiorcami, sugerują, że w okresie pogorszenia koniunktury niemieckie firmy sięgają po tańszych dostawców z Polski, co łagodzi wpływ osłabienia popytu na polskie produkty z całej zachodniej Europie – tłumaczy Marcin Czaplicki, ekonomista z banku PKO BP.W niedawnym raporcie Czaplicki zwrócił uwagę na to, jak nad Renem rozpychają się polskie przedsiębiorstwa. Zjawisko to – wypieranie przez tańszych polskich dostawców innych firm – powinno dotyczyć głównie dóbr pośrednich (komponentów), a nie konsumpcyjnych.",,
Duda: Polska nieustannie wspiera proeuropejskie i euroatlantyckie aspiracje Ukrainy,"Zapewniłem prezydenta Ukrainy, że Polska nieustannie wspiera proeuropejskie i euroatlantyckie aspiracje Ukrainy – powiedział prezydent Andrzej Duda po spotkaniu w Brukseli z prezydentem Ukrainy Wołodymyrem Zełenskim.","– Zapewniłem pana prezydenta, że Polska nieustannie wspiera proeuropejskie i euroatlantyckie aspiracje Ukrainy. Ta kwestia jest dla nas niezwykle ważna, podobnie jak zapewniłem o tym, że cały czas wspieramy starania Ukrainy o zachowanie i przede wszystkim przywrócenie jej integralności terytorialnej – powiedział Duda podczas wspólnej konferencji prasowej z Zełenskim. Polski prezydent powiedział też, że z prezydentem Ukrainy rozmawiał o „tematach trudnych w naszych relacjach, o problemach historycznych, które są w relacjach pomiędzy naszymi narodami”. Podkreślił, że zależy mu na tym, aby „budować mosty pomiędzy Polakami i Ukraińcami w duchu prawdy, ale przede wszystkim w duchu pojednania i dobrej współpracy”.",,
Rosja odpowiedziała na unijne sankcje. Embargo na zachodnią żywność przedłużone o rok,"Władimir Putin ogłosił w środę, że Rosja przedłuży o rok embargo na import żywności ze Stanów Zjednoczonych, państw UE, Australii, Kanady i Norwegii. Prezydent Rosji zapowiedział, że decyzja  wchodzi w życie natychmiast. Przedłużenie embarga to reakcja na utrzymanie zachodnich sankcji wobec Rosji.","Rok temu UE, USA i Kanada wspólnie nałożyły sankcje na rosyjskie banki państwowe, koncerny naftowe i zbrojeniowe. Była to reakcja na aneksję Krymu oraz zaangażowanie Moskwy w konflikt w Donbasie. W odpowiedzi Kreml zakazał importu owoców, warzyw, mięsa, drobiu, mleka i nabiału z państw zachodnich. Łączna wartość zablokowanych produktów wynosi 9 mld dol. W poniedziałek Unia Europejska zdecydowała, że przedłuży o pół roku sankcje gospodarcze wobec Rosji za wspieranie separatystów na Ukrainie. Unijne restrykcje będą obowiązywać do końca stycznia 2016 roku. Zasada wzajemności W poniedziałek rzecznik prezydenta Rosji Dmitrij Pieskow zapowiedział, że Rosja odpowie na przedłużenie sankcji, stosując zasadę wzajemności. Ocenił, że sankcje są praktyką, która szkodzi interesom nie tylko biznesu działającego w Rosji, ale i interesom krajów, które nałożyły sankcje, a więc interesom podatników państw europejskich.",,
Marco van Basten odwiedził Putina. Holandia oburzona,"Dawne sławy światowej piłki odwiedziły w piątek prezydenta Rosji Władimira Putina. Wraz z Giannim Infantino na Kreml udali się m.in.: Zvonimir Boban, Lothar Matthäus, Peter Schmeichel i Marco van Basten. Wizyta van Bastena na Kremlu wzbudziła w jego ojczyźnie spore oburzenie. Według ekspertów i śledczych badających katastrofę lotu MH-17 z lipca 2014 r. to Rosja jest odpowiedzialna za zestrzelenie samolotu z 192 obywatelami Holandii na pokładzie.",,,
Lider Bayer Full o PSL w Koalicji Europejskiej. „Idzie razem z aborcjonistami i lewakami”,"„Nie wyobrażam sobie głosować na LGBT i lewicę. PSL straciło szansę bycia centroprawicą taką jak za Witosa. Partia której hymnem jest Rota idzie razem z aborcjonistami, lewakami i komunistami, będzie razem z nimi walczyć z kościołem, religią w szkołach i sprowadzać uchodźców” – napisał na Facebooku lider zespołu Bayer Full i członek PSL Sławomir Świerzyński, odnosząc się w ten sposób do faktu dołączenia swojej partii do Koalicji Europejskiej.","Zdaniem wokalisty popularnego zespołu disco polo, wchodząc w sojusz wyborczy z partiami popierającymi lewicowy światopogląd, partia sprzeniewierzyła się swojej historii. W związku z tym pod znakiem zapytania stoi jego własna przynależność do PSL. Świerzyński od lat 90. wspierał działalność PSL, wielokrotnie kandydując z list wyborczych tej partii.",,
Były szef gabinetu Wałęsy skazany. „Tysiące ton skażonej ziemi”,"Na karę 25 tys. zł grzywny Sąd Rejonowy w Gdańsku skazał w poniedziałek b. szefa gabinetu prezydenta Lecha Wałęsy i b. wicewojewodę pomorskiego Krzysztofa Pusza, oskarżonego ws. nieodpowiedniego składowania niebezpiecznych odpadów.","Proces Pusza (zgodził się na podanie nazwiska) i dwóch pozostałych oskarżonych trwał od kwietnia 2015 r.Sprawa ma związek z 22 tys. ton skażonej m.in. pestycydami ziemi, którą w 2011 r. sprowadziła z Ukrainy gdańska firma Port Service. Firma ta ma uprawnienia do utylizacji niebezpiecznych odpadów i podjęła się spalenia skażonej gleby.Jednak – według prokuratury – zanim wykonała to zadanie, w swojej siedzibie w Gdańsku składowała odpady w niewłaściwy, zagrażający środowisku, sposób. Z kolei, po utylizacji ziemi szefostwo firmy przekazało popioły innej spółce, która w nieodpowiedni sposób zmagazynowała odpady w żwirowni w Ełganowie.Aktem oskarżenia objęto trzy osoby: byłego szefa firmy Port Service 67-letniego Krzysztofa Pusza oraz Piotra i Patryka G. – właścicieli firmy zajmującej się zagospodarowywaniem odpadów i wykorzystującej w tym celu m.in. żwirownię w podgdańskim Ełganowie.W momencie rozpoczęcia śledztwa Pusz przekonywał, że odpady nie stanowią zagrożenia dla środowiska i zdrowia ludzi. Kilka miesięcy później właściciele Port Service odwołali go z funkcji prezesa.",,
Podwójne standardy posła Grabca: kto jest zdrajcą?,"Rzecznik Platformy Obywatelskiej Jan Grabiec stosuje podwójne standardy wobec senatorów zmieniających partyjne barwy. W Popołudniowej rozmowie w RMF FM nazwał zdrajcami senatorów opozycji, którzy przeszliby do PiS. Tych jednak, którzy zechcą przejść do opozycji, tak już nie określa.","W internetowej części rozmowy poseł Jan Grabiec porównuje ewentualne rozmowy PiS z senatorami opozycji do metod stosowanych przez SB. Podkreśla, że każdy z 51 senatorów opozycyjnych kandydował przeciwko kandydatowi do Senatu z PiS i temu powinien pozostać wierny.– Jeśli ktoś przed pierwszym posiedzeniem Senatu zapisałby się do PiS, postąpiłby naprawdę w sposób niegodny, zdradziłby swoich wyborców – powiedział Grabiec. Jednak na pytanie dziennikarza czy tak samo będzie traktowany senator PiS, który będzie chciał przejść do opozycji, czyli że zostaną im zatrzaśnięte przed nosem drzwi, Grabiec odpowiada inaczej. – Jeśli ma takie poglądy, jeśli zmienił zdanie w kwestiach programowych, będziemy się nad tym zastanawiać – mówi Grabiec. Jednocześnie dodał, że nie wszyscy będą przyjmowani otwartymi ramionami.  Te słowa rzecznika Platformy Obywatelskiej spotkały się z krytyką internautów, którzy wytykają Grabcowi hipokryzję i moralność Kalego.",,
Kard. Nycz: Życie chrześcijańskie jest odpowiedzią na zmartwychwstanie Chrystusa,"Kardynał Kazimierz Nycz przypomniał, że Święta Wielkiej Nocy stanowią centrum życia chrześcijanina. W Wielką Sobotę wieczorem, po zmierzchu, w kościołach odprawiona zostanie liturgia wigilii paschalnej.","Metropolita warszawski, kardynał Kazimierz Nycz, podkreślił w radiowej Jedynce, że Święto Zmartwychwstania nadaje sens całemu życiu chrześcijanina i całemu kalendarzowi liturgicznemu: – To, dlaczego przyszedł Chrystus na ziemię, dlaczego stał się człowiekiem, właśnie odpowiedź na to jest w Wielkanocy, odpowiedź jest na to w Triduum Sacrum: przyszedł dla Męki, Śmierci i Zmartwychwstania, dla naszego zbawienia – wyjaśniał kardynał Nycz.  – Dlatego to jest centrum całego życia chrześcijańskiego, centrum misji zbawienia. Wszystko inne, wszystkie inne święta są jakby trochę wtórne w stosunku do tych trzech dni, które przeżywamy – dodał. – To jest ten fundament, na którym buduje się nasze życie. W tym znaczeniu, że jakby nasze życie chrześcijańskie jest odpowiedzią na to wydarzenie zbawcze, które się dokonało właśnie w tej chwili, kiedy Chrystus zmartwychwstał – wskazywał kardynał.  Metropolita warszawski życzył słuchaczom Polskiego Radia „tego wszystkiego, co wynika z prawdy o Chrystusie Zmartwychwstałym” – Naprawdę bądźmy radośni i weselmy się, alleluja, bo powód jest wielki – zaapelował.  Wielka Sobota to dzień spoczynku Chrystusa Pana w grobie. W tym dniu nie odprawia się Mszy Świętej ani innych nabożeństw, wierni udają się do kościołów nawiedzać Groby Pańskie. W tym dniu praktykuje się również święcenie pokarmów.  Po zmroku, w Noc Zmartwychwstania, odprawia się Liturgię Wigilii Paschalnej.",,
PiS domaga się od rządu wyjaśnień ws. Azotów,"Klub PiS złożył wniosek o to, by na najbliższym posiedzeniu Sejmu (8-10 maja) premier Donald Tusk przedstawił informację nt. przejmowania Azotów Tarnów „przez rosyjski kapitał i na temat lobbingu w tej sprawie” – poinformował we wtorek szef klubu PiS Mariusz Błaszczak.","–  Smutne jest to, że w tę sprawę zamieszany jest były prezydent Rzeczypospolitej Aleksander Kwaśniewski  – powiedział Błaszczak na konferencji prasowej. Dodał, że wtorkowe oświadczenie Kwaśniewskiego można odczytać tak, że przyznaje on, że rozmawiał z premierem Donaldem Tuskiem oraz z Janem K. Bieleckim na ten temat. –  Smutne jest to, że obecnie rządzący, premier Donald Tusk, po cichu, za plecami, oddają Azoty Rosjanom, a więc narażają interesy Rzeczypospolitej Polskiej na szwank  – mówił Błaszczak. –  I wskazujemy na to, że gołym okiem widać zmianę postawy polskich władz, a więc pytanie do Donalda Tuska, dlaczego ta zmiana nastąpiła?  – pytał.    O zmieniającej się strategii państwa polskiego ws. Azotów mówił także poseł PiS Zbigniew Kuźmiuk. –  Skoro w lipcu poprzedniego roku mówiono, że Rosjanie próbują wrogo przejąć tarnowskie Azoty, to co się zmieniło teraz, skoro jest otwartość na kupowanie akcji, kolejnych akcji już skonsolidowanego podmiotu przez Rosjan?  – dociekał poseł.  Błaszczak podkreślał z kolei, że Azoty zużywają 1/5 gazu, który jest wykorzystywany w Polsce. –  A więc pogłębianie uzależnienia od Rosjan poprzez sprzedaż Azotów, poprzez przejęcie kontroli nad Azotami przez Rosjan powoduje, że zamiast wyeliminować monopol rosyjski na dostawę gazu, to ten monopol się pogłębia, staje pod znakiem zapytania wykorzystanie gazu łupkowego, sprawa zróżnicowania dostaw surowców energetycznych do naszego kraju  – mówił.   Zaznaczył, że o tym, że monopol rosyjski na dostawy gazu jest groźny, przekonali się Ukraińcy w 2009 roku. –  Wówczas Putin zakręcił kurek z gazem dostarczanym na Ukrainę z przyczyn politycznych  – przypomniał polityk PiS. Według niego władze Rosji traktują dostawy gazu „jako oręż w walce politycznej”. –  Tego powinniśmy być świadomi my wszyscy, a przede wszystkim szef polskiego rządu oraz były prezydent Rzeczypospolitej. Skoro tak nie jest, oczekujemy, że premier Donald Tusk przedstawi informację w tej sprawie na najbliższym posiedzeniu Sejmu  – konkludował.  W weekend ""Newsweek"" napisał, że Kwaśniewski wraz z grupą swoich współpracowników lobbował na rzecz rosyjskiego producenta nawozów Acronu, który złożył w ub. roku wezwanie na zakup ponad 60 proc. akcji Azotów Tarnów.  Sam Kwaśniewski we wtorkowym oświadczeniu napisał, że informację o pojawieniu się poważnego inwestora dla Azotów Tarnów przekazał szefowi Rady Gospodarczej przy premierze Janowi K. Bieleckiemu i - przy innej okazji - premierowi Donaldowi Tuskowi. Na tym - jak podkreślił - jego działania w tej sprawie się zakończyły.",,
"Steinway na stulecie niepodległości. Drugi, na pierwszym grał Paderewski","Dzięki zbiórce pieniędzy zorganizowanej przez Komitet $100k for the 100th, czyli „sto tysięcy dolarów na stulecie”, Ambasada RP w Stanach Zjednoczonych otrzymała w darze fortepian renomowanej firmy Steinway & Sons wartości 100 tys. dolarów.","Przekazanie daru i zarazem „próba generalna” fortepianu Steinway Model B, wyprodukowanego w zakładach działającej od roku 1858 amerykańsko-niemieckiej firmy Steinway and Sons, odbyła się w piątek czasu miejscowego w rezydencji ambasadora RP w Waszyngtonie Piotra Wilczka.  Przewodniczącą Komitetu jest doktor Wanda O'Brian-Trefil, udzielająca się w polonijnych organizacjach kulturalnych emerytowana nauczycielka muzyki i języka angielskiego w szkołach metropolii waszyngtońskiej. Kierowana przez nią zbiórka na zakup fortepianu w 2018 roku, tj. roku 100. rocznicy odzyskania niepodległości przez Polskę, zajęła niespełna pół roku. Wieczór uświetnił koncert Ganza, który podczas serii występów w sali koncertowej Strathmore na przedmieściach Waszyngtonu zamierza wykonać wszystkie dzieła Chopina, oraz Pandolfiego, który przypomniał motywy muzyczne znane z kompozycji Chopina i pojawiające się w muzyce popularnej.  Podarowany fortepian pozostanie w sali bankietowej rezydencji ambasadora. To drugi fortepian koncertowy Steinway & Sons znajdujący się w posiadaniu polskiej placówki w Waszyngtonie – w ambasadzie znajduje się już steinway, na którym podczas licznych tournee w USA grał polski wirtuoz, kompozytor i jeden z „ojców” niepodległości Ignacy Jan Paderewski.",,
"„Premier Mazowiecki nie spotkał się z prezydentem Kaczorowskim, by nie szkodzić Jaruzelskiemu”","Tadeusz Mazowiecki jako premier PRL podczas wizyty w Londynie odmówił  spotkania z prezydentem Rzeczypospolitej na uchodźstwie Ryszardem Kaczorowskim uzasadniając, że będzie to bardzo źle przyjęte przez ówczesnego prezydenta PRL Wojciecha Jaruzelskiego – powiedział na antenie TVP Info minister Jan Józef Kasprzyk. Zdaniem szefa Urzędu ds. Kombatantów i Osób Represjonowanych (UdSKiOR) fakt, że po Okrągłym Stole zmarnowano potencjał tzw. polskiego Londynu przyniósł Polsce szkodę.","We wtorek, 26 listopada, przypada setna rocznica urodzin ostatniego prezydenta Rzeczypospolitej na uchodźstwie, Ryszarda Kaczorowskiego. Szef Urzędu do Spraw Kombatantów i Osób Represjonowanych, który był gościem programu „O co chodzi” na antenie TVP Info przypomniał sylwetkę tego, jak się wyraził „wybitnego męża stanu” – Pan prezydent Ryszard Kaczorowski, wybitny polityk, wybitny przywódca również ruchu harcerskiego poza granicami. Żołnierz 2. Korpusu polskiego – przypomniał minister Kasprzyk. – Dokończył swą misję w roku 1990, przekazując insygnia już nowo wybranemu prezydentowi III RP. Ale wydaje się że źle się stało i szkoda, bo w wymiarze nawet symbolicznym można było uczynić choćby na jeden dzień tutaj nad Wisłą prezydentem człowieka, który niósł, jak i jego poprzednicy, ten sztandar niepodległości od 1939 r. aż po chwilę obecną – ocenił.  – Miałoby to wymiar oczywiście pewnego symbolu, ale nie tylko. Pamiętajmy, że u zarania III Rzeczpospolitej można było wykorzystać potencjał, jaki tkwił w tak zwanym polskim Londynie. Z tego nie skorzystano dlatego, że przy Okrągłym Stole stworzono inną zupełnie wizję III Rzeczpospolitej – mówił szef UdSKiOR.",,
Miller i Guz zapraszają na marsz 1 maja,"Szefowie: SLD Leszek Miller i OPZZ Jan Guz zaprosili w poniedziałek na marsz 1 maja, który odbędzie się pod hasłem „O godną pracę bez wyzysku”. – Chcemy zamanifestować wolę walki o prawa pracownicze, upomnieć się o służbę zdrowia i edukację – podkreślił Guz.","– W tym roku będziemy manifestowali pod hasłem: „O godną pracę bez wyzysku”. Kiedy patrzymy na to, co dzieje się na rynku pracy, skalę umów śmieciowych jest jasne, że słowo „wyzysk” jest ciągle obecne w życiu społecznym – powiedział Miller na poniedziałkowej konferencji prasowej w Sejmie.Szef OPZZ z kolei podkreślał, że 1 maja to dzień walki o prawa pracownicze, godne wynagrodzenie oraz godne zabezpieczenie emerytalne, a także prawa dla polskiej rodziny. Guz zaznaczył, że ponad 2 mln Polaków zostało „wypchniętych na zmywak” poza granice kraju, a kolejne 2 mln jest zarejestrowanych w urzędach pracy. – Kolejne kilkaset tysięcy osób nie wierzy w żadną pomoc państwa. Chcemy przypomnieć rządzącym o ich powinnościach. Wszystkich, którzy chcą poprawy warunków życia, pracy i płacy zapraszamy na manifestację w Warszawie – mówił Guz. Zarzucił władzom Warszawy, że starają się utrudnić organizację manifestacji, „zamykając ulice wokół OPZZ”. – Chcę jasno powiedzieć: nie ugniemy się przed takimi szantażami – oświadczył.Dziennikarzy pytali, czy na pochód pierwszomajowy zaproszony jest też były polityk SLD Ryszard Kalisz. – Wszyscy, którzy czują się lewicą, popierają złożone w Sejmie propozycje dotyczące płacy minimalnej, czy likwidacji umów śmieciowych mają wśród nas miejsce, jeśli te wartości lewicowe sobą prezentują – odparł Guz. – Nie wystarczy czuć się lewicą, trzeba jeszcze udowodnić, że spełnia się podstawowe kryteria – dodał Miller.Pierwszomajowa manifestacja ma zacząć się o godz. 12. Uczestnicy marszu przejdą: Nowym Światem przez Rondo de Gaulle'a do Placu Trzech Krzyży, a potem Książęcą do mieszczącego się przy ulicy Rozbrat Parku im. Rydza-Śmigłego. Tam o 13.15 rozpocznie się Piknik Europejski, który ma przypomnieć z kolei o 9. rocznicy wstąpienia Polski do Unii Europejskiej.",,
„Alarm!”: Byli opozycjoniści skazani w PRL wspominają wyroki sędziego Iwulskiego,"Reporterzy „Alarmu!” TVP1 dotarli do dwóch działaczy Solidarności skazanych w procesie politycznym w grudniu 1982 roku. Składowi sędziowskiemu przewodniczył wówczas sędzia Józef Iwulski, kierujący obecnie Sądem Najwyższym.","Byli opozycjoniści Janusz Kudełko i Józef Pawlus opowiedzieli w programie o postawie sędziego Iwulskiego, procesie i represjach, które spotkały ich po skazaniu.Z opowieści wyłania się zupełnie inny obraz działalności sędziego Józefa Iwulskiego od tego, który on sam przedstawia. Link do całego programu poniżej.",,
"Zmarł kardynał Silvestrini, współpracownik św. Jana Pawła II","W wieku 95 lat zmarł w Rzymie kardynał Achille Silvestrini, były wieloletni współpracownik papieża Jana Pawła II. Informację podał Watykan. Podkreślono przy tym, że  zmarły dostojnik był przedstawicielem „wielkiej tradycji watykańskiej dyplomacji”.","Pracę w służbie dyplomatycznej Stolicy Apostolskiej ks. Silvestrini rozpoczął w 1953 r. Początkowo zajmował się tematyką azjatycką: Wietnamem, Chinami, Indonezją. Po latach odegrał jedną z głównych ról w dialogu z blokiem komunistycznym, który został nazwany Ostpolitik.  W 1971 r. ks. Silvestrini towarzyszył przyszłemu sekretarzowi stanu Agostino Casarolemu, wówczas arcybiskupowi, w czasie podróży do Moskwy, gdzie Watykan prowadził rozmowy dotyczące traktatu o nierozprzestrzenianiu broni nuklearnej.  Rok później jako watykański delegat brał udział w przygotowaniach aktu końcowego Konferencji Bezpieczeństwa i Współpracy w Europie w Helsinkach i w Genewie.",,
Skoordynowana reakcja krajów UE na atak chemiczny w Wielkiej Brytanii,W poniedziałek spodziewana jest skoordynowana reakcja grupy unijnych państw na atak chemiczny w Wielkiej Brytanii i próbę zabójstwa Siergieja Skripala. Władze w Londynie obarczają odpowiedzialnością Moskwę. O odpowiedzi Unii dyskutowali na szczycie w ubiegłym tygodniu w Brukseli europejscy przywódcy.,"Unia potępiła atak, stanęła po stronie Wielkiej Brytanii i podzieliła jej ocenę. – Absolutnie skandaliczne przestępstwo popełnione przez Rosję, dlatego zdecydowaliśmy się odpowiedzieć – mówił premier Mateusz Morawiecki. – To, co się wydarzyło, to bezprecedensowy akt agresji i zamach na suwerenność kraju Unii Europejskiej – dodał prezydent Francji Emmanuel Macron.  Nie ma wprawdzie unijnych sankcji, ale jest gest symboliczny i solidarny. Europejscy przywódcy wezwali na konsultacje unijnego ambasadora z Rosji. Dodatkowe decyzje ma dziś ogłosić kilkanaście krajów.",,
„Przed nami stoi zagrożenie ze wschodu”. Apel do Polaków o pojednanie ws. Wołynia,"Prezydent Ukrainy Petro Poroszenko zaapelował w niedzielę w Sahryniu (Lubelskie) o pojednanie historyczne z Polską. Oświadczył, że jego kraj jest przeciwny upolitycznianiu przeszłości i potwierdził, że Ukraina gotowa jest do dialogu na ten temat. – Chyląc głowę we wspólnej modlitwie, szczerze zwracamy się do Boga słowami: odpuść nam nasze winy jako i my odpuszczamy naszym winowajcom – powiedział.","– Chcę podkreślić, że bardzo szanujemy przedstawicieli narodu polskiego, którzy stali się ofiarami tragicznych wydarzeń na Ukrainie, w tym na Wołyniu w latach 1943-44. I dziś, chyląc głowę we wspólnej modlitwie, szczerze zwracamy się do Boga słowami: odpuść nam nasze winy jako i my odpuszczamy naszym winowajcom – powiedział prezydent Ukrainy.  – Jestem przekonany, że i w polskim i w ukraińskim społeczeństwie jest wystarczająco dużo mądrości, by zrozumieć, że jakikolwiek konflikt między nami osłabia nas samych. Dzieje się tak, kiedy przed naszymi krajami stoi wspólne zagrożenie ze wschodu i gdy prowadzona przeciwko Ukrainie wojna hybrydowa Kremla rozprzestrzenia się na całą Europę – powiedział. 10 marca 1944 roku oddziały Armii Krajowej uderzyły na Sahryń, paląc tę zasiedloną głównie przez Ukraińców wieś i zabijając jej mieszkańców, w tym kobiety i dzieci. Według różnych szacunków w Sahryniu zginęło wówczas od 200 do 800 osób. Akcja miała  uprzedzić spodziewany na 16 marca atak UPA.– W obliczu pamięci niewinnych ofiar Sahrynia nawołuję wszystkich nas, Ukraińców i Polaków, do chrześcijańskiego przebaczenia. Właśnie o wzajemne przebaczenie, a nie o zemstę apelują do nas z niebios wszystkie niewinne ofiary bratobójczych konfliktów między naszymi narodami – mówił Poroszenko.",,
Skradziono rower Jadwigi Emilewicz. Minister apeluje o pomoc,"W niedzielę przed południem nieznany sprawca ukradł rower należący do minister przedsiębiorczości i technologii Jadwigi Emilewicz. Do kradzieży doszło na Wzgórzu Św. Wojciecha w Poznaniu, kiedy minister uczestniczyła we mszy św.","O kradzieży roweru minister Emilewicz poinformowała w niedzielę w mediach społecznościowych. – Dzisiaj w trakcie mszy o 11.00 na Wzgórzu Św. Wojciecha ukradziono mi rower. Będę wdzięczna za wszelkie informacje. Proszę o udostępnienie, może ktoś widział sprawcę – napisała minister.Zwróciła się także z prośbą o pomoc w odnalezieniu roweru. – To czarna kolarzówka Cannondale – podkreśliła minister. Paweł Pomin ze sztabu minister Emilewicz poinformował PAP, że sprawa została zgłoszona policji. Do czasu opublikowania depeszy PAP, biuro prasowe wielkopolskiej policji nie posiadało jeszcze informacji o zdarzeniu. Minister Jadwiga Emilewicz jest liderką poznańskiej listy PiS w nadchodzących wyborach parlamentarnych.",,
„Baby boom w Polsce zaczyna być faktem”. Beata Szydło podsumowała program „Rodzina 500 Plus”,"– Program „Rodzina 500 plus” przechodzi już do historii. Ze spokojem mogę powiedzieć, że spełnia on swoje cele – powiedziała w sobotę Beata Szydło. Premier wzięła udział w konferencji „Firmy rodzinne szansą polskiej gospodarki” w Wyższej Szkole Kultury Społecznej i Medialnej w Toruniu. Zdaniem Szydło w Polsce doświadczamy baby boomu.","– W Polsce rodzi się coraz więcej dzieci, a baby boom zaczyna być faktem – powiedziała Szydło w Toruniu. Premier stwierdziła, że na poprawę sytuacji w kraju wpłynął m.in. program „Rodzina 500 plus”. – Dziś jest jego pierwsza rocznica, a ja ze spokojem mogę powiedzieć, że spełnia on swoje cele – powiedziała premier w sobotę. Przypomniała, że pierwszym celem programu było wsparcie finansowe dla rodzin. – O 94 proc. zmniejszyło się ubóstwo wśród dzieci. To robi wrażenie – powiedziała premier i dodała, że program wspiera polską gospodarkę. „Państwo musi wspierać rodzinę”Prezes Rady Ministrów dodała, że firma rodzinna oparta na zasadach i na wartościach to „podstawa polskiej ekonomii i gospodarki”. – Obowiązkiem państwa jest te firmy wspierać – powiedziała Szydło. Wskazała, że firmy rodzinne oparte są na zasadach i na wartościach. – To nie są bezduszne korporacje, w których trwa tylko i wyłącznie walka o zysk, o ciągłe kariery, o osiąganie wyższych celów – mówiła premier. Według niej firmy rodzinne to „krwiobieg lokalnych gospodarek”. Jednocześnie zaznaczyła, że państwo powinno się jeszcze bardziej zaangażować w pomoc polskiej rodzinie. „Obowiązkiem państwa jest te firmy wspierać. Tworzyć takie zasady i system, aby z małych mogły stawać się średnimi, a ze średnich dużymi – dodała",,
Jaruzelska: Czarzasty mija się z prawdą,"Pół roku temu Czarzasty dawał słowo honoru, że wystartuję do parlamentu z SLD. Nie jestem przyzwyczajona do tego, że ktoś daje słowo i później zachowuje tak, jakby nic się nie stało – powiedziała w rozmowie z „Super Expressem” radna Warszawy Monika Jaruzelska, która w nadchodzących wyborach startuje z listy Polskiej Lewicy do Senatu, ponieważ SLD nie zdecydowało się jej wystawić.","– Nie wiem, czy była to decyzja tylko Włodzimierza Czarzastego, czy wszyscy „trzej tenorzy” śpiewali tym samym głosem, a jeszcze jeden sopran dopowiadał im z boku? Czekałam, ale propozycji nie dostałam – odpowiada Jaruzelska na pytanie, czemu zabraknie jej na listach wyborczych lewicy. Radna dodała, że mimo iż jej kandydaturę oficjalnie zgłosiła warszawska rada SLD, Czarzasty do dziś nie odpisał na jej pytania dotyczące startu. – 12 sierpnia dowiedziałam się z „Super Expressu”, że rzeczniczka SLD, pani Żukowska mówi, że moja kandydatura „nie została zgłoszona ani do Sejmu, ani do Senatu”. Wbrew temu co mówi przewodniczący Czarzasty, dopiero tydzień później skontaktował się ze mną przewodniczący Lewicy Polskiej Jacek Zdrojewski z propozycją startu. To nie ja zdradziłam SLD. Lojalność jest jedną z cech, które cenię najwyżej – powiedziała Jaruzelska. Zdaniem Jaruzelskiej nastąpiło „wrogie przejęcie” SLD przez stowarzyszenie Ordynacka i Ruch Palikota. Jak uważa radna, Czarzastemu ma chodzić o wprowadzenie do Sejmu osób mu najbliższych. Jaruzelska podkreśliła, że rozczarowanych sytuacją powstałą w ramach lewicowej koalicji jest więcej. Radna – jak zapewniła – nie czuje się przy tym oszukana, ani zdradzona przez Czarzastego.",,
"Ranking zaufania. Triumfuje prezydent i politycy PiS, powody do zmartwień ma PO","Prezydent Andrzej Duda cieszy się największym (72 proc.) zaufaniem - wynika z sondażu CBOS. Premier Mateusz Morawiecki ma 64 proc. zaufanie, a wicepremier Beata Szydło - 58 proc. Liderami rankingu nieufności są: szef PO Grzegorz Schetyna (48 proc.) i prezes PiS Jarosław Kaczyński (45 proc.).","CBOS w lutowym sondażu zwrócił uwagę, że od sierpnia ubiegłego roku notowania prezydenta Andrzeja Dudy pozostają stabilne i utrzymują się na bardzo wysokim poziomie.Według CBOS prezydent Duda cieszy się niezmiennie największym zaufaniem wśród Polaków. W lutym zaufanie do niego wyraziło 72 proc. ankietowanych, o jeden punkt proc. mniej niż w styczniu. Prezydentowi nie ufa 17 proc. badanych. 9 proc. deklaruje obojętność.   Drugie miejsce na liście najczęściej obdarzanych zaufaniem polityków zajmuje premier Mateusz Morawiecki, któremu ufa 64 proc. badanych (spadek o 4 punkty proc. w stosunku do stycznia). Premierowi nie ufa 13 proc. respondentów. 15 proc. deklaruje obojętność.W lutym z największą nieufnością spotykał się lider PO Grzegorz Schetyna - 48 proc. (spadek o 2 pkt. proc.); ufało mu 22 proc. badanych (spadek o 2 pkt. proc.). Obojętność wobec szefa Platformy wyraziło 20 proc.Na drugim miejscu pod względem nieufności znalazł się prezes PiS Jarosław Kaczyński; nie ufa mu 45 proc. badanych (wzrost o 2 pkt. proc.); ufa mu 42 proc. ankietowanych (wynik ten sam co w styczniu). Obojętność deklaruje 11 proc. badanych.Badanie „Aktualne problemy i wydarzenia” (333) przeprowadzono metodą wywiadów bezpośrednich (face to face) wspomaganych komputerowo (CAPI) w dniach 1-8 lutego 2018 roku na liczącej 1057 osób reprezentatywnej próbie losowej dorosłych mieszkańców Polski.",,
"Marcin Kierwiński atakuje internautkę, która zwróciła mu uwagę","Internautka zwróciła uwagę posłowi PO Marcinowi Kierwińskiemu, że w jednym ze swoich wpisów popełnił błąd. „Awizo się nie odbiera, z awizo idzie się na pocztę po odbiór listu” – stwierdziła. Polityk wyraźnie zdenerwował się tą uwagą i napisał: „Niech Pani swoje nauki zostawi dla dewelopera z Żoliborza. Jemu się przyda”. Internauci zarzucają Kierwińskiemu brak kultury.","Przewodniczący PO w Warszawie Marcin Kierwiński napisał kilka dni temu na Twitterze: „Dzień z życia PiS. Kaczyński ogłasza PiS partią wolności. Wolność w tym wydaniu pachnie Kremlem. Jeden z internatów spotkał D. Tuska na poczcie w Sopocie (są zdjęcia). Odbierał awizo. Można? Można..”.Jedna z internautek zareagowała na ten wpis i stwierdziła, że „awizo się nie odbiera, z awizo idzie się na pocztę po odbiór listu”.Odpowiedź ta nie spodobała się politykowi. „Niech Pani swoje nauki zostawi dla dewelopera z Żoliborza. Jemu się przyda” – napisał. Kobieta podkreśliła w kolejnym wpisie, że pan poseł jest niekulturalny, a dodatkowo źle znosi krytykę. „Ja nie atakowałam, tylko informowałam, żeby Pan nigdy w przyszłości nie wybrał się na pocztę i nie poprosił o awizo, bo naprawdę Pan tam nic takiego nie wywalczy” – oznajmiła.„Po co ten atak ad personam? Deweloper z Żoliborza Panią zdenerwował? Cóż, trudno musi Pani z tym żyć. Co do awizo – marnie to o Pani świadczy skoro skrótu myślowego Pani nie rozumie” – stwierdził Kierwiński.Internauci zarzucają politykowi brak kultury osobistej.",,
Kazach wychodzi na ulicę,"W ostatnich tygodniach przez Kazachstan przelewa się fala protestów. Jest to zjawisko dość zaskakujące. Dotąd w kraju było spokojnie, mieszkańcy nie występowali tak chętnie przeciwko wieloletnim rządom prezydenta Nursułtana Nazarbajewa, którego wersja demokracji miała nader skąpe związki z europejskimi wzorcami. Także względnie sprawiedliwie rosnący dobrobyt, efekt eksploatacji ogromnych złóż ropy naftowej i gazu ziemnego, nie wskazywał na rosnące niezadowolenie. Skąd zatem taki obrót?","Protesty odbywają się regularnie w największych miastach – Ałmatach, stolicy kraju Nur Sułtanie (poprzednio Astana), Szymkiencie, Karagandzie i Uralsku. Ich skala nie musi imponować, po kilkadziesiąt, kilkaset, rzadko kilka tysięcy osób, do tego masa funkcjonariuszy. Ale demonstracje to coś więcej – oznaczają, że jakiś wentyl zaczyna puszczać, że w ludziach wzbiera złość, że mają dość, że chcą wziąć sprawy w swoje ręce i nie boją się konsekwencji.Demonstracje wspiera Muchtar Abliazow, „Chodorkowski z Kazachstanu”, upadły oligarcha przebywający na wygnaniu we Francji. W przeszłości był protegowanym Nazarbajewa, dorobił się fortuny – a wiemy jak się robiło fortuny w byłych republikach radzieckich – ale podpadł i teraz pozuje na wolnościowe sumienie Kazachstanu. W czerwcu 2017 roku były prezes banku BTA został skazany zaocznie za domniemane przestępstwa finansowe na 20 lat pozbawienia wolności i utratę mienia. Zarzuty ekstremizmuW protesty zaangażowała się jego zdelegalizowana partia Demokratyczny Wybór Kazachstanu. Jej działacze są wyłapywani i aresztowani pod zarzutem ekstremizmu. W fasadowej demokracji owszem jest miejsce dla różnych organizacji opozycyjnych, ale tylko jeżeli nie zagrażają one aktualnemu układowi. Trzy lata temu również doszło do protestów, miały zresztą bardzo gwałtowny przebieg, w kierunku policjantów leciały nawet koktajle Mołotowa. W Ałmatach czy Astanie na ulice wychodziło nawet po kilka tysięcy osób. Dochodziło do aresztowań, także wśród dziennikarzy. Wówczas ludzie wykazywali niezadowolenie z nierównej dystrybucji dochodu narodowego i powszechnej korupcji. Wtedy protesty szybko się skończyły, teraz trwają już kolejny miesiąc. Kazachstańczycy – nie tylko rdzenni Kazachowie (tytuł artykułu jest celową parafrazą reportażu Ryszarda Kapuścińskiego) – wyszli na ulice, żeby przede wszystkim wyrazić swój sprzeciw wobec niedemokratycznej sukcesji na najwyższych szczeblach władzy. W marcu 78-letni Nazarbajew nieoczekiwanie, po 28 latach, złożył władzę. Na następcę wyznaczył przewodniczącego parlamentu Kasym-Żomarta Tokajewa. Do czerwcowych wyborów Tokajew był pełniącym obowiązki prezydenta i został zaprzysiężony po zwycięstwie w głosowaniu, w którym według oficjalnych danych wskazało go ponad 70 proc. wyborców.– Gdy doszło do sukcesji, natychmiast pojawiła się anegdota doskonale oddająca układ w Kazachstanie. Nazarbajew podarował Tokajewowi samochód bez kierownicy. Na pytanie Tokajewa, dlaczego kierownicy nie ma, Nazarbajew odpowiada: „Nie martw się, tylko dawaj gazu, a ja będę kierować” – mówi portalowi tvp.info Polka z Ałmatów, mieszkająca od pokoleń w Kazachstanie, która woli pozostać anonimowa. – W zgodnej ocenie mieszkańców zmiana prezydenta to farsa. Ja Tokajewa odbieram jako osobę wykształconą, owszem, ale mimo wszystko, a może przede wszystkim – za marionetkę – zaznacza.Jednym z elementów życia politycznego w Kazachstanie jest kult jednostki. Nazarbajewa. Oczywiście nie jest on posunięty do ocierającego o absurd poziomu, jaki w sąsiednim Turkmenistanie ma Gurbanguły Berdimuhamedow, ale bez wątpienia funkcjonuje. Tokajew na razie nie ma szans na taką chwałę. Słońce może być tylko jedno. Zresztą słońce nadal ma realną władzę. Nazarbajew pozostał szefem rządzącej partii Nur Otan oraz Rady Bezpieczeństwa Kazachstanu. Wbrew jego woli niczego nie da się zmienić.Kult jednostki– Dla mnie ten kult jest wierną kopią kultu Lenina i komunizmu, jaki funkcjonował tu w czasach PZPR. Wszędzie portrety, plakaty i wszystko nazywane imieniem Nazarbajewa. Most, fabryka, szkoła. Jedyna różnica to kolory. Zamiast czerwonego i białego teraz mamy błękitny i żółty. Zamiast Lenina – Ełbasy (Ojciec Narodu – tytuł nadany prezydentowi przez wiernopoddańczy parlament – przyp. red.) Nazarbajew. Zamiast „Wcielamy w życie ustalenia XXVII Kongresu Partii” – projekt „Kazachstan 2030”. Wszystko na jedno kopyto, żadnej fantazji. Na razie nie ma żadnych oznak, żeby kult jednostki miał być przelany na Tokajewa – wskazuje.                                                    Nowy prezydent Kasym-Żomart Tokajew jest uważany przez wielu obywateli za figuranta (fot. arch. PAP/EPA/IGOR KOVALENKO) – Nazarbajew zawsze był gwarantem stabilności Kazachstanu i taka była powszechna propaganda. Może to, że zrezygnował z funkcji prezydenta było dla kogoś znakiem, że kończy się jego czas i możliwe są zmiany. Ja w to jednak nie wierzę. Cały kraj należy do „rodziny”, czyli do krewnych i bliskich Nazarbajewa. Nie ma możliwości posiadania czegoś, co przynosi duże pieniądze nie będąc w „rodzinie” albo nie płacąc jej odpowiednich danin – tłumaczy Polka.Według naszej rozmówczyni ograniczony zasięg demonstracji może częściowo wskazywać na to, że ludzie tak przyzwyczaili się do obecnej władzy, iż są obojętni na ograniczone swobody, czy też przechodzą nad zawłaszczeniem kraju przez układ rządzący do porządku dziennego.– Jest tu wielu ludzi niezadowolonych z życia, ale takich, którzy próbują coś z tym zrobić jest bardzo mało. Dużo osób wyjeżdża, bo nie wierzy w demokratyczną przyszłość tego kraju. Są to osoby różnych narodowości (w Kazachstanie żyją przedstawiciele ponad 120 narodowości – przyp. red.), o różnym wykształceniu i poziomie życia – podkreśla.Protestanci walczą też m.in. o wolność mediów. Republiki postsowieckie łączy zdecydowany opór przed tworzeniem społeczeństwa obywatelskiego, którego wolne media stanowią jeden z filarów. Kazachstan nie jest w tym przypadku wyjątkiem. Władze wprawdzie nie przemilczają demonstracji, ale nie poświęcają im dużo uwagi. Suche relacje– To są suche, bezemocjonalne, krótkie reportaże. Cyfry – ile osób zatrzymano i że wszystkich wypuszczono – wskazuje Polka, która dodaje, że o wiele bardziej dokładny obraz wydarzeń wyłania się z sieci. – Relacje są pełniejsze, podkreśla się, że zatrzymania sa bezprawne. Można przeczytać wiele historii, że ktoś spacerował blisko placu, na którym odbywała się demonstracja, i również został zatrzymany.– Jak są demonstracje, wiele osób wcześniej wychodzi z pracy i wraca do domów, żeby uniknąć zagrożenia. Wśród moich znajomych nie ma nikogo, kto szedłby protestować, choć w internecie jest wiele artykułów, filmów zachęcających do udziału w demonstracjach. Ludzie dostają powiadomienia przez aplikację WhatsApp. Ja wprawdzie takiej nie dostałam, a przyjaciółka tak i mi ją pokazała – dodaje.Władze nie są w ciemię bite i blokują dostęp do mediów społecznościowych. Nasila się to przed planowanymi demonstracjami. W miejscach organizacji protestów blokowany jest z kolei internet mobilny. Aktywiści donoszą również, że pod domami czekają na nich policjanci. Moskiewski katalizator– Mówią, że rewolucja w Kirgistanie została wywołana przez Rosjan, którzy nie chcieli, żeby z lotniska w Biszkeku korzystali Amerykanie prowadzący wojnę na południu. Jeżeli władze Kazachstanu nie będą robiły niczego wbrew Rosji, rewolucja nam nie grozi – mówi z ironią Polka. – Zresztą za rewolucję ktoś musiałby zapłacić, pytanie komu by na niej zależało? Kluczowe jest jednak to, że mamy tak liczną policję i wojsko, iż oddolna rewolucja jest w zasadzie niemożliwa.W około 18-milionowym Kazachstanie mieszka kilkadziesiąt tysięcy Polaków, zesłańców i ich potomków, których wir historii (carat, komunizm) zagnał w ten niegościnny, jeżeli chodzi o klimat, region. – Żyje nam się tak samo jak reszcie obywateli. Kto ma dobrą pracę lub własny prosperujący biznes, temu żyje się dobrze, reszta jest niezadowolona – mówi nasza rozmówczyni.– Dużo Polaków chce wyjechać. Najwięcej takich osób mieszka na północy kraju, szczególnie na wioskach, gdzie nie ma pracy. Nowelizacja Ustawy o repatriacji otworzyła nowe możliwości dla wyjazdu i liczba chętnych powiększyła się – wskazuje Polka.Kazachstan z całą swoją złożonością najpewniej będzie trwały, jeżeli chodzi o system władzy. Zmian „rodzina” potrzebuje jak żaba bociana. Wahnięć nie potrzebują również partnerzy handlowi Kazachstanu, a warto być przyjacielem kraju, który rocznie wydobywa około 70 mln ton ropy rocznie i około 40 mld metrów sześciennych gazu, do tego ma w ziemi ponad 100 ze 110 podstawowych pierwiastków, w tym największe na świecie złoża uranu. Polityka może wówczas zejść na dalszy plan.",,
Tarczyński: „To pierwszy na świecie protest opozycji przeciw opozycji”,"– Ten protest jest pierwszym protestem w historii wydarzeń politycznych na świecie, gdy opozycja protestuje przeciwko opozycji - ocenił Dominik Tarczyński w telewizji France24. W ten sposób poseł Prawa i Sprawiedliwości skomentował ostatnie wydarzenia związane z debatą na temat aborcji w Polsce.","Dominik Tarczyński był w środę wieczorem gościem francuskiej stacji telewizyjnej France 24. Tematem dyskusji była trwająca w Polsce debat na temat aborcji.- Te kobiety, które dziś wieczorem są na ulicach w Polsce, nie protestują przeciwko naszemu rządowi, protestują przeciwko opozycji w Parlamencie - przekonywał Tarczyński. Poseł Prawa i Sprawiedliwości mówił, że opozycja zdradziła postulaty feministek.- Dlaczego? Ponieważ opozycja zagłosowała przeciwko ich ustawie i wbrew ich projektowi. Zdradzili te kobiety. Więc kiedy zapytasz ich, dlaczego są na ulicach i dlaczego nie ma liderów opozycji ani polityków na ich scenach, usłyszysz to, co ja usłyszałem, bo byłem na jednym z tych protestów: „nigdy nie będą mogli się pojawić na platformie w trakcie tego protestu politycy z partii opozycyjnych”. To właśnie usłyszałem – mówił Tarczyński.",,
„Potrzebujemy silnych liderów”,"– Szok się skończył, czas odrabiać straty. Teraz Sojusz będzie potrzebował silnego przywódcy i dobrych liderów – tak Leszek Miller nowy szef klubu parlamentarnego SLD kreśli najbliższą przyszłość swojej partii. Na antenie TVP Info zapowiada konstruktywną opozycję i upadek Ruchu Palikota.","Leszek Miller już na wstępnie oznajmił, że klub od razu bierze się do pracy. – Etap szoku, w którym i ja się znajdowałem, już się w SLD skończył. Teraz musimy się wziąć do pracy. Choć mamy najmniejszy klub parlamentarny w historii, to nie znaczy przecież, że mamy wywieszać białą flagę, wręcz przeciwnie. Marzy mi się w niedalekiej przyszłości kongres jednoczący całą polską lewicę – mówił w programie „Minęła dwudziesta” w TVP Info Leszek Miller.Pytany, dlaczego wizja Grzegorza Napieralskiego i Wojciecha Olejniczaka zmiany oblicza lewicy na młodsze nie sprawdziła się, były premier odparł: może przypominali Ikara, który wzniósł się za wysoko i za szybko. Miller zapowiedział, że chciałby, aby klub SLD był konstruktywną opozycją.– Taką która nie zachowuje się jak rozkapryszone dziecko i mówi NIE, bo NIE, tylko chętną do współpracy, gdy tego wymagają nasze przekonania czy interes państwa – podkreślił.Nowy szef klubu parlamentarnego SLD po raz kolejny wieszczył rozpad Ruchu Palikota. Przekonywał, że posłowie o światopoglądzie lewicowym przejdą do SLD a przedsiębiorcy do PO. Zasugerował także, że błędem była utrata takich postaci, jak Robert Biedroń czy Wanda Nowicka, którzy dostali się do Sejmu z list Ruchu Palikota. Miller przypomniał, że wcześniej startowali oni z list SLD. I chciałby, aby się w jego klubie znaleźli.W dziesiątą rocznicę triumfalnego zwycięstwa SLD w wyborach parlamentarnych Miller wskazał, że do późniejszego upadku lewicy przyczyniły się reformy, jakie jego rząd podjął, a także „afery zmontowane przeciwko lewicy, które aferami nie były”.Leszek Miller nie krył także, że dopiero dzisiaj miał okazję poznać wszystkich nowych posłów lewicy. – Nie było mnie w Sejmie przez sześć lat, dopiero dzisiaj ich zobaczyłem po raz pierwszy. Cała ta rodzina zrobiła na mnie bardzo dobre wrażenie. To ludzie pełni wigoru, zapału i kompetentni. Jestem pewien, że nasz klub da się poznać z jak najlepszej strony – zapowiedział.Przewodniczący podkreślił także, że nie zamierza ubiegać się o posadę lidera partii. – W tej trudnej sytuacji, w jakiej znalazła się partia, jestem zwolennikiem, aby poszerzać grono liderów, a nie zawężać. Marzy mi się, że odbędą się prawybory i głosowanie powszechne, które wyłoni jednego lidera z silną legitymacją. To jest teraz ważne, bo podnosimy się i będziemy wracać do gry – przekonywał Miller.",,
"Ksiądz odszedł ze szkoły. Uczniowie twierdzili, że ma „dziwne poglądy”","Uczniowie liceum z Suchej Beskidzkiej doprowadzili do tego, że nielubiany przez nich katecheta złożył rezygnację z pracy w szkole. Licealiści wysłali do krakowskiej kurii i dyrekcji szkoły pismo, w którym przekonywali, że ksiądz jest nietolerancyjny i ma „dziwne poglądy”.","O sprawie informuje portal polskatimes.pl, który pisze, że  konflikt księdza z maturzystami  trwał od dłuższego czasu. Ksiądz Wiesław Popielarczyk jest proboszczem miejscowej parafii pw. Nawiedzenia Najświętszej Maryi Panny. Uczniowie to maturzyści z I Liceum Ogólnokształcącego im. Marii Skłodowskiej-Curie w Suchej Beskidzkiej.Młodzież w piśmie skierowanym do dyrekcji szkoły oraz krakowskiej kurii postawiła duchownemu zarzuty: „kapłan przekazuje uczniom wiedzę nierzetelną i sprzeczną z faktami naukowymi, bo wyśmiewał koncepcję przeprowadzenia przez młodzież strajku klimatycznego. Ksiądz miał powiedzieć, że w jego trakcie najbardziej zaszkodziła planecie farba w sprayu, której użyto do pisania haseł na transparentach strajkujących” – opisuje portal.Uczniowie oskarżyli też księdza  o to, że na lekcjach twierdził, że „celibat księży jest głupi, a osoba, która zdradza żonę lub męża najbardziej zawini, jeśli się do tego faktu drugiej połówce przyzna, bo wówczas dochodzi do ciężkiego grzechu, jakim jest rozwód”.W piśmie stwierdzono też, że ksiądz cały czas przerywa wypowiedzi uczniów oraz komentuje życie prywatne uczennic. Dyrektor liceum z Suchej Beskidzkiej poinformowała, że przeprowadziła z księdzem i młodzieżą rozmowę. – Byłam też na lekcjach prowadzonych przez duchownego i prosiłam go, by skupił się na programie. To było w połowie października. Później ksiądz sam do mnie przyszedł i złożył wypowiedzenie z pracy w szkole za porozumieniem stron – relacjonuje.",,
Szef ABW zostanie odwołany. Znamy nazwisko następcy,Na posiedzeniu sejmowej komisji ds. służb specjalnych zaopiniowany zostanie wniosek o odwołanie szefa Agencji Bezpieczeństwa Wewnętrznego prof. Piotra Pogonowskiego. Nowym szefem największej służby specjalnej – według ustaleń portalu tvp.info – ma zostać jego zastępca – ppłk Krzysztof Wacławek. O sprawie jako pierwszy informował portal wp.pl.,"Piotr Pogonowski kierował ABW od listopada 2015 r. jako pełniący obowiązki jej szefa. W lutym 2016 r. objął funkcję szefa.   Następca Pogonowskiego Krzysztof Wacławek został wiceszefem ABW w marcu 2019 r. W agencji pełnił funkcję m.in. Dyrektora Departamentu Zagrożeń Strategicznych. Wcześniej był funkcjonariuszem Centralnego Biura Antykorupcyjnego oraz pracował w NIK.  Szefów ABW i AW powołuje i odwołuje premier, po zasięgnięciu opinii prezydenta, Kolegium oraz Sejmowej Komisji do Spraw Służb Specjalnych.",,
"Niemcy bardziej srodzy dla imigrantów z UE. Albo praca, albo wyjazd","Znowelizowane przez rząd Angeli Merkel ustawodawstwo pozwalające legalnie pozbywać się uciążliwych pracowników obcokrajowców z Europy środkowej właśnie weszło w życie. Oznacza to, że wszystkie osoby, które nie znajdą pracy przez pół roku, będą musiały opuścić Republikę Federacji Niemiec. O wyrzucaniu przez Niemcy imigrantów bez pracy pisze „Dziennik Gazeta Prawna”.","Zmiana ustawy o swobodnym przepływie osób przewiduje między innymi wprowadzenie nowej sankcji dla obywateli krajów UE, jaką jest odebranie pozwolenia na pobyt w dwóch przypadkach. Pierwszym jest znalezienie zatrudnienia, drugim wyłudzanie zasiłków. Pół roku na znalezienie pracy  Jeżeli imigrant nie będzie w stanie znaleźć pracy przez pół roku lub jeżeli udowodni się mu wyłudzanie zasiłku będzie można takiego Gastarbeitera legalnie „pozbyć”. Jak pisze DGP zmiany wprowadzono „mimo braku dowodów, że imigranci z Polski, Rumunii czy Bułgarii nadużywają gościnności RFN”.Co więcej niemiecki Instytut Badań nad Rynkiem Pracy i Zawodami podaje, że stopa bezrobocia wśród imigrantów z Bułgarii i Rumunii oraz Polski jest niższa niż średnia stopa bezrobocia innych obcokrajowców.  Wyłudzasz zasiłek? Musisz opuścić kraj Ustawa dotyczy również obcokrajowców, którzy wyłudzają zasiłek na dzieci, dlatego sposób przyznawania tych zasiłków też ma ulec zmianie. Rodzic, który będzie chciał się zgłosić po Kindergeld będzie musiał podać swój numer identyfikacji podatkowej oraz numer identyfikacji dziecka. Ma to zapobiec „wielokrotnemu składaniu wniosku o zasiłek w różnych urzędach na to samo dziecko”. Gazeta zaznacza przy tym, że w Niemczech toczy się zaledwie 195 dochodzeń w sprawie oszust zasiłkowych popełnianych przez obywateli z Europy Środkowej.",,
Włochy: Kościół wyklucza publiczny pogrzeb bossa cosa nostra Toto Riiny,Kościół katolicki we Włoszech wykluczył możliwość publicznego pogrzebu zmarłego w piątek bossa bossów sycylijskiej mafii Toto Riiny. - W przypadku osoby odpowiedzialnej za takie zbrodnie publiczny pogrzeb jest nie do pomyślenia – oświadczył rzecznik episkopatu.,"Riina zmarł w wieku 87 lat na oddziale więziennym szpitala w Parmie na północy Włoch. Od chwili aresztowania w 1993 roku odbywał 26 wyroków dożywocia za dziesiątki mafijnych zbrodni.Rzecznik Konferencji Episkopatu Włoch ksiądz Ivan Maffeis powiedział: Kościół katolicki powtarza swe stanowcze słowa potępienia dla wszelkich zjawisk mafijnych. Przypominamy także o ekskomunice papieża wobec mafiosów.Podkreślił, że stanowisko całego Kościoła jest „absolutnie jasne”.Dodał następnie: Kościół nie zastępuje sądu Bożego, ale nie możemy burzyć sumień. Ks. Maffeis wyraził przekonanie, że publiczne uroczystości pogrzebowe „podeptałyby pamięć ofiar” Toto Riiny. Wśród nich wymienił zamordowanych na jego zlecenie w 1992 roku sędziów śledczych Giovanniego Falcone i Paolo Borsellino.- Oczywiście, jeśli rodzina poprosi o odprowadzenie go z modlitwą, trzeba będzie zdecydować, co zrobić. To Kościół robi zawsze - wyjaśnił przedstawiciel episkopatu.Arcybiskup Monreale na Sycylii Michele Pennisi stwierdził zaś: Toto Riina  „był publicznym grzesznikiem, dlatego nie można urządzić mu publicznego pogrzebu”. Również on nie wykluczył prywatnej modlitwy na cmentarzu, gdyby taka była wola rodziny zmarłego. – To nie śmierć Riiny zmieni tok rzeczy –  zauważył sekretarz generalny episkopatu biskup Nunzio Galantino. Podkreślił też: „Nie można nigdy, ale to przenigdy usprawiedliwiać zachowania tego, kto depcze godność człowieka”.Minister sprawiedliwości Włoch Andrea Orlando stwierdził zaś, że śmierć bossa bossów cosa nostry „nie może w żadnym razie prowadzić do obniżenia czujności”. – Nie można lekceważyć zagrożenia, jakie także dzisiaj stanowi mafia – dodał.– Riina nie żyje, ale to nie koniec cosa nostry. Zmarł ten, kto mimo pobytu w więzieniu, był szefem mafii, otwiera się nowy rozdział. Ale cosa nostra nie jest skończona  – ocenił prokurator z Palermo Francesco Lo Voi.Przewodniczący Senatu Pietro Grasso, były krajowy prokurator do walki z mafią przypomniał, że Riina był „jednym z najokrutniejszych i najbardziej bezlitosnych szefów cosa nostry”.– Litość w obliczu śmierci człowieka nie pozwala jednak zapomnieć, czego dopuścił się za życia, wyrządzonego bólu i przelanej krwi – dodał Grasso.Przewodnicząca parlamentarnej komisji do walki z mafią Rosy Bindi zwróciła uwagę na to, że „krwawy boss” nigdy nie wyraził skruchy z powodu popełnionych zbrodni i nie współpracował z wymiarem sprawiedliwości.  – Śmierć Riiny to nie koniec sycylijskiej mafii, która pozostaje kryminalnym systemem o najwyższym stopniu zagrożenia – oceniła.– Nie cieszę się ani nie przebaczam – oświadczyła siostra sędziego Falcone, Maria. Przywołała ujawnione podsłuchane rozmowy, w których Riina cieszył się ze śmierci jej brata.Brat sędziego Borsellino, Salvatore, w rozmowie z dziennikarzami zaapelował, by nie pytali go o przebaczenie. - To zabójca, kryminalista, co ma znaczyć przebaczenie? – zapytał.                                                    Toto Riina był włoskim mafiosem, szefem cosa nostry (fot. PAP/EPA/FRANCO CUFARI)",,
Recep Erdogan: Mosad współorganizował kurdyjskie referendum,"Prezydent Turcji Recep Tayyip Erdogan zasugerował w sobotę, że izraelskie służby wywiadowcze Mosad były zaangażowane w organizację referendum niepodległościowego na kontrolowanych przez Kurdów terenach w Iraku. Po plebiscycie Iran zakazał transportu produktów naftowych z oraz do irackiego Kurdystanu.","Erdogan komentował fakt, że iraccy Kurdowie świętowali wyniki referendum, wymachując m.in. flagami Izraela. – To pokazuje jedno: ta administracja ma wspólną historię z Mosadem, oni podążają ramię w ramię – powiedział. – Jedynie Izrael was popiera – dodał, zwracając się do przywódców kurdyjskich w Iraku podczas transmitowanego w telewizji wystąpienia w Erzurum na wschodzie Turcji.  Izrael od dawna był przychylny Kurdom i jest pierwszym krajem, który oficjalnie poparł ich plan zorganizowania referendum niepodległościowego. Na referendum z 25 września przyjechali izraelscy obserwatorzy. 13 września premier Izraela Benjamin Netanjahu oświadczył, że jego kraj popiera kurdyjską niepodległość, chociaż separatystyczną Partię Pracujących Kurdystanu (PKK) uważa za organizację terrorystyczną. W oświadczeniu kancelarii izraelskiego premiera poinformowano, że państwo żydowskie odrzuca działania PKK. Jednak – jak napisano w komunikacie – Izrael „popiera zgodne z prawem starania Kurdów o uzyskanie własnego państwa”. Niepodległości Kurdystanu sprzeciwiają się, poza Turcją, centralne władze w Bagdadzie, Iran i Syria, gdzie też żyje znaczna mniejszość kurdyjska i władze obawiają się nasilenia tendencji separatystycznych. Negatywne stanowisko wobec plebiscytu, w którym 92,7 proc. uczestników opowiedziało się za niepodległością, zajęły Stany Zjednoczone i państwa europejskie. Chociaż władze kurdyjskie w Iraku oświadczyły, że po referendum nie proklamują automatycznie niepodległości, Bagdad natychmiast zażądał unieważnienia głosowania. Wezwał też Kurdów do dialogu, ale w ramach obowiązującej konstytucji. Iran z kolei zakazał transportu produktów naftowych z oraz do irackiego Kurdystanu. Decyzja została wydana w środę – wynika z kopii dokumentu, opublikowanej w piątek przez agencję prasową Tasnim. Dzień przed referendum irańskie władze ogłosiły także wstrzymanie wszystkich irańskich połączeń lotniczych z miastami Irbil i As-Sulajmanijja, a także wszystkich połączeń z irackiego Kurdystanu przez Iran. W referendum wzięło udział ponad 3,3 mln osób na 4,58 mln uprawnionych do głosowania. Od 1991 roku iracki Kurdystan, składający się z trzech prowincji i liczący ok. 4,6 mln mieszkańców, ma znaczną autonomię. Kurdowie odgrywają kluczową rolę w walce z dżihadystami z tzw. Państwa Islamskiego.",,
Jazda na suwak tuż-tuż,Znak drogowy już jest. Wkrótce będzie też nakaz stosowania się do niego – pisze w piątek „Rzeczpospolita”.,"„Jazda na suwak - czyli naprzemienne włączanie się do ruchu na zwężeniu drogi - pozwala na ograniczenie korków w miejscach, gdzie z dwóch pasów robi się jeden” – informuje gazeta. „Trzeba jednak zmienić przepisy. Ministerstwo Infrastruktury chwali inicjatywę, ale od lat zwleka z projektem. Wkrótce ma być gotowy. Znaki informujące o jeździe na suwak pojawiły się już w kilku miastach Polski. Jako pozakodeksowe stanowią jedynie zalecenie, nie można karać za ich nieprzestrzeganie” – czytamy w dzienniku.„Rz” podaje, że „jazda na suwak jest stosowana z powodzeniem w większości krajów zachodnich. W takich krajach Unii Europejskiej jak Austria, Belgia, Luksemburg czy Niemcy kwestia ta znalazła już swoje ustawowe uregulowanie. Jej przestrzeganie jest tam obowiązkiem kierowców”.",,
Karoń o ofensywie LGBT wśród dzieci: Chodzi o uniemożliwienie procesu edukacji i wychowania kulturowego,"– Seksualność w praktyce politycznej i społecznej, czyli rozhuśtywanie popędów i koncentrowanie się na tym temacie, ma pewien ważny cel. Jeśli małemu dziecku będzie się oferować bardzo łatwą, natychmiastową przyjemność fizjologiczną, to nie będzie ono w stanie skoncentrować uwagi na żadnym innym problemie. Próby ukierunkowania go na zajęcia wymagające regularności, systematyczności i żmudnej pracy muszą zostać odebrane przez nie jako ograniczanie wolności. Celem seksualizacji jest uniemożliwienie procesu edukacji i wychowania kulturowego – ostrzega Krzysztof Karoń, publicysta, twórca portalu „Worldmuseum – portal historii kultury i sztuki.","Krzysztof Jabłoński: Skąd się wzięła obecna ofensywa LGBT?    Krzysztof Karoń:   Gdy w latach 60. buntowanie młodzieży przeciwko kołtuńskim rodzicom okazało się nieskuteczne, pojawiła się potrzeba wskazania nowego proletariusza. W 1969 roku homoseksualiści zostali uruchomieni politycznie. Agendy LGBT nie należy mylić z problemem psychologicznym dotyczącym samego homoseksualizmu. Homoseksualizm to jest jedna sprawa. Natomiast ta agresywna, aktywna, bojówkarska formacja LGBT powinna być traktowana jako terroryzm. Ta siła musi napotkać na opór społeczny. Społeczeństwo jest w stanie taki opór stawić, ale pod jednym warunkiem – że nie da się sprowokować do stosowania przemocy.  Strategia prowokacji i tworzenia ofiary…  Dlatego trzeba przygotować ludzi do tego, aby byli w stanie uporać się z tym problemem innymi środkami. Absolutnie najważniejsze jest – zgodne z prawem – zablokowanie przedszkoli, szkół i uczelni przed wchodzeniem tam aktywistów LGBT. Co do zasady taka taktyka musi być stosowana przez każdą siłę polityczną, której celem jest przeforsowanie jakiejś ideologii, jakiejś koncepcji życia społecznego. To jest rzecz właściwa praktycznie każdej agresywnej ideologii. Natomiast w przypadku LGBT chodzi po prostu o koncepcję leninowską. Rewolucję ma przeprowadzić nie zrewoltowane społeczeństwo, a najbardziej uświadomiona, najbardziej radykalna grupa aktywistów, która stosując odpowiednie metody, doprowadzi do przewrotu, a potem będzie w stanie za pomocą terroru utrzymywać to społeczeństwo w ryzach. I to dokładnie jest teraz przeprowadzane. Działanie tych bojówek wynika jednoznacznie z marksistowskiej taktyki, one właśnie mogą, wykorzystując obowiązującą jeszcze koncepcję tolerancji kulturowej, dążyć do starcia, do stworzenia nierozwiązywalnego konfliktu, w którym w końcu poleje się krew. Po co ten konflikt jest potrzebny? Proszę sobie wyobrazić sytuację, że społeczeństwo w końcu się zdenerwuje i użyje przemocy wobec tych dwustu czy trzystu aktywistów, którzy jeżdżą ciągle z miasta do miasta i w tym samym składzie organizują kolejne „parady równości”. I co by się wydarzyło? Poszedłby sygnał za granicę. I w jaki sposób zagranica mogłaby na to zareagować? Strasznymi represjami, nazwaniem Polaków „faszystami”… Cała kampania defamacyjna, aby przedstawić Polaków jako zbrodniarzy.  Posłuży to uzasadnieniu wprowadzenia sankcji ekonomicznych. Zrobi się show i przedstawi Polskę jako faszystowski kraj, a europarlament złożony z postępowych wyzwolicieli nic niewiedzących o świecie to poprze. Jaki będzie skutek takich sankcji? Taki, że społeczeństwo będzie musiało zacisnąć pasa, ale polskie społeczeństwo nie zaakceptuje takiego stanu rzeczy i podziękuje obecnemu rządowi. A nowy, postępowy rząd od razu dogada się z Brukselą, że może jednak cofnie się te sankcje. To jest tak prymitywne i proste, że mało kto sobie to uświadamia. To nie jest pierwszy raz, gdy seksualność jest wykorzystywana politycznie.  Nie, ale pierwszy raz w sposób programowy i uzasadniony na poziomie filozoficzno-ideologicznym. Do tego został dorobiony pewien konkretny obraz świata oraz antropologia.  Czyli to jest groźniejsze niż w poprzednich przypadkach?  Ależ oczywiście. Przyjęło się u nas postrzegać ten problem jako demoralizację, kategorię grzechu itd., natomiast seksualność w praktyce politycznej i społecznej, czyli rozhuśtywanie popędów i koncentrowanie się na tym temacie, ma pewien znacznie ważniejszy cel. Jeśli małemu dziecku będzie się oferować bardzo łatwą, natychmiastową przyjemność fizjologiczną, to nie będzie ono w stanie skoncentrować uwagi na żadnym innym problemie. Nie będzie można skłonić tego dziecka, aby poddało się konieczności pewnej nieprzyjemności, która jest związana z procesem wychowania i edukacji. Im bardziej dziecko jest rozdygotane i koncentruje się na fizjologicznych przyjemnościach, tym bardziej próby ukierunkowania go na zajęcia wymagające regularności, systematyczności i żmudnej pracy muszą zostać odebrane przez nie jako ograniczanie wolności. W związku z tym jedynym celem seksualizacji jest uniemożliwienie procesu edukacji i wychowania kulturowego. Kropka. Jeżeli rodzice nie zatrzymają procesu patologizacji ich dzieci, to wyrośnie nam nowe pokolenie pokiereszowanych pasożytów i rewolucjonistów. Wtedy nie będzie już o czym rozmawiać.",,
Jabłka od Palikota poprawią wigor szefa SLD?,"Janusz Palikot zarzuca szefowi SLD Grzegorzowi Napieralskiemu, że boi się debaty z nim. W poniedziałek przywiózł przed warszawską siedzibę SLD kilkadziesiąt skrzynek z jabłkami, by – jak mówił – Napieralski przypomniał sobie kampanię prezydencką i wrócił mu „wigor” z tamtego okresu.","Na konferencji Palikota pojawił się zajmujący ostatnie miejsce na liście SLD w Warszawie Piotr Gadzinowski, oraz przedsiębiorcy, którzy mówili, że Ruch Palikota nie zapłacił im za przeprowadzone prace remontowe.Gadzinowski, jeszcze przed przyjazdem Palikota przed siedzibę Sojuszu przy ul. Rozbrat, wdał się w dość ostrą wymianę zdań z działaczami Ruchu Palikota. Politycy zarzucali sobie wzajemnie nieuczciwe pobudki, które kierują nimi w staraniach o mandaty poselskie.–  My nie dążymy do tego, żeby iść kraść. Dążymy do tego, żeby poprawić byt zwykłego, szarego obywatela polskiego. Wy idziecie w ławy poselskie po to, żeby zdobyć kasę i kraść – krzyczał jeden z mężczyzn z Ruchu Palikota. Gadzinowski również podniesionym głosem odpowiadał mu, że z pieniędzy na biura poselskie żaden z posłów nie ma korzyści materialnej. –  Przez 10 lat byłem posłem i byłem uczciwy – zapewniał.Gdy na konferencję przybył Palikot kilka osób próbowało zagłuszyć jego wystąpienie, krzycząc: „Oddaj kasę! Oddaj kasę!”. Jak wyjaśniali, domagają się zapłaty ponad 30 tys. zł za przeprowadzone prace remontowe w jednym z biur jego ugrupowania.–  Wzrost poparcia dla Ruchu Palikota wywołuje coraz bardziej nerwową atmosferę. Nie wytrzymują nie tylko działacze lewicy, ale także ludzie podstawieni przez Platformę do Ruchu Palikota. To są działacze Platformy, którzy próbują przeciwdziałać tym dobrym sondażom – mówił Palikot.Jak podkreślał, zorganizował spotkanie przed siedzibą SLD, ponieważ w zeszłym tygodniu jego ugrupowanie złożyło Napieralskiemu propozycję debaty, ale nie doczekało się pozytywnej odpowiedzi.Napieralski bez wigoruStwierdził też, że lider SLD nie skorzystał z okazji i nie wziął udziału w debacie z premierem Donaldem Tuskiem. –  Widać, że ze mną też nie ma odwagi dyskutować. W związku z tym przywieźliśmy mu jabłka, bo jak pamiętamy z kampanii prezydenckiej świetnie mu szło rozdawanie jabłek. Być może rzeczywiście jak wróci do tych metod i sposobu działania z kampanii prezydenckiej, to wróci mu jakiś wigor, temperament – ocenił Palikot.Jak mówił, notowania SLD spadają już od trzech tygodni, natomiast w tym samym czasie notowania jego ugrupowania idą w górę. Według niego głos na Ruch Palikota to szansa na to, żeby lewica była lepiej reprezentowana w parlamencie i by dokonała się zmiana w polskiej polityce.Palikot poinformował, że skoro nie może debatować z Napieralskim, we wtorek udaje się na dyskusję z szefostwem OPZZ. Zawracał uwagę, że związek ten od lat był związany ze środowiskiem lewicy. Jabłka przyjmiemy, na znak zwycięstwaGadzinowski, który cały czas przysłuchiwał się wystąpieniu Palikota, przekazał mu chleb i sól, mówiąc, że wita „świeżo nawróconego na lewicę Janusza Palikota”. Oświadczył, że już przed dwoma dniami wysłał zaproszenie do debaty z nim. –  Myślę, że nie będziesz się lękał – zwrócił się do Palikota. –  Oczywiście, że nie – odpowiedział zapytany.Palikot ocenił jednak, że lewicy „puszczają nerwy”, bo zamiast zgodzić się na debatę dwóch liderów, która przyciągnęłaby media, do rozmowy z nim wysyłany jest ostatni kandydat z listy Sojuszu w Warszawie. Zastrzegł, że jemu to w niczym nie przeszkadza. –  Cieszę się, że w SLD jest przynajmniej jeden odważny człowiek: Piotr Gadzinowski – oświadczył. –  Dziękuję ci za te jabłka. Jabłek ci jest nam pod dostatkiem, ale te też przyjmiemy na znak naszego zwycięstwa wyborczego – odpowiadał mu Gadzinowski.",,
Walczył z określeniem „polskie obozy zagłady”. Pożegnanie Karola Tendery,"Na Cmentarzu Rakowickim w Krakowie pożegnano Karola Tenderę, byłego więźnia niemieckich obozów koncentracyjnych, działacza społecznego. Przez ostatnie lata zaangażowany był w walkę z używanym przez światowe media określeniem „polskie obozy zagłady”.","– Weteran obozów, u schyłku swoich dni podjął ostatni bój w obronie wierności prawdzie o tym, czego doświadczył on i jego pokolenie – napisał prezydent Andrzej Duda w liście, odczytanym podczas czwartkowych uroczystości pogrzebowych b. więźnia niemieckiego obozu KL Auschwitz–Birkenau Karola Tendery. Zmarły został pochowany w czwartek na Cmentarzu Rakowickim w Krakowie. Odszedł w wieku 98 lat. Jak podkreślił prezydent Andrzej Duda w liście odczytam podczas uroczystości przez prezydenckiego ministra Wojciecha Kolarskiego, „wyjątkowej długości życie” sprawiło, że Tendera stał się świadkiem czasów „świadomych manipulacji i wypaczeń prawdy historycznej”. Urodzony w 1921 r. w Krakowie, Tendera został więźniem niemieckiego obozu koncentracyjnego Auschwitz 5 lutego 1943 r. W następnym roku został deportowany do obozu Flossenburg w czeskich Litomierzycach, gdzie doczekał wyzwolenia. Walczył z kłamliwym określeniem „polskie obozy koncentracyjne” – pod koniec życia wytoczył proces w tej sprawie niemieckiej telewizji ZDF za posłużenie się w 2013 r. określeniem „polskie obozy zagłady Majdanek i Auschwitz” w informacji na jej portalu, dotyczącej planowanej emisji programu dokumentalnego. W grudniu 2016 r., po trwającym trzy lata procesie, Sąd Apelacyjny w Krakowie prawomocnie uznał, że sformułowanie „polskie obozy” jest nie tylko historycznym kłamstwem, ale także naruszeniem indywidualnych dóbr Karola Tendery i nakazał telewizji ZDF zamieszczenie przeprosin na stronie głównej jej serwisu internetowego. Od wielu lat Karol Tendera robił wszystko, żeby ocalić świadomości społecznej pamięć o ofiarach zbrodni popełnionych przez Niemców w czasie II wojny światowej. Był autorem książki „Polacy i Żydzi w KL Auschwitz 1940–1945”, współpracował z Fundacją Pamięci Ofiar Auschwitz–Birkenau w Oświęcimiu. Został odznaczony przez prezydenta Andrzeja Dudę Medalem Stulecia Odzyskanej Niepodległości.",,
Kosiniak-Kamysz: Chcę ubiegać się o urząd prezydenta,"Lider PSL Władysław Kosiniak-Kamysz ogłosił w sobotę w Zakopanem, że będzie ubiegał się o urząd prezydenta w nadchodzących wyborach.","– Startujemy z kampanią prezydencką, bo chcę ubiegać się o urząd prezydenta Rzeczpospolitej. Wierzę głęboko, że możemy zmienić Polskę na lepszą, że jesteśmy przygotowani do tego, żeby walczyć o lepszą Polskę dla wszystkich, nie dla wybranych. Dla tych spod samiuśkich Tater, aż po Bałtyk, w każdym miejscu naszej ojczyzny, w każdym i regionie w każdej tradycji i kulturze, w tym wszystkim jest bogactwem naszym i naszej historii – powiedział Władysław Kosiniak-Kamysz w Zakopanem.– To jest nasza nasze dziedzictwo, to jest nasze szlachectwo, to jest to, o czym pięknie mówią tutaj górale, o czym możemy zawsze usłyszeć w ich przyśpiewkach, opowiadaniach. To jest to wszystko, co wiąże się z podstawą bycia wśród ludzi – mówił lider PSL. Lider PSL przekonywał, że „Polska może być dla wszystkich, nie dla wybranych”. – Zbudujemy mosty porozumienia. Zburzymy mury podziału. Głęboko wierzę w to, że jesteśmy do tego zdolni. Nie traćmy wiary w lepszą przyszłość Polski, bo ona jest w naszym zasięgu. Zapraszam wszystkich do współpracy – mówił. Przekonywał, że program PSL jest dla wszystkich. Wymienił: emerytury bez podatku, dobrowolny ZUS, sprawy związane z czystym środowiskiem, z tanią energią, z dostępną służbą zdrowia i z najlepszym polskim rolnictwem, a przez to najlepszą polską żywnością. – Mamy przygotowany plan na zmianę. Będziemy prezentowali projekty ustaw. Będziemy prezentowali grono ekspertów – zapowiedział.. Szefową sztabu wyborczego Kosiniaka-Kamysza jest Magdalena Sobkowiak – była dziennikarka Telewizji Polskiej i Polsatu. Władysław Kosiniak-Kamysz urodził się 10 sierpnia 1981 r. w Krakowie. Jest synem Andrzeja Kosiniaka-Kamysza, ministra zdrowia w rządzie Tadeusza Mazowieckiego. Z wykształcenia lekarz, doktor nauk medycznych. Samorządowiec, poseł VIII i IX kadencji, obecnie szef klubu Koalicja Polska – Polskie Stronnictwo Ludowe – Kukiz15. Od 2015 r. prezes Polskiego Stronnictwa Ludowego. W latach 2011-2015 był ministrem pracy i polityki społecznej w rządzie Donalda Tuska. Jest żonaty, ma córkę.",,
PŚ w skokach – w Wiśle pierwsza walka o punkty w zawodach drużynowych,"Konkursem drużynowym w Wiśle oficjalnie zostanie w sobotę zainaugurowany sezon 2018/19 w skokach narciarskich. Polacy wystąpią w składzie: Piotr Żyła, Jakub Wolny, Dawid Kubacki i Kamil Stoch.","Tym razem w czwórce biało-czerwonych zabraknie Stefana Huli i Macieja Kota, Obaj byli w zespole, który w lutym wywalczył brązowy medal olimpijski Pjongczangu. Kot był także członkiem drużyny, która w Lahti w 2016 roku sięgnęła po złoto mistrzostw świata.Obaj jednak przeciętnie spisali się w piątkowych kwalifikacjach do niedzielnych zawodów indywidualnych na obiekcie im. Adama Małysza - Hula był 33., a Kot - 39. Lepiej zaprezentował się młodszy od nich 23-letni Wolny, który był 28. i po raz pierwszy wystąpi w drużynie pod wodzą Austriaka Stefana Horngachera.Słabo wypadł w piątek Stoch, który był 48., ale miejsce trzykrotnego mistrza olimpijskiego i dwukrotnego zdobywcy Kryształowej Kuli w składzie polskiej ekipy nie podlega dyskusji.",,
"„Spodziewamy się, że prezydenci podpiszą deklarację o wzmocnieniu współpracy obronnej”",Prezydenci Andrzej Duda i Donald Trump budują stabilne fundamenty pod wieloletnią obecność sił USA w Polsce – powiedział szef BBN Paweł Soloch przed spodziewanym podpisaniem polsko-amerykańskiej deklaracji o współpracy obronnej.,"Minister podkreślił, że polsko-amerykańska współpraca obronna wpisuje się w działania podejmowane w ramach NATO. Deklaracja ma zostać podpisana w poniedziałek podczas wizyty prezydenta Dudy w USA, który weźmie udział w debacie generalnej na 74. sesji Zgromadzenia Ogólnego ONZ w Nowym Jorku, ma się też spotkać z prezydentem Trumpem.– Spodziewamy się, że w poniedziałek prezydenci Polski i USA podpiszą deklarację o wzmocnieniu współpracy obronnej. Dokument będzie rozwinięciem deklaracji podpisanej przez prezydentów w czerwcu i wskaże m.in. konkretne lokalizacje dla amerykańskich wojsk oraz infrastruktury – wskazał Soloch. Dodał, że oficjalne zatwierdzenie lokalizacji „będzie ważnym krokiem w zwiększaniu obecności wojskowej USA w Polsce”.Szef prezydenckiego BBN zwrócił uwagę, że będzie to drugie w ostatnich miesiącach porozumienie podpisane przez prezydentów Polski i Stanów Zjednoczonych dotyczące spraw bezpieczeństwa. – W mojej ocenie dynamika ta jest bardziej niż satysfakcjonująca i świadczy o doskonałych relacjach dwustronnych – podkreślił.– Prezydenci Andrzej Duda i Donald Trump budują dziś możliwie stabilne fundamenty pod wieloletnią obecność sił USA w Polsce. To nie są działania doraźne – zaznaczył Soloch. – Mamy do czynienia z procesem stwarzania warunków dla zwiększania tej obecności i nadawania jej stałego charakteru, rozwijania interoperacyjności polskich i amerykańskich sił zbrojnych oraz z budowaniem mechanizmów pozwalających na natychmiastowe przybycie sojuszniczego wsparcia w razie konieczności obrony na wschodniej flance – dodał.Wskazał też, że „polsko-amerykańska współpraca obronna – co zostanie mocno podkreślone w deklaracji – służy bezpieczeństwu i jest realizowana w ramach całego NATO”. – Polska staje się dziś centrum bezpieczeństwa na wschodniej flance i państwem centralnym dla amerykańskiej obecności w regionie – ocenił. Ciężar negocjacjiSzef BBN zwrócił uwagę, że „chociaż dokument jest podpisywany na szczeblu prezydentów, podziękowania należą się również ministrom obrony Polski i USA, których resorty wzięły na siebie ciężar negocjacji”.– Spodziewam się, że o szczegółach naszej współpracy będę mógł rozmawiać podczas wizyty w Nowym Jorku z nowym doradcą prezydenta USA ds. bezpieczeństwa Robertem O'Brienem. Obok spraw stricte wojskowych pojawić się może także temat zainicjowanych pod koniec sierpnia w BBN w Warszawie konsultacji prezydenckich doradców ds. bezpieczeństwa z USA, Polski, Ukrainy oraz Białorusi, tzw. quadu – zaznaczył Soloch.Deklaracja o zacieśnieniu współpracy wojskowej między Polską a USA miała zostać podpisana na początku września w Warszawie, podczas planowanej wizyty Trumpa, która została przesunięta, z powodu huraganu nadciągającego na Florydę. Porozumienie ma być uszczegółowieniem deklaracji ogłoszonej w czerwcu podczas wizyty Dudy w USA. Czerwcowa deklaracja potwierdziła obecność 4,5 tys. żołnierzy amerykańskich i zapowiedź jej zwiększenia o tysiąc, sformowanie w Polsce amerykańskiego dowództwa szczebla dywizji, utworzenie w Polsce eskadry bezzałogowych statków powietrznych zdolnych przenosić aparaturę rozpoznawczą i uzbrojenie, zaplecza dla sił specjalnych USA w celu wsparcia operacji powietrznych, lądowych i morskich, a także budowę infrastruktury wspierającej obecność pancernej brygadowej grupy bojowej, lotniczej brygady bojowej i batalionu wsparcia logistycznego.",,
"Abp Mokrzycki: Kiedy goliłem Ojca Świętego, pewnego dnia powiedział: „Mieciu, śpiewaj godzinki!”","– Wszystkim bym życzył, żeby mieli takich przełożonych, jakim był święty Jan Paweł II – powiedział gość programu „Minęła 20” abp Mieczysław Mokrzycki, metropolita lwowski, 
sekretarz Jana Pawła II. W TVP Info wspominał wielkiego Polaka. – Był przede wszystkim człowiekiem – powiedział.","Metropolita lwowski abp Mieczysław Mokrzycki, osobisty sekretarz Jana Pawła II w ostatnich latach jego pontyfikatu, był gościem specjalnego wydania programu „Minęła 20” w 40. rocznicę wyboru Karola Wojtyły na Stolicę Piotrową. Pytany, czy papież był dobrym szefem, zapewnił, że Ojciec Święty był bardzo dobrym człowiekiem. – Był przede wszystkim człowiekiem. Zawsze starał się cierpliwie każdego wysłuchać. Nigdy nie sprawiał wrażenia, że się spieszy. Podobnie kiedy przedstawiałem mu dokumenty do wglądu - nigdy nie robił wrażenia, że coś nie tak powiedziałem czy nie tak zrobiłem. I zawsze tak myślałem, że wszystkim bym życzył, żeby mieli takich przełożonych, jakim był święty Jan Paweł II – mówił były papieski sekretarz. Abp Mokrzycki przyznał, że Jan Paweł II lubił żartować. – Żeby zwrócić na kogoś uwagę, żeby podziękować za bycie razem z nim, to zawsze uśmiechnął się, zrobił jakiś gest życzliwości, czy czasami nawet i zażartował – wspominał.",,
Irakijczyk próbował wjechać do Polski z fałszywymi dokumentami,Funkcjonariusze Straży Granicznej z przejścia granicznego w Korczowej odmówili wjazdu do kraju 33-letniemu obywatelowi Iraku. W trakcie kontroli cudzoziemiec wykorzystał fałszywy belgijski tytuł pobytowy. Mężczyzna został zawrócony z powrotem na Ukrainę.,"Jak poinformowała PAP w poniedziałek rzecznik prasowa Bieszczadzkiego Oddziału SG mjr Elżbieta Pikor, Irakijczyk podróżował w autobusie kursującym na trasie z Ukrainy do Niemiec. – Mężczyzna w czasie kontroli wylegitymował się irackim paszportem oraz tytułem pobytowym (dokument uprawniający do pobytu i pracy na terytorium UE) wydanym rzekomo przez władze Belgii. Wstępna analiza autentyczności dokumentu pobytowego wykazała nieprawidłowości w jego zabezpieczeniach, a szczegółowe sprawdzenia potwierdziły fałszerstwo – wyjaśniła rzecznik. Mężczyzna usłyszał zarzuty i przyznał się do próby oszustwa. Jak podkreśliła Pikor, krajem docelowym jego podróży były Niemcy. – Fałszywy dokument kupił, będąc w Turcji, na jednym z bazarów, za 4 tys. dolarów. Następnie dostał się do Odessy i Lwowa, gdzie wsiadł do autobusu jadącego do Frankfurtu – powiedziała rzecznik. Sąd skazał Irakijczyka na 6 miesięcy pozbawienia wolności z zawieszeniem na rok. Mężczyzna został wydalony na Ukrainę.",,
Szczerski: Program Ruchu Bezwizowego to dowód na autentyczne partnerstwo Polski i USA,"Decyzja prezydenta USA o nominowaniu Polski do Programu Ruchu Bezwizowego pokazuje, że nasze partnerstwo jest dziś autentyczne – mówi szef gabinetu prezydenta Krzysztof Szczerski. Przełomem miała być rozmowa prezydentów we wrześniu 2018 r.","Decyzję o umieszczeniu Polski w Programie Ruchu Bezwizowego Biały Dom ogłosił w piątek. Prezydent Donald Trump zapowiedział, że wkrótce będzie podpisywany „pełen program bezwizowy”. Jak informuje ambasada USA w Polsce, Departament Bezpieczeństwa Wewnętrznego wymaga jeszcze przeprowadzenia dodatkowych procedur administracyjnych ze strony rządu USA. Minister Krzysztof Szczerski wyjaśnia w rozmowie z PAP, że chodzi min. o dostosowanie przepisów imigracyjnych czy systemów informatycznych.Szef gabinetu prezydenta ocenił, że dla tej decyzji Białego Domu przełomowa była rozmowa prezydenta Andrzeja Dudy z prezydentem USA we wrześniu 2018 roku w Waszyngtonie. – To wtedy prezydent Duda stwierdził, że jednym z elementów, które są dysfunkcjonalne w relacjach polsko-amerykańskich jest to, że Polska jako jeden z nielicznych krajów UE nie jest objęta programem bezwizowym – powiedział Szczerski.To po tej rozmowie prezydent Trump podjął polityczną decyzję, że należy uruchomić ścieżkę w kierunku zniesienia wiz dla Polaków. Prezydenci wyznaczyli termin jednego roku na załatwienie tej sprawy i de facto udało się to osiągnąć. – Dokonaliśmy ze stroną amerykańską przeglądu spraw, które muszą być załatwione, a które uniemożliwiają zniesienie wiz – powiedział szef gabinetu prezydenta.Minister Szczerski ocenia, że przez poprzednie lata bardzo zaniedbano sprawę zniesienia wiz do USA. Nie podpisano szeregu koniecznych umów na poziomie resortów spraw wewnętrznych. – Co ważne, załatwiliśmy to sami ze stroną amerykańską, nie mieliśmy większego wsparcia ze strony chociażby UE – powiedział Szczerski. Przypomniał, że „Unia deklarowała, że wizy do USA to coś, co odróżnia Polskę od innych krajów, ale nie było żadnego działania ani ze strony szefa Rady Europejskiej Donalda Tuska, ani ze strony KE, by na poziomie relacji UE-USA upominać się o tę sprawę"". Prezydencki minister jest przekonany, że o decyzji zniesienia wiz dla Polaków przesądziły nie tylko decyzje polityczne oraz sprawność w negocjowaniu i podpisywaniu umów. To także zasługa akcji polskiego i amerykańskiego biznesu, wsparcia społecznego. Szczerski zaznaczył, że akcja ta miała duże znaczenie, bo pokazywała stronie amerykańskiej, że wizy to nie tylko obciążenie w relacjach politycznych, ale także w relacjach społecznych i biznesowych. Związała się nawet koalicja organizacji pozarządowych oraz firm, na czele z Polskimi Liniami Lotniczymi LOT.Prezydencki minister dodał, że w kampanię zaangażowały się też firmy amerykańskie działające w Polsce, które wskazywały na korzyści biznesowe płynące ze zniesienia wiz. Firmy te - jak powiedział Szczerski - m.in. delegowały swoich pracowników na wyjazdy do USA. To zwiększyło liczbę aplikacji o wizę i było jednym z czynników, który pozwolił na obniżenie odsetka odmów do wymaganego poziomu poniżej 3 proc.Ambasada USA w Polsce przekazała w piątek, że dopełnione zostały warunki wszystkich umów dwustronnych dotyczących bezpieczeństwa, a odsetek odmów wizowych kategorii B1/B2 (biznes/turystyka) spadł do wymaganego poziomu.Programem VWP objętych jest 38 państw, w tym 23 kraje Unii Europejskiej. Wśród nich są kraje z naszego regionu, np. Czechy, Słowacja, Węgry, Litwa, Łotwa i Estonia. Jedynie Bułgaria, Rumunia, Chorwacja i Cypr nadal nie spełniają warunków programu.",,
60 lat od pierwszego wejścia na Mount Everest,– W końcu dołożyliśmy draniowi – tymi słowami nowozelandzki pszczelarz Edmund Hillary poinformował przyjaciela i rodaka George’a Lowe’a czekającego na Przełęczy Południowej o zdobyciu 29 maja 1953 roku najwyższej góry świata – Mount Everestu (8848 m). Dokonał tego z Szerpą Tenzingiem Norgayem.,"Wyruszyli z obozu IX na wysokości 8500 m o godz. 6.30; po pięciu godzinach, korzystając z tlenu, dotarli jako pierwsi ludzie na główny wierzchołek. Przebywali na nim 15 minut, nie używając wówczas tlenu. Szerpa pozostawił w wykopanym dołku czekoladę i inne słodycze w ofierze dla bogów. Hillary natomiast krzyżyk, który przekazał mu kierownik wyprawy pułkownik John Hunt.Byli drugim zespołem atakującym szczyt. Trzy dni wcześniej na Wierzchołek Południowy dotarli Charles Evans i Tom Bourdillon, ale ze względu na pogarszającą się pogodę i kłopoty z używaniem nowej wówczas generacji butli tlenowych o zamkniętym obiegu zrezygnowali z próby.Hunt, jak inni uczestnicy wyprawy, o zdobyciu szczytu dowiedział się dopiero po zejściu Hillary'ego, Tenzinga i Lowe'a do bazy, następnego dnia. Wiadomość o sukcesie przekazał opinii publicznej korespondent „Timesa” James Morris, który nadał ją drogą radiową z wojskowego posterunku w Namcze Bazar. Dotarła do Londynu po 72 godzinach od wejścia i 2 czerwca uświetniła koronację Elżbiety II. Uczestnicy wyprawyHillary, który uhonorowany został Orderem Komandora Imperium Brytyjskiego i obywatelstwem Nepalu jako pierwszy cudzoziemiec, zmarł 11 stycznia 2008 roku w Auckland na niewydolność serca. Podczas wizyty w Polsce 17 czerwca 2004 roku został odznaczony przez prezydenta RP Aleksandra Kwaśniewskiego Krzyżem Komandorskim Orderu Zasługi RP za wyczyny oraz działalność charytatywną. Był pomysłodawcą projektu pomocy dla mieszkańców wiosek znajdujących się na drodze do bazy pod Everest. Dzięki działalności Himalayan Trust wybudowano 27 szkół, dwa szpitale, ponad 10 przychodni, kilkanaście mostów na rwących potokach oraz lądowisko w Lukli.Z zawodu był pszczelarzem. Po sukcesie w maju 1953 roku stał się podróżnikiem. 3 stycznia 1958 roku osiągnął biegun południowy i przeszedł w poprzek Antarktydę. W 1975 roku spotkała go tragedia. W katastrofie lotniczej podczas startu samolotu w Katmandu zginęła jego żona Louise i 16-letnia córka Belinda.Natomiast Norgay, który mieszkał w Indiach w Dardżylingu, odszedł 9 maja 1986 roku.20 marca tego roku w wieku 89 lat zmarł ostatni uczestnik legendarnej wyprawy – Nowozelandczyk Lowe. Właśnie ukazują się jego wspomnienia dotyczące walki o Everest. W zimie 1957/58 jako pierwszy człowiek w historii przebył Antarktydę i osiągnął biegun południowy. Później eksplorował Grenlandię, Grecję i Etiopię. Everest – Góra GórEverest – „Górę Gór” – odkrył w 1749 roku topograf, oficer George Everest z Indyjskiej Służby Geodezyjnej. Nie wiedziano wówczas, że to najwyższy szczyt Ziemi. Oznaczono go jako Peak XV. Dopiero w 1852 roku dokonano precyzyjnych pomiarów (8848 m), a dla uczczenia pierwszego odkrywcy, cztery lata później, nadano nazwę Mount Everest.Początkowo, ze względów religijnych, dostęp do szczytu był niemożliwy. Na przełomie lat 1906/07 Królewskie Towarzystwo Geograficzne przygotowywało pierwszą ekspedycję, ale zarówno Nepal, jak i Tybet były wówczas zamknięte dla cudzoziemców. Dopiero w 1920 roku Anglik Charles Belle uzyskał pozwolenie od Dalajlamy. Rok później Brytyjczycy zorganizowali pierwszy rekonesans, by ustalić drogi wejścia na szczyt. Przez 60 lat na szczycie stanęło ok. 4000 osób, ale tylko siedem uczyniło to zimą. Pierwszymi byli 17 lutego 1980 roku Leszek Cichy i Krzysztof Wielicki. Pierwszą osobą z Polski i pierwszą Europejką była Wanda Rutkiewicz. Weszła 16 października 1978 roku.Nie ma zgodności, co do wysokości góry. Pierwszego pomiaru góry dokonano w 1849 roku, ale obliczenia trwały kilka lat. Po ich zakończeniu Królewskie Towarzystwo Geograficzne ogłosiło w 1856 roku, że Peak XV wznosi się na 29 002 stopy, czyli na 8840 m n.p.m. Nowe pomiary wykonane zostały 99 lat później i ustalono wysokość na 8848 m.                                                    Edmund Hillary (P) i szerpa Tenzing Norgay (L)                                            Edmund Hillary (P) i szerpa Tenzing Norgay (L)– pierwsi zdobywcy szczytu Mount Everest (fot. arch. PAP/EPA)",,
Ukraina wznowiła dostawy zboża z portów na Morzu Azowskim,"Ukraiński minister rolnictwa Taras Kutowy powiedział, że Ukraina wznowiła dostawy zboża z Morza Azowskiego. Wcześniej Rosjanie uniemożliwiali ruch ukraińskich okrętów przez Cieśninę Kerczeńską. Stało się tak po ostrzelaniu i przejęciu przez Rosjan trzech ukraińskich okrętów wojennych, które chciały wpłynąć z Morza Czarnego na Azowskie.","– Przejście dla statków z produktami rolnymi przez porty na Morzu Azowskim zostało odblokowane. Załadunek zboża na statki w portach w Mariupolu i Berdiańsku jest odnawiany i przeprowadzany w regularnych odstępach czasu – powiedział Taras Kutowy.  Wcześniej ukraiński minister infrastruktury Wołodymyr Omelan poinformował, że Rosjanie częściowo odblokowali ukraińskie porty w Berdiańsku i Mariupolu. Statki czekały na wejście na akwen Morza Azowskiego oraz wpłynięcie na wody Morza Czarnego. Kolejne jednostki oczekiwały w portach. Strona rosyjska zatrzymywała statki do kontroli. Rosjanie całkowicie blokowali ruch statków przez Cieśninę Kerczeńską po tym, jak 25 listopada ostrzelali i przejęli trzy ukraińskie okręty marynarki wojennej, a ich załogi wzięli do niewoli. Kijów ocenia działania Moskwy jako nielegalne, bowiem Morze Azowskie należy zarówno do Rosji, jak i Ukrainy.",,
„Zmiany w zasiłkach nie będą dobrze przyjęte przez Polaków”. Premier Szydło dla brytyjskiego „The Times”,Projekt kompromisu w negocjacjach Wielkiej Brytanii z Unią Europejską „nie jest wystarczająco dobry” – oceniła premier Beata Szydło w wywiadzie dla piątkowego wydania dziennika „The Times”. – Zmiany w systemie zasiłków nie będą dobrze przyjęte przez Polaków – przekonywała.,"Gazeta wskazuje, że szefowa rządu „zasygnalizowała, iż Wielka Brytania będzie musiała pójść na ustępstwa wobec swoich żądań przed rozpoczynającym się 18 lutego szczytem Unii”. Szydło miała też podkreślić, że „Nawet złagodzony plan ograniczenia dostępu do zasiłków dla pracowników z innych państw Unii spotka się ze stanowczym oporem Polski”.– Nie jestem zadowolona z przedstawionej propozycji. Zmiany w systemie zasiłków socjalnych nie będą dobrze przyjęte przez Polaków. Te propozycje w obecnym kształcie nie są wystarczająco dobre – stwierdziła szefowa rządu.Przepisy wymierzone w uchodźcówPremier powiedziała, że oczekuje, iż planowane reformy, które mają uderzyć przede wszystkim w uchodźców, nie obejmą ponad 700 tys. Polaków obecnie mieszkających w Wielkiej Brytanii. Zapis, który zagwarantowałby wyłączenie obecnych migrantów w ramach Unii Europejskiej z planowanych ograniczeń, znalazł się w zaprezentowanym we wtorek przez przewodniczącego Rady Europejskiej Donalda Tuska wstępnym tekście porozumienia z premierem Davidem Cameronem.– Jesteśmy zadowoleni z niektórych propozycji, na przykład dotyczących roli narodowych parlamentów i potwierdzenia, że państwa poza strefą euro powinny być traktowane na równi z tymi, które korzystają ze wspólnej waluty – wyjaśniła Szydło.Wątek baz NATODziennik sugeruje, że „było niejasne, czy Polska będzie usatysfakcjonowana zmianą tonu w kwestii migrantów, czy też będzie oczekiwała politycznej rekompensaty w innych obszarach”. W tym kontekście zacytowano słowa szefowej rządu, że trwająca dyskusja o brytyjskim wsparciu dla baz NATO w Polsce jest „niezależną, równoległą dyskusją”.W czwartek w Londynie Szydło wzięła udział w międzynarodowej konferencji „Wspierając Syrię i region”. W piątek spotka się w Warszawie z Cameronem.",,
"Von der Leyen z wizytą w Polsce. „Obsada stanowisk, budżet i polityka klimatyczna”","– Obsada stanowisk w nowej Komisji Europejskiej, polityka klimatyczna oraz negocjacje w sprawie unijnego budżetu będą głównymi tematami czwartkowej rozmowy w Warszawie nowej przewodniczącej Komisji Europejskiej Ursuli von der Leyen z premierem Mateuszem Morawieckim – powiedział w czwartek wicepremier Jacek Sasin.","Przewodnicząca elekt Komisji Europejskiej Ursula von der Leyen złoży w czwartek wizytę w Warszawie; przed południem spotka się z premierem Mateuszem Morawieckim. Będzie to druga wizyta von der Leyen w sprawie konsultacji tek w KE; wcześniej w Paryżu spotkała się z prezydentem Francji.Sasin mówił w radiowej Jedynce, że rozmowy premiera i szefowej KE będą się skupiały na trzech obszarach. – Po pierwsze tworzenie nowej Komisji Europejskiej i to, jaka teka w tej komisji przypadnie Polsce. My jesteśmy zainteresowani objęciem ważnej teki – zaznaczył wicepremier. Dopytywany dodał, że chodzi przede wszystkim o tekę gospodarczą.– Oczywiście niczego w tej chwili nie przesądzamy. To są negocjacje, tu trzeba zgody szerszej niż tylko porozumienie pomiędzy Polską a nową szefową Komisji Europejskiej. Zobaczymy – powiedział wicepremier.Jak dodał, rozmowa Morawieckiego i von der Leyen będzie też dotyczyła „budżetu unijnego, którego negocjacje w tej chwili wejdą w nową fazę, a właściwie tak naprawdę na poważnie się zaczną”, a także kwestii klimatycznych. – To jest dla nas bardzo ważne, by polityka klimatyczna uwzględniała naszą polską specyfikę – zaznaczył.Według Sasina „pierwsze wypowiedzi szefowej KE wskazują, że być może rozumie lepiej niż jej poprzednicy” to, że „Polska ma swoją specyfikę” w kwestii ochrony klimatu. – Mamy gospodarkę opartą na węglu. Tego się po prostu szybko nie da zmienić. My i tak ograniczyliśmy emisję CO2 bardzo potężnie w ciągu ostatnich dwudziestu kliku lat. Mam nadzieję, że nasi partnerzy to dostrzegą, nie będą wprowadzali rozwiązań, które będą uderzały bezpośrednio w Polaków – powiedział.",,
"Michał Kamiński: Schetyna jest fajny, tylko nie powinien być liderem","– Niech pan postawi mikrofon na ulicy i zapyta wyborców PO, co sądzą o Grzegorzu Schetynie – proponował  w programie „Gość Radia Zet” Michał Kamiński, wykluczony z Platformy w lipcu 2016 r. Były poseł PO, wcześniej PiS, uważa, że Polsce potrzebna jest opozycja „integralna w sensie ideowym wobec PiS”, zamiast opozycji totalnej.","Michał Kamiński sceptycznie odniósł się do postaci Grzegorza Schetyny na stanowisku lidera głównego opozycyjnego ugrupowania, jakim jest PO. – Zostałem wyrzucony przez Grzegorza Schetynę, do dziś nie wiem za co – powiedział Kamiński. Eurodeputowany zaznaczył, że działacze Platformy chcą, by Schetyna „poddał się weryfikacji wyborczej”, nie zaś podał się do dymisji.  – Ja zawsze mówię tak: ta władza jest władzą legalną. Ona ma mandat do rządzenia. Moim zdaniem ona nie ma mandatu do tego, co robi, natomiast do rządzenia ma mandat. Ale z całą pewnością Polacy nie dali zgody na zmianę ustroju, a ta władza powoli nam zmienia ustrój – przedstawił swój punkt widzenia były poseł PO.Rosyjski wątekKamiński, który promuje właśnie swoją książkę political-fiction, pytany przez Piaseckiego o wątek afery taśmowej, który polityk ujął w swojej publikacji, odparł że była ona wymierzona w Donalda Tuska i „w tych ludzi, w wymiarze polityki międzynarodowej, którzy skutecznie zaszkodzili Rosjanom”. Podkreślił jednak, że przedstawiona przez niego wersja zdarzeń to „beletrystyczna wizja”. „Doświadczony polityk”Kamiński pytany o konflikt na linii Duda–Ziobro powiedział, że jego zdaniem zarówno prezydentowi, jak ministrowi sprawiedliwości nie chodzi o obronę demokracji ani naprawę sądów, tylko „obu chodzi tak naprawdę o to, kto będzie miał władzę nad polskim wymiarem sprawiedliwości”.– Z całą pewnością można wiele złego powiedzieć o Jarosławie Kaczyńskim, natomiast to jest polityk niezwykle doświadczony – mówił europoseł o prezesie PiS w kontekście jego wypowiedzi o „sporze 40-latków”, w którym nie chce brać udziału.  Opozycji totalnej mówimy „nie”Kamiński jest zdania, że opozycja popełnia błąd wchodząc w retorykę opozycji totalnej. – W jakimś sensie (konflikt w obozie władzy) zabiera tlen opozycji, a raczej być może pokazuje, że ponieważ opozycja na razie przynajmniej nie przedstawiła realnej alternatywy dla rządu, to bardziej żyjemy tym, co się dzieje wewnątrz obozu rządowego – powiedział Kamiński. I podsumował: – Ja chciałbym, żeby była to opozycja, która nie jest opozycją totalną, ale opozycją integralną w sensie ideowym wobec PiS.",,
Oszustwo i sprzeniewierzenie funduszy publicznych. Francuski polityk skazany,"Na pięć lat pozbawienia wolności za „oszustwo” i „sprzeniewierzenie funduszy publicznych” został skazany Bernard Tapie, francuski przedsiębiorca, były parlamentarzysta krajowy i europejski. Wyrok dotyczy sprawy, która ciągnęła się 24 lata i zakończyła się w 2017 r.","Tapie sądził się z Credit Lyonnais w związku z powierzoną temu bankowi w 1993 r. sprzedażą sportowej marki Adidas. Trybunał arbitrażowy w 2008 r. nakazał konsorcjum zarządzającemu majątkiem pozostałym po Credit Lyonnais, w którym większościowym udziałowcem było państwo, wypłatę biznesmenowi około 404 mln euro odszkodowania.W 2016 r. sąd anulował ugodę finansową, a następnie wyrok ten podtrzymał sąd apelacyjny. Sąd kasacyjny również nakazał Tapiemu zwrócić otrzymane pieniądze. Pojawiły się bowiem podejrzenia, że Tapie otrzymał tak wysokie odszkodowanie w zamian za poparcie Nicolasa Sarkozy'ego w wyborach prezydenckich w 2007 r.Ten arbitraż, mający rozstrzygnąć stary spór między biznesmenem a Credit Lyonnais, był „sfałszowany”, a pan Tapie był jego „współorganizatorem” i „głównym beneficjentem” – oświadczyła prokuratura. Tapie był sądzony wraz z pięcioma innymi osobami, w tym z obecnym prezesem operatora telekomunikacyjnego Orange i byłym szefem gabinetu francuskiej minister gospodarki Christine Lagarde, Stephane'em Richardem.",,
Kidawa-Błońska straszy wyprowadzeniem Polski z Europy. „Chyba nie zna geografii” [WIDEO],"Do tej pory opozycja straszyła polexitem. O krok dalej poszła kandydatka Platformy Obywatelskiej na prezydenta. – Wy tak naprawdę niszczycie państwo, wyprowadzacie Polskę z Europy tylko po to, żeby bronić ludzi, którzy powinni być przez wymiar sprawiedliwości osądzeni – mówiła podczas sejmowej debaty o ustawie dyscyplinującej sędziów. – Widać wyraźnie, że pani marszałek chyba nie zna geografii i nie wie, gdzie Polska jest położona – skomentował wystąpienie Kidawy-Błońskiej senator Prawa i Sprawiedliwości Jan Maria Jackowski.","– Małgorzata Kidawa-Błońska znana jest z tego, że nie mówi konkretnie i precyzyjnie. Później wychodzą takie lapsusy językowe. Nikt nas z Europy nie wyprowadzi, czy to będzie rząd PiS-u, Lewicy, czy Koalicji Obywatelskiej. Z Unii Europejskiej nie damy się wyprowadzić – stwierdził poseł Lewicy Tomasz Trela. Politycy Koalicji Obywatelskiej bronią Kidawy-Błońskiej. – Nieuznawanie rozstrzygnięć europejskich trybunałów jest właśnie takim faktycznym wyjściem z Unii Europejskiej – tłumaczył poseł KO Mirosław Suchoń. Z Unii Europejskiej czy Europy? – Można łapać za słówka. Takie złośliwości są nieuprawnione. Sprawa jest bardzo poważna – odpowiedział Suchoń.  Wcześniej Kidawa-Błońska twierdziła, że Komisja Wenecka, związana z Radą Europy, jest organem unijnym. Prezydenta Rosji Władimira Putina nazwała premierem. Czy mamy do czynienia z kolejną wpadką? – Często stawiamy znak równości, mówimy Unia Europejska, Europa, struktury europejskie. Mówimy oczywiście o wychodzeniu Polski z Unii Europejskiej – bronił kandydatki PO poseł tej partii Zbigniew Konwiński. – PiS też jest zwolennikiem obecności Polski w Unii Europejskiej, więc jest to czysta propaganda polityczna mająca skutek doraźny. Szkodliwa, bo jest wykorzystywana przez różne ośrodki międzynarodowe do działań przeciwko Polsce – stwierdził senator Jackowski z PiS-u. Nasi rozmówcy przyznają, że czwartkowe wystąpienie Kidawy-Błońskiej było wyjątkowo emocjonalne. Kandydatka PO, która w kampanii parlamentarnej posługiwała się hasłem „Współpraca, a nie kłótnie”, w Sejmie krzyczała. – Dzisiaj w Sejmie dzieje się prawdziwy zamach stanu. Przed chwilą dowiedzieliśmy się, że sędziowie wybrani przez neo-KRS są niegodni dopuszczenia do orzekania. Tutaj decyduje Sejm o tym, że sądy mają przestać być niezawisłe. Mieliśmy już w Polsce zamachy stanu, ale nie było takiego zamachu stanu robionego tylko po to, żeby chronić oszustów i aferzystów – mówiła wicemarszałek Sejmu. – Uważam, że te wszystkie ustawy PiS-u dotyczące wymiaru sprawiedliwości są haniebne, ale nie używałbym słów typu zamach stanu, nie mówiłbym, że ktoś wyprowadza Polskę z Unii Europejskiej. To jest ostry spór i debata polityczna wewnątrz naszego kraju i z udziałem międzynarodowych ekspertów. Indywidualne aspiracje, ambicje powinny być tonowane dla dobra naszego państwa – powiedział poseł Trela. – Kiedy trzeba być spokojnym i trzeba być politykiem pokoju, to trzeba być politykiem pokoju, ale wtedy, kiedy nam się burzy trójpodział władzy, kiedy władza ustawodawcza czy większość parlamentarna, władza wykonawcza chce absolutnie zawładnąć wymiarem sprawiedliwości, wtedy trzeba zdecydowanego głosu. Stąd wczorajsze wystąpienie Małgorzaty Kidawy-Błońskiej – tłumaczył poseł Konwiński z KO.   Z jakiego powodu może wynikać zmiana strategii Kidawy-Błońskiej, która do tej pory prezentowała się jako kandydatka pokoju? – Ma też konkurencję w tak zwanym centrowym fragmencie palety politycznej. Zarówno Szymon Hołownia, jak i Władysław Kosiniak-Kamysz to realne zagrożenia i wcale nie jest takie pewne, że jeżeli będzie druga tura, to akurat Małgorzata Kidawa-Błońska będzie w tej drugiej turze – ocenił senator Jackowski.",,
Korwin-Mikke rzucał psu petardy. Cimoszewicz składa zawiadomienie do prokuratury,"Tuż przed sylwestrem Korwin-Mikke wybrał się na bazar zakupić fajerwerki. Był tam razem ze swoim psem – foksterierem Odim. Po zakupach polityk postanowił zademonstrować, jak pies reaguje na petardy. Zdjęcia, które opublikował „Super Express”, wzbudziły oburzenie w internecie.","Poseł PO Tomasz Cimoszewicz odniósł się do zachowania Korwin-Mikkego słowami: „Bądź świadom, że skieruję zawiadomienie do prokuratury w tej sprawie”.",,
"Prezydent: Kapelan nie idzie z żołnierzami, by walczyć, ale, by służyć człowiekowi","– Chyba nikt sobie nie wyobraża prawdziwego polskiego wojska bez polskiego kapelana, bez księdza, który daje duchowe wsparcie – powiedział prezydent Andrzej Duda podczas wtorkowych uroczystości z okazji 100. rocznicy powołania Biskupstwa Polowego w Polsce.","– Kapelan nie idzie z żołnierzami po to, żeby walczyć z bronią w ręku, kapelan idzie po to, by być z żołnierzem, służąc Bogu, ojczyźnie, człowiekowi – powiedział prezydent podczas uroczystości w Katedrze Polowej Wojska Polskiego.Podkreślał również rolę duchowego i moralnego wsparcia, które – jak mówił – kapelan ma nieść żołnierzom.– Chyba nikt sobie nie wyobraża prawdziwego polskiego wojska bez polskiego kapelana, bez księdza, bez tego, kto daje duchowe wsparcie, kto jest w jakimś sensie tym przedstawicielem opatrzności, do którego można pójść, można się zwierzyć z najtrudniejszych rzeczy z największych kłopotów i uzyskać wsparcie, który zawsze powie: +idź i czyń swoją powinność+ – podkreślił Andrzej Duda. W uroczystości wzięły udział władze państwowe, wojsko, służby mundurowe i władze samorządowe. Konferencję Episkopatu Polski reprezentował jej przewodniczący abp Stanisław Gądecki oraz sekretarz generalny KEP bp Artur Miziński.Podczas uroczystości została odsłonięta i poświęcona tablica upamiętniająca arcybiskupa Achillesa Rattiego, pierwszego po odzyskaniu niepodległości nuncjusza apostolskiego w Polsce, późniejszego papieża Piusa XI.Druga część obchodów odbędzie się 9 lutego w katedrze polowej Wojska Polskiego, gdzie dziękczynną mszę św., koncelebrowaną przez księży kapelanów z całej Polski, odprawi pierwszy po II wojnie światowej biskup polowy Wojska Polskiego, a obecnie metropolita gdański, abp Sławoj Leszek Głódź. Biskup polowy: Wojskowi kapelani ważni dla budowania silnej armii  – Fundamentem silnej armii jest żołnierz zmotywowany do największych poświęceń, w budowaniu tego fundamentu wielką pomoc stanowią kapelani głoszący słowo Boże i towarzyszący żołnierzom na polu walki – powiedział we wtorek w katedrze polowej Wojska Polskiego biskup polowy Józef Guzdek.Bp Guzdek akcentował, że powołanie to było możliwe, „dzięki harmonijnej współpracy i wzajemnemu zrozumieniu polskiego państwa, ówczesnej generalicji i Kościoła”. – Wszyscy oni rozumieli, że w trosce o zachowanie odrodzonej ojczyzny niezwykle ważna jest siła miecza, silna armia, żołnierz dobrze uzbrojony i wyszkolony, ale jeszcze ważniejsza jest siła ducha – wskazał.Fundamentem silnej armii – jak podkreślał – jest żołnierz zmotywowany do największych poświęceń, a w budowaniu tego fundamentu wielką pomoc stanowią kapelani głoszący słowo Boże i towarzyszący im na polu walki.– Dlatego gromadzimy się na mszy świętej sprawowanej w intencji naszej ojczyzny, wojska polskiego, a szczególnie duszpasterstwa wojskowego w setną rocznicę ustanowienia biskupstwa polowego i powołania pierwszego biskupa polowego. Z wdzięcznością przyjmuję obecność wszystkich zgromadzonych w katedrze – dodał. Kard. Nycz: Z miłości do ojczyzny rodzi się mądrze rozumiana propaństwowość – Z miłości do ojczyzny rodzi się mądrze rozumiana propaństwowość wojska, żołnierzy i kapelanów – wskazywał metropolita warszawski kardynał Kazimierz Nycz w homilii podczas mszy świętej.Kard. Nycz powiedział, że na uroczystość 100-lecia Ordynariatu Polowego WP należy spojrzeć w szerszej perspektywie obchodów 100-lecia niepodległości Polski. – To dochodzenie do państwa niepodległego, pełnego, wolnego, trwało kilkanaście miesięcy, a nawet kilka lat. I w tym kontekście dopiero możemy pojąć i zrozumieć, jak wielkie znaczenie i wagę miało ustanowienie biskupstwa polowego – powiedział.Metropolita warszawski podkreślał determinację osób, które walczyły o wolną, niepodległą ojczyznę.– W tym kontekście trzeba docenić męstwo i ofiarę żołnierzy odradzającej się Polski, którzy pierwotnie walcząc na trzech frontach, mieli jeden wspólny cel: wywalczyć, odzyskać wolną, niepodległą Polskę. Trzeba podziwiać mądrość dowódców, ich wielkie umiłowanie ojczyzny. Ale trzeba także podziwiać wielką mądrość Ojców Założycieli II Rzeczypospolitej, niepodległej Polski, którzy miłość do ojczyzny stawiali tak wysoko, że nawet głębokie podziały polityczne i światopoglądowe między nimi nie potrafiły im przysłonić tego celu, dla którego potrafili mimo trudności wspólnie pracować, aby ten cel osiągnąć – powiedział. Dodał, że podziw budzi także sposób tworzenia struktur, instytucji, bez których państwo nie może funkcjonować, np. Sądu Najwyższego. Biskupstwo Polowe w Polsce Utworzenie przez papieża Benedykta XV Biskupstwa Polowego w Polsce ogłosił 5 lutego 1919 r. wizytator apostolski ks. Achille Ratti. Pierwszym biskupem wojsk polskich został ówczesny biskup pomocniczy archidiecezji warszawskiej Stanisław Gall (1865-1942), który nominację otrzymał 8 lutego z rąk tymczasowego naczelnika państwa Józefa Piłsudskiego. Biskup polowy został mianowany na stopień generała-porucznika, a na swoje hasło biskupie wybrał słowa: „Stella Maris” (łac. Gwiazda Morza).Według autorów komunikatu w czasie walk o granice państwa oraz wojny polsko-bolszewickiej (1919-1921) przed pierwszym biskupem polowym stanęło m.in. zadanie zorganizowania dostatecznej liczby kapelanów, których domagały się formacje walczące na różnych frontach, ich wyposażenie w kaplice polowe i sprzęt liturgiczny oraz skoordynowanie duszpasterstwa wojskowego z aparatem wojskowym. Po ustaniu działań wojennych podjęto prace nad organizacją nowej struktury kościelnej w warunkach pokojowych i rozbudową kadry duchowieństwa wojskowego.Kolejnym biskupem polowym Wojsk Polskich papież Pius XI mianował 14 lutego 1933 r. ks. prał. Józefa Gawlinę, którego konsekracja biskupia odbyła się w Królewskiej Hucie (Chorzów) 19 marca 1933 r. Po wybuchu II wojny światowej bp Gawlina ewakuował się wraz z rządem polskim na Zachód. Po przedłużeniu jurysdykcji biskupa polowego przez Piusa XII, zorganizował duszpasterstwo dla żołnierzy w Polskich Siłach Zbrojnych na Zachodzie Europy, w Kanadzie, ZSRR, jak też w okupowanym kraju.W latach 1945-1989 w polskim wojsku działał Generalny Dziekanat Wojska Polskiego. Ordynariat Polowy WP został reaktywowany przez papieża Jana Pawła II 21 stycznia 1991 r., a biskupem polowym został mianowany ks. prałat Sławoj Leszek Głódź. Kolejnym biskupem polowym został bp Tadeusz Płoski, którego konsekracja i ingres odbyły się 30 października 2004 r. Jego pasterską działalność przerwała śmierć w katastrofie samolotu prezydenckiego pod Smoleńskiem 10 kwietnia 2010 r. Obecnie biskupem polowym jest gen. bryg. dr Józef Guzdek, mianowany na to stanowisko 4 grudnia 2010 r. przez papieża Benedykta XVI.Zadaniem Ordynariatu Polowego jest posługa duszpasterska żołnierzom i ich rodzinom, pracownikom wojska i innym osobom związanym z WP. Poza Ordynariatem Polowym w WP działają Prawosławny Ordynariat WP i Ewangelickie Duszpasterstwo Wojskowe. ",,
"Miller do polityków: panowie, nie wałęsajcie się po wałach","– Panowie, nie przeszkadzajcie w prowadzeniu akcji ratunkowej i nie wałęsajcie się po wałach, przeszkadzając dobrze zorganizowanym ekipom ratunkowym. Jeżeli politycy błąkają się gdzieś po wałach, nadstawiając twarz do kamery, to nie jest poważne – powiedział w TVP Info Leszek Miller, szef SLD.",,,
W 900 miejscowościach wyruszą Orszaki Trzech Króli. W warszawskim będzie uczestniczyła para prezydencka,"Rekordowa liczba 900 miejscowości w Polsce i za granicą zgłosiła swój udział w tegorocznym Orszaku Trzech Króli, zwanym ulicznymi Jasełkami. 6 stycznia 2020 roku hasłem orszaków będą słowa „Cuda, cuda ogłaszają” z kolędy „Dzisiaj w Betlejem” – poinformowali organizatorzy orszaków Fundacja Orszak Trzech Króli.","– Będziemy dziękowali za wszystkie cuda, które zdarzyły się w historii naszej ojczyzny, za cud nad Wisłą, który miał miejsce 100 lat temu; cuda, które zdarzają się wokół nas, których doświadczamy na co dzień –mówią organizatorzy. To oddolna inicjatywa, która łączy i spaja lokalne społeczności. Orszak tworzą rodziny, szkoły, nauczyciele, sąsiedzi, lokalne władze, osoby duchowne i ludzie dobrej woli, którzy poświęcają swoje zdolności, umiejętności, czas i pieniądze. Do wzięcia udziału w Orszaku Trzech Króli zachęca także prezydent Andrzej Duda. W liście do uczestników tegorocznych Jasełek napisał, „żeby nikt nie został obojętny na zaproszenie do poszukiwania tego, co nas łączy: dobra, piękna i wzajemnego szacunku”.  Obecność pary prezydenckiej w stołecznym orszaku potwierdziła – rzeczniczka prasowa Orszaku Trzech Króli Jolanta Stachacz. – W czasie tegorocznych Orszaków odbędzie się publiczna zbiórka pieniędzy „Podaruj dzieciom wakacje”, z której dochód zostanie przekazany na dofinansowanie wakacyjnych wyjazdów dzieci i młodzieży z ubogich rodzin – podkreślają organizatorzy. Orszak Trzech Króli zaliczany jest do największych ulicznych jasełek na świecie. W 2020 r. odbędzie się w 18 miejscowościach na różnych kontynentach: Kibeho w Rwandzie, Burhynia w Kongo, Żytomierz i Kamieniec Podolski na Ukrainie, Monachium w Niemczech, Lissieu we Francji, Bukareszt w Rumunii, Weißenkirchen in der Wachau w Austrii, Londyn w Wielkiej Brytanii, Sződliget na Węgrzech, Chicago w Stanach Zjednoczonych, Kapszagaj w Kazachstanie, Quito w Ekwadorze, Esseng w Kamerunie, Lusaka w Zambii, Santa Clara na Kubie, Yumbe w Ugandzie i Mbaikoro w Czadzie. Jak poinformowali organizatorzy orszaków, w minionym roku wzięło w nich udział ok. 1,2 mln uczestników, w niemal 800 miejscowościach w Polsce i za granicą. 6 stycznia Kościół katolicki obchodzi uroczystość Objawienia Pańskiego, w tradycji znaną jako święto Trzech Króli.",,
"Dyktator, który obalił swój pomnik","Gdy francuski król Ludwik XIV wypowiadał słynne słowa „Państwo to ja”, mógł sądzić, że jego wyjątkowość wynika z bożego namaszczenia. Z pewnością nie przypuszczał jednak, że kolejne epoki przyniosą całe mrowie przywódców, którzy będą mogli użyć tego samego określenia. Świat stracił właśnie takiego satrapę w osobie Roberta Mugabego, który przez 37 lat rządził Zimbabwe. W tym czasie z bohatera walki narodowowyzwoleńczej stopniowo przeistaczał się w bohatera walki o napełnianie własnej kiesy.","Przypadek Mugabego można uznać za archetypiczny. Jego biografia i sposób rządzenia państwem przypominają w zasadzie historie  wszystkich afrykańskich samodzierżców. Jest też najbardziej zbieżny z definicją dyktatora z pewuenowskiego „Słownika języka polskiego”. Dyktator to – czytamy – „osoba mająca absolutną władzę w państwie”, zaś dyktaturą jest „forma sprawowania absolutnej i nieograniczonej władzy przez jedną osobę lub grupę osób, mającą poparcie wojska i policji”.Wymogi definicji wypełnia też wielu światowych „przywódców”, przy czym wyraz celowo jest wzięty w cudzysłów, gdyż osoby te w sposób niezbyt honorowy pełnią swoje funkcje – prezydentów, premierów, duchowych przywódców, generałów, pułkowników. Należą do ruchów z „frontem wyzwolenia” czy „walką o demokrację” w nazwie. Stoją na czele rozmaitych demokracji z przymiotnikami, które nie mają nic wspólnego z tym, co my określamy tym mianem.Dyktatura to forma rządów sprawowana w oparciu o wolę wąskiej grupy osób, a najczęściej jednej – w tym przypadku właśnie Mugabego. Cały pic polega na tym, żeby wmówić swoim rodakom, że władzę ma wyzwolony lud. W tym celu tworzy się mit, który – co ciekawe – jest silniejszy od ideologii czy zdrowego rozsądku. Karta do głosowania, na przykład jest, w takiej sytuacji bezwartościowym kawałkiem papieru.Tortury i morderstwaZimbabwe pod rządami Mugabego stanowiło klasyczny przykład dyktatury. Nieszczególnie krwiożerczej, ale dyktatury. W imieniu prezydenta torturowano i mordowano, ale daleko było do obłąkanego Idiego Amina – ugandyjskiego feldmarszałka i prezydenta, który trzymał głowy pomordowanych wrogów w lodówce, a jedną z żon kazał poćwiartować, ale Amin stanowił ekstremum.Mugabe się hamował, choć raczej – nie miał też tak spaczonej psychiki. Być może także dzięki temu mógł rządzić tak długo. Zadziałały również w tym przypadku dwa podstawowe mechanizmy – potęga mitu oraz „beze mnie będzie chaos”. Okazały się one o wiele silniejsze od tego, czym mieszkańcy byli raczeni na co dzień – degrengoladą instytucji państwowych, ruiną gospodarczą, wszechobecną nędzą i korupcją. Dyktatorzy kończą najczęściej w kałuży krwi, jak obłąkany Amin czy inny przywódca Ruchu Wyzwolenia Narodowego Gwinei Równikowej Francisco Macias Nguema. Część, jak skorumpowany do cna i obalony prezydent Gambii Yahya Jammeh, ucieka za granicę. Nielicznym udaje się dożyć swoich dni w spokoju, co w zasadzie ma zagwarantowane dynastia Kimów w Korei Północnej.Mugabe – co stanowi interesujący wyjątek – nie został zamordowany ani obalony, ale zmuszony do oddania władzy pod naciskiem opinii publicznej i międzynarodowej. Prześledzenie, jak do tego doszło daje ciekawy wgląd w mechanizmy władzy. Zimbabwe pod rządami Mugabego to też symbol tego, jak daleko władza może oddalić się od narodu, dbając wyłącznie o własny interes.Robert Gabriel Mugabe urodził się 21 lutego 1924 roku w misji jezuickiej Kutama, nieopodal Salisbury w ówczesnej Rodezji Południowej. Obecnie Salisbury nosi nazwę Harare i jest stolicą Zimbabwe. Jego ojciec Gabriel Matibiri był ubogim cieślą z klanu Zezuru, będącego częścią plemienia Szona, który przybył tam z Malawi. Afryka jest kontynentem wędrującym. Od tysiącleci przemierzają ją grupy osób, za chlebem, uciekają w poszukiwaniu lepszej ziemi, pełnych studni. Wędrówka ludów jest wpisana w DNA Afryki.Tchórz i maminsynekGabriel i Bona mieli szóstkę dzieci – Miterego, Raphaela, Roberta, Dhonandhe, Sabinę oraz Bridgette. Dziadkiem przyszłego prezydenta Zimbabwe był Constantine Karigamombe „Matibiri”, znaczący sługa króla Lobenguli Khumalo, władającego pod koniec XIX wieku ludem Matabele. Sam Robert od małego zadatków na władcę nie przejawiał. Inne dzieci uważały go za tchórza i maminsynka.Gdy miał mniej więcej sześć lat, jego ojciec pokłócił się z jednym z jezuitów i francuski szef misji ojciec Jean-Baptiste Loubiere wygonił rodzinę z Kutamy. Mimo to, dzieci nadal mogły uczęszczać do szkoły w Kutamie, choć rodzina zamieszkała około 10 km od tej miejscowości. W kolejnych latach umarli Raphael i Miteri, a ojciec opuścił rodzinę. Wyjechał do Bulawayo, tam poznał kobietę, z którą miał trójkę dzieci.Wkrótce zmarł sam ojciec Loubiere. Zastąpił go irlandzki duchowny Jerome O'Hea, który pozwolił Mugabom wrócić do Kutamy. O'Hea był wyjątkowym duszpasterzem. Głosił równość ras, co w latach 30. było niemal herezją. Opowiadał też młodemu Robertowi o irlandzkiej wojnie o niepodległość z lat 1919-21, dzięki której część Irlandii wyzwoliła się spod brytyjskiego panowania.                                                    Mugabe rządził Zimbabwe przez 37 lat (fot. PAP/EPA/AARON UFUMELI) Znajomość z irlandzkim misjonarzem oraz opowieści o wolnej Irlandii miały ogromny wpływ na chłopca. Wprawdzie wciąż był uważany przez inne dzieci za tchórza i maminsynka, ale w odróżnieniu od nich miał dużo szczęścia przez większą część życia. Ogromnym szczęściem była już choćby możliwość zdobycia edukacji dzięki misji jezuickiej. Zwykle młodzi mieszkańcy Afryki, także dziś, są pozbawieni takiej szansy. Zapewniło mu to lepszy start w życiu, zaś obcowanie z księżmi zbliżyło go do  katolicyzmu, choć wiara nie przeszkodziła mu w mariażu z marksistowską ideologią.Po ukończeniu sześcioletniej szkoły podstawowej Robert otrzymał możliwość przejścia szkolenia nauczycielskiego, ale na przeszkodzie stanęły oczywiście pieniądze. Czesne mógł opłacić dzięki podjęciu pracy nauczyciela (zarabiał 2 funty miesięcznie) w swojej starej szkole oraz finansowemu wsparciu ze strony dziadka i ojca O'Hea.Powrót ojcaW tym czasie o rodzinie przypomniał sobie jego ojciec Gabriel, który wrócił do Kutamy z trójką swoich nowych dzieci. Wkrótce jednak umarł i to na Robercie spoczęła odpowiedzialność za wyżywienie rodziny, łącznie z dziećmi ojca z drugiego związku. Po ukończeniu kursu nauczycielskiego 21-letni Mugabe bez większego żalu wyjechał z Kutamy. Utrzymywał się z pracy nauczyciela, ale większych perspektyw nie miał, bo też mieć nie mógł.Kolejnym uśmiechem losu była możliwość studiowania na University College of Fort Hare w Republice Południowej Afryki, gdzie wyjechał w 1949 roku. W przypadku ubogich mieszkańców Afryki szansa na to, szczególnie w czasach kolonialnych, była znikoma. Na studiach młody Mugabe zetknął się z ruchem niepodległościowym. Poznał działaczy Afrykańskiego Kongresu Narodowego (ANC), wówczas jeszcze legalnego.Pod wpływem aktywistów ANC przyjął poglądy nacjonalistyczne. Należy jednak zaznaczyć, że nie był to nacjonalizm plemienia Szona ani żadnego innego, lecz panafrykańska idea wolnościowa. Tam też został marksistą, Afryka bowiem potrafi połączyć te dwie, zdawałoby się sprzeczne, ideologie. Walka klas nie miała w tym przypadku większego znaczenia, liczyło się przede wszystkim wyzwolenie z systemu kolonialnego.W latach 1956-1960 pracował już jako nauczyciel w Ghanie. To miejsce również miało na niego ogromny wpływ. Władzę zdobywał tam właśnie pierwszy czarnoskóry przywódca Kwame Nkrumah. Nkrumah oraz Patrice Lumumba, pierwszy premier Demokratycznej Republiki Konga, porwali kontynent. Wlali nadzieję w serca mieszkańców kolonii, nadzieję, że można wyrwać się z pęt. Ten duch porwał także Mugabego. Razem z kilkoma znajomymi z Rodezji Mugabe przeszedł przeszkolenie na Instytucie Ideologicznym Kwame Nkrumaha w miejscowości Winneba na południu Ghany. Taki południowoafrykański odpowiednik, choć na mniejszą skalę, moskiewskiego Uniwersytetu Przyjaźni Narodów im. Patrice'a Lumumby, szkolącego m.in. rewolucjonistów z krajów trzeciego świata.PrzebudzenieNa dobre Mugabe wrócił do ojczyzny w maju 1960 roku. W tym czasie afrykańscy nacjonaliści podnosili już głowy. Od września działał Afrykański Kongres Narodowy Południowej Rodezji (SRANC) Joshuy Nkomo, zdelegalizowany w lutym 1959 roku został zastąpiony przez bardziej radykalną Narodową Prtię Demokratyczną (NPD).W czerwcu 1960 roku 36-letni aktywista w końcu wypłynął. Wziął udział w marszu z Highfield do siedziby premiera w Salisbury, podczas którego wygłosił przemówienie. Odznaczał się pewną charyzmą i przemawianie nie stanowiło dla niego problemu. Mógł rozprawiać o wszystkim, od polityki po muzykę.Nazwisko Mugabe stawało się coraz bardziej znane, nie tylko w NPD. Gwiazda rozkwitała i miała nowatorskie pomysły. Młody działacz, chociaż uważał się za katolika, doprowadził do tego, że podczas spotkań politycznych odprawiano modły do przodków przy tradycyjnych śpiewach afrykańskich. Takie działania zjednywały mu zwolenników wśród różnych grup.Mimo że Nkomo dogadywał się z białymi władzami i stopniowo czarnoskórzy mieszkańcy uzyskiwali coraz większą liczbę przedstawicieli w parlamencie, w kraju nasilał się konflikt rasowy. Dochodziło do aktów przemocy z obu stron. Radykalny Mugabe groził, że przemoc będzie się nasilać. – Europejczycy muszą zrozumieć, że jeżeli uzasadnione żądania afrykańskiego nacjonalizmu nie zostaną spełnione, konflikt jest nieunikniony – grzmiał na początku lat 60.W walkę polityczną zaangażowała się też jego pierwsza żona Sally Hayfron, która została skazana na dwa lata więzienia w zawieszeniu za powiedzenie, że królowa Elżbieta II „może iść do diabła”. Sam Mugabe w tym czasie odszedł z Afrykańskiego Ludowego Związku Zimbabwe (ZAPU), nowej partii Nkomo i wraz z grupą działaczy założył Afrykański Narodowy Kongres Zimbabwe (ZANU). Aktywiści obu partii wojowali zarówno z rządem, jak i między sobą.                                                    Mugabe doprowadził swoj kraj do ruiny (fot. PAP/EPA/AARON UFUMELI) Wojna domowaW 1964 roku w kraju rozgorzała wojna domowa. Walczyli wszyscy ze sobą, do konfliktu włączył się także sąsiedni Mozambik. Robert Mugabe na razie nie mógł zaangażować się w walkę zbrojną, został bowiem skazany za działalność opozycyjną. Po 10-letnim pobycie w więzieniu wyjechał z kraju. Zamieszkał w Londynie, gdzie dokończył studia prawnicze, wcześniej studiował bowiem zaocznie. Ciągnęło go jednak do Afryki. Już w 1975 roku zorganizował partyzantkę. Jednocześnie zaczął scalać ruch niepodległościowy, co nigdy nie jest łatwym zadaniem.Podczas wojny domowej oddziały Mugabego zwalczały Białych, ale pod koniec także nieuznawany rząd biskupa Abela Muzorewy. Sam skupiał się przede wszystkim na propagandzie. Regularnie wygłaszał przemowy transmitowane przez radio z Mozambiku. Oczywiście w ojczyźnie mało kto miał dostęp do radia, ale stopniowo lider ZANU trafiał do coraz większej liczby ludzi. Prezentował się jako marksista-leninista i chwalił Włodzimierza Lenina, Józefa Stalina, cytował Fidela Castro czy Mao Tse Tunga. Mimo to nie miał najlepszych stosunków z Moskwą. Ta wolała Nkomo.Lepiej współpracowało mu się z Chinami, co później zaowocowało wsparciem gospodarczym, gdy fatalnie zarządzany przez niego kraj staczał się ku ruinie. Mugabe jeździł po świecie, przekonując do swoich racji m.in. w ZSRR, Chinach, Korei Północnej, Wietnamie czy Kubie, ale także we Włoszech i Szwajcarii.Front Patriotyczny Zimbabwe Mugabego i Nkomo, chwilowych sojuszników, zwalczał rząd Iana Smitha, który co ciekawe również był przeciwnikiem podległości kraju Koronie Brytyjskiej i wystąpił z Commonwealthu. Wieloletnia wojna domowa pochłonęła około 30 tys. istnień ludzkich i z perspektywy czasu możemy powiedzieć, że była niepotrzebna i bezsensowna. Procesy dekolonizacyjne w Afryce były nieubłagane i Południowa Rodezja musiała w końcu być rządzona przez czarnoskórą większość. Wybrał mądrzejszą politykę dalekosiężną, jaką stosowali przed nim m.in. Józef Stalin czy rzymski cesarz Tyberiusz. Początkowo był politykiem ostrożnym i roztropnym – współpracował z Białymi, zadbał o gospodarkę. Świetnie też poradził sobie z kryzysem w początkach rządów – starciami międzyplemiennymi, bolączką postkolonialnej Afryki. Właśnie to utorowało mu drogę do prezydentury w 1987 roku. Teraz mógł urządzać kraj po swojemu.Być bohaterem walki o niepodległość, a rządzenie krajem to dwie różne rzeczy. Mugabe nie miał takich talentów administracyjnych jak oratorskich. Stopniowo przekształcił ojczyznę w satrapię – pojawiły się więc cuda nad urną, prześladowania Białych farmerów (jak wyjaśnił – „korekta kolonialnych niesprawiedliwości”), opozycji i inne charakterystyczne oznaki, korupcja zaś osiągnęła niemal status sztuki.Reżim Mugabego był oskarżany przez rządy i organizacje międzynarodowe – również afrykańskie – o łamanie praw człowieka i ograniczanie wolności. Prezydent tym się absolutnie nie przejmował. Miał gotową odpowiedź – krytyka jest inspirowana przez kolonialistów, którzy chcą zachować ziemię wcześniej zagrabioną rdzennej ludności. On jednak powstrzyma tę jawną niesprawiedliwość.Nie przejmował się także sankcjami międzynarodowymi wprowadzanymi po kolejnych sfałszowanych wyborach. Na wyżyny wyborczej wirtuozerii wspiął się w wiosną 2008 roku. 29 marca odbyły się połączone wybory prezydenckie i parlamentarne. O najwyższy urząd ubiegali się Mugabe, lider opozycyjnego Ruchu na rzecz Demokratycznej Zmiany Morgan Tsvangirai oraz kandydat niezależny Simba Makoni.DogrywkaNiezależni obserwatorzy policzyli głosy – Komisji Wyborczej szło to opornie – i wyszło im, że Tsvangirai uzyskał około 49 proc. głosów i powinien w drugiej turze spotkać się z Mugabem, który uzyskał 41 proc. Władze nie negowały, że potrzebna będzie dogrywka i drugą turę wyznaczono na 27 czerwca.W tym czasie prezydent zebrał siły. Dosłownie – kupił od Chin 3 mln sztuk amunicji do kałasznikowów i 3 tys. do moździerzy. Do tego rozpętał falę terroru. Zginęło kilkudziesięciu opozycjonistów, wobec czego Tsvangirai wycofał się z kandydowania. Ludzie i tak poszli do urn, a 85,51 proc. zagłosowało na Mugabego. Co ciekawe, po pierwszej turze rachowanie głosów trwało cztery miesiące, po drugiej – raptem dwa dni. Opozycja zgodnie nazwała je „farsą”.                                                    Mugabe zamierzał przekazać władzę swojej żonie Grace (fot. PAP/EPA/AARON UFUMELI) Na takie samo określenie zasługiwała polityka gospodarcza Mugabego, która skutkowała imponującą hiperinflacją. W 2008 roku wyniosła ona 13,2 mld proc. miesięcznie, czyli 516 trylionów proc. w stosunku rocznym. Ceny podwajały się co dwadzieścia kilka godzin. Była to druga rekordowa hiperinflacja w dziejach świata. Przegrała tylko z tą szalejącą na Węgrzech w 1946 roku, która wyniosła 12,95 biliarda proc. miesięcznie.Bank centralny był zmuszony przeprowadzić denominację dolara Zimbabwe w proporcji 10 miliardów do jednego, ale i to było działanie doraźne. Rząd w końcu przyznał, że dolar Zimbabwe przestał być jedyną obowiązującą walutą, zaczęto rozliczać się w dolarach amerykańskich. W końcu w 2015 roku podjęto decyzję o wycofaniu z obiegu narodowej waluty. Zastąpiono ją dolarem amerykańskim oraz chińskim yuanem. Obecnie inflacja wynosi około 175 proc., a cena paliwa wzrosła o 500 proc. od początku roku. Są przerwy w dostawach prądu i brakuje wody. Ot, zabawy socjalisty z gospodarką. Choć w kraju bieda aż piszczała, Mugabe i jego dwór żył otoczony bizantyjskim przepychem. Symbolem oddalenia się władz od narodu stała się druga żona prezydenta i jego była sekretarka, młodsza od niego o 41 lat Grace Mugabe (pierwsza żona Sally zmarła w 1992 roku). Nowa pierwsza dama z powodu zamiłowania do luksusów doczekała się przydomka „Gucci Grace”. BirbantJednego z synów dyktatora, Chatungę, do tego stopnia raził widok ubóstwa w Zimbabwe, że przeniósł się do RPA, gdzie wiódł beztroskie życie bon vivanta. Długo jego aktywność ograniczała się w zasadzie do chwalenia się bogactwem w mediach społecznościowych. Bez cienia zażenowania potrafił opublikować w internecie film, na którym rozbawiony oblewa wart 60 tys. dolarów zegarek szampanem za 300 dolarów, wskazując, że tak się robi, gdy „ojciec rządzi krajem”.Ale był to już schyłek rządów jego ukochanego ojca. Jeszcze w 2013 roku 89-letni wówczas Mugabe zapewnił sobie siódmą reelekcję po sfałszowanych wyborach. Żeby obłaskawić opinię publiczną przeprowadził referendum konstytucyjne, które zakładało ograniczenie do dwóch liczby kadencji prezydenta. Mógł sobie pozwolić na ten ruch, bo wiedział, że władza i tak zostanie w rodzinie. Prezydenturę szykowano już dla „Gucci Grace”.Krok po kroku jednak sytuacja zaczęła zmieniać na niekorzyść. Zapanowało odwrócenie, ostateczne zniechęcenie. Ludzie zaczęli wychodzić na ulicę, protestować przeciwko rządom Mugabego. W końcu jesienią 2017 roku historia przyspieszyła. Wojsko przeprowadziło pucz i prezydent został zmuszony do oddania władzy. Nie sprawdziły się obietnice satrapy, który potrafił ogłosić: „Tylko Bóg, który mnie wyznaczył, może mnie usunąć”. Zresztą takie słowa to nic nadzwyczajnego – dyktator Gwinei Równikowej Teodoro Obiang Nguema Mbasogo oficjalnie jest „niczym Bóg w niebie” i pozostaje „w stałym kontakcie z Wszechmogącym”. Mugabemu nie pomógł Bóg, nie pomogły też dramatyczne apele przepełnionego synowską miłością Chatungi. Po puczu Chatunga wprawdzie zniknął, ale wkrótce opublikował w internecie pełen głębokiej troski o losy ojczyzny wpis z wezwaniem, by nie „zwalniać rewolucyjnego lidera”, czyli jego ukochanego ojca.Puczyści, którym przewodzili dowódca sił zbrojnych gen. Constantino Chiwenga i lider opozycji Chris Mutsvangwa łagodnie obeszli się z prezydentem – nie rozstrzelali, co w tym regionie często miało miejce, nawet nie postawili go przed sądem. Zadbał o to nowy prezydent Emmerson Mnangagwa, były wiceprezydent od lat zaprzyjaźniony (choć przez moment skonfliktowany) z Mugabem. Jeszcze w latach 50., po powrocie z RPA, Mugabe przez jakiś czas mieszkał z rodziną Mnangagwa, która namówiła go, by przyłączył się do ruchu antykolonialnego.10 mln dolarów ma pociechęObalony prezydent otrzymał pełen status dyplomatyczny, pięciopokojowy dom z 23-osobową służbą. Pozwolono mu też zatrzymać cały majątek, który zgromadził, gdy był u władzy (a możemy się domyślać, jak go gromadził) i dodatkowo dano mu jednorazowe świadczenie w wysokości około 10 mln dolarów.Robert Mugabe zmarł ze starości w wieku 95 lat, co w przypadku dyktatorów nie jest regułą. W ostatnich miesiącach życia nie mógł już chodzić i najczęściej przebywał w szpitalu w Singapurze. Po jego śmierci ogłoszono żałobę narodową, nieboszczyk dyktator został również ogłoszony bohaterem narodowym, zaś jego pogrzeb odbędzie się ze wszystkimi honorami.Wraz ze śmiercią Mugabego zakończyła się pewna epoka, łącząca nas bezpośrednio z romantycznymi latami 60. ubiegłego wieku, gdy kontynent afrykański się przebudził i kolejne kraje zdobywały się na niepodległość. Był postacią znaczącą w historii w Afryki, ale wybitnie niejednoznaczną. Miał swój udział w obaleniu niesprawiedliwych rządów kolonialnych, ale wprowadził system co najmniej tak samo niesprawiedliwy i represyjny. Rządzący Zimbabwe przez 37 lat Mugabe doprowadził też swój kraj do ruiny gospodarczej i demograficznej, podczas jego rządów uciekła jedna czwarta mieszkańców. Gdy obejmował władzę w 1980 roku przeciętna długość życia wynosiła około 60 lat, w 2006 roku skróciła się ona do 37 lat dla mężczyzn i 34 lat dla kobiet. Efektem jego rządów są też epidemie HIV, cholery, malarii, gruźlicy – w szpitalach notorycznie brakuje lekarstw, a profilaktyka to pusty wyraz. Do tego dochodzi masa wszelkich problemów społecznych. Ale jakie to ma znaczenie? Światły  przywódca do końca uważał się za bożego pomazańca.",,
Sanitariuszka z powstania: Nareszcie oddychaliśmy wolnością,"Myśmy na to powstanie czekali. Te pierwsze dni powstania to była euforia. Te polskie flagi, to było niesamowite po 6 latach okupacji. Nareszcie oddychaliśmy wolnością – powiedziała w jednym z odcinków prowadzonego przez Krzysztofa Ziemca cyklu „Mapa Powstańczej Warszawy” Anna Poraj-Poleska-Galarda ps. „Piorun”.","Anna Teresa Kazimiera Ludwika Maria Poraj-Poleska-Galarda w 1944 roku, kiedy wybuchło powstanie, miała 14 lat. Była harcerką Szarych Szeregów w zgrupowaniu „Koniczyny”. Podczas Powstania Warszawskiego dołączyła do zgrupowania „Krybar” walczącego na Powiślu. Łączniczka i sanitariuszka zmarła przed kilkoma dniami, 10 września 2019 roku.Niedawno, w jednym z odcinków cyklu „Mapa Powstańczej Warszawy” wspominała zryw z 1944 roku. – Myśmy na to powstanie czekali. Te pierwsze dni powstania to była euforia. Te polskie flagi, to było niesamowite po 6 latach okupacji. Nareszcie oddychaliśmy wolnością. To było niesamowite przeżycie. My, którzy braliśmy udział w powstaniu, nie dalibyśmy sobie tego odebrać – mówiła.",,
"Wiceszef MSZ: Nie ma informacji, by wśród ofiar zamachów byli Polacy","Nie mamy informacji, aby wśród ofiar straszliwych zamachów na Sri Lance byli Polacy – powiedział w TVP Info wiceminister spraw zagranicznych Szymon Szynkowski vel Sęk; zdementował tym samym doniesienia medialne o śmierci obywatela RP.","W Niedzielę Wielkanocną zamachowcy samobójcy dokonali serii skoordynowanych ataków na kościoły, w tym dwa katolickie i jeden protestancki oraz luksusowe hotele na Sri Lance. Zamachy odebrały życie 310 osobom, ta liczba rośnie. W związku ze śledztwem w tej sprawie zatrzymano 40 osób.Niektóre media informowały w niedzielę, że śmierć w zamachach poniósł obywatel Polski.Wiceminister spraw zagranicznych był pytany, czy resort ma potwierdzenie, że wśród ofiar lub rannych po zamachach na Sri Lance są Polacy. – Nie mamy takich informacji, aby wśród ofiar tych straszliwych zamachów na Sri Lance byli Polacy – podkreślił Szynkowski vel Sęk.Wicminister podkreślił jednocześnie, że to dramatyczne wydarzenie ukazuje i przypomina „o ogromnym problemie i o ogromnej skali prześladowań chrześcijan na całym świecie”.",,
„Niedopuszczalne jest porównywanie Polski do reżimu Putina”,"Z żalem odnotowujemy, że po raz kolejny kandydat na prezydenta Francji Emmanuel Macron używa niedopuszczalnych porównań i skrótów myślowych, które wprowadzają w błąd opinię publiczną; rząd polski nie jest sojusznikiem Marine Le Pen – podkreśliło MSZ w komunikacie. – Wypowiedź Macrona, w której postawił w jednym szeregu prezesa PiS Jarosława Kaczyńskiego i rosyjskiego prezydenta Władimira Putina, jest obraźliwa i niedopuszczalna – ocenił z kolei   szef Komitetu Stałego RM Henryk Kowalczyk.","„Z zainteresowaniem śledzimy kampanię wyborczą we Francji ze względu na znaczenie tego kraju dla przyszłości UE. W tym kontekście z żalem odnotowujemy, że po raz kolejny w czasie kampanii prezydenckiej we Francji, kraju sojuszniczym, należącym tak jak Polska do NATO i Unii Europejskiej, kandydat ubiegający się o najwyższy urząd w państwie, używa niedopuszczalnych porównań i skrótów myślowych, które wprowadzają w błąd opinię publiczną” – czytamy we wtorkowym komunikacie resortu spraw zagranicznych.  MSZ podkreśliło, że rząd polski nie jest sojusznikiem Marine Le Pen. „Wskazywanie na rzekomy sojusz między panią Le Pen a prezesem PiS jest manipulacją, a zaliczanie Jarosława Kaczyńskiego do grona łamiących liczne swobody przyjaciół Le Pen niewłaściwe i wysoce niestosowne” – oświadczyło MSZ.    „Znacie przyjaciół i sojuszników pani Le Pen”    Kandydat na prezydenta Francji Emmanuel Macron uznał prezesa PiS Jarosława Kaczyńskiego za „przyjaciela i sojusznika” swej rywalki, przywódczyni Frontu Narodowego Marine Le Pen, stawiając go w jednym szeregu z premierem Węgier Viktorem Orbanem i rosyjskim prezydentem Władimirem Putinem.  – Znacie przyjaciół i sojuszników pani Le Pen. To reżimy panów Orbana, Kaczyńskiego i Putina. To nie są ustroje otwartej i wolnej demokracji. Codziennie łamane są tam liczne swobody, a wraz z nimi nasze zasady – powiedział Macron na poniedziałkowym wiecu w Paryżu.   „Żaden rozsądny polityk nie powinien tak mówić”    – To są po pierwsze słowa obraźliwe, to tylko można tłumaczyć wielkimi emocjami w walce wyborczej, żaden rozsądny polityk nie powinien tak mówić. Poczekajmy, aż Macron zostanie ewentualnie prezydentem i wtedy – jeśli te słowa podtrzyma – to polski rząd będzie wtedy reagował bardzo ostro – powiedział w Programie 1 Polskiego Radia szef Komitetu Stałego RM Henryk Kowalczyk.   Jak dodał, „niedopuszczalne jest porównywanie Polski do reżimu Putina, czy Orbana”. – Rozumiem, że kandydat na prezydenta  bardzo się zdenerwował, bo w jego rodzinnej miejscowości fabryka zamierza zlikwidować swoją działalność i przenieść ją do Polski, natomiast chyba zapomniał, że jest swobodny przepływ kapitału, osób w Unii Europejskiej – zaznaczył gość Polskiego Radia. Wcześniej Macron, w opublikowanym w wywiadzie dla dziennika „Voix du Nord” powiedział, że jeśli zostanie prezydentem opowie się za sankcjami UE wobec Polski, która „naruszyła wszystkie zasady Unii”.   Macron udzielił wywiadu po spotkaniu w Amiens ze strajkującymi pracownikami zakładów Whirlpool, które zostaną zamknięte ze względu na przeniesienie produkcji do Łodzi.  Według poniedziałkowego badania Instytutu OpinionWay na Macrona zagłosowałoby dziś 61 proc., a na Le Pen 39 proc. wyborców. W piątek sondaż tego instytutu dawał Macronowi 59 proc. głosów, a Le Pen 41 proc.",,
Opozycja chce odwołać ministra rolnictwa. Broni go rząd i PiS,"W środę wieczorem odbyła się w Sejmie debata nad wnioskiem o odwołanie ministra rolnictwa Jana Krzysztofa Ardanowskiego. Wniosek popiera sejmowa opozycja, która zarzuca mu nieudolność. Zdaniem rządu i PiS wniosek jest polityczny, a szef resortu rolnictwa realizuje dobry plan dla wsi.","Wniosek o wyrażenie wotum nieufności wobec Ardanowskiego złożył klub PO-KO. Politycy zarzucają ministrowi spowodowanie kryzysu na rynku wołowiny poprzez niezapewnienie dostatecznego nadzoru nad bezpieczeństwem żywności. Chodzi o przypadek nielegalnego uboju bydła (bez nadzoru weterynaryjnego) w rzeźni koło Ostrowi Mazowieckiej. Zdaniem PO-KO minister odpowiada za złą sytuację w Inspekcji Weterynaryjnej, która jest niedofinansowana.Politycy PO-KO obarczają Ardanowskiego odpowiedzialnością za rozwój afrykańskiego pomoru świń (ASF) oceniając, że powodem tej sytuacji jest „zapaść kadrowa i finansowa"" Inspekcji Weterynaryjnej. Według nich, w walce z tą chorobą należy się skupić nie na wybijaniu dzików, a na bioasekuracji. Jarosław Sachajko z klubu Kukiz'15 wskazywał z kolei, że głównymi problemami rolnictwa są: odcięcie rolników od rynków zbytu; brak przetwórstwa i detalu, na który polski rolnik miałby wpływ; niskie ceny produktów rolnych; przedłużające się problemy na rynku owoców, szczególnie widoczne ostatnio w kontekście skupu przez firmę Eskimos. Dodał, że protesty rolników, m.in. środowa manifestacja rolników z AGROunii w Warszawie, pokazują, że Ardanowski nie poradził sobie z wyzwaniami, które przed nim postawiła trudna sytuacja w branży rolnej.Poseł Paweł Bejda (PSL-UED) zarzucił urzędującemu ministrowi, że nie stworzył obiecanego holdingu spożywczego, który miałby przeciwdziałać niskim cenom skupu płodów rolnych. Przypomniał, że filarem holdingu ma być spółka Elewarr, która w ub.r. zanotowała 17 mln zł straty. Zaapelował też do prezesa PiS Jarosława Kaczyńskiego i premiera Mateusza Morawieckiego o jak najszybsze zdymisjonowanie Ardanowskiego.Poparcie wniosku o wyrażenie wotum nieufności zapowiedzieli również Jerzy Meysztowicz (Nowoczesna) i Jacek Wilk z koła Konfederacja. Przedstawiciel Nowoczesnej przekonywał, że dochody rolników w ostatnich latach w ogóle nie rosną, rosną natomiast koszty produkcji. Jego zdaniem handel produktami polskich rolników kuleje i jest nieopłacalny, a ministerstwo nic nie robi, żeby otworzyć nowe rynki zbytu. Wilk z kolei wskazywał, że polskie rolnictwo zostało otoczone ze wszystkich stron oligopolami i pośrednikami, przez co rolnicy są ograniczani i tylko w niewielkim stopniu mogą bezpośrednio klientom sprzedawać swoje produkty.   Ministra Ardanowskiego bronili przedstawiciel PiS i rządu.Premier Mateusz Morawiecki ocenił, że wniosek opozycji zestawiony z jej dokonaniami przypomina stare polskie porzekadło, że „krowa, która dużo ryczy, mało mleka daje”.Szef rządu stwierdził, że w czasach PO-PSL nastąpiła zapaść polskiej wsi. „Trzeba to przypomnieć (...), otóż to państwo pozwoliliście i wręcz wykonywaliście zwijanie Polski gminnej, Polski powiatowej. To wy zamknęliście kilkaset polskich szkół, zwłaszcza na terenach wiejskich. Zamknęliście ponad 400 posterunków policji - to jest też zabranie obecności państwa na terenach wiejskich, gminnych” – podkreślił. Jak wyliczał, za rządów PO-PSL zamykano też urzędy pocztowe czy połączenia autobusowe i kolejowe. Odnosząc się do kwestii nielegalnego uboju bydła, Morawiecki zapewnił, że rynki zbytu polskiej wołowiny są odzyskiwane, a działania opozycji w tej sprawie idą wbrew interesom rolników.Zbigniew Dolata (PiS) przypomniał negatywną opinię komisji rolnictwa o wniosku PO-KO ws. odwołania Ardanowskiego i wskazał, że większość jej członków uznała, że jest on „bezzasadny, postawione zarzuty są chybione, nieprawdziwe, wymyślone na potrzebę politycznej walki totalnej opozycji z rządem PiS”.„Minister Ardanowski realizuje plan, plan dla wsi, plan, który był już przedstawiany przez ministra Jurgiela. I ten plan jest realizowany. To jest plan dobry dla wsi. I tak dobrego planu dla wsi, prorolniczego i prowiejskiego do tej pory nie było” – mówił jego kolega partyjny Robert Telus.Sam minister rolnictwa ocenił zarzuty opozycji nie tylko jako „bałamutne i błahe, ale jako głupie i szkodliwe dla polskiego rolnictwa”. „Wszystko, co w przestrzeni publicznej, a w szczególności w parlamencie, pada, jest również tym przekazem, który idzie w świat. Jest bardzo uważnie czytany również przez naszych przeciwników, przez tych, z którymi walczymy o rynki na świecie itd.” – mówił Ardanowski.",,
Niemiecki dziennik napisał o „polskim antysemityzmie”. Interweniuje ambasador RP w Berlinie,"Polski ambasador w Niemczech podjął interwencję w sprawie wczorajszej publikacji dziennika „Die Welt”. Napisał on, że w Polsce 11 listopada neonaziści z całej Europy wyszli na ulice z hasłami antyżydowskimi.","Jak dowiedziało się Polskie Radio, ambasador RP w Berlinie, profesor Andrzej Przyłębski, w liście do redaktora naczelnego niedzielnego wydania „Die Welt”, „Welt am Sonntag”, zażądał umieszczenia na stronie internetowej gazety sprostowania skandalicznych informacji. Według  publikacji dziennika marsze z okazji niepodległości, organizowane 11 listopada, były okazją do manifestowania antysemityzmu. Warto przypomnieć w tym kontekście, że kilka dni temu portal niemieckiego nadawcy „Deutsche Welle” informował o niepokojach w gminie żydowskiej w Duesseldorfie. Zdaniem przedstawicieli tamtejszej społeczności, w ostatnim czasie można zauważyć w państwie narastającą wrogość wobec Żydów. – W gminie dyskutuje się o tym, kiedy nadejdzie czas, żeby opuścić Niemcy –mówił cytowany przez „Deutsche Welle"" dyrektor gminy Michael Szentei-Heise. W reakcji na publikację „Die Welt” ambasador RP napisał, że „marsze te są manifestacją miłości do ojczyzny i spotkaniem wszystkich, dla których Polska jest wartością"". Zaznaczył, że także wśród Żydów było wielu polskich patriotów. „Najwyższy czas, aby ponoć dobrze wykształceni niemieccy dziennikarze uświadomili sobie różnicę między nacjonalizmem i patriotyzmem"" – dodał Andrzej Przyłębski. Jak wynika z ustaleń Polskiego Radia, redaktor naczelny „Welt Am Sonntag” już zareagował na list polskiego ambasadora.",,
Minister Szyszko obronił interesy polskiej gospodarki w Brukseli. „To sukces”,"– Porozumienie na poziomie unijnym zostało osiągnięte. Przyjęto fakt, że polska gospodarka jest oparta na węglu. Zobowiązaliśmy się do ograniczenia emisji dwutlenku węgla zgodnie z tzw. porozumieniem paryskim – powiedział portalowi tvp.info Paweł Mucha, rzecznik Ministerstwa Środowiska. Ministrowie środowiska UE dyskutowali w piątek o  ratyfikacji tej umowy, która zakłada zahamowanie wzrostu średniej temperatury globalnej.","–  To jest sukces – powiedział  Szyszko. Przyznał, że Polska musi zamykać instalacje elektryczne, która pracują na węglu z wykorzystaniem przestarzałej technologii.  – Ale po to, by tworzyć nowe, które są bardziej efektywne, które są mniej emisyjne, a węgiel kamienny musi być gwarantem bezpieczeństwa energetycznego Polski co najmniej jeszcze przez kilkadziesiąt lat – podkreślił Jan Szyszko.    Dzięki zgodzie ministrów środowiska 28 krajów Unia Europejska będzie mogła w przyszłym tygodniu ogłosić, że jako całość ratyfikowała porozumienie wzywające do szybszej redukcji emisji dwutlenku węgla.   W przyszłym tygodniu zgodę ma dać Parlament Europejski. Unii zależało na szybszej ścieżce ratyfikacji, bo gdyby czekała na zakończenie tego procesu w parlamentach narodowych unijnych państw, nie zdążyłaby przed listopadem. A wtedy w Maroku odbędzie się szczyt klimatyczny i rozpoczną się negocjacje o wdrażaniu paryskiej umowy.  „Ograniczenie emisji w interesie Polski” – Liczymy, że Sejm zgodzi się na szybkie uchwalenie tego projektu – powiedział Paweł Mucha, rzecznik resortu środowiska. W środę rząd zaakceptował projekt ustawy ratyfikacyjnej ws. porozumienia klimatycznego ONZ, która w czwartek trafiła do Sejmu. Niższa izba parlamentu ma zająć się nim na przyszłotygodniowym posiedzeniu. Finalnie dokument trafi do podpisu prezydenta. W piątek sprawą ratyfikacji porozumienia przez całą UE zajmowali się wspólnotowi ministrowie środowiska.– Nie ulega najmniejszej wątpliwości, że ograniczenie emisji CO2 jest także w interesie Polski – powiedział tvp.info rzecznik MŚ. Jak jednak zaznaczył, „powinno się to opierać m.in. na nowych technologiach”.– Trzeba pamiętać, że polska gospodarka oparta jest na węglu. To polska specyfika. Z drugiej strony o naszej wyjątkowości stanowi fakt, że mamy lasy, które zajmują ponad 1/4 powierzchni kraju. To właśnie te lasy, a także nowoczesne technologie węglowe, chcielibyśmy wykorzystać w celu zmniejszenia koncentracji dwutlenku węgla w atmosferze – wyjaśniał Mucha. – Zabezpieczenie interesów Polski, a więc także uznanie faktu, że nasza gospodarka jest oparta na węglu, przy jednoczesnej świadomości, że  mamy lasy, które wychwytują CO2 z atmosfery, powinno być interesem całej Unii. Dlatego, że na bazie polskiej specyfiki jesteśmy gotowi przeciwdziałać zmianom klimatu, jesteśmy gotowi zmniejszać emisję a jednocześnie pochłaniać CO2 przez lasy. Jest to zagwarantowane w globalny Porozumieniu Paryskim. Unijna polityka klimatyczna tym bardziej powinna to uwzględniać – podkreślił rzecznik.Próg ratyfikacyjny Do tej pory globalne porozumienie klimatyczne ONZ zostało ratyfikowane przez 61 państw odpowiadających za 47,79 proc. światowych emisji gazów cieplarnianych. Aby weszło w życie, umowa musi przekroczyć próg ratyfikacji – 55 krajów odpowiadających za 55 proc. światowych emisji. Umowa paryska ma zacząć obowiązywać od 2020 r. Jednym z jej głównych założeń jest zahamowanie wzrostu średniej temperatury globalnej.",,
Gazprom: Nord Stream 2 zbudowany w jednej trzeciej,"Rosyjski koncern Gazprom poinformował, że ułożono już 818 km dwóch nitek gazociągu Nord Stream 2. To jedna trzecia planowanej długości. Koncern zapewnił, że prace nad budową idą zgodnie z planem.","Nord Stream 2 to projekt liczącej 1,2 tys. km dwunitkowej magistrali gazowej przez Morze Bałtyckie z Ust-Ługi w Rosji do Greifswaldu w Niemczech. Inwestycja jest warta 11 mld dolarów.Gazociąg ma być gotowy do końca 2019 r., a w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy na zachód. Projektowi temu sprzeciwiają się Polska, kraje bałtyckie i Ukraina oraz Stany Zjednoczone.Przez Nord Stream 2 ma być przesyłane 55 mld metrów sześciennych gazu rocznie. Rurociąg ma biec równolegle do uruchomionego w 2011 r. gazociągu Nord Stream. Partnerami rosyjskiego koncernu Gazprom w tym projekcie są zachodnie firmy energetyczne: austriacka OMV, niemieckie BASF-Wintershall i Uniper, francuska Engie i brytyjsko-holenderska Royal Dutch Shell.",,
140 kg trotylu pod mostem. Saperzy rozminowali przejazd,Saperzy usunęli 140 kg trotylu pochodzącego z czasów II wojny światowej. Potężny ładunek odkryto podczas rozbiórki mostu w Mikoszach na Mazurach. Do czasu zakończenia akcji ewakuowano kilkudziesięciu mieszkańców wsi i zablokowano drogę krajową nr 16.,"Ze wstępnych ustaleń policji wynikało, że pod mostem może znajdować się ok. 30 kg trotylu w 14 metalowych skrzynkach. – Na miejscu saperzy znaleźli łącznie blisko 140 kg trotylu – powiedziała po zakończeniu akcji kom. Anna Szypczyńska z policji w Piszu.Na ładunki wybuchowe, pochodzące z czasów II wojny światowej, natrafili w środę robotnicy pracujący przy rozbiórce starego mostu na krajowej „16”. – Okazało się, że most jest zaminowany, więc powiadomiono saperów, którzy w czwartek wyznaczyli 500-metrową strefę buforową i przystąpili do usuwania znaleziska – wyjaśnił rzecznik olsztyńskiego oddziału GDDKiA Karol Głębocki.Powołany przez gminę Orzysz sztab kryzysowy zdecydował o ewakuacji, która miała objąć 150 mieszkańców wsi. Przygotowano dla nich miejsca w oddalonej o 1,5 km świetlicy wiejskiej. Według komendanta Państwowej Straży Pożarnej w Piszu bryg. Pawła Pieńkosza, ostatecznie ewakuowano około 30 osób, bo tylko tylu mieszkańców zastano w czwartek rano w domach. Teren zabezpieczała policja i 9 zastępów straży pożarnej, w tym strażacy wojskowi i OSP.",,
„Financial Times”: Nord Stream 2 to porażka unijnej polityki energetycznej,"Nord Stream 2 zapewne powstanie mimo kompromisu zawartego przez instytucje i kraje UE w sprawie dyrektywy gazowej, a Polska, Ukraina i inne państwa słusznie będą czuły, że ich interesy poświęcono na korzyść Berlina i Paryża – ocenia „Financial Times”.","Zaostrzenie unijnych przepisów dla gazociągów zapewne będzie wymagało zmian przy budowie Nord Stream 2, co nie zmienia faktu, że jest to „rurociąg bez ekonomicznego uzasadnienia” – podkreśla brytyjski dziennik w czwartkowym komentarzu redakcyjnym. „Moskwa w zeszłym tygodniu potwierdziła, że (Nord Stream 2) nie będzie transportował do Europy nowego gazu. Istniejący rurociąg tranzytowy przez terytorium Ukrainy jest w dobrym stanie. Nowa rura (…) pozwoli za to Gazpromowi w znacznej mierze ominąć Ukrainę, co pozbawi Kijów i inne kraje tranzytowe, takie jak Polska, liczonych w miliardach dolarów dochodów z przesyłu gazu” – zauważa gazeta. Zwraca uwagę, że po ukończeniu Nord Stream 2 Niemcy, gdzie nowy rurociąg kończy bieg, stanie się nowym europejskim hubem dla rosyjskiego gazu, a do tej roli aspirowała dotąd Ukraina. Nowy gazociąg „umożliwia Moskwie rozgrywanie krajów europejskich przeciwko sobie” – zaznacza „FT”. UE i Niemcy liczą, że zmiana przepisów w sprawie gazociągów odwiedzie USA od nałożenia sankcji na europejskie firmy uczestniczące z rosyjskim Gazpromem w budowie Nord Stream 2. W opinii „FT” Waszyngton rzeczywiście powinien wstrzymać się od spełnienia tej groźby – nie z powodu znowelizowanych przepisów UE, lecz dlatego, że amerykańskie sankcje przestały być skoordynowane, a „stały się niespójne i nieproporcjonalnie mocne”. Gazeta pisze też o „uzasadnionych podejrzeniach”, że USA w sprawie Nord Stream 2 kierują się bardziej chęcią sprzedania Europie własnego gazu skroplonego niż troską o bezpieczeństwo energetyczne Starego Kontynentu. „Do Europy, a nie do USA należy zarządzanie unijną polityką energetyczną. Tym większa szkoda, że UE nie potrafiła dotąd działać w sposób bardziej zgodny i zdecydowany” – ocenia „Financial Times”, dodając, że „Ukraina, Polska i część pozostałych, mniejszych i położonych na wschodzie krajów UE słusznie będzie czuło, że ich interesy zostały poświęcone na korzyść interesów Paryża i Berlina”.",,
Może mieć związek z wieloma przestępstwami. Policja publikuje wizerunek i prosi o pomoc,"Olsztyńscy policjanci ustalają dane personalne mężczyzny, który może mieć związek z popełnionymi przestępstwami. Policja prosi o kontakt wszystkie osoby, które mogą pomóc w identyfikacji osoby widocznej na zdjęciach.","Olsztyńscy funkcjonariusze prowadzą postępowanie w sprawie kradzieży portfela z dokumentami i kilkukrotnego włamania się na rachunek bankowy. W trakcie przeprowadzonych czynności policjanci trafili na nagranie z monitoringu, na którym widać mężczyznę, który może mieć związek z popełnionymi przestępstwami. Informacje, które mogą się przyczynić do ustalenia danych personalnych mężczyzny widocznego na zdjęciu, można przekazać do Komendy Miejskiej Policji w Olsztynie, pod nr tel. 89 522 34 24 lub na skrzynkę mailową: joanna.burakiewicz@olsztyn.ol.policja.gov.pl. Policja zapewnia anonimowość.",,
"Pasterka w Watykanie. „Wyzwaniem są dzieci, które leżą na dnie łodzi”","Franciszek wezwał wiernych, by w noc Bożego Narodzenia myśleli o dzieciach, które nie leżą w kołyskach, ale w schronach, na chodnikach i na dnie łodzi pełnej migrantów. Przestrzegał też przed obojętnością. Papież wygłosił w sobotę homilię podczas pasterki w Watykanie.","– Jest to noc chwały, chwały ogłoszonej przez aniołów w Betlejem, a także nam dzisiaj na całym świecie. Jest to noc radości – mówił papież w Wigilię podczas mszy w bazylice Świętego Piotra.Nie jest daleki– Bóg nie jest daleki, nie musimy Go poszukiwać na orbitach niebiańskich lub w jakiejś mistycznej idei; jest blisko, stał się człowiekiem i nigdy nie odłączy się od naszego człowieczeństwa, które uczynił swoim – dodał.Franciszek podkreślił, że Bóg „nie pojawia się w sali szlacheckiej pałacu królewskiego, ale w ubóstwie żłobu; nie w blasku pozorów, ale w prostocie życia; nie u władzy, ale w zaskakującej małości”.– Aby Go spotkać trzeba iść tam, gdzie On przebywa: trzeba się pochylić, uniżyć się, stać się małymi – zauważył papież. Wskazał, że rodzące się Dzieciątko jest „wyzwaniem”.– Wzywa nas do opuszczenia ulotnych złudzeń, aby przejść do istoty, do wyrzeczenia się naszych nienasyconych żądań i porzucenia odwiecznego niezadowolenia i smutku z powodu czegoś, czego zawsze będzie nam brakowało – mówił papież.Sens życia Franciszek powiedział wiernym: „Dobrze nam zrobi, jeśli pozostawimy te rzeczy, aby znaleźć w prostocie Boga-Dzieciątka radość, sens życia”. Następnie zaapelował: „Pozwólmy, by wyzwaniem dla nas było Dzieciątko w żłobie, ale także dzieci, które nie leżą dziś w kołysce, otoczone pieszczotą miłości matki i ojca, ale leżą w nędznych żłóbkach godności: w podziemnym schronie, by uniknąć bombardowania, na chodniku wielkiego miasta, na dnie łodzi przeciążonej migrantami”.– Pozwólmy, by wyzwaniem dla nas były dzieci, którym nie pozwala się narodzić, te, które płaczą, bo nikt nie zaspokaja ich głodu, te, które nie trzymają w rękach zabawki, lecz broń – dodał papież.Odrzucony przez jednychJak powiedział, „Jezus urodził się jako odrzucony przez jednych i przy obojętności większości”.Ostrzegł: także dzisiaj taka obojętność jest możliwa, gdy „Boże Narodzenie staje się świętem, w którym protagonistami stajemy się my sami, zamiast Jezusa; kiedy światła komercji spychają w cień światło Boga; kiedy gonimy za prezentami, a pozostajemy niewrażliwi na osoby usunięte na margines”. Boże Narodzenie, przypomniał, niesie przede wszystkim nadzieję, „pomimo naszych ciemności”. Wskazał także, że w oczach Boga nikt nie jest zepchnięty na margines. Na zakończenie mszy Franciszek z grupą dzieci, wśród których był chłopiec w stroju krakowskim, zaniósł figurkę Dzieciątka Jezus do szopki w bazylice.Wcześniej, w trakcie mszy żandarm i strażak z Watykanu zanieśli figurkę Dzieciątka do szopki zbudowanej na placu Świętego Piotra. Jak wyjaśniono, był to gest uznania i wdzięczności dla formacji, które angażują się w niesienie pomocy potrzebującym. Zaraz po trzęsieniach ziemi, które nawiedziły środkowe Włochy w sierpniu i październiku, watykańscy żandarmi i strażacy udali się do zniszczonych miejscowości , gdzie uczestniczyli w operacjach ratunkowych i w patrolowaniu tych terenów.",,
"Ukraina zatrzymała żołnierza, który przeszedł na stronę Rosjan. To pierwszy  taki przypadek","Ukraińskie władze zatrzymały pierwszego żołnierza, który
po aneksji Krymu złamał przysięgę wojskową i wstąpił do armii Federacji
Rosyjskiej. Jest on jednym z kilku tysięcy ukraińskich dezerterów, którzy
przeszli na stronę Rosji w czasie aneksji półwyspu.","Nie podano pełnych danych żołnierza. Wiadomo jedynie, że ma 22 lata i ma na imię Wołodymyr. Po włączeniu Krymu do Rosji„podpisał kontrakt z armią okupanta” i przyjął rosyjskie obywatelstwo –poinformowała w czwartek ukraińska telewizja „1plus1” na swojej stronie internetowej.Mężczyzna został aresztowany, kiedy próbował wyjechać z Krymu, aby odwiedzićmatkę mieszkającą w obwodzie mikołajowskim na południu Ukrainy. Obecnie zadezercję grozi mu od dwóch do pięciu lat więzienia. Pierwsze posiedzenie sąduw jego sprawie odbędzie się w ciągu najbliższego tygodnia. Ukraińska prokuratura wojskowa prowadzi śledztwa w sprawie dezercji ponad 5tys. żołnierzy, którzy po aneksji Krymu przez Rosję w marcu 2014 roku wstąpili do rosyjskiej armii.",,
Samuel Pereira: Od marszu do marszu. Tak się kręci karuzela nienawiści,"W Białymstoku „karki” zaatakowały i zwyzywały LGBT i ich sympatyków. Za poglądy. W odpowiedzi obóz anty-PiS uderzył w PiS, Kościół i szeroko pojętą prawicę. Też za poglądy. Doszło nawet do „antropologicznego” podzielenia Polaków przez prof. Śpiewaka. O „zwyciężaniu zła dobrem” już nikt nie pamięta.","Czy Polska jest krajem różnych (wyjątkowych) ludzi, którzy wstając rano chcą normalnie żyć, pracować, rozwijać się i cieszyć każdym dniem, być po prostu szczęśliwi? A może nasz kraj (nie mylić z „ten kraj”) to „kibole, antysemityzm i homofobia” – jak nas podsumował na Twitterze Donald Tusk? Jestem głęboko przekonany, że jednak to pierwsze. Warto o tym pamiętać za każdym razem, gdy z powodu działań jednostek próbuje się Polakom jako zbiorowości dorobić „gębę”. Tak, w Polsce zdarza się przemoc, zdarza się agresja i brak poszanowania dla drugiego człowieka i jego poglądów. Dzień przed zajściami w Białymstoku Sąd Okręgowy, w Warszawie, wydał wyrok. Nie było o tym szczególnie głośno. Sąd skazał na 15 lat więzienia Adriana C. za śmiertelne ugodzenie nożem innego mężczyzny. Ofiara, śp. Paweł K. zareagował na wulgarne komentarze dotyczące barierek przy Krakowskim Przedmieściu (m.in. „Co za cwel je tutaj ustawił!”), na co w odpowiedzi agresor sięgnął po nóż i trzy razy dźgnął Pawła K., który po 11 dniach zmarł w szpitalu. O tej agresji, w wyniku której doszło do brutalnego zabójstwa, niewielu z tych krzyczących dziś „dość przemocy” chce pamiętać. Nie dziwne, w końcu nie pasuje im to do ich wizji świata. Tak samo, jak nie pasuje fakt, że zakrwawiona kobieta, której zdjęcie po zajściach w Białymstoku krążyło po internecie jako dowód na „drugi pogrom” okazała się nie zwolenniczką, a przeciwniczką marszu LGBT. Prosta recepta na nienawiść: zło dobrem zwyciężaćMamy więc po jednej stronie agresorów anty-LGBT z Białegostoku, a po drugiej kilkudniowy seans nienawiści wobec każdego, kto ma czelność się nie zgadzać z ideologią LGBT. Wystarczy, że nie zgadzasz się na robienie polityki na orientacji seksualnej albo ze światopoglądem, według którego dziecko jest towarem, do którego „mają prawo” pary homoseksualne – i od razu jesteś nazywany faszystą i „obrońcą bijących”.Takie postawienie sprawy jest nieuczciwe. Nie trzeba być za przemocą jednych, żeby nie zgadzać się na agresywną ideologię tych drugich. Przymus wybierania jednej ze skrajności ma na celu jeszcze silniejsze podkręcanie spirali nienawiści. Musisz wybrać „karki” albo akceptację dla ideologii LGBT? Nie możesz być „normalny”? Jeśli się zgodzimy na takie postawienie sprawy, to po nas.Czemu ma służyć ta wymiana ciosów, to podkręcanie karuzeli nienawiści? Utrzymaniu sztucznych emocji i atmosfery konfliktu. Politycy opozycji myślą w prosty sposób: Jarosław Kaczyński wzywa do zgody narodowej, to my na przekór zorganizujemy w Polsce piekło. Od seansu nienawiści do seansu nienawiści, od jednego marszu do kolejnego, następnego i następnego. Byle utrzymać podział, podsycić negatywne nastroje, rozhuśtać tę łódź.Im silniejsze emocje, tym łatwiej uciec od racjonalnej oceny rzeczywistości, jakiej w październiku mają dokonać wyborcy. A że może dojść do tragedii, że straty wizerunkowe Polaków na świecie mogą być poważne? To dla polityków opozycji jest nieistotne, bo cel jest inny – dorwać się z powrotem do władzy.„Nie daj się zwyciężyć złu, ale zło dobrem zwyciężaj”. Ktoś jeszcze pamięta o tych słowach?",,
Adam Hofman w partii Korwin-Mikkego? „Sejm to dla niego cel numer jeden”,"Wyrzucony z PiS po tzw. aferze madryckiej Adam Hofman intensywnie szuka partii, z list której mógłby jesienią wystartować w wyborach parlamentarnych. – Adam nie pogodził się z myślą, że będzie musiał odejść z polityki. Rozważa życie poza Sejmem, ale dziś powrót do niego na jesieni to cel numer jeden – powiedział „Rzeczpospolitej” jeden z prawicowych polityków, z którym Hofman odnowił ostatnio relacje.","Zauważalny wzrost aktywności skompromitowanego polityka w mediach nie jest przypadkiem. Zdaniem gazety ma świadczyć o jego nieformalnym akcesie do partii Janusza Korwin-Mikkego. Hofman wypowiada się zresztą o nim niezwykle ciepło, twierdząc że należy do „obozu zmiany”.Coraz więcej wspólnych płaszczyznKolejną przesłanką ma być także podjęcie przez Korwin-Mikkego sformułowania użytego w przeszłości przez bliskiego współpracownika Jarosława Kaczyńskiego, że „zagoni premier Ewę Kopacz do roboty”.Poza tym Hofman podjął jeden z głównych postulatów Korwin-Mikkego – zapowiedział złożenie w Sejmie projektu uchwały przywracającej karę śmierci. Ten ruch nie spodobał się w PiS. Zdaniem „RP” afiszowanie się w mediach z postulatami Korwin-Mikkego uderza w Andrzeja Dudę. Gazeta uważa, że ma to być wypowiedzeniem cichego paktu o nieagresji. – Hofman liczył, że w PiS sami za nim zatęsknią, gdy kampania Dudy okaże się słaba. Jego plan jednak nie wypalił – stwierdził anonimowo polityk, na którego powołuje się dziennik.Lider partii zaprzeczaStart w wyborach z list Koalicji Odnowy Rzeczypospolitej Wolność i Nadzieja ma załatwić Hofmanowi jego kolega Przemysław Wipler, polityk nowego ugrupowania. Sam lider partii zaprzecza jakoby Hofman miał przystąpić do jego partii. – Powiedzmy sobie jasno. Większość Polaków kombinuje na delegacjach, ale to drastyczny przypadek. Nie ma dziś klimatu do jego startu z naszych list – przekonuje Korwin-Mikke.„Rzeczpospolita” ustaliła jednak, że na 41 okręgów, na które podzielona jest Polska w wyborach do Sejmu, partia nie obsadziła dotąd tylko jednego pełnomocnika – w Koninie. Właśnie z tego miasta startował Hofman.",,
Jak żyją Polacy w Oslo?,"Polacy mieszkający w stołecznym Oslo coraz częściej sprowadzają rodziny, Polki pracują już nie tylko przy sprzątaniu, szybciej od mężczyzn opanowują język norweski – wynika z raportu norweskiego instytutu naukowego Fafo Oestforum.","Pierwszy raport na temat Polaków w Oslo norweski instytut opublikował w 2007 roku, dokument dotyczył fali imigrantów z Polski w 2006 roku. W 2010 roku badanie powtórzono, przeprowadzono wywiady z 501 Polakami w Oslo, abysprawdzić, jak zmieniła się ich sytuacja. Dziś przedstawiono wyniki raportu „Polonia w Oslo 2010”.Słabo z językamiZ badań wynika, że statystyczny Polak w Oslo to raczej mężczyzna, mający więcej niż 30 lat, posiadający rodzinę. Tylko 18 proc. Polaków mieszkających w Oslo nie ma dzieci. Polscy imigranci pochodzą raczej z małych miejscowości w Polsce, słabo znają język angielski lub norweski.Naukowcy zauważają, że przeciętny Polak w Oslo różni się od tego, który wyjechał do Wielkiej Brytanii czy Irlandii. Tam przebywają raczej młodsi, lepiej wykształceni, znający język angielski, pochodzą z większych miast. Norwegia jest zatem atrakcyjna dla Polaków o niższym poziomie wykształcenia, wykonujących prostsze zadania.Najwięcej Polaków przyjechało do Oslo z województw: mazowieckiego, pomorskiego, zachodniopomorskiego, a także małopolskiego, świętokrzyskiego i lubelskiego. Najmniej z: opolskiego, łódzkiego i podlaskiego.Głównym powodem przyjazdu Polaków do Norwegii jest chęć zarobienia pieniędzy. Według statystyk podanych przez Fafo pensje brutto w branży budowlanej, handlowej oraz przemyśle są w Norwegii o ok. 80 proc. wyższe niż w Polsce. Rocznie można zarobić w Norwegii od 45-49 tys. euro brutto.Z raportu wynika, że 35 proc. Polaków wysyła pieniądze do członków najbliższej rodziny w kraju, 12 proc. innym osobom, a 53 proc. zadeklarowało, że tego nie robi. Kobiety oprócz kwestii zarobkowych decydują się na wyjazd ze względów rodzinnych.Między 2006 a 2010 rokiem do Norwegii przyjechało wiele kobiet i dzieci z Polski. W 2006 roku tylko 24 proc. Polaków miało partnera w Norwegii, w 2010 już 42 proc. –  To dowód, że rodziny łączą się i myślą o dłuższym pozostaniu – mówi współtwórca badań Jon Horgen Friberg.Nie wiedzą, czy wrócąBadacze podkreślają, że trudno uzyskać od Polaków jasną deklarację odnośnie przyszłości. W wywiadach najczęściej odpowiadali, że nie wiedzą, kiedy wrócą do Polski. O ile w 2006 roku 32 proc. Polaków przewidywało, że wróci do kraju w ciągu roku, to w 2010 roku tak sądziło tylko 14 proc.Polscy mężczyźni (84 proc.) wciąż pracują w Oslo głównie na budowach, a kobiety (58 proc.) przy sprzątaniu, ale jak pokazały badania Polacy częściej znajdują zatrudnienie w innych obszarach: kobiety dobrze odnajdują się na rynku usług. Bardziej elastyczne są kobiety, mężczyźni mający doświadczenie głównie w budownictwie, mają problem ze znalezieniem innej pracy.–  To było szczególnie widoczne, kiedy kryzys objął w Norwegii głównie inwestycje, wówczas zmalało zapotrzebowanie na siłę roboczą na budowach – twierdzi Jon Horgen Friberg. –  Poza tym Polki szybciej uczą się języka norweskiego, wymaga tego praca w usługach. Polscy mężczyźni uważają, że pracując na budowie znajomość języka nie jest konieczna, wystarczy, że ktoś tłumaczy.Więcej stałych umów o pracęWśród Polaków pracujących w branży budowlanej w 2010 roku 19 proc. z nich miało stałą umowę o pracę w norweskiej firmie, w 2006 tylko 15 proc. Natomiast podobną umowę w norweskich firmach sprzątających w 2006 roku miało tylko 3 proc. Polek, w 2010 – już 18 proc.",,
Szwecja: lewica wygrywa wybory. „Języczkiem u wagi” antyimigracyjni Demokraci,"Lewicowa opozycja z 43,7 proc. głosów wygrała wybory parlamentarne w Szwecji. Według wstępnych wyników nie ma ona jednak większości, a rolę języczka u wagi będą być może mieli antyimigracyjni Szwedzcy Demokraci, którzy podwoili swój wynik.","Szwedzcy Demokraci zdobyli 12,9 proc. głosów i będą trzecią siłą wparlamencie. W zwycięskim bloku główną rolę odgrywa Partia Socjaldemokratyczna(31,2 proc.poparcia), następnie Partia Zielonych (6,8 proc.) oraz Partia Lewicy (5,7proc.).   Kandydatem na premiera jest przewodniczący socjaldemokracji 57-letniStefan Loefven, który do 2012 roku kierował związkiem zawodowym pracownikówprzemysłu metalowego.  Podczas wieczoru wyborczego Loefven powiedział, że jest „gotowy wziąćodpowiedzialność za Szwecję”. Podkreślił, że po ośmiu latach rządówcentroprawicy kraj znalazł się w poważnej sytuacji. – Mamy tysiącebezrobotnych, wyniki nauczania w naszych szkołach pogarszają się bardziej niżw jakimkolwiek innym kraju OECD – powiedział.   Oświadczył, że wynik wyborów oznacza, iż w Szwecji potrzebna jest zmiana,nowy kierunek.   Szwedzcy Demokraci bojkotowani   Polityk socjaldemokracji może mieć jednak trudną misję, gdyż zmienionakonstytucja po raz pierwszy nakłada konieczność zdobycia przez szefa rząduwotum zaufania w parlamencie. Wcześniej mniejszościowe rządy mogły trwać,wygrywając poszczególne głosowania.  Lewicowemu blokowi z pewnością trudno będzie szukać poparcia u SzwedzkichDemokratów, którzy jako jedyna przeciwna imigrantom siła są bojkotowani przez wszystkie ugrupowania parlamentarne.  Komentatorzy podkreślają, że Szwedzcy Demokraci są największym zwycięzcą tych wyborów. Ich wynik jest o 7,4 pkt proc. lepszy niż cztery lata temu. Może im przypaść rola języczka u wagi. – To był nasz cel. Chcemy zwiększyć nasz wpływna politykę – powiedział po ogłoszeniu wyników sondażowych rzecznikSzwedzkich Demokratów Bjoern Soeder.  Rządzący Szwecją od ośmiu lat centroprawicowy sojusz czterech partii podprzywództwem premiera Fredrika Reinfeldta uzyskał 39,3 proc.Największą porażkę odniosła przewodząca temu sojuszowi konserwatywnaUmiarkowana Partia Koalicyjna, zdobywając zaledwie 23,2 proc., aż o 6,9 pktproc. mniej niż w poprzednich wyborach. Pozostali koalicjanci: Ludowa PartiaLiberałów, Partia Centrum oraz Chrześcijańscy Demokraci także stracilipoparcie. Dymisja gabinetu Reinfeldta kwestią godzin   Premier Reinfeldt poinformował, że w poniedziałek poda się do dymisji wraz zcałym rządem. Zapowiedział też, że w przyszłym roku odejdzie z funkcjiprzewodniczącego Umiarkowanej Partii Koalicyjnej. W 349 miejscowym parlamencie lewicowa opozycja będzie mieć 159 mandatów,centroprawicowy sojusz czterech partii 142. Szwedzcy Demokraci 48.Ostatecznie, wbrew prognozom, progu wyborczego nie przekroczyła lewicowa iradykalna partia Inicjatywa Feministyczna, zdobywając tylko 3,1 proc. głosów. Zwycięstwo lewicowej opozycji, jeśli zdoła ona rządzić Szwecją, z pewnościąbędzie oznaczać dla Szwedów podwyżkę podatków i utratę części popularnychulg. Zabieg ten ma sfinansować obiecywany wzrost nakładów w sferzespołecznej. Lewica zarzucała centroprawicy pogorszenie stanu państwaopiekuńczego. Ustępujący rząd znacznie obniżył podatki i sprywatyzował częśćusług socjalnych.  Frekwencja w wyborach wyniosła 83,4 proc. i była wyższa o 1,3 proc. niż 4lata temu.",,
„Opłacamy wam nocleg i jeszcze się dostaje dietę”. Dziennikarze nagrali organizatorów marszu LGBT,"Realizujący film dokumentalny pt. „Inwazja” dziennikarze TVP nagrali wypowiedzi organizatorów marszu równości. – Na przykład jak są te wyjazdy na marsze, to my wam opłacamy wtedy pociąg, druga klasa oczywiście, i jeszcze się dostaje dietę. To jest 30 zł na dzień. No, jeżeli to jest na 2 dni wyjazd, to wtedy też nocleg jest opłacany – słyszymy z ust jednej z organizatorek. „Więcej szczegółów wkrótce. Będzie się działo...” – pisze na Twitterze Przemysław Wenerski, jeden z twórców filmu.",,,
USA przestają wspierać militarnie Kurdów. Trump walczy o Turcję,"Pentagon dokonuje przeglądu amerykańskich dostaw broni dla bojowników z Kurdyjskich Ludowych Jednostek Samoobrony (YPG), którzy walczą z Państwem Islamskim (IS) w Syrii – oświadczył rzecznik prasowy Departamentu Obrony USA Eric Pahon. Wcześniej pojawiły się informacje, że Stany Zjednoczone przestaną wspierać sojuszników.","Rzecznik nie potwierdził informacji o całkowitym zawieszeniu dostaw broni i zasugerował, że takie decyzje są podejmowane na podstawie wymogów związanych z przeprowadzanymi działaniami wojennymi.W piątek szef tureckiej dyplomacji Mevlut Cavusoglu poinformował, że podczas wcześniejszej rozmowy telefonicznej prezydent USA Donald Trump obiecał prezydentowi Turcji Recepowi Tayyipowi Erdoganowi, iż Stany Zjednoczone nie będą więcej dostarczać broni bojownikom YPG. Z zapisu rozmowy telefonicznej przywódców nie wynikało jednak jednoznacznie, że amerykańskie dostawy broni dla YPG zostaną całkowicie zawieszone. Biały Dom zapewnił, że chodzi o „korekty w sferze amerykańskiego wsparcia militarnego dla naszych partnerów walczących w Syrii"", służące stabilizacji w regionie i odbudowie zaufania, co „zagwarantuje, że islamiści nie powrócą na utracone terytoria”.",,
„8 maja nie jest dniem zwycięstwa dla Polski”,"Dokładnie 74 lata temu, 8 maja 1945 r. o godz. 23.01 czasu środkowoeuropejskiego, zakończyła się II wojna światowa w Europie – największa i najkrwawsza wojna w historii ludzkości. Szef Urzędu do Spraw Kombatantów i Osób Represjonowanych Jan Józef Kasprzyk przypomniał, że dzień kapitulacji III Rzeszy Niemieckiej nie jest dniem zwycięstwa dla Polski.","W Warszawie w południe odczytany zostanie Apel Poległych i złożone zostaną wieńce na płycie Grobu Nieznanego Żołnierza na placu Marszałka Józefa Piłsudskiego. Kasprzyk wyjaśnia, że ta uroczystość to hołd dla poległych, a 8 maja nie jest okazją do świętowania.– Ten dzień jest dla nas dniem gorzkim, bo decyzją mocarstw weszliśmy po 1945 r. w okres dominacji komunistycznej – wyjaśnił. Wskazał, że podczas uroczystości przy Grobie Nieznanego Żołnierza zostanie przypomniane, że dla Polski walka nie skończyła się w maju 1945 r., ale trwała przez wiele dekad do 1989 r. Szef UdsKiOR zwrócił uwagę, że nasz kraj poniósł ogromne straty w wyniku działań wojennych, co było konsekwencją tego, że „Polska i Polacy nigdy nie podjęli kolaboracji z Niemcami”. – Około 6 milionów Polaków straciło życie, przestała istnieć Warszawa, przestało istnieć wiele miast, miasteczek i wsi, Niemcy wraz z Sowietami wymordowali też znaczną część polskich elit – podkreślił.Należy również pamiętać, że choć Polska na 6 lat została wymazana z mapy świata, polscy żołnierze walczyli z Niemcami na wszystkich frontach II wojny światowej. Mimo ogromnego poświęcenia żołnierzy i mieszkańców, Polska nigdy też nie podpisała żadnego aktu kapitulacji.– Polacy mając w sobie gen wolności wiedzieli, że muszą bić się nie tylko o wolność własnego państwa, ale muszę bić się też o wartości, które zostały wtedy podeptane przez najeźdźców i które spowodowały utratę niepodległości wielu krajów – wyjaśnił Kasprzyk.",,
Etiopia: muzułmanie oferują korzyści finansowe za przejście na islam,– W Etiopii muzułmanie oferują korzyści finansowe i pomoc w znalezieniu pracy za przejście na islam – poinformował pracownik tamtejszego oddziału Papieskiego Stowarzyszenia Pomoc Kościołowi w Potrzebie. 60 proc. ludności tego kraju stanowią chrześcijanie.,"Jak podaje włoski miesięcznik katolicki „Tempi”, grupymuzułmanów namawiają młodych chrześcijan, aby porzucili swąwiarę, oferując im za to stypendia naukowe i dobrą, stabilnąpracę. W kraju o wielkim bezrobociu jest to często bardzo kusząca propozycja. Dzięki ich wsparciu osoby, które wyrzekną się Chrystusa, mogą także liczyć na preferencyjne ceny przy zakupie domów. Pieniądze na ten proceder pochodzą z Arabii Saudyjskiej, którawspiera także budowy meczetów nawet w miejscach, gdzie jest tylko kilkanaście rodzin muzułmańskich. – W Etiopii nie było nigdy konfliktów na tle religijnym. Boimy się jednak, że ta sytuacja może się bardzo szybko zmienić, podobnie jak to się już stało w krajach ościennych – stwierdzają tamtejsi chrześcijanie.",,
Nowy włoski rząd chce większej suwerenności we Wspólnocie,"Prezydent Włoch Sergio Mattarella desygnował Giuseppe Contego na premiera. Włoscy komentatorzy wyrażają zadowolenie, że trwający od marcowych wyborów kryzys polityczny dobiegł końca, ale niepokoją się o dalsze stosunki Włoch
z Unią Europejską.","Komentatorzy podkreślają, że powstanie rządu posiadającego stabilną większość w parlamencie oddala perspektywę powtórnych wyborów. Wskazują jednak, że Włochy są pierwszym z państw założycielskich Unii, w którym powstał eurosceptyczny rząd. Oba tworzące go ugrupowania - Ruch 5 Gwiazd i Liga - zapisały w programie walkę o większą suwerenność Włoch w Unii. Ich przywódcy, Luigi Di Maio i Matteo Salvini, za zastój we włoskiej gospodarce i bezrobocie obwiniają politykę finansową Brukseli. Stąd obawy, że nowy rząd wejdzie w konflikt z Unią.",,
Jackiewicz i Szałamacha przekazali nagrody organizacjom społecznym,"Były minister finansów Paweł Szałamacha i były minister skarbu państwa Dawid Jackiewicz poinformowali, że przekazali środki pochodzące z nagród za ich pracę w rządzie Beaty Szydło organizacjom społecznym.","Wicemarszałek Sejmu i rzeczniczka PiS Beata Mazurek, pytana przez dziennikarzy w Sejmie, czy wszyscy ministrowie i wiceministrowie, którzy pełnili funkcje w rządzie Szydło, oddali swoje nagrody, oświadczyła, że uczyniły to wszystkie osoby, „które są czynnymi politykami, które są w parlamencie, które były zobligowane, żeby przekazać te pieniądze”. Wyjątkiem – według niej – miały być trzy osoby, które już w polityce nie są: b. minister cyfryzacji Anna Streżyńska, b. minister finansów Paweł Szałamacha oraz b. minister skarbu Dawid Jackiewicz. Do słów tych odniósł się na Twitterze Jackiewicz, informując, że w czwartek wieczorem przelał 5600 zł pochodzących z nagród otrzymanych w 2016 r., kiedy sprawował funkcję szefa MSP, na konto Fundacji Dzieciom „Zdążyć z pomocą”. Oświadczenie o przekazaniu środków z nagród – w kwocie 5574 zł – opublikował na Facebooku także b. minister finansów. Pieniądze te – jak dodał – trafiły do Domu Samotnej Matki i Okna Życia Archidiecezji Krakowskiej. Szałamacha zwrócił jednocześnie uwagę, że w czasie, gdy kierował resortem finansów, udało się m.in. stworzyć budżet „zabezpieczający 17 mld zł na program prorodzinny 500+ już w pierwszym roku rządów” oraz doprowadzić do uszczelnienia systemu podatkowego poprzez przyjęcie szeregu przepisów (m.in. pakietu paliwowego, nowelizacji ustawy o VAT, nowelizacji ustawy o grach hazardowych oraz klauzuli obejścia prawa podatkowego), stworzenie Krajowej Administracji Skarbowej oraz za sprawą nowych instrumentów informatycznych. „W najnowszej historii finansów publicznych rzadko można wskazać podobne sukcesy” – podkreślił b. minister, wskazując jednocześnie, że wymienione przez niego projekty „opracowano lub przyjęto w 2016 r., przyniosły pierwsze efekty już w tym roku, a pełen w 2017 r., kiedy dochody z VAT wzrosły o ok. 30 mld zł (także dzięki dobrej sytuacji gospodarczej, działaniom MS i MSW)”. „Sam bym nic nie osiągnął. Dziękuję wiceministrom, urzędnikom MF, pracownikom i funkcjonariuszom KAS” – zaznaczył Szałamacha. W lutym, w odpowiedzi na interpelację Krzysztofa Brejzy (PO), przedstawiono tabelę z łącznymi kwotami nagród brutto dla poszczególnych ministrów w 2017 r. Według tabeli nagrody otrzymało 21 konstytucyjnych ministrów w wysokości od 65 tys. zł do ponad 80 tys. zł rocznie; 12 ministrów w KPRM od blisko 37 tys. do prawie 60 tys. zł rocznie oraz ówczesna premier Beata Szydło (65 100 zł).",,
Nie będzie na razie rezolucji i debaty o Polsce,Nie będzie debaty i rezolucji Parlamentu Europejskiego na temat sytuacji w Polsce w przyszłym tygodniu w Strasburgu. Tak zdecydowała większość przewodniczących grup politycznych zasiadających w europarlamencie.,"Początkowo planowano, że rezolucja będzie dotyczyła sporu wokół Trybunału Konstytucyjnego, a także ustawy o policji, sytuacji w mediach publicznych. Lewica chciała też dyskusji o aborcji. Jednak dziś socjaliści, liberałowie, zieloni, oraz komuniści zostali przegłosowani. Pozostałe grupy były przeciwne organizowaniu debaty i głosowaniu rezolucji dotyczącej Polski na przyszłotygodniowej sesji, w tym największa frakcja w europarlamencie, czyli chadecy. Powodem takiej decyzji jest między innymi Brexit, czyli decyzja Brytyjczyków o wyjściu z Unii Europejskiej. – W Unii toczy się dyskusja o tym jak zachować jedność, źle by się stało, gdyby kilkanaście dni po referendum Parlament Europejski zajął się krytyką Polski – powiedział Polskiemu Radiu jeden z europosłów.",,
"Wiadomo, kiedy ścieki w Warszawie popłyną przez most pontonowy",Pierwsze ścieki popłyną nowym rurociągiem z lewobrzeżnej Warszawy do oczyszczalni „Czajka” w piątek – poinformował w poniedziałek rzecznik prasowy Krajowego Zarządu Gospodarki Wodnej Sergiusz Kieruzel.,"Most pontonowy na Wiśle budowany w okolicy mostu Marii Skłodowskiej-Curie zostanie przekazany przez wojsko we wtorek po południu. Następnie powstaną drogi dojazdowe. W czwartek ma się rozpocząć montaż na moście pontonowym pierwszej nitki rurociągu odprowadzającego ścieki do oczyszczalni „Czajka”. – W piątek rozpocznie się pompowanie – powiedział Kieruzel. Jeżeli wszystko pójdzie zgodnie z planem, to również w piątek zacznie się budowa drugiej nitki rurociągu, by w niedzielę wszystkie ścieki z lewobrzeżnej Warszawy popłynęły do „Czajki”. Budowa mostu pontonowego na Wiśle w Warszawie rozpoczęła się w poniedziałek. Pracuje przy tym ponad 170 żołnierzy wojsk inżynieryjnych. Przeprawa ma liczyć około 240 m.",,
"Romaszewska: może rozbijemy układy, ale w szybkość postępowań wątpię","– Myślę, że prezydent i PiS się porozumieją w sprawie ustaw o KRS i SN. W tej całej sytuacji, prezydent, jako jedna z nielicznych osób, jest skłonny stąpać po ziemi. Uważam jednak, że te reformy przyśpieszą procedowanie, jeśli nie zmieni się systemu. Może rozbijemy układy, ale w szybkość wątpię – mówiła w programie „O co chodzi”, Zofia Romaszewska, doradczyni społeczna prezydenta Andrzeja Dudy.","Prezydent przedstawił w poniedziałek rano projekty ustaw o Krajowej Radzie Sądownictwa i Sądzie Najwyższym. Poinformował, że z propozycjami zmian w wyborze KRS, wiążą się zmiany w konstytucji. Miałyby one pozwolić prezydentowi na wybór członków KRS w sytuacji, gdyby wybrać ich nie zdołał Sejm. – Ponieważ nie ma zgody na zmianę konstytucji, proponuję, by w wypadku, gdy nie uda się w Sejmie wybrać członków Krajowej Rady Sądownictwa większością 3/5 głosów, w kolejnym etapie każdy poseł mógł głosować tylko na jednego kandydata – oświadczył prezydent Andrzej Duda, po konsultacjach z przedstawicielami klubów parlamentarnych. Wcześniej prezydent poinformował o przygotowaniu projektów – dotyczących KRS oraz Sądu Najwyższego. – Projekt ustawy o Sądzie Najwyższym wprowadza m.in. skargę nadzwyczajną, czyli możliwość wniesienia skargi na prawomocne orzeczenie każdego sądu, jeśli ktoś czuje się nim skrzywdzony – poinformował Andrzej Duda Reforma, wciąż za słabaZofia Romaszewska nie kryła, że była za zawetowaniem ustaw o SN i KRS, ponieważ uważa, że „trzeba bardzo uważać, jeśli w ręce jednego człowieka (ministra sprawiedliwości – przyp. red) daje się tak dużą władzę. Legendarna opozycjonistka, zwróciła uwagę, że prezydent nie zawetował ustawy o sądach powszechnych, ponieważ „pozwalała na rozbijanie ewentualnych układów”.  – Podejrzewam jednak, że niestety pewnie ministerstwo sprawiedliwości wchodząc w reformę sądownictwa nie ma dobrze rozpoznanego terenu. Widzę to na podstawie skarg, jakie trafiają do biura „Dudapomocy” w Kancelarii Prezydenta – mówiła. Romaszewska zaatakowała także min. Zbigniewa Ziobro, twierdząc, że choć minęły już dwa miesiące, to zmienił on tylko prezesa jednego sądu okręgowego. Stwierdziła jednocześnie, że trzy ustawy to za mało by zreformować wymiar sprawiedliwości, którego największą bolączką jest przewlekłość spraw. – Myślę, że prezydent i PiS się porozumieją w sprawie ustaw o KRS i SN. W tej całej sytuacji, prezydent, jako jedna z nielicznych osób, jest skłonny stąpać po ziemi. Uważam jednak, że te reformy nie przyśpieszą procedowania, jeśli nie zmieni się systemu. Może rozbijemy układy, ale w szybkość wątpię – dodała.",,
Powyborcze targi w Hiszpanii. Lewica nie chce koalicji z socjalistami,"Republikańska Lewica Katalonii (ERC) odrzuciła koalicję z hiszpańskimi socjalistami PSOE i Unidas Podemos (UP) w nowym parlamencie. – Jeżeli chcą czegoś od nas, muszą usiąść do rozmów i rozwiązać konflikt polityczny – powiedziała rzeczniczka partii Marta Vilalta. – Obecnie nasze stanowisko to „nie” – oświadczyła, zastrzegając, że jej partia „na razie” nie widzi możliwości wejścia do koalicji.","Po niedzielnych przedterminowych wyborach do hiszpańskiego parlamentu dostały się trzy ugrupowania katalońskich separatystów. Oprócz ERC, która zdobyła 13 mandatów, są to: blok Razem dla Katalonii (JxCat) z ośmioma mandatami i Kandydatura Jedności Ludowej (CUP) z dwoma. Ta ostatnia jest skrajnym ugrupowaniem, domagającym się natychmiastowego odłączenia Katalonii od Hiszpanii.Wcześniej we wtorek premier Hiszpanii Pedro Sanchez, którego partia PSOE wygrała niedzielne wybory, podpisał wstępne porozumienie koalicyjne z lewicową partią UP w nadziei na utworzenie – jak zapowiedział – „progresywnego rządu”.Jednak połączenie mandatów obu ugrupowań nie wystarczy do zbudowania bezpiecznej większości parlamentarnej i oba ugrupowania muszą teraz zabiegać o kolejnych koalicjantów.W poniedziałek PSOE odrzuciła możliwość utworzenia rządu koalicyjnego z centroprawicową Partią Ludową (PP), ale ogłosiła, że chętnie podejmie rozmowy koalicyjne z lewicowym UP oraz z liberałami ze Ciudadanos (Cs).",,
Wenezuela: wywiad aresztował prawą rękę Guaido,Wenezuelski wywiad aresztował wiceprzewodniczącego opozycyjnego parlamentu Edgara Zambrano – poinformował lider opozycji Juan Guaido. To pierwsze zatrzymanie parlamentarzysty odkąd w zeszłym tygodniu Guaido wezwał wojsko do przejścia na jego stronę i odsunięcie od władzy prezydenta Nicolasa Maduro.,"Zambrano to jeden z najbliższych współpracowników Guaido. Pełni funkcję wiceprzewodniczącego opozycyjnego parlamentu, który kilka miesięcy temu został pozbawiony kompetencji przez Maduro i zastąpiony przez Narodowe Zgromadzenie Konstytucyjne, składające się ze zwolenników reżimu urzędującego prezydenta.W środę Zambrano napisał na Twitterze, że został zatrzymany w swoim samochodzie przez agentów wywiadu. Odmówił wyjścia z auta, w związku z czym na miejsce wezwana została laweta, która zabrała samochód z nim w środku i zawiozła do siedziby agencji wywiadowczej Sebin.Dzień wcześniej Narodowe Zgromadzenie Konstytucyjne pozbawiło Zambrano immunitetu, umożliwiając w ten sposób aresztowanie go. Z kolei Sąd Najwyższy oskarżył wiceprzewodniczącego parlamentu o zbrodnie, w tym o spisek, bunt i zdradę. – Jeden z głównych spiskowców i organizatorów zamachu stanu został aresztowany – oświadczył w państwowej telewizji przewodniczący Zgromadzenia Diosdado Cabello. „Reżim porwał pierwszego wiceprezydenta” - napisał na Twitterze Guaido, który 23 stycznia obwołał się tymczasowym prezydentem Wenezueli i jest uznawany przez ponad 50 krajów na świecie, w tym przez USA i Unię Europejską.",,
Śledczy chcą oddać śledztwo ws. wypadku premier Beaty Szydło innej prokuraturze,"Prokuratura Regionalna w Krakowie wystąpiła do PK, by poza okręg krakowski przenieść śledztwo w sprawie niedopełnienia obowiązków i przekroczenia uprawnień przez policjantów i prokuratorów, którzy wykonywali czynności po wypadku z udziałem premier Beaty Szydło.","– Czynności dowodowe, jakie wykonaliśmy po wszczęciu sprawy wskazały na to, że konieczne będzie zbadanie działań prokuratorów, z którymi znamy się z racji wykonywania wspólnie obowiązków służbowych. Dlatego wystąpiliśmy do prokuratora regionalnego o wskazanie innej jednostki – uważamy, że istnieją okoliczności, które mogłyby wskazywać, na brak obiektywizmu co do prowadzenia tego postępowania z naszej strony  – poinformował we wtorek Daniel Prokopowicz, rzecznik prowadzącej sprawę Prokuratury Okręgowej w Kielcach.Spoza krakowskiego okręguZ kolei rzecznik Prokuratury Regionalnej w Krakowie Włodzimierz Krzywicki powiedział, że przed kilkoma dniami prokurator regionalny zdecydował przekazać sprawę z wnioskiem kieleckiej prokuratury i z własnym stanowiskiem do Prokuratora Krajowego – o wyznaczenie do dalszego prowadzenia tego śledztwa prokuratury spoza krakowskiego okręgu regionalnego.  – Argumenty, których używał szef kieleckiej prokuratury dla wykazania, że tego śledztwa nie powinno się prowadzić w Kielcach, mają odniesienie także do prokurator nowosądeckiej i tarnowskiej (także podlegających krakowskiej prokuraturze regionalnej – dop. red.) – wyjaśniał Krzywicki.Zaznaczył, że chodzi o fakt, że postępowanie przygotowawcze dotyczy m. in. działania w pierwszym okresie zdarzenia kierownictwa Prokuratury Okręgowej w Krakowie.Z zawiadomienia PO12 kwietnia w Prokuraturze Okręgowej w Kielcach wszczęto – jak mówił wcześniej rzecznik prokuratury Daniel Prokopowicz  – „postępowanie przygotowawcze w sprawie niedopełnienia obowiązków i przekroczenia uprawnień przez funkcjonariuszy publicznych biorących udział w czynnościach na miejscu wypadku z udziałem audi i fiata seicento, 10 lutego w Oświęcimiu”.  Chodzi o czynności wykonywane przez policjantów i prokuratorów. Śledztwo jest wynikiem zawiadomienia, jakie w tej sprawie złożyli do prokuratury posłowie PO Cezary Tomczyk i Agnieszka Pomaska. Ma ono wyjaśnić okoliczności „związane z bezpodstawnie wykonanymi – zdaniem zawiadamiających – czynnościami z udziałem kierowcy fiata, nieprawidłowym zachowaniem prokuratorów obecnych na miejscu zdarzenia oraz z kwestią dostępu adwokata do zatrzymanego w momencie zatrzymania – bezpośrednio po czynnościach na miejscu zdarzenia”. Kierowca nie miał dostępu do adwokata?Politycy Platformy podkreślali, że chodzi m.in. o samo zatrzymanie kierowcy seicento, niezapewnienie mu dostępu do adwokata oraz o wyjaśnienie, czy został on po wypadku zbadany przez lekarzy. Do wypadku doszło 10 lutego w Oświęcimiu. Policja podała, że rządowa kolumna trzech samochodów (pojazd premier Beaty Szydło jechał w środku) wyprzedzała fiata seicento; jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które następnie uderzyło w drzewo. W wyniku wypadku obrażenia ciała, utrzymujące się dłużej niż siedem dni, odnieśli Beata Szydło i jeden z funkcjonariuszy BOR – szef ochrony premier. 14 lutego prokuratorski zarzut nieumyślnego spowodowania wypadku usłyszał kierowca fiata seicento Sebastian K.;  nie przyznał się do winy. Śledztwo w tej sprawie prowadzi Prokuratura Okręgowa w Krakowie. Wiceminister spraw wewnętrznych Jarosław Zieliński zapewniał, że kierowca fiata został po wypadku zbadany przez lekarza i poinformowany o możliwości skorzystania z adwokata.",,
Trump: Zawrzemy bardzo uczciwy deal z Chinami,"Prezydent Donald Trump oświadczył, że uważa, iż USA zawrą umowę handlową z Chinami i „będzie to bardzo uczciwy deal dla wszystkich”. Dodał, że zrobił „znaczące postępy w sprawie Chin”.","Mieliśmy bardzo dobre rozmowy z Chinami (...). Oni bardzo chcą zawrzeć deal – powiedział prezydent podczas spotkania z dziennikarzami, odnosząc się do czwartkowej, pierwszej od wielu miesięcy rozmowy telefonicznej z prezydentem Chin Xi Jinpingiem. Prezydent dodał, że USA zawrą porozumienie z Pekinem, jeśli otworzy on chiński rynek.Wcześniej w piątek doradca Białego Domu ds. ekonomicznych Larry Kudlow powiedział, że Trump nie zlecił przygotowania nowej umowy handlowej z Chinami, a on sam nie jest optymistą, jeśli chodzi o porozumienie handlowe z Pekinem.Lista warunkówKudlow odniósł się do informacji, którą podała agencja Bloomberg, że prezydent zlecił urzędnikom przygotowanie listy warunków USA do ewentualnej umowy handlowej z Chinami, którą chciałby zawrzeć na spotkaniu z Xi w Buenos Aires.Doradca zapewnił, że Trump nie podjął takich kroków, a jeśli rozmowy z Xi na temat handlu nie powiodą się, to Waszyngton może uruchomić kolejne taryfy celne na chińskie towary eksportowe. Prezydent potwierdził jednak, że będzie rozmawiać z Xi podczas szczytu G20 w Argentynie, który będzie odbywać się od 30 listopada do 1 grudnia.",,
DW: Niemcy nie nadają się na unijny wzorzec w ochronie klimatu,"Obłudne porozumienie na szczycie UE nt. neutralności klimatycznej do 2050 r. ukazuje, jak odizolowane w Europie jest stanowisko Niemiec. Niemcy nie nadają się na unijny wzorzec w ochronie klimatu – pisze niemieckie Deutsche Welle, komentując ustalenia unijnego szczytu.","Przywódcy unijni porozumieli się w czwartek na szczycie w Brukseli ws. osiągnięcia przez UE neutralności klimatycznej do 2050 r. Polska, jak podkreślono we wnioskach, nie mogła „zobowiązać się do realizacji tego celu” na tym etapie. Szefowie państw i rządów mają wrócić do tej sprawy w czerwcu przyszłego roku.  – Bardzo wysoko oceniam to czego dokonał premier Morawiecki podczas unijnego szczytu, to bardzo duży sukces. Udało się uniknąć ogromnego niebezpieczeństwa. Mam na myśli bardzo kosztowną transformację energetyczną, mogącą zagrozić naszej gospodarce, na co nie mielibyśmy wpływu – komentował prezes PiS Jarosław Kaczyński.  Do ustaleń szczytu odniosła się też niemiecka stacja Deutsche Welle. W komentarzu zamieszczonym na stronie internetowej stacji czytamy, że stanowisko Niemiec ws. neutralności klimatycznej jest „odizolowane w Europie”. „To jest dopiero majstersztyk: jednogłośna uchwała, z której wyłączony jest jeden kraj! Udało się tego dokonać Radzie Europejskiej – 27 unijnych przywódców (brytyjski premier Boris Johnson ze zrozumiałych względów był nieobecny) ustaliło, że Unia Europejska, czyli także Polska, do 2050 roku ma być neutralna klimatycznie. W przypadku Polski UE poszła jednak na ustępstwo, że kraj ten będzie miał na to więcej czasu. Ile – tego nie określono. Idąc na taki kompromis Ursuli von der Leyen z wielkim trudem udało się zachować twarz” – czytamy.  Autor zauważa, że nie tylko Polska „może praktycznie sama zadecydować, do kiedy zamknie swoje elektrownie węglowe – jakby nie było pochodzi stamtąd 80 proc. polskiego prądu”.   „Czechy, Węgry i Polska dopięły także tego, że w deklaracji końcowej szczytu energia atomowa wyraźnie wymieniana jest jako źródło energii na drodze do neutralności klimatycznej. To popiera także francuski prezydent Emmanuel Macron, rzekomo najbliższy sojusznik Niemiec. Jak wiadomo, Francja gros swojego prądu uzyskuje w bezemisyjnych elektrowniach atomowych, planuje budowę kilku nowych i nie pojmuje, dlaczego to nie ma zostać uznane na poczet jej wkładu w ochronę klimatu” – pisze autor komentarza.  Zauważa także, że Niemcy „w stosunkowo krótkim czasie rezygnują zarówno z produkcji energii elektrycznej z węgla jak i z energetyki atomowej”.",,
"„To, co zrobiła totalna opozycja, nie leży w interesie państwa”","– Decyzja o wyjściu ze Zgromadzenia Narodowego była decyzją trudną, ale jedyną możliwą – powiedział w programie „Minęła 8” polityk Nowoczesnej Paweł Rabiej. – Naprawdę nie w interesie państwa polskiego jest zachowanie totalnej opozycji, to, co zrobiła właśnie w piątek 13 lipca – mówiła Anna Milczanowska (PiS).","Politycy opozycji, choć otrzymali zaproszenie na piątkowe posiedzenie Zgromadzenia Narodowego z okazji 550-lecia polskiego parlamentaryzmu, nie wzięli w nim udziału. Lider PO Grzegorz Schetyna jako powód bojkotu wskazał „niszczenie demokracji przez PiS”.Platforma w ogóle nie pojawiła się na dziedzińcu Zamku Królewskiego, gdzie odbywały się obrady. Posłowie Nowoczesnej oraz PSL  przybyli na początek uroczystości, by po odśpiewaniu hymnu, a przed zabraniem głosu przez prezydenta Andrzeja Dudę, opuścić salę.  Anna Milczanowska (PiS) podkreśliła w „Minęła 8”, że były powody do świętowania i wyraziła zdziwienie bojkotem obrad przez opozycję. – Jesteśmy w XXI wieku, Polska zaczyna być coraz bardziej znaczącym krajem. I naprawdę nie w interesie państwa polskiego jest zachowanie totalnej opozycji, to, co zrobiła właśnie w piątek 13 lipca – wskazała. „Nie chcę świętować z ludźmi, którzy niszczą parlamentaryzm”              Mirosław Maliszewski (PSL) bojkot wyjaśnił potrzebą wzięcia w tym czasie udziału w proteście rolników. Wskazał też, że „w parlamencie ograniczane są prawa chociażby PSL”.              Polityk PO Czesław Mroczek wyraził gotowość świętowania, ale „nie z tym ugrupowaniem, które nawiązuje do najgorszych czasów polskiego parlamentaryzmu, łamiąc czy niszcząc demokrację i parlamentaryzm w Polsce”.  – Nie chcę świętować z ludźmi, którzy niszczą parlamentaryzm – zaznaczył.              – Dla nas decyzja o wyjściu ze Zgromadzenia Narodowego była decyzją trudną, ale jedyną możliwą – wyjaśniał polityk Nowoczesnej Paweł Rabiej. – Jeżeli mamy świętować polski parlamentaryzm, to niech marszałek Sejmu oraz partia rządząca zachowują się tak, jak wyglądają reguły parlamentaryzmu – powiedział. ",,
"Apteka od paragonu, którym wymachiwał Budka: Oczekujemy przeprosin","„Po 20 latach pracy dla tej lokalnej społeczności, soboty, niedziele, święta, 365 dni w roku… przykro. Bardzo przykro było to od Państwa usłyszeć. A wystarczyło nie słuchać fałszywych proroków” – oświadczył właściciel apteki, z której paragonem posłużył się w debacie przedwyborczej Borys Budka. Dariusz Gałaj wyjaśnia zamieszanie z „paragonem hańby”, bo od wystąpienia Budki odbiera telefony z pogróżkami, jest nazywany złodziejem. Matka dziecka, któremu zakupiono lek, poinformowała, że „paragon został wykorzystany w rozgrywkach politycznych niezgodnie z jej zamierzeniem, bez jej wiedzy i zgody”.","Apteka „Słoneczko” z Łowicza nadal odczuwa konsekwencje uwikłania w kampanię wyborczą przez posła Platformy Obywatelskiej Borysa Budkę. Jej właściciel wywiesił w jej oknach informację, która wyjaśnia zamieszanie z „paragonem hańby” i oczekuje przeprosin.  „Od polityków oczekujemy przeprosin, od mieszkańców rozwagi. Zostaliście wprowadzeni w błąd. (...) Wszak w telewizyjnej debacie przedwyborczej znany polityk Borys Budka pokazał paragon” – pisze Dariusz Gałaj po tym, jak w debacie TVP polityk PO, pokazując paragon z jego apteki, zaatakował rząd Mateusza Morawieckiego (z którym przegrał w Katowicach w niedzielnych wyborach)  – Służba zdrowia jest w zapaści. Chyba każdy z nas ma w rodzinie kogoś, kto choruje na chorobę onkologiczną. I chciałbym państwu pokazać rachunek. To jest rachunek, paragon hańby tego rządu. 2000 zł dla dziecka po przeszczepie, które rodzice muszą wydać tylko dlatego, że ten rząd zamiast dofinansować służbę zdrowia, woli wydawać pieniądze na nagrody dla ministrów – stwierdził w telewizyjnej debacie Budka i pokazał rachunek z apteki za lek „dla dziecka po przeszczepie”. Gdy jego wersja dotycząca leku Valcyte i dofinansowania służby zdrowia przez Prawo i Sprawiedliwość została poddana weryfikacji, polityk pozwał TVP w trybie wyborczym (trybie przeznaczonym do rozstrzygania sporów między komitetami wyborczymi, a nie do walki z mediami). Przed sądem Budka przekonywał, że w debacie TVP nie odnosił się do kwestii refundacji, chciał jedynie zrelacjonować zawartość pokazanego paragonu. Jak argumentował, skoro paragon był prawdziwy, to jego wypowiedź nie mogła być fałszywa.  9 października Sąd Okręgowy w Gliwicach rozpatrując jego wniosek przeciwko Samuelowi Pereirze nie zgodził się z politykiem, przypominając mu, że wypowiadając słowa „chyba każdy z nas ma w rodzinie…” oraz „paragon hańby tego rządu”, nie miał na celu jedynie suchego zrelacjonowania treści paragonu.   Apteka przypomina fakty, matka chłopca reaguje W oświadczeniu, jakie znajduje się w witrynie apteki „Słoneczko”, Dariusz Gałaj wyjaśnia, że to nie apteka narzuca ceny. „Pacjent, realizując zakup na podstawie recepty, w każdej aptece płaci zawsze tę samą cenę urzędową. Jeżeli jest uprawniony do korzystania z odpłatności zniżkowych, apteka otrzymuje stosowną różnicę z NFZ, a pacjent płaci mniej. JEŻELI PACJENT JEST UPRAWNIONY, I TYLKO POD TYM WARUNKIEM” – wyjaśnia właściciel. „W przeciwnym razie lekarz wystawia receptę na odpłatność 100 proc. Rozstrzyga to lekarz na podstawie ściśle określonych zasad. Nasz pacjent tych uprawnień nie ma. Jego rodzice nie kwestionują tego faktu. Po wykonaniu odpowiednich badań, zależnie od ich wyniku, może przysługiwać mu odpłatność 3,20 zł” – wyjaśnia Gałaj.",,
Petru o kandydaturze Ujazdowskiego: Apeluję o korektę głupich decyzji,"– Poparcie przez PO kandydatury Kazimierza Michała Ujazdowskiego na prezydenta Wrocławia to przepis na porażkę, a nie na zwycięstwo. Zależy mi na tym, żeby opozycja „nie przerżnęła” tych wyborów i apeluję o korektę głupich decyzji – powiedział b. lider Nowoczesnej Ryszard Petru. – Być może szef PO Grzegorz Schetyna potraktował kandydaturę Kazimierza Michała Ujazdowskiego na prezydenta Wrocławia jak konia trojańskiego w elektoracie PiS – tak decyzję Schetyny komentowała z kolei szefowa Nowoczesnej Katarzyna Lubnauer.","Do decyzji PO odniósł się w programie „Tłit” na stronie wp.pl b. lider Nowoczesnej Ryszard Petru.  – Tak skrajna propozycja Platformy odpycha wyborców centrum i wyborców lewicowych od tej kandydatury – ocenił. Pytany, czy „ruch Grzegorza Schetyny jest policzkiem wymierzonym w Nowoczesną”, Petru powiedział: „Nie, uważam, że (jest) błędem strategicznym opozycji”. – Nasi wyborcy, w większości przypadków, nie będą w stanie pana Ujazdowskiego poprzeć – ocenił Petru. Na pytanie, czy „to początek końca kruchej koalicji” między Platformą Obywatelską a Nowoczesną, Petru powiedział: „uważam, że bardzo trzeszczy”.– Uważałem, że krytyczną kwestią w koalicji będą prezydenci dużych miast – zaznaczył Petru. – Uważam, że błędem jest odpuszczanie większości dużych miast, na zasadzie „każdy sobie szuka kandydata”, bo to jest błąd strategiczny – argumentował poseł.– Boję się, że (Grzegorz Schetyna) doprowadzi do przegranej w wyborach samorządowych szeroko rozumianej opozycji – mówił b. lider Nowoczesnej. Na uwagę, że „być może Schetyna pokazał, że nie liczy się ze zdaniem szefowej Nowoczesnej Katarzyny Lubnauer”, Petru powiedział: „być może tak pokazał, tylko – jeszcze raz podkreślam – on sobie może pokazywać, ale na końcu dnia to wyborcy nam pokażą, co oni myślą o tych decyzjach”. – Wrocław jest specyficzny; jest miastem, które ma bardzo szerokie spektrum wyborców, jeśli chodzi o ich poglądy. Ostatnie wybory w 2014 roku pokazały, że tam bardzo bliska była od wygranej kandydatka PiS. W związku z tym być może Grzegorz Schetyna potraktował Kazimierza Ujazdowskiego jak przysłowiowego konia trojańskiego w elektoracie PiS. W ten sposób może pozyskać część wyborców – powiedziała Katarzyna Lubnauer.„Bardziej liberalne poglądy”– Natomiast my jesteśmy ugrupowaniem, które ma bardziej liberalnych wyborców, bardziej liberalne poglądy – podkreśliła szefowa Nowoczesnej. Jej zdaniem do Wrocławia, „marki, którą zbudował” prezydent Rafał Dutkiewicz, „miasta europejskiego, dość otwartego”, lepiej pasuje kandydat, który będzie miał bardziej liberalne poglądy. Przypomniała, że kandydatem Nowoczesnej jest Michał Jaros.Na pytanie, czy ogłoszenie przez PO Ujazdowskiego kandydatem na prezydenta Wrocławia oznacza, że koalicja PO-Nowoczesna nie działa, odparła, że wręcz odwrotnie. Lubnauer przypomniała, że koalicja została zawarta na wybory do sejmików województw i że Nowoczesna wystartuje z PO do wszystkich sejmików.Podkreśliła, że każde miasto jest inne. – Jeżeli jesteśmy w stanie wyłonić kandydatów, którzy odpowiadają obu ugrupowaniom, tak jak jest w Szczecinie, to oni stają się naszymi kandydatami – wskazała szefowa Nowoczesnej. Dodała, że tam, gdzie nie ma wspólnych kandydatów, jest odrębność.Pytana, czy takie rozdrobnienie w koalicji nie doprowadzi do wygranej PiS, odparła, że wręcz przeciwnie. Podkreśliła, że koalicja PO z Nowoczesną jest jedyną trwałą koalicją, którą udało się zbudować. – W ostatnich sondażach widać, że to poparcie wspólne dla Nowoczesnej i PO jest zbliżone do poparcia PiS, w związku z tym widać dużą szansę wyborczą – podkreśliła posłanka.",,
Kreml produkuje kolejne kalumnie. Polska gotowa na odparcie głównego ataku,"Trwa festiwal sowiecko-rosyjskich kłamstw dotyczących II wojny światowej. Polska wciąż znajduje się na celowniku Kremla, który wystrzeliwuje w naszą stronę kolejne oszczerstwa. Warszawa przekonuje, że jest przygotowana na odparcie rosyjskich kłamstw, które padną podczas zbliżających się uroczystości w Jad Waszem, gdzie głównym gościem będzie Władimir Putin. KE oficjalnie zapewnia, że nie będzie tolerować ataków na nasz kraj, a w Europarlamencie przewidziano na dziś debatę dotycząca fałszerstw historycznych Moskwy.","Dzisiejsza debata w Parlamencie Europejskim w Strasburgu ma być poświęcona ostatnim wypowiedziom rosyjskiego prezydenta manipulującego znaczeniem paktu Ribbentrop-Mołotow i przekonującego, że Polska jest współodpowiedzialna za wywołanie II wojny światowej i jest krajem antysemickim.  O tym, jak ważne jest, by sprawę ataków przenieść na arenę międzynarodową, mówił przed debatą w rozmowie z IAR eurodeputowany PiS Ryszard Czarnecki, który oceniał, że reakcja UE na słowa Putina wskazuje, że Rosja nie osiągnęła swojego celu. – Dobrze, że to właśnie Europarlament będzie dawał odpór tym kłamstwom – zaznaczył jego były wiceprzewodniczący.   To właśnie przegłosowana we wrześniu przez PE rezolucja potępiająca pakt Ribbentrop-Mołotow i fałszowanie historii zadziałała jak czerwona chusta na Putina, który, prezentując się jako obrońca rosyjskiej racji stanu i pamięci o Wielkiej Wojnie Ojczyźnianej, wzmocnił w ostatnim czasie swoją stosowaną od lat kampanię historycznych kłamstw i manipulacji.  Jednym z celów tego zabiegu jest powstrzymanie spadających sondaży – Rosjanie są coraz bardziej rozczarowani pogarszającą się sytuacją gospodarczą, a polityka zewnętrzna – utrzymująca wizję mocarstwowości Rosji – nie dostarczała im w ostatnim czasie zbyt wielu powodów do odczuwania „narodowej dumy”.  Podczas debaty w PE wiceszefowa KE Viera Jourova, według tekstu jej przemówienia udostępnionego PAP, ma zadeklarować, że Komisja nie będzie „tolerować ataków na Polskę i jest w pełni solidarna z Polakami”.  „Komisja Europejska w pełni odrzuca wszelkie fałszywe twierdzenia, które próbują zniekształcać historię II wojny światowej lub przedstawiać ofiary, takie jak Polska, jako sprawców” - ma powiedzieć Jurova. Ma to być reakcja na przyjętą w zeszłym tygodniu przez polski Sejm uchwałę potępiającą „prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej próbujących obciążać Polskę odpowiedzialnością za wybuch II wojny światowej”.  Leonid Słucki tłumaczył również, że Rosja będzie „przekazywała prawdę” innym krajom, by „więcej polityków w Europie zdało sobie sprawę, jakie niedopuszczalne wydarzenia mają miejsce w Polsce i jakie decyzje są tam podejmowane”.  Kolejny popis rosyjskich kłamstw dał w tym czasie również przewodniczący rosyjskiej Dumy (niższej izby) Wiaczesław Wołodin, który przekonywał podczas obrad parlamentu, że  zorganizowaniu przez niemieckich nazistów obozów zagłady na ziemiach polskich podczas II wojny światowej „sprzyjała przedwojenna atmosfera w Polsce i stanowisko władz tego kraju, które podsycały nastroje antysemickie w społeczeństwie i przygotowały grunt dla dalszego ludobójstwa i Holokaustu”.   Zaapelował on również, by „zażądać od obecnych władz Polski przeprosin za to, co wydarzyło się na terytorium Polski w latach przedwojennych i za to, co dzieje się teraz” i powiedział, że przeprosiny ze strony Polski byłyby „słusznym i uczciwym krokiem” wobec narodu żydowskiego i narodów słowiańskich. Rosyjskie rządowe media i politycy oburzają się również, że Polacy nie świętują rocznicy zajęcia Warszawy przez Armię Czerwoną – 17 stycznia. „Wyzwolenie” będzie tego dnia świętowane w Moskwie – przewidziano pokaz fajerwerków i salwę honorową. W tym roku odbędą się też analogiczne obchody „wyzwalania” innych europejskich stolic.  Niezastąpiona przy takich tematach – rzecznik MSZ Rosji Marija Zacharowa – napisała na Facebooku, że nie może zrozumieć, jak Polska może ignorować tę datę i podkreśliła, że w naszym kraju dochodzi do wypaczania przesłanek dotyczących rozpoczęcia wojny i sytuacji przedwojennej.  Równie obłędną logikę zaprezentował członek wyższej izby parlamentu Rosji, Rady Federacji, Siergiej Cekow, który powiedział w telewizji RT, że nasz kraj „jeszcze w czasach ZSRR okazywała brak szacunku dla wspólnej historii”. – Niemniej jestem przekonany, że wspólnota międzynarodowa, która jest niezaangażowana i dąży do obiektywnej oceny historii, nie rozumie i nie akceptuje zachowania Polaków – powiedział zasiadający w komisji spraw zagranicznych Rosji –  Cekow.  Kolejne rosyjskie manipulacje i fałszerstwa to jednak przedwstęp do tego, co zostanie zapewne wypowiedziane przez rosyjskiego prezydenta Władimira Putina podczas Piątego Światowego Forum Holokaustu, które odbędzie się 23 stycznia z okazji 75. rocznicy wyzwolenia niemieckiego nazistowskiego obozu koncentracyjnego Auschwitz-Birkenau oraz Międzynarodowego Dnia Pamięci o Ofiarach Holokaustu przypadającego 27 stycznia.  Współorganizatorem uroczystości jest oskarżający Polaków o antysemityzm szef izraelskiej dyplomacji Israel Kac, a pieniądze na nie przeznaczył powiązany z Kremlem rosyjski oligarcha Wiaczesław Mosze Kantor. Kilka dni temu prezydent Andrzej Duda zapowiedział, że nie weźmie w nich udziału, gdyż – w przeciwieństwie do m.in. Putina, organizatorzy odmówili mu możliwości wypowiedzenia się.  Polski prezydent wygłosi przemówienie, cztery dni później, w Muzeum Auschwitz podczas uroczystości z okazji wyzwolenia obozu zagłady.  Jak zapowiedział we wtorek w Programie 3 Polskiego Radia szef gabinetu prezydenta Krzysztof Szczerski, prezydent wygłosi „przemówienie pamięci i szacunku”, lecz nie będzie to wystąpienie polemizujące z kłamstwami Kremla. – To nie jest temat, który ktokolwiek powinien używać – tak jak niestety używa Putin – do politycznej, bieżącej przepychanki. Nie sądzę, byśmy odpowiadali na prowokacje rosyjskie w sposób, który miałby uwłaczać pamięci tych, o których mówimy – stwierdził Szczerski.  Jednak nawet jeśli słowa prezydenta nie będą zawierać bezpośredniej odpowiedzi na kalumnie Putina i jego ludzi, to i tak będą im przeciwstawiane.  Rosja chce w swoich fałszerstwach nie tylko wybielać Związek Sowiecki i Stalina, ale też uderzyć w Polskę, której rząd, realizując suwerenną politykę, wielokrotnie przeciwstawiał się planom Kremla – jak choćby w przypadku braku zgody na budowę Nord Stream 2, wzmacniania NATO, jego wschodniej flanki, zwiększenia liczby amerykańskich żołnierzy na terenie naszego kraju, działań na rzecz współpracy w Europie Środkowo-Wschodniej czy wspierania Ukrainy i Gruzji. Moskwie zależy też na zantagonizowaniu nas na bazie historycznych nieporozumień z Izraelem. Dlatego w rozmowie z „Gazetą Polską Codziennie” wiceszef Kancelarii Prezydenta Paweł Mucha zapewniał, że nie jesteśmy z tym krajem w konflikcie. Podkreślał przy tym, że obchody w Jad Wszem nie są organizowane przez państwo Izrael, tylko prywatną fundację.  – Również ambasador Izraela w Polsce mówił bardzo wyraźnie, że to są sfery, które nie są sferami aktywności państwa Izrael. Mamy też sygnały od polskich Żydów, że prezydent podjął słuszną decyzję i nie może się godzić na to, żeby wobec prowokacji rosyjskich, przy przemówieniu prezydenta (Rosji Władimira) Putina, uwłaczano Polsce. Nie postrzegam tego w kategoriach konfliktu na linii Polska–Izrael. Postrzegam to w kategoriach prowokacji rosyjskiej, na którą trzeba odpowiadać w sposób merytoryczny, stonowany, ale i adekwatny do sytuacji – zaznaczył Mucha.  Rosja jednak zdaje sobie sprawę, że niewiele trzeba, by doszło do powtórki z konfliktu na linii Izrael – Polska, do jakiego doszło np. przy okazji ustawy o IPN. Ewentualny spór z tym krajem, to ryzyko pogorszenia naszych relacji z USA.  Bliskie relacje Putina z premierem Benjaminem Netanjahu, a także niepewna sytuacja tego drugiego – jest oskarżany o korupcję i nie potrafi utworzyć rządu - to kolejne asy w rękawie byłego szefa FSB. Do tego dochodzą wpływy, jakie w Izraelu mają środowiska rosyjskich Żydów.   Można się więc spodziewać, że wśród ataków na nasz kraj, które przeprowadzi 23 stycznia w Jerozolimie Putin, znajdą się przede wszystkim te miło brzmiące dla części środowisk żydowskich, nastawionych antypolsko i domagających się realizacji roszczeń majątkowych do mienia bez spadkowego.  Polskie władze przekonują, że są gotowe odeprzeć rosyjskie fałszerstwa. Weryfikacja tego nadchodzi nieubłaganie. Petar Petrović  Autor jest dziennikarzem Polskiego Radia",,
ZPRE przywraca Rosji wszystkie prawa. Polska i kraje regionu opuszczają obrady. „To koniec Rady”,"Delegacje Polski, a także Estonii, Litwy, Łotwy, Ukrainy, Gruzji i Słowacji opuściły obrady Zgromadzenia Parlamentarnego Rady Europy (ZPRE). To reakcja na rezolucję Zgromadzenia, która przywróciła Rosjanom wszystkie prawa. Zostały im one odebrane w 2014 r. z uwagi na rosyjską agresję na Ukrainę i aneksję Krymu.","Jak powiedział poseł PiS i wiceprzewodniczący ZPRE Włodzimierz Bernacki, „kiedy Zgromadzenie przywróciło właściwie bezwarunkowo  rosyjskich delegatów, nie mieliśmy innej możliwości, jak tylko podjąć takie działanie”. – Bezwarunkowe przywrócenie oznacza przede wszystkim, że na liście delegatów z Rosji są osoby, które mają zakaz pobytu na terenie Unii Europejskiej – podkreślił.Dodał, że wśród nich jest parlamentarzysta Leonid Słucki, którego zgłoszono jako kandydata na wiceprzewodniczącego ZPRE.Jako nieformalne przyczyny opuszczenia obrad Bernacki wymienia rosyjską agresję na Ukrainę i Gruzję. Jak ocenił, oficjalną wersją ZPRE jest chęć objęcia obywateli Federacji Rosyjskiej działalnością Europejskiego Trybunału Praw Człowieka. Zaznaczył jednak, że jest to jedyny argument.– Ten argument jest obalany niejako od razu, ponieważ rosyjski Trybunał Konstytucyjny nie uznaje wyroków i postanowień ze Strasburga – dodał Bernacki.Wiceprzewodniczący ZPRE zwrócił także uwagę, że część deputowanych z Rosji prawdopodobnie pochodzi z terenu anektowanego Krymu, gdzie odbyły się wybory do rosyjskiej Dumy Państwowej. – To jest skandaliczne – ocenił.– Rada Europy zdecydowała się na ten krok chyba dlatego, żeby dostać 66 mln euro – stwierdził. To kwota, którą Rosja powinna wpłacić do 1 lipca. – Z odsetkami daje to 70 mln euro – dodał wiceprzewodniczący Zgromadzenia. ZPRE „sprzedaje Ukrainę Rosji” – stwierdziła z kolei posłanka Iwona Arent z PiS, która również reprezentuje Polskę w Zgromadzeniu. Jak dodała, potem przyjdzie kolej na następne kraje regionu, w tym Polskę. „(…) to koniec Rady Europy, która miała stać na straży pokoju” – napisała na Twitterze.",,
Tragiczny wypadek w parku rozrywki. Wagonik kolejki wyskoczył z szyn [WIDEO],"Do groźnie wyglądającego wypadku doszło w sobotę w parku rozrywki La Feria, w stolicy Meksyku, kiedy jeden z wagoników kolejki górskiej przy dużej prędkości wyskoczył z szyn. Dwie osoby poniosły śmierć a dwie zostały ranne.","Na nagraniach wideo umieszczonych w mediach społecznościowych widać jak wagonik wykonał w powietrzu pętlę i uderzył w metalową prowadnicę. Wagonik, który znajdował się z tyłu składu, spadł z wysokości ok. 10 metrów na ziemię.Rzeczniczka parku Lara Lopez poinformowała, że przyczyną była usterka techniczna. Dodała, ze po tragicznym wypadku park został zamknięty. Jak podała prokuratura dwaj mężczyźni w wieku 18 i 21 lat, którzy znajdowali się w wagoniku, ponieśli śmierć. Ich dwie towarzyszki zostały ranne. Śledztwo prowadzone jest w kierunku nieumyślnego spowodowania śmierci.",,
Kilkudziesięciu imigrantów zginęło u wybrzeży Turcji,"Do  58 wzrosła liczba nielegalnych imigrantów,
którzy zginęli w czwartek, kiedy u zachodnich wybrzeży Turcji zatonęła ich
łódź - podały tureckie media. Z katastrofy ocalało ok. 50 osób, w tym dwóch
członków załogi.","Wcześniejsze doniesienia mówiły o 39 ofiarach, ale gubernator okręgu Menderesw prowincji Izmir, Tahsin Kurtbeyoglu, mówił mediom, że ostateczna liczbaofiar prawdopodobnie okaże się jeszcze większa.Telewizja TRT podała, że imigranci pochodzili w większości z Iraku i Syrii.Według internetowej strony dziennika „Hurriyet” na łodzi było ponad 100 ludzi.Według telewizji CNN-Turk niewielka jednostka wpadła na skały w pobliżu małejmiejscowości Ahmetbeyli. Nielegalni imigranci zazwyczaj usiłują dostać się na nieodległe od tureckichwybrzeży greckie wyspy i dalej stamtąd do zachodniej Europy. W Turcjiregularnie dochodzi do aresztowań nielegalnych imigrantów z Afryki iBliskiego Wschodu.",,
Posłowie SP chcą rozwiązania PZPN,"Solidarna Polska zaproponowała likwidację PZPN i utworzenie nowego związku piłkarskiego. Posłowie zwrócili się w tej sprawie z listem do minister sportu Joanny Muchy. Domagają się powołania kuratora, który ma wnieść o rozwiązanie PZPN.","Solidarna Polska jako uzasadnienie wniosku proponuje: fakt korupcji na szeroką skalę, stwierdzony na podstawie akcji CBA i dochodzenia prokuratury, negatywne wyniki kontroli dokonywanych przez kolejne rządy, tragiczne wyniki sportowe na przestrzeni wielu lat, a także poważne zarzuty korupcyjne dla prezesa Związku Grzegorza Laty. Rano europoseł PiS Ryszard Czarnecki także domagał się od minister sportu wprowadzenia do Polskiego Związku Piłki Nożnej kuratora, który miałby: „oczyścić przedpole”. Przekonywał, że PZPN sam swojej „stajni Augiasza” nie oczyści. Potem okazało się, że nowy pomysł PiS na uzdrowienie polskiej piłki nożnej przedstawi jutro prezes Jarosław Kaczyński. Rzecznik PiS Adam Hofman nie chciał ujawniać szczegółów ale zapewnił, że propozycja jest ściśle merytoryczna, a nie polityczna. Zdaniem Hofmana, piłki nie da się uleczyć „młotem” i powołanie kuratora nie jest dobrym rozwiązaniem w obecnym kształcie ustawy o sporcie. Rzecznik PiS powiedział, że trzeba to zrobić „rozsądnie, mądrze, użyć dyplomacji i wykorzystać te autorytety w piłce nożnej, które jeszcze istnieją, także tych, którzy mają dobre kontakty z Platinim”. Adam Hofman dodał, że opozycja „da pomysł i wsparcie” i wyraził nadzieję, że Donald Tusk „ten proces odpali”.PiS nie zaproponuje likwidacji PZPN-u, bo – zdaniem Adama Hofmana – hydrze wyrosłaby nowa głowa. –  Nie będzie Laty, będzie Kręcina, nie będzie Kręciny, będzie kolejny miś  – uważa rzecznik PiS. Według Adama Hofmana, nawet jeżeli taki „miś” na początku czymś by się różnił od swoich poprzedników, to i tak wpadnie w stare koleiny. Dlatego według PiS zmiany muszą zacząć się „od dołu”. Pomysł Solidarnej Polski likwidacji PZPN inni politycy uznali za nierealny ze względów prawnych. Leszek Miller z SLD radził posłowi Jakiemu, by zapoznał się z ustawą o sporcie. Według Cezarego Kucharskiego z PO, ludzie z PZPN być może działają niewłaściwie i niezgodnie z przepisami, ale wynika to raczej z niewiedzy i nie może stanowić podstawy do delegalizacji związku. Zgodnie z ustawą, na wniosek ministra sportu sąd może rozwiązać PZPN jeżeli jego działalność wykazuje rażące lub uporczywe naruszanie prawa albo statutu.",,
"Ławrow: USA chcą oszczędzić dżihadystów, by z ich pomocą obalić al-Asada","Stany Zjednoczone starają się oszczędzić grupę dżihadystów, by wykorzystać ją do odsunięcia od władzy prezydenta Syrii Baszara al-Asada – ocenił w wywiadzie dla BBC minister spraw zagranicznych Federacji Rosyjskiej Siergiej Ławrow. Zaprzeczył, by rosyjskie lotnictwo stosowało w Syrii zakazaną broń.","Szef rosyjskiego MSZ powiedział, że USA złamały swoją obietnicę odseparowania potężnej organizacji Jabhat Fateh al-Sham (uprzednio znanej jako Front al-Nusra) i innych organizacji ekstremistycznych od bardziej umiarkowanych rebeliantów syryjskich. W rozmowie z BBC bronił również podejmowanych przez syryjskie i rosyjskie wojsko operacji w Syrii, w tym bombardowania Aleppo.  Jabhat Fateh al-Sham jest powiązana z Al-Kaidą. Organizacja Narodów Zjednoczonych twierdzi, że w ostatnim tygodniu, w wyniku bombardowania przez lotnictwo syryjskie i rosyjskie, w oblężonym mieście zginęło przeszło 400 cywilów, w tym wiele dzieci. Ławrow zapewnił, że Rosja wspomaga reżim prezydenta al-Asada w walce z terrorystami.  Zachód też nie bez winy?Minister oskarżył Zachód, że milczał, gdy wcześniej cywile cierpieli w Aleppo – po tym jak al-Nusra odcięła dostawy z pomocą humanitarną.  – Było wiele przerw w dostawach pomocy humanitarnej w ciągu tego roku. 48 godzin, 72 godziny, wszystko na życzenie ONZ. Za każdym razem te przerwy były wykorzystywane przez al-Nusrę, by sprowadzić więcej bojowników z zagranicy, więcej amunicji i więcej broni – powiedział Ławrow. – Robimy razem z rządem syryjskim wszystko, co możliwe, by pomóc ONZ wprowadzić cotygodniowe przerwy (w działaniach zbrojnych) w Aleppo, by dostarczać pomoc humanitarną. To kontrolowani przez al-Nusrę ludzie w wschodniej części miasta to uniemożliwiają – tłumaczył.Zakazane środki bojoweNaciskany  w sprawie prawdopodobnego stosowania w Aleppo rosyjskich bomb przeciwbunkrowych, amunicji fosforowej i bomb kasetowych, minister odparł: – Jeśli ma to miejsce, to jest nam bardzo przykro.  Dodał jednak, że nie ma na to żadnych „znaczących dowodów” i konieczne jest sprawdzenie każdego przypadku osobno. – Nie używamy żadnej amunicji, która jest zabroniona przez Organizację Narodów Zjednoczonych – podkreślił.",,
Komisja PE będzie interweniować ws. polskich sędziów i społeczności LGBT,"Komisja Wolności Obywatelskich, Sprawiedliwości i Spraw Wewnętrznych Parlamentu Europejskiego (LIBE) zdecydowała, że wyśle list do polskich władz w sprawie praw społeczności LGBT i osobne pismo do Rady UE i KE w sprawie zastraszania polskich sędziów – dowiedziała się PAP z dwóch źródeł w PE.","Z inicjatywą sfomułowania pism wyszli europosłowie grupy Odnowić Europę (Renew Europe). W środę sprawa była dyskutowana przez koordynatorów grup politycznych, a w czwartek decyzję podjęła cała komisja.– Decyzja, by wysłać listy, została zaakceptowana najpierw przez koordynatorów komisji LIBE, a w czwartek potwierdzona na posiedzeniu komisji przy braku sprzeciwu. Listy nie są jeszcze gotowe. Przygotuje je przewodniczący komisji – wskazało źródło w Parlamencie Europejskim.Jak dodało, na spotkaniu koordynatorów przedstawiciel frakcji EKR (PiS) wyraził sceptycyzm wobec propozycji, jednocześnie zaznaczając, że polski rząd jest gotowy odpowiedzieć na skierowany do niego list i wyjaśnić wszelkie z nim związane wątpliwości europosłów.Pisma mają być odpowiedzią na wydarzenia z ostatnich tygodni, m.in. chuligańskie zachowania podczas parady równości w Białymstoku i informacje o internetowej nagonce na sędziów sprzeciwiających się zmianom w wymiarze sprawiedliwości, w którą był uwikłany były wiceminister sprawiedliwości Łukasz Piebiak.",,
Kapitan Concordii idzie w zaparte. Odwołał się do Strasburga,"Kapitan statku Costa Concordia Francesco Schettino, skazany prawomocnie na 16 lat więzienia za spowodowanie jego katastrofy, zaskarżył wyrok w Europejskim Trybunale Praw Człowieka w Strasburgu. Konsekwentnie powtarza, że jest niewinny. W katastrofie wycieczkowca zginęły 32 osoby.","W skardze złożonej przez dwóch adwokatów Schettino odbywającego karę w więzieniu w Rzymie zarzucono włoskiemu wymiarowi sprawiedliwości „serię podstawowych naruszeń” prawa na niekorzyść kapitana w czasie jego procesów przed sądem pierwszej instancji w Grosseto oraz sądem apelacyjnym we Florencji.Obrońcy twierdzą też, że sędziowie byli do kapitana „uprzedzeni”, zaś w czasie obu procesów doszło do naruszenia prawa do obrony.Złożenie skargi zapowiedziano w maju zeszłego roku, gdy Sąd Najwyższy utrzymał wyrok 16 lat więzienia, a skazany zgłosił się do zakładu karnego. W najbliższym czasie Trybunał w Strasburgu zdecyduje ostatecznie, czy ją rozpatrzy.Wpadli na skały13 stycznia 2012 r. gigantyczny wycieczkowiec z ponad 4 tys. osób na pokładzie, członkami załogi i pasażerami, wpadł na skały niedaleko wyspy Giglio w Toskanii. Do katastrofy doszło, kiedy kapitan polecił sternikowi podpłynąć do jej brzegów, bo chciał pokazać wyspę znajomym. W rezultacie uderzenia o skały w dnie statku powstała ogromna wyrwa. Wycieczkowiec zaczął nabierać wody i przechylać się. Kapitan próbował początkowo ukryć wypadek przed władzami morskimi i informował jedynie o awarii prądu. Alarm ogłoszono z opóźnieniem, a ewakuacja z pokładu była chaotyczna. Zginęły 32 osoby, a ponad 60 doznało obrażeń.",,
Męczeństwo chrześcijan. „Wiek XX i XXI to są wieki męczenników”,"– Papieże Jan Paweł II i Benedykt XVI bardzo często uczulali nas w dokumentach, że wiek XX i XXI to są wieki męczenników. Liczymy, że około 45 milionów osób w tym okresie oddało życie, tylko dlatego, że byli wyznawcami Chrystusa – powiedział w programie „Minęła 20” ks. prof. Waldemar Cisło.","Obecny w studiu ks. prof. dr hab. Dariusz Oko zwrócił uwagę na prześladowania chrześcijan ze strony muzułmanów. – Musimy brać pod uwagę, że islam zniszczył połowę chrześcijaństwa, że muzułmanie każdego roku zabijają dziesiątki tysięcy chrześcijan, gwałcą dziesiątki tysięcy chrześcijanek. Mamy prawo i obowiązek, by zastanawiać się, co zrobić, aby nie zniszczyli drugiej połowy – stwierdził.Goście programu poruszyli także problem islamu w Europie oraz zwrócili uwagę na to, że w Polsce od wieków wyznawcy islamu i chrześcijaństwa mogli żyć pokojowo w jednym społeczeństwie.",,
Macierewicz: Nie możemy pozwolić na obecność wojsk rosyjskich na granicy Bugu,"– Nie możemy pozwolić na tolerowanie sytuacji na Ukrainie. Nie możemy pozwolić na rozbicie Ukrainy i obecność wojsk rosyjskich na granicy Bugu – powiedział w Polskim Radiu wiceprezes Prawa i Sprawiedliwości Antoni Macierewicz. Jak wskazywał były minister obrony narodowej, „Rosja jest gotowa do nowego etapu ofensywy na Ukrainie”. – Trzeba traktować to bardzo poważnie i się zbroić – ostrzega Macierewicz.","Po ataku Rosjan na ukraińskie okręty w cieśninie Kerczeńskiej na Morzu Azowskim w części Ukrainy trwa miesięczny stan wojenny. Sytuacja za wschodnią granicą Polski wywołała dyskusję na arenie międzynarodowej, jakie mogą być następstwa imperialnej polityki Władimira Putina i Kremla.W Polskim Radiu były minister obrony narodowej Antoni Macierewicz zastanawiał się, jakie mogą być przyszłe działania wojsk rosyjskich na Ukrainie i jakie to może przynieść skutki dla Polski.– To, co się dzieje na Ukrainie, oznacza trzeci – po zajęciu Krymu i Donbasu – etap agresji na obszarze Ukrainy, który jest ściśle związany z pogorszeniem się sytuacji międzynarodowej na skutek imperialnej polityki Rosji – zaznaczył Macierewicz. – Rosja jest gotowa do następnego etapu tej ofensywy. Trzeba to traktować bardzo poważnie i wzmacniać naszą obronność – ocenił.Jak wskazywał polityk PiS, kolejne przesunięcia sił Rosji na zachód i potencjalne zajęcie i „rozbicie” Ukrainy może spowodować zagrożenie dla Polski z samego faktu, że wojska rosyjskie mogłyby stacjonować tuż za Polską granicą na Bugu.",,
Tusk rezygnuje – PO zyskuje,"Platforma po paromiesięcznej zadyszce w lutym odzyskała nieco formę i zyskała po kilka punktów proc. w sondażach. Badania przeprowadzono po tym, jak Tusk zdecydował, że nie będzie kandydował na prezydenta – zauważa „Gazeta Wyborcza”.","Wyniki poszczególnych badań nieco się od siebie różnią, ale wszystkie świadczą o jednym – poparcie dla PO rośnie. I tak, w badaniu dla  PBS DGA dla „Gazety"" Platforma skoczyła z 45 proc. w styczniu do 48 proc., TNS OBOP z 49 do 57 proc., a według czy CBOS z 38 do 43 proc. Wszystkie sondaże zostały przeprowadzone zanim Platforma zdecydowała, że w partii odbędą się prawybory, ale po deklaracji Donalda Tuska, że Pałac Prezydencki go nie interesuje i po rozpoczęciu dyskusji, kto będzie kandydatem Platformy na prezydenta.Tusk – superarbiter „Rezygnacja ze startu w wyborach prezydenckich wzmocniła Donalda Tuska, ustawiła go w roli superarbitra ponad bieżącymi sporami. Polakom najwyraźniej się to spodobało, a ponieważ Tusk jest twarzą Platformy, to i Platforma zyskała. Tusk narzucił temat dyskusji. Utrzymuje wszystkich w niepewności –  kto będzie kandydatem PO?” – uważa Mikołaj Cześnik, socjolog z PAN i SWPS. Zwyżce Platformy towarzyszy kryzys opozycji. Od początku roku traci SLD. Po grudniowej konwencji, gdy na partii łono wrócili Leszek Miller i Józef Oleksy i publicznie pojednali się z Aleksandrem Kwaśniewskim, Sojusz miał 13 proc. poparcia w sondażu „Gazety"". Premia za jedność okazała się krótkoterminowa i SLD zjechał do 7 proc. Kilka punktów od stycznia stracił też PiS. „Komisja hazardowa nie przynosi punktów ani PiS, ani SLD” – mówi Cześnik.Polacy nie są zainteresowani „Poparcie dla partii – gdy spojrzeć na ostatnie dwa lata - jest stabilne, czasem – jak teraz  – zdarzają się niewielkie skoki. Ta stabilizacja wynika z nikłego zainteresowania polityką. Z moich badań wynika, że polityką interesuje się zaledwie 15 proc. Polaków. I jak się okazuje to Platforma najlepiej się w tej sytuacji odnajduje. Miłość do PO nie jest intensywna, jej rządy nie są jakoś wyjątkowo udane, ale opozycja nie umie zaoferować niczego lepszego” – komentuje socjolog prof. Jacek Raciborski.",,
Komisja ds. pedofilii. Jeszcze w lipcu projekt ma trafić do parlamentu,"Komitet Stały Rady Ministrów zajmie się w poniedziałek projektem komisji ds. pedofilii – poinformował szef kancelarii premiera Michał Dworczyk. Dodał, że być może projektem zajmie się we wtorek rząd, a jeszcze w lipcu parlament.","Dworczyk został zapytany w Polsat News, czy na jednym z najbliższych posiedzeń rządu znajdzie się temat komisji ds. pedofilii. – Dzisiaj na Komitecie Stałym Rady Ministrów projekt tej ustawy, prowadzony zresztą przez premiera (wicepremiera Jacka) Sasina, będzie omawiany i jeżeli uda się dokończyć w dniu dzisiejszym prace Komitetowi Stałemu Rady Ministrów, to ten projekt również stanie na jutrzejszej Radzie Ministrów tak, żeby jeszcze w lipcu trafić do parlamentu – wskazał polityk.Dopytywany, kto będzie wchodził w skład komisji Dworczyk odpowiedział, że nie chce mówić o szczegółach, bo wciąż trwają prace legislacyjne. – Założenia są takie, że skład komisji będzie wybierany w części przez Sejm - tu będzie potrzebna większość 3/5 głosów. Chcemy, żeby to była jak najszersza reprezentacja, merytoryczna reprezentacja, plus osoby wskazywane przez pana premiera, przez pana prezydenta, przez Rzecznika Praw Dziecka  mówił.Szef kancelarii premiera pytany, ile osób będzie liczyć ta komisja, odpowiedział: „Na tym etapie, na którym ja zaznajamiałem się z projektem, to było siedem osób”.",,
Wiceszef kancelarii prezydenta: Nie ma konfliktu Polska-Izrael,"Nie ma konfliktu Polska-Izrael – zapewnił w rozmowie z „Gazetą Polską Codziennie” wiceszef Kancelarii Prezydenta Paweł Mucha. – Postrzegam to w kategoriach pewnej prowokacji rosyjskiej, na którą trzeba odpowiadać w sposób merytoryczny, stonowany, ale i adekwatny do sytuacji – podkreślił.","Minister pytany, kto będzie reprezentował Polskę podczas Światowego Forum Holokaustu w Jerozolimie odparł, że komunikat na ten temat wyda MSZ. – Mogę jedynie powiedzieć, że w tej sprawie jest bliska współpraca między MSZ a Kancelarią Prezydenta – zapewnił.W wywiadzie podkreślono, że organizatorem Forum nie jest państwo Izrael, lecz prywatna fundacja. Mucha był pytany, czy jednak w kontekście tego, że prezydent Andrzej Duda nie dostał prawa głosu na tym wydarzeniu, możemy mówić o jakimś konflikcie na linii Polska-Izrael.– Nie. Również ambasador Izraela w Polsce mówił bardzo wyraźnie, że to są sfery, które nie są sferami aktywności państwa Izrael. Mamy też sygnały od polskich Żydów, że prezydent podjął słuszną decyzję i nie może się godzić na to, żeby wobec prowokacji rosyjskich, przy przemówieniu prezydenta Rosji Władimira Putina, uwłaczano Polsce. Nie postrzegam tego w kategoriach konfliktu na linii Polska-Izrael. Postrzegam to w kategoriach prowokacji rosyjskiej, na którą trzeba odpowiadać w sposób merytoryczny, stonowany, ale i adekwatny do sytuacji – podkreślił minister. Polski głos wybrzmiMucha został też zapytany, czy jeśli na Światowym Forum Holokaustu Putin znów będzie kłamał w sprawie Polski, prezydent Duda wyda stosowny komunikat. – Prezydent wypowie się w Auschwitz 27 stycznia. Na pewno media światowe będą transmitowały te wydarzenia – będą koronowane głowy państw, prezydenci, międzynarodowe delegacje, ocaleni z Holokaustu. Jestem przekonany, że polski głos wybrzmi – zaznaczył.Minister przyznał, że korzystne jest, iż światowa opinia publicznie krytycznie odnosi się do niezgodnych z prawdą historyczną wypowiedzi Putina. – Znane są przecież informacje dotyczące paktu Hitler-Stalin, znane są okoliczności związane z rozbiorem Polski, współdziałanie sowieckiej Rosji z III Rzeszą w 1939 r. Polska będzie broniła prawdy historycznej – zapewnił.– Będziemy się w tej sprawie zdecydowanie wypowiadać. Wypowiadają się prezydent, premier, Sejm. Dla mnie bardzo istotne jest to, że światowa opinia publiczna to dostrzega. Również środowiska żydowskie mówią jasno, że wypowiedzi Putina są fałszywe i zakłamują historię. Prezydent użył bardzo mocnych, ale trafnych słów, że nie będziemy się godzili na rewizjonizm neostalinowski – podkreślił Mucha.Minister był też pytany, kiedy prezydent Duda ogłosi oficjalnie start w wyborach prezydenckich. – Tu jeszcze odrobina cierpliwości. Prezydent jest bardzo aktywny, zarówno w polityce krajowej, jak i zagranicznej. Widzimy, jak wiele się dzieje w sferze międzynarodowej, w sferze bezpieczeństwa i spraw krajowych. Perspektywa wyborcza to nie jest perspektywa na dziś – zaznaczył.",,
„Supertajny” oddział GRU. Fakty i mity,"„New York Times” wywołał prawdziwą burzę, publikując artykuł o tajnej jednostce rosyjskiego wywiadu wojskowego, której celem jest destabilizacja Europy. Tekst brzmi sensacyjnie, pojawia się tam  zamach na Skripala, jak i próba puczu w Czarnogórze. Jednak eksperci wątpią  w sensacyjne tezy amerykańskiego dziennika.","Rosyjski wywiad wojskowy GRU posiada supertajną jednostkę specjalną 29155. Jej celem jest destabilizacja państw Europy – napisał 8 października dziennik „New York Times”, opierając się na informacjach byłych i obecnych funkcjonariuszy wywiadów państw zachodnich. Autor artykułu przypomina, że Putin w 2006 r. podpisał ustawę upoważniającą służby specjalne Rosji do dokonywania zamachów na życie przeciwników politycznych Kremla poza granicami Rosji. Ale to ma być tylko część zadań jednostki 29155, która bynajmniej nie ogranicza się tylko do tzw. mokrej roboty – wynika z ustaleń „NYT”.   Od Salisbury po Kiszyniów Zdaniem autora artykułu Michaela Schwirtza jednostka 29155 była odpowiedzialna za przeprowadzenie kilku poważnych, pozornie tylko niezwiązanych ze sobą operacji. Od kampanii destabilizującej Mołdawię (2014 rok), przez zamach na bułgarskiego handlarza bronią Emiliana Gebrewa (2015 rok) po nieudany pucz w Czarnogórze (2016 rok) i w końcu zamach w Wielkiej Brytanii na życie byłego podwójnego agenta GRU i wywiadu brytyjskiego Siergieja Skripala i jego córki Julii (2018 rok). Po zamachu na Skripala udało się ustalić tożsamość dwóch zamachowców. Byli to funkcjonariusze GRU, płk Anatolij Czepiga i Aleksandr Myszkin. Dokładnie rok przed zamachem na Skripala, do Wielkiej Brytanii wybrać się miało trzech agentów jednostki 29155. Jednym z nich był Myszkin, drugim był człowiek używający danych Siergiej Pawłow.  Tę dwójkę nadzorował mężczyzna o nazwisku Siergiej Fiedotow. Potem udało się ustalić, że ludzie używający nazwisk Fiedotow i Pawłow należeli do zespołu, który usiłował otruć bułgarskiego handlarza bronią Emiliana Gebrewa (2015). Służby wywiadowcze w Europie znają też nazwiska, pod jakimi występowali pozostali zamachowcy: Iwan Lebiediew, Nikołaj Kononichin, Aleksiej Nikitin, Danił Stiepanow. Ta grupa kilerów usiłowała zlikwidować Gebrewa dwa razy. Raz w Sofii, a drugi raz, po miesiącu, w jego domu nad Morzem Czarnym. Nie udało się. Podobnie jak nie udał się pucz w Czarnogórze. Z artykułu „NYT” wynika, że po raz pierwszy zachodnie służby zidentyfikowały jednostkę GRU właśnie po wydarzeniach 2016 roku. Według „NYT” działająca przynajmniej od dziesięciu lat jednostka 29155 nie jest jedyną jednostką specjalną GRU, ale w przeciwieństwie do innych agenci tej jednostki z reguły działają poza granicami Rosji. Przed wyborami prezydenckimi w USA w 2016 roku dwie cyber jednostki GRU (26165 i 74455) włamały się na serwery Narodowego Komitetu Demokratów i sztabu Hillary Clinton. Wykradzione informacje wykorzystali później do atakowania kandydatki demokratów. Wiadomo, że ministerstwo obrony Rosji doceniło w swej dyrektywie za „szczególne osiągnięcia w służbie wojskowej” trzy jednostki.  Oprócz jednostki 29155, także jednostkę 74455 (znana z cyberdziałań w czasie kampanii prezydenckiej w USA) i jednostkę 99450, zasłużoną podczas aneksji Krymu w 2014 roku. „NYT” twierdzi, że w swojej działalności jednostka 29155, której dowództwo mieści się w 161. ośrodku szkolenia sił specjalnych GRU we wschodniej dzielnicy Moskwy, stosuje zarówno tradycyjne środki dywersyjne - jak zamachy bombowe, morderstwa, trucie - oraz nowe hybrydowe metody jak hakowanie systemów informacyjnych i dezinformacja. Dowódcą jednostki, w której służą m.in. weterani konfliktów w Afganistanie, Czeczenii i na Ukrainie, jest generał Andriej Awerjanow, absolwent akademii wojskowej w Taszkencie (1988). Prawdopodobnie walczył w obu wojnach czeczeńskich. W styczniu 2015 dostał tytuł Bohatera Rosji.   „Bursa GRU”  Rzecznik Kremla określił doniesienia „NYT” bardzo krótko: „pulp fiction”. Dmitrij Pieskow dodał, że Moskwa w żaden sposób nie jest zainteresowana w destabilizacji krajów europejskich. - To absurd pozbawiony wszelkiego zdrowego rozsądku – skomentował Andriej Ługowoj, były agent FSB, jeden z zabójców Litwinienki. Resort obrony, któremu podlega opisywana jednostka, nabrał wody w usta. Trudno oczekiwać innej reakcji niż zaprzeczenia ze strony Rosji.  Ciekawsze jest to, jak do publikacji „NYT” odnieśli się eksperci i niezależne media rosyjskie. Oddział, o którym w sensacyjnym tonie napisał amerykański dziennik, to nie jakaś „specjalna jednostka”, ale po prostu jednostka wojskowa nr 29155. Na dodatek od lat całkiem dobrze znana analitykom bezpieczeństwa w Rosji. Zaś informacja, kto jest jej dowódcą jest łatwa do znalezienia w źródłach otwartych – co tylko pokazuje, jak bardzo „tajna” jest to struktura. Jednostka wojskowa nr 29155 zlokalizowana jest w Moskwie, rejon Izmajłowo, ul. Parkowa 11-Я, dom 38A. Ten sam adres ma 161. Centrum Szkolenia GRU. To nieduży dwukondygnacyjny budynek otoczony wysokim murem. W rzeczywistości odbywają się tam tylko krótkie szkoleniowe kursy wywiadu wojskowego. Uczy się tam agentów strzelania, łączności radiowej itp. Tak napisał rosyjski dziennik „Wiedomosti”, powołując się na byłego pracownika wywiadu i na osobę obecnie zbliżoną do służb specjalnych. Tutaj przechodzą kursy absolwenci ogólnowojskowych, pancernych, artyleryjskich i innych uczelni wojskowych, chcący rozpocząć służbę w GRU. Centrum zyskało nawet w wojsku potoczną nazwę „bursa GRU”.  Pod tym adresem znajduje się rzecz jasna tylko administracja 161. Centrum i jego kierownictwo. Same szkolenia odbywają się na ogół na poligonach pod Moskwą. Centrum powstało w 1962 roku w strukturze 6. Zarządu GRU zajmującego się wywiadem operacyjnym. Wielu żołnierzy po „bursie GRU” walczyło w rosyjskich grupach dywersyjno-rozpoznawczych podczas walk o Aleppo w Syrii. „NYT” ma więc rację, pisząc o wielu weteranach wojen w Afganistanie, Czeczenii i na Ukrainie w szeregach opisywanej jednostki. Tyle że wynika to jedynie ze specyfiki centrum szkolenia specnazu. Mówić krótko, absolwenci 161. Centrum Szkolenia GRU to nie szpiedzy, a specjalsi.  Czego uczą w 161. Centrum? Na przykład, jak wysadzić most lub elektrownię, zniszczyć samochód z terrorystą czy zdrajcą w środku. Ale trudno tu mówić o jakiejś elitarnej supertajnej jednostce zajmującej się destabilizowaniem Europy. Jeśli jeszcze zamachy na Skripala i Gebrewa wpisują się w specyfikę szkoleń w jednostce nr 29155, no to już wątpliwie wyglądają działania o charakterze bardziej polityczno-informacyjnym, jak pucz w Czarnogórze, czy tym bardziej kampania destabilizacji Mołdawii. Takimi rzeczami zajmują się inne struktury w rosyjskim wywiadzie wojskowym. Mark Galeotti, analityk renomowanego brytyjskiego think tanku Royal United Services Institute (RUSI), napisał, że raport „New York Timesa” jest interesujący, ale sama opisana jednostka „wygląda raczej jak wyspecjalizowany oddział uderzeniowy GRU, a nie szerszą strategiczną siłę destabilizującą” Europę. Amerykańska gazeta opisuje jednostkę wojskową nr 29155 jako „elitarny oddział wewnątrz rosyjskiego systemu wywiadowczego wykwalifikowany do przewrotów, sabotażu i zabójstw”. W GRU nie ma jednak struktur, które znają się i potrafią wszystko – od sabotażu i zamachów po cyberataki i działania dezinformacyjne. W wywiadzie wojskowym Rosji funkcjonują zarządy i jednostki specjalizujące się w różnych, czasem mocno ograniczonych aspektach działalności wywiadowczej. Dlatego jednostka nr 29155 nawet gdyby przyjąć, że jej celem jest „destabilizacja Europy”, musi korzystać z pomocy innych struktur wywiadu.  Trudno więc uwierzyć, że w takiej sytuacji przez niemal dekadę zachodnim służbom nie byłoby nic wiadomo o istnieniu takiej „superjednostki”. Galeotti zwraca uwagę na jeszcze jeden aspekt, który podważa tezę „NYT”. Otóż rosyjski wywiad wojskowy zawsze był pryncypialny, jeśli chodzi o utrzymanie integralności działań operacyjnych w ramach zarządów terytorialnych. Gdyby zaś wierzyć interpretacji „NYT”, operacje jednostki 29155 jednocześnie wchodziłyby w granice jurysdykcji Zarządu Pierwszego (Europa) i Zarządu Drugiego (kraje anglosaskie). Zresztą, czy zamachy na Skripala i Gebrewa można w ogóle uznać za część kampanii destabilizującej Europę?  Rosyjski niezależny dziennikarz Siergiej Kaniew uważa, że źródłem „NYT” okazał się jakiś były pracownik rosyjskich służb, który „postanowił sobie dorobić”, więc roztoczył przed Amerykanami obraz jakiejś supertajnej jednostki, zaś dziennikarze mu uwierzyli. Niewykluczone, że w przypadku publikacji „New York Timesa” mamy do czynienia z dezinformacją. „Źródła w rosyjskich służbach” już nie raz wprowadzały w błąd specsłużby i media na Zachodzie różnymi wrzutkami pod szyldem „ekskluzywnych informacji”.  Były szef estońskiego wywiadu Eerik-Niiles Kross nie wyklucza, że GRU z premedytacją w kilku swych operacjach zostawiło wyraźne ślady wskazujące na rosyjski wywiad wojskowy. Po co? Aby Zachód odnosił wrażenie siły i zagrożenia ze strony GRU. To część wojny psychologicznej z Zachodem. - To nie jest tak, że oni stali się dużo bardziej niebezpieczni. Oni chcą, żeby tak myśleli inni. To część gry – uważa Kross.",,
Kongresmenka odrzuciła zaproszenie do odwiedzenia byłych niemieckich obozów koncentracyjnych,"Amerykańska kongresmenka z Partii Demokratycznej Alexandria Ocasio-Cortez odrzuciła zaproszenie do odwiedzenia byłych niemieckich nazistowskich obozów koncentracyjnych, które wystosowali ocalały z Holokaustu Edward Mosberg i prezes fundacji From The Depths Jonny Daniels. Zaproszenie ma związek ze słowami kongresmenki, która niedawno porównała ośrodki dla imigrantów w USA do obozów koncentracyjnych.","93-letni Mosberg wraz z fundacją From the Depths przekazał zaproszenie Ocasio-Cortez w ostatni piątek. „Wizyta w Auschwitz powinna być wymogiem dla wszystkich kongresmenów USA” – napisał.Ocasio-Cortez odrzuciła zaproszenie, odpowiadając na Twitterze Republikaninowi Steve'owi Kingowi, który napisał, że był w Auschwitz razem z Mosbergiem i Danielsem i pobyt ten był dla niego „głębokim osobistym przeżyciem”. „Proszę przyjąć ich zaproszenie” – zaapelował.W odpowiedzi Ocasio-Cortes napisała m.in. : „Kiedy ostatni raz pan tam był, pojawiły się doniesienia, że spotkał się pan i rozmawiał również z grupami austriackich neonazistów, więc odrzucam zaproszenie”.Zaproszenia mają związek ze słowami, jakie zasiadająca w Izbie Reprezentantów Ocasio-Cortez wypowiedziała 19 czerwca podczas nagrania na żywo na Instagramie. Porównała wówczas ośrodki na południowej granicy USA, w których przetrzymywani są imigranci, do obozów koncentracyjnych.– Tym właśnie są – to obozy koncentracyjne (...) – mówiła. Jak dodała, zwraca się do tych, którym „wystarczająco zależy na ludzkości, by oświadczyć, że hasło »nigdy więcej« coś znaczy i (...) że obozy koncentracyjne to teraz zinstytucjonalizowana praktyka” w USA.",,
Premier: Część środowiska sędziowskiego manipuluje wyrokiem TSUE,"Część środowiska prawniczego jest zawiedziona rozstrzygnięciem Trybunału Sprawiedliwości Unii Europejskiej i manipuluje wyrokiem, usiłując wmówić opinii publicznej, że wynika z niego jakoby TSUE zakwestionował legalność KRS – powiedział premier Mateusz Morawiecki w rozmowie z Polską Agencją Prasową.","Unijny Trybunał Sprawiedliwości wydał w zeszłym tygodniu wyrok w odpowiedzi na pytania prejudycjalne zadane przez Izbę Pracy Sądu Najwyższego. Trybunał orzekł, że niezależność Izby Dyscyplinarnej powinien zbadać polski Sąd Najwyższy.– Trybunał potwierdził, że stanowisko Polski w tej sprawie było od początku słuszne – ustrój sądownictwa należy do kompetencji państw członkowskich. Jeśli któreś państwo chce go zmienić – to do organów tego państwa należy decyzja w tych sprawach – wskazał szef rządu.– Wydana w czerwcu opinia rzecznika generalnego Jewgienija Tanczewa szła w zupełnie inną stronę – zawarto tam nawet wymogi, nieoparte zresztą na jakichkolwiek podstawach prawnych, jak powinny wyglądać krajowe rady sądownictwa. Trybunał w Luksemburgu odrzucił to błędne rozumowanie i w żadnym punkcie wyroku nie wskazał, że KRS czy Izba Dyscyplinarna są niezgodne europejskim prawem – zwrócił uwagę Morawiecki.Premier został spytany, co się stanie jeżeli Sąd Najwyższy lub inne sądy będą wydawały wyroki, w których uznają KRS za nielegalną. – Jeśli zaczną pojawiać się wyroki, w których jedni sędziowie będą podważać umocowanie innych, bo nie podoba im się skład KRS, to możemy mieć poważne zamieszanie. Odpowiedzialność za to zamieszanie spadnie jednak wyłącznie na sędziów, bo takie wyroki trzeba będzie uznać de facto za obstrukcję, za próbę uzurpowania sobie kompetencji legislacyjnych – podkreślił. Chaos prawny – Warto zresztą przypomnieć, że o ile obecna KRS została powołana zgodnie z Konstytucją RP, to w przeszłości tak nie było: jej członkowie wybierani byli przez wiele lat na niezgodne z Konstytucją indywidualne kadencje, KRS była niereprezentatywna, nie było w niej prawie w ogóle przedstawicieli sądów rejonowych, a więc ponad 70 proc. polskich sędziów. Nieprawidłowości były również przy wyborze obecnej I Prezes Sądu Najwyższego – ta procedura też okazała się niezgodna z konstytucją. Jeśli ktoś zacząłby teraz podważać wyroki wydane przez sędziów od początku lat 90., wyroki Sądu Najwyższego czy też sędziów, którzy zostali powołani przy udziale tamtej niezgodnej z konstytucją KRS – to rzeczywiście powstałby ogromny chaos prawny. Mam nadzieję, że do tego nie dojdzie, ale zależy to od samych sędziów – przyznał.Morawiecki wskazał, że „jeśli pojawią się jakiekolwiek wątpliwości co do umocowania któregoś z konstytucyjnych organów państwa, w sprawie być może będzie musiał wypowiedzieć się Trybunał Konstytucyjny” . – To on, a nie sądy powszechne czy nawet Sąd Najwyższy jest tzw. sądem ostatniego słowa w naszym systemie ustrojowym. TK już w marcu tego roku oceniał przepisy dotyczące KRS i uznał, że są one zgodne z konstytucją. Sąd Najwyższy ani sądy powszechne nie mogą ignorować tego wyroku – wskazał premier.",,
Kwaśniewski: chętnie będę doradzał Ukraińcom. Ale wicepremierem nie będzie,"– Jeżeli władze Ukrainy chciałyby stworzyć
międzynarodową grupę doradczą, to nie odmówiłbym wsparcia – powiedział w
sobotę były prezydent Aleksander Kwaśniewski. Zdementował jednak doniesienia,
jakoby miał zostać wicepremierem rządu w Kijowie.","Doniesienia o takiej propozycji pojawiły się w piątek przy okazji konferencji prasowej premiera Arsenija Jaceniuka, na której zaprezentował potencjalny skład swojego rządu. Zaproponował też stworzenie funkcji wicepremierads. integracji europejskiej i powiedział, że stanowisko to mógłby objąćcudzoziemiec. – Sądzę, że na to stanowisko można by zaprosić jednego zeuropejskich liderów, ale o tym poinformuję po zakończeniu rozmów –powiedział Jaceniuk. Pojawiły się wówczas doniesienia, że stanowisko mógłby objąć Aleksander Kwaśniewski. Urodzinowy żart?Pytany o te doniesienia, Kwaśniewski powiedział w sobotę, że nikt z nim ożadnej tego typu koncepcji nie rozmawiał. – O niczym takim nie słyszałem i nietraktuję tego poważnie – podkreślił. Dodał, że traktuje to trochę jakurodzinowy żart. W sobotę Kwaśniewski kończy bowiem 60 lat. – Wydaje mi się, że nawet z konstytucyjnego powodu to nie jest możliwe. Niewyobrażam sobie, żeby cudzoziemiec, a nie obywatel Ukrainy, mógł byćczłonkiem rządu ukraińskiego i konstytucyjnie odpowiadać przed np.trybunałami w Ukrainie – mówił były prezydent.Zgodnie z ukraińskim prawem członkiem Rady Ministrów może być wyłączeni obywatel tego kraju, mający pełnię praw publicznych. Rząd nie, doradzanie takKwaśniewski zapewnił jednocześnie, że jest gotów doradzać rządowi w Kijowie. – Jeżeliwładze Ukrainy chciałyby stworzyć taką silną grupę doradczą międzynarodową,ale doradczą, to sam bym nie odmówił wsparcia i myślę, że znalazłoby sięwielu wybitnych polityków europejskich, którzy chętnie w tym momencieUkrainie by pomogli – powiedział Kwaśniewski.",,
Polska apeluje o przyspieszenie prac nad dyrektywą ws. Nord Stream 2,"Polska na spotkaniu ministrów ds. energii krajów Unii Europejskiej w Luksemburgu zaapelowała o przyspieszenie prac nad nowelizacją dyrektywy gazowej, która wymierzona jest w projekt gazociągu Nord Stream 2. Apel poparło 10 krajów UE. Niemcy, Austria, Belgia i Holandia pozostały przeciwne.","Sprawa nowelizacji dyrektywy gazowej została omówiona na wniosek Warszawy podczas spotkania unijnych ministrów energii w Luksemburgu, choć oficjalnie tej kwestii nie było w programie narady.Choć Parlament Europejski przedstawił już swoje stanowisko w sprawie nowych przepisów, to w Radzie UE prace toczą się wolno. Za tempo odpowiada Bułgaria, sprawująca prezydencję w tym organie. Bułgarzy tłumaczą opóźnienia m.in. tym, że istnieją wątpliwości prawne co do kształtu nowych przepisów, a to wpływa na różnice zdań wśród krajów unijnych.– Polska podniosła kwestie nowelizacji dyrektywy gazowej i konieczności jak najszybszego przejścia do fazy politycznej. Zostaliśmy w tym poparci. W sumie 11 krajów, razem z Polską, opowiedziało się za tym, że dyrektywa gazowa jest już projektem, który należałoby skierować do dyskusji politycznej – powiedział wiceminister energii Michał Kurtyka.Dodał, że jest to „ważny sygnał dla bułgarskiej prezydencji, która dzierży w swoich dłoniach przyszłość tego dokumentu”.Kurtyka zaznaczył, że część krajów uważa inaczej niż te 11, które opowiedziało się za szybkim procedowaniem. – To są cztery kraje. Nie będzie żadnym zaskoczeniem, (...) jeśli powiem, że w tej grupie są Niemcy – dodał.Projekt dyrektywy ma kluczowe znaczenie dla europejskiego rynku gazu. Wprowadzone zmiany mają jednoznacznie wskazać, że podmorskie części gazociągów na terytorium UE podlegają przepisom trzeciego pakietu energetycznego.",,
Donald Trump Człowiekiem Roku tygodnika „Time”,"Gigant na rynku nieruchomości, właściciel kasyna, gwiazda reality show i prowokator, a od przyszłego roku prezydent Stanów Zjednoczonych. Donald Trump został Człowiekiem Roku magazynu „Time”.","W tym roku „Time"" po raz 90. przyznał tytuł Człowieka Roku.  To osoba, która zdaniem magazynu miała największy wpływ na wydarzenia na świecie. Donald Trump, przez reporterów „Time’a"" nazwany prezydentem Stanów Podzielonych Ameryki, pokonał tym samym także na tym polu Hillary Clinton, a także Recepa Erdogana, Beyonce, hakerów, a także naukowców zajmujących się edycją genów– Trudno spierać się, że ktokolwiek miał większy wpływ na wydarzenia tego roku niż Donald Trump.  – mówi Nancy Gibbs, redaktor naczelna „Time"". – Czy jego wpływ był dobry czy zły, to wyzwanie przed jakim stanie. Kraj wyszedł z tych wyborów bardziej podzielony niż z jakichkolwiek wyborów, jakie ktokolwiek z nas pamięta.",,
„Prezydent Białegostoku stosuje podwójne standardy”. Chodzi o marsz LGBT,"– Istnieje obawa, że prezydent Białegostoku faworyzuje LGBT, a przy tym ukrywa dowody lub być może ukrywają je urzędnicy, na jego polecenie – mówi w rozmowie z portalem tvp.info Sebastian Łukaszewicz, radny Sejmiku Województwa Podlaskiego. Tadeusz Truskolaski nie zezwolił na organizację kilkudziesięciu zgromadzeń, w tym pikniku rodzinnego pod ekumenicznym patronatem obu diecezji – katolickiej i prawosławnej – w terminie, w którym środowiska LGBT chcą się zebrać na pierwszym w Białymstoku marszu równości.","Tadeusz Truskolaski, prezydent Białegostoku, w wyborach startował z poparciem PO. Jest ojcem Krzysztofa Truskolaskiego. To poseł PO, wybrany z listy Nowoczesnej, teraz bardzo aktywny w kampanii – jest m. in. na filmach Bartosza Arłukowicza z Węgrowa. Prezydent Białegostoku negatywnie ocenił przebieg marszów równości w Warszawie i Gdańsku (gdzie doszło do profanacji) określając je mianem „ataku na innych”. W marszu białostockim nie weźmie udziału i nie udzieli mu patronatu. Mimo to podlaskie środowiska prorodzinne i prawicowe obawiają się, że faktycznie faworyzuje LGBT.  Marsz równości – pierwszy w historii Białegostoku – ma się odbyć w tym mieście w sobotę, 20 lipca. W tym samym terminie również inne organizacje zgłosiły swoje zgromadzenia, łącznie kilkadziesiąt. Ratusz nie zezwolił na żadne z nich twierdząc, że zgłoszenie marszu równości przyszło najwcześniej: „kilka milisekund” po północy.  Decyzję tę ratusz podjął w trybie rozprawy administracyjnej. Przedstawiciele organizatorów niektórych imprez byli na niej obecni i zgłosili wniosek o zabezpieczenie dowodu w postaci potwierdzenia momentu wpływu poszczególnych zawiadomień na skrzynkę elektroniczną urzędu, jednak odmówiono im tego. Marszałek Artur Kosicki zgłosił piknik 2 lipca, 18 dni przed imprezą. Zdaniem Tadeusza Truskolaskiego powinien to uczynić najpóźniej 30 dni przed nią. Jednak w jednym z tweetów prezydent miasta przyznał, że gdyby chodziło o niedzielę (21 lipca, a więc gdyby wniosek wpłynąłby 19 dni przed imprezą), „nie byłoby żadnej kolizji”",,
Nieznani sprawcy sprofanowali „polski” kościół w Glasgow,"Nieznani sprawcy włamali się do kościoła św. Szymona w Glasgow, gdzie odbywają się msze z udziałem polskich księży. Sprofanowano i zdewastowano m.in. figurę Jezusa oraz kopię obrazu Matki Boskiej Częstochowskiej.","Informację o zdarzeniu otrzymaliśmy na platformę Twoje Info. Nasz czytelnik  wskazał, że Polacy w Glasgow są przekonani, iż ataku dokonali muzułmanie.Sprawę bada policja.Wybudowany na początku XX wieku kościół pw. św. Szymona znajduje się na West Endzie. Podczas II wojny światowej służył polskim żołnierzom skoszarowanym w Yorkhill Barracks. Od tego czasu nazywany jest „polskim kościołem” i jest uważany za duchowe centrum Polonii w Glasgow.",,
"Petru o Schetynie: gdyby był poważny, stworzylibyśmy wspólne exposé",Opozycja powinna działać razem we wszystkich najważniejszych sprawach – m.in. o tym mówi lider Nowoczesnej Ryszard Petru we wtorkowym wywiadzie dla „Rzeczpospolitej”.,"Ryszard Petru pytany w wywiadzie o to, czy Nowoczesna traktuje kandydaturę Schetyny na premiera poważnie, odpowiedział: „Nie, bo gdyby był poważny, to wcześniej doszłoby do uzgodnień PO z innymi ugrupowaniami i tworzenie wspólnego exposé. Wariant: zapowiadamy wniosek, zgłaszamy kandydata na premiera i czekamy aż go poprzecie jest złym prognostykiem na przyszłość”.Nic w ciemno Dopytywany, czy Nowoczesna nie zagłosuje za odwołaniem rządu Beaty Szydło, Petru stwierdził: „Rząd Beaty Szydło nie może liczyć na poparcie Nowoczesnej, ale też w ciemno nie poprzemy wniosku Platformy. Najpierw musimy poznać exposé i później zdecydujemy na posiedzeniu klubu”. Z kolei na pytanie o to, „od czego Nowoczesna uzależnia poparcie dla wniosku PO” - jej lider odparł: „Jeśli w exposé Schetyny znajdzie się np. propozycja kolejnego skoku na OFE, by sfinansować nowe obietnice wyborcze, to trudno liczyć na nasze poparcie. Na pewno nie poprzemy PO bezwarunkowo”.– Kandydat na premiera (Schetyna), który wie, że przegra, raczej się osłabia, a nie umacnia – podsumował Petru jedną z odpowiedzi na pytanie gazety.",,
"Prezydent: cieszę się, że program modernizacji polskiej armii, wreszcie jest realizowany","– Cieszę się, że program modernizacji polskiej armii, wreszcie jest realizowany i że ogromne kwoty przeznaczane na ten program - łącznie 500 mld zł - trafiają także do polskiego przemysłu – powiedział w czwartek prezydent Andrzej Duda podczas wizyty w Hucie Stalowa Wola (woj. podkarpackie).","Prezydent podkreślił, że Huta Stalowa wola to jeden z najważniejszych podmiotów dostarczających ciężkie wyposażenie bojowe dla polskiego wojska. – Ogromnie się cieszę, że program modernizacji polskiej armii, o którym tyle razy mówiliśmy i który napotykał na tyle różnych przeszkód, wreszcie jest realizowany i jest zrealizowany także - a może przede wszystkim także tutaj w Hucie Stalowa Wola z tak wielkim powodzeniem – mówił Andrzej Duda.  Wskazał na produkowane w Hucie Stalowa Wola moździerze samobieżne Rak i armatohaubice Krab. – Cieszę się z tego bardzo dużego zamówienia, które będziecie państwo realizowali jeszcze przez najbliższe lata, a mam nadzieję staną się one w przyszłości także naszym produktem eksportowym i mam nadzieję, że będą oferowane na całym świecie – powiedział prezydent. Wyraził satysfakcję z tego, że w związku z produkcją, która ma miejsce w HSW, powstały nowe miejsca pracy w Stalowej Woli i regionie podkarpacia. – Cieszę się ogromnie, że to zasila dzisiaj polskie wojsko, a my realizując modernizację polskiej armii, płacąc gigantyczne pieniądze – bo to są niewyobrażalne kwoty, to jest ponad 500 miliardów złotych, cały plan modernizacyjny - że te pieniądze w dużym stopniu trafiają także do polskiego przemysłu, rozwijają i unowocześniają go, a także –  a może przede wszystkim - zasilają budżety rodzin ludzi, którzy są tutaj zatrudnieni i współpracują z państwa zakładami – mówił Andrzej Duda.   Zaznaczył, że miał już okazję obejrzeć egzemplarz testowy wozu bojowego piechoty Borsuk. Jak dodał, ma nadzieję, że także ten sprzęt będzie produkowany przez HSW. – Liczę na to, że to będzie nasz kolejny hit eksportowy (..) i że będzie nim zainteresowanie w wielu państwach na świecie; dzięki temu zakłady będą miały stabilną produkcję na długie lata, która zapewni możliwości rozwoju.",,
"„Wałęsa ma coraz większy problem emocjonalny z ludźmi, którzy nie dali się złamać komunie”","Lech Wałęsa ma coraz większy problem emocjonalny z ludźmi, którzy nie dali się złamać komunie – ocenił w poniedziałek szef KPRM Michał Dworczyk odnosząc się do słów byłego prezydenta z niedzielnej konwencji Koalicji Obywatelskiej.","Podczas niedzielnej konwencji Koalicji Obywatelskiej Lech Wałęsa powiedział m.in., że wybaczył szefowi Solidarności Walczącej (zmarłemu przed tygodniem Kornelowi Morawieckiemu), bo „po chrześcijańsku należy to zrobić”. – A co oni z niego robią? Bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada, proszę panów. Zdrajca. Taka jest prawda – mówił Wałęsa.– To, co zrobił Lech Wałęsa było haniebne. (...) Patrząc na salę, sala biła brawo Wałęsie, co jest dla mnie kompletnie niezrozumiałe i świadczy chyba o jednym, że w swojej nienawiści do PiS część polityków PO całkowicie straciła kontakt z rzeczywistością i przyzwoitością – ocenił Dworczyk w poniedziałek w Polsat News.Jak dodał „po pogrzebie, w czasie żałoby, w polskiej kulturze i tradycji nie mówi się o zmarłych wcale, albo tylko dobrze”. – Ale pomijając ten fakt i pomijając to obrzydliwe kłamstwo, to trzeba stwierdzić, że prezydent Wałęsa ma coraz większy problem emocjonalny z ludźmi, którzy potrafili w tamtych czasach zachować się przyzwoicie i nie dali się złamać komunie – powiedział szef KPRM.",,
Wojna o sądy. Jest pomysł na kompromis,Nowa Krajowa Rada Sądownictwa i dobrowolna weryfikacja sędziów to pierwszy krok do osiągnięcia kompromisu w wyniszczającym sporze – informuje „Rzeczpospolita”.,"Koncepcję rozwiązań kompromisowych opracował prezes jednego z największych sądów rejonowych w Polsce, którego na urząd powołał Zbigniew Ziobro. Dziennik wskazuje, że pozwolą one rozwiązać konflikt o sądy, a jednocześnie pozostać w zgodzie z konstytucją, prawem europejskim i obowiązkiem poszanowania niezależności władzy sądowniczej.Prezes SR dla Łodzi-Śródmieścia Krzysztof Kuros, który ma tytuł doktora nauk prawnych, proponuje, by połączyć zmiany w modelu powoływania sędziów do Krajowej Rady Sądownictwa z dobrowolną weryfikacją sędziów. Wyboru sędziów członków Rady mieliby dokonywać sami sędziowie, a nie politycy. Tak zresztą było przed 2018 r. Nowością miałoby być zwiększenie aktywności sędziów sądów rejonowych w pracach KRS. Ci sprzed 2018 r. praktycznie nie byli dopuszczani do jej gremium. Do rozważenia pozostaje, od której kadencji KRS rozpocząć ewentualną zmianę.Kolejna propozycja to dobrowolna weryfikacja sędziów przez nową KRS. Mogliby ją przejść wszyscy, a nie tylko wybrani ostatnio. Każda z osób powołanych kiedykolwiek na urząd sędziego w Sądzie Najwyższym, sądzie powszechnym lub sądzie administracyjnym miałaby prawo złożyć wniosek już do nowej KRS o ponowne rozpatrzenie zgłoszenia do pełnienia urzędu. Możliwość taką mieliby przez pół roku od powołania nowej Rady. Od decyzji Rady służyłoby odwołanie do pełnego składu Sądu Najwyższego. Jeśli sędziowie nie przeszliby ponownej weryfikacji, trafialiby w stan spoczynku (płatny w 100 proc.) – proponuje Kuros.",,
Unia Europejska wyklucza przedłużenie negocjacji ws. brexitu,"Brytyjski dziennik „The Guardian” poinformował w poniedziałek, że unijni dyplomacji wykluczyli przedłużenie negocjacji ws. wyjścia Wielkiej Brytanii z Unii Europejskiej poza wyjątkowymi sytuacjami, takimi jak zmiana premiera lub przedterminowe wybory.","Zgodnie z procedurą opisaną w artykule 50 traktatu lizbońskiego, wychodzące państwo ma dwa lata na przeprowadzenie negocjacji w sprawie opuszczenia Wspólnoty. Wielka Brytania formalnie rozpoczęła ten proces 29 marca 2017 roku i powinna opuścić UE 29 marca 2019 roku. W związku z obawami o opóźnienia w przebiegu negocjacji między Brukselą i Londynem część komentatorów w brytyjskich mediach sugerowała w minionych tygodniach, że brytyjski rząd mógłby zwrócić się o przedłużenie negocjacji w celu znalezienia porozumienia dotyczącego przyszłych relacji z UE. Takie rozwiązanie wymagałoby jednomyślnej zgody wszystkich państw członkowskich. Unijni dyplomaci i urzędnicy ostrzegli jednak w rozmowie z „Guardianem”, że takie rozwiązanie byłoby możliwe tylko w przypadku „fundamentalnej zmiany w brytyjskiej polityce”, np. zmiany premiera lub przedterminowych wyborów, które miałyby poważne konsekwencje dla przebiegu negocjacji. – Gdyby miało to służyć jedynie opóźnieniu nieuniknionego wyjścia (Wielkiej Brytanii) bez porozumienia (w sprawie przyszłych relacji), to do tego nie dojdzie – ostrzegł jeden z rozmówców gazety. Źródło „Guardiana” zaznaczyło, że „to wymagałoby zgody 27 państw członkowskich (...), a zawsze znajdzie się ktoś dziwny, kto chce coś dzięki temu osiągnąć”. „Hiszpanie mogliby na przykład wykorzystać to do podniesienia kwestii Gibraltaru” – podkreślono. Powołując się na wewnętrzne analizy prawne, dziennik zastrzegł też, że jakiekolwiek przedłużenie procedury z artykułu 50 poza zaplanowane na maj 2019 roku wybory do Parlamentu Europejskiego prawdopodobnie sprawiłoby, że 73 brytyjskich europosłów miałoby prawo zasiadania w PE do końca następnej kadencji w 2024 roku. Źródła w brytyjskim rządzie zaprzeczyły, jakoby ministrowie w rządzie Theresy May kiedykolwiek rozważali przedłużenie negocjacji, i zapewniły, że obie strony są w stanie osiągnąć porozumienie w sprawie przyszłych relacji w najbliższych miesiącach. Najbliższy szczyt Rady Europejskiej w sprawie negocjacji dotyczących wyjścia Wielkiej Brytanii z Unii Europejskiej jest zaplanowany na 18 października br.",,
Kopacz i Szydło znów się spotkają. We wtorek debata liderów,"Premier Ewa Kopacz zapowiedziała, że weźmie udział we wtorkowej debacie telewizyjnej z udziałem liderów wszystkich ośmiu ogólnopolskich komitetów wyborczych. Obecność Beaty Szydło na tym spotkaniu potwierdził wcześniej w Polskim Radiu szef klubu PiS. Transmisja w TVP1 i TVP Info, relacja na portalu tvp.info i Twitterze pod #debata.","– Wybieram się na wtorkową debatę wyborczą – powiedziała Kopacz na wstępie poniedziałkowej telewizyjnej debaty z wiceprezes PiS Beatą Szydło. Wyraziła nadzieję, że będzie tam możliwe kontynuowanie debaty na temat m.in. „przyszłości Polek i Polaków”.",,
Ukraińcy bez wiz w Unii Europejskiej? Poroszenko rusza do Brukseli,Prezydent Ukrainy przyjeżdża do Brukseli na rozmowy z unijnymi politykami. Petro Poroszenko spotka się z przewodniczącym Rady Europejskiej Donaldem Tuskiem oraz z szefem Komisji Europejskiej Jean-Claudem Junckerem. Będzie też rozmawiał z niemiecką kanclerz Angelą Merkel i prezydentem Francji Francois Hollandem.,"Główny temat rozmów to sytuacja na Ukrainie i niewypełnione jeszcze mińskie porozumienie o zawieszeniu broni na wschodzie kraju, od którego Unia Europejska uzależnia decyzję o przyszłości sankcji gospodarczych wobec Rosji.   Podczas spotkania ma być też poruszony temat zniesienia wiz dla obywateli Ukrainy podróżujących do Wspólnoty. Komisja nie dała jeszcze zielonego światła, tłumacząc to zaległościami Kijowa. Prezydent Ukrainy ma obiecać dziś, że wszystkie niezbędne przepisy gwarantujące walkę z korupcją zostaną wdrożone.  Z nieoficjalnych informacji wynika, że z jakimikolwiek decyzjami Komisja Europejska będzie czekać do 6 kwietnia i referendum w Holandii w sprawie ratyfikacji umowy stowarzyszeniowej Ukrainy z Unią Europejską. Urzędnicy w Komisji mówią, że chodzi o to, by nie wpływać na nastroje w Holandii, gdzie sondaże dają przewagę przeciwnikom umowy.",,
Marszałek Sejmu powołała nową wiceprezes NIK,Marszałek Sejmu Elżbieta Witek wręczyła Małgorzacie Motylow akt powołania na stanowiska wiceprezesa Najwyższej Izby Kontroli – poinformowało Centrum Informacyjne Sejmu. Ze stanowisk zostało odwołanych trzech dotychczasowych wiceprezesów.,"„W czwartek 26 września marszałek Sejmu Elżbieta Witek wręczyła Małgorzacie Motylow akt powołania na stanowisko wiceprezesa Najwyższej Izby Kontroli z dniem 27 września 2019 r. Zgodnie z art. 21 ust. 1 ustawy o Najwyższej Izbie Kontroli wiceprezesów NIK powołuje i odwołuje Marszałek Sejmu, po zasięgnięciu opinii właściwej komisji sejmowej, na wniosek prezesa NIK” – głosi komunikat.„Wniosek w przedmiotowej sprawie wpłynął do Marszałka Sejmu 24 września 2019 r. Zgodnie z Regulaminem Sejmu został on skierowany do sejmowej Komisji do Spraw Kontroli Państwowej, która 26 września br. zaopiniowała go pozytywnie” – przypomina komunikat.„Także 26 września 2019 r. ze stanowisk wiceprezesów NIK zostali odwołani: Ewa Polkowska, Wojciech Kutyła i Mieczysław Łuczak” – głosi komunikat.Wcześniej tego dnia wnioski o wszystkie te decyzje personalne pozytywnie zaopiniowała sejmowa Komisja ds. kontroli państwowej, z tym że głosowanie w sprawie opinii do odwołania Ewy Polkowskiej przeprowadzano dwukrotnie – w pierwszym głosowaniu na komisji taka sama liczba posłów była za i przeciw.",,
"Sędzia zmienił termin rozprawy, bo podsądny jest przesądny","– Panie sędzio, 17 to pechowa liczba, czy nie można zmienić daty mojej rozprawy? – z takim wnioskiem zwrócił się w Mediolanie do sądu mężczyzna, który ma tam odpowiedzieć za oszustwo. Sędzia przychylił się do tej osobliwej prośby przesądnego neapolitańczyka.","Do zdarzenia opisanego przez włoskie media doszło w obecności sędziego ds. wstępnego posiedzenia, który sprawuje kontrolę nad stosowaniem uproszczonej procedury sądzenia, a taki właśnie tryb zastosowano wobec mężczyzny. Będzie on sądzony za to, że podrobił banknot o nominale 50 euro, by dokonać zakupów.W czasie wstępnego posiedzenia sędzia wyznaczył termin rozprawy na 17 października tego roku i właśnie to wywołało protest podsądnego.Jak podały mediolańskie media, mężczyzna przypomniał, że we Włoszech 17 uchodzi za liczbę przynoszącą pecha.– Ale przecież to nie jest piątek 17 – odparł sędzia. To pocieszenie nie przekonało jednak przesądnego. – Gdyby to był piątek, to nie wyszedłbym nawet z domu – powiedział przedstawicielowi wymiaru sprawiedliwości.",,
Terapia szokowa na szczycie NATO [OPINIA],"Przyjechał, zobaczył, zwyciężył. Prezydent USA Donald Trump może mówić, że osiągnął swój główny cel, jakim jest nakłonienie sojuszników do zwiększania wydatków na obronność. Ale nie tylko on  wygrał. Wygranym jest cały Sojusz – o czym świadczą efekty pierwszego, najważniejszego dnia szczytu w Brukseli. Wbrew krytyce i obawom, brutalnie szczere zachowanie Trumpa nie rozbiło jedności NATO, lecz zmobilizowało jego członków do kolejnych działań wzmacniających organizację.","Zobowiązanie do „sprawiedliwego dzielenia kosztów”, zaproszenie Macedonii do rozmów o akcesji, wreszcie ciężka krytyka Rosji – to główne pozytywy szczytu NATO w Brukseli. Ale i tak najwięcej mówiło się o sporach między USA a częścią europejskich sojuszników. Donald Trump utrzymał swój krytyczny ton, widoczny od początku jego kadencji, powtarzając, że europejscy alianci wydają za mało na obronę. Ale największe wrażenie zrobił i ma największe polityczne znaczenie bezpośredni, niespotykany atak Trumpa na Niemcy.Niezależnie jednak od sporów, NATO na koniec pierwszego plenarnego posiedzenia szczytu przyjęło wspólną deklarację, w której potwierdziło, jak wielką wartością jest jedność organizacji. Obecność w deklaracji końcowej stwierdzenia: „jakikolwiek atak na jednego sojusznika będzie uważany za atak na nas wszystkich, jak to określono w artykule 5 Traktatu Waszyngtońskiego” ma rozwiać obawy o postawę USA, jakie mógł w przeszłości wywołać swoimi wypowiedziami Trump. Jakie są najważniejsze ustalenia pierwszego dnia szczytu?Awantura o kasęCztery lata temu, reagując na wzrost zagrożenia ze strony Rosji po aneksji Krymu i wybuchu wojny w Donbasie, NATO zobowiązało każdego swego członka do tego, by wydawał co najmniej 2 proc. PKB na obronę. Do końca bieżącego roku ten poziom ma osiągnąć ośmiu członków Sojuszu. Ośmiu na 29… Do 2024 roku poziom 2 proc. ma osiągnąć kolejnych 15 krajów. Ostatnio kraje NATO zobowiązały się do wydania dodatkowo ponad 40 mld dolarów na obronność.Dla Trumpa to jednak „relatywnie bardzo mało pieniędzy w porównaniu do tego, co są winni i co powinni płacić”. – To niesprawiedliwe obciążenie dla Stanów Zjednoczonych – ocenił. Obciążenie dla USA, które nie tylko pokrywają 70 proc. budżetu NATO, ale też wydają na obronę największą część PKB: około 3,5 proc. Naciski Trumpa odniosły na szczycie skutek o tyle, że w deklaracji po pierwszym dniu wyraźnie zapisano zobowiązanie zwiększania wydatków i „sprawiedliwego dzielenia kosztów”.Sekretarz generalny Sojuszu Jens Stoltenberg przyznał, że to pod presją Trumpa sojusznicy zwiększają nakłady na obronę. W związku z inicjatywą prezydenta USA z maja 2017 r. kraje NATO zgodziły się na wypracowanie krajowych planów ws. wydatków, by były mocnym narzędziem zapewniającym, że sojusznicy spełnią swoje obietnice. Stoltenberg podkreślił, że po latach cięć budżetów obronnych sojusznicy zaczęli zwiększać te budżety o miliardy. Jego zdaniem stało się też tak dzięki przywództwu Trumpa. – Pana przesłanie ma wpływ. Mamy zamiar budować na tej podstawie, aby zapewnić dalsze wzrosty – zaznaczył. Tyle że 2 proc. PKB to już dla Trumpa staje się zbyt mało. Na spotkaniu za zamkniętymi drzwiami zaczął mówić – ku konsternacji reszty przywódców – o zwiększeniu wydatków na obronę do 4 proc. PKB. Z kolei na Twitterze napisał, że poziom 2 proc. PKB powinien być osiągnięty natychmiast, a nie stopniowo do 2024 r.Na Wschodzie bez zmianBardzo ważny, szczególnie w świetle nerwowych spekulacji na temat zbliżającego się spotkania Trumpa z Władimirem Putinem, jest zapis w deklaracji uczestników szczytu NATO, odnoszący się do Rosji, przedstawiający stanowisko całego Sojuszu (a więc i USA z prezydentem Trumpem na czele) wobec Moskwy.„Rosja rzuca wyzwanie światowemu porządkowi opartemu o zasady, destabilizując Ukrainę, w tym drogą nielegalnej i bezprawnej aneksji Krymu; Rosja narusza międzynarodowe prawo, prowadzi prowokacyjną działalność wojenną, próbuje poderwać nasze instytucje i siać niezgodę” – można przeczytać w dokumencie.Jego sygnatariusze wytknęli Rosji naruszenie wartości zapisanych m.in. w akcie NATO-Rosja z 1997 roku i zapowiedzieli, że Sojusz nadal będzie odpowiadać na to zwiększaniem swoich zdolności odstraszania, m.in. przez wysuniętą obecność na wschodniej flance. Kluczową rolę nadal będą w tym odgrywać najpewniej Stany Zjednoczone. Jak zauważył Stoltenberg, „od kiedy prezydentem został Donald Trump, amerykańskie finansowanie obecności militarnej w Europie wzrosło o 40 proc. Jestem całkowicie spokojny co do amerykańskiego zaangażowania w europejskie bezpieczeństwo”. Deklaracja powtarza także zapewnienie, że sojusznicza obrona balistyczna, o której budowie postanowił szczyt w Lizbonie w 2010 r., jest „czysto defensywna, nie jest skierowana przeciw Rosji ani nie podważa jej strategicznego odstraszania”. Militarne wzmocnieniePrzywódcy państw Sojuszu zatwierdzili też szereg decyzji podjętych na wcześniejszym szczycie ministrów obrony NATO. Chodzi np. o powołanie dwóch nowych dowództw strategicznych, odpowiedzialnych za sprawny przerzut wojsk przez Atlantyk (lokalizacja w USA) i wewnątrz Europy (lokalizacja w Niemczech). Sojusznicy zapowiedzieli też podjęcie dalszych działań mających na celu podniesienie gotowości sił i sprawności ich przerzutu drogą powietrzną, lądową i morską.NATO zakłada również zwiększenie mobilności najpóźniej w roku 2024. Procedury graniczne mają być uproszczone, a do końca 2019 r. wydawanie stosownych zgód dyplomatycznych ma zająć nie więcej niż pięć dni. W Brukseli zatwierdzono też tzw. inicjatywę 4x30. To pomysł Pentagonu mający wzmocnić zdolności do odpowiedzi i szybkości reagowania sił NATO. Inicjatywa zakłada, że do 2020 r. państwa Sojuszu będą utrzymywać na wysokim poziomie gotowości 30 batalionów zmechanizowanych, 30 eskadr powietrznych oraz 30 okrętów bojowych, gotowych do działania w czasie nie dłuższym niż 30 dni. W sumie może to być do 30 tys. żołnierzy oraz ponad 300 myśliwców.Na tym jednak nie koniec złych wieści dla Rosji. Oto przywódcy 29 państw NATO zdecydowali, żeby zaprosić rząd Macedonii do negocjacji akcesyjnych. Stało się to możliwe dzięki usunięciu głównej przeszkody stojącej od lat na drodze Skopje do struktury zachodnich. Otóż w ubiegłym tygodniu macedoński parlament ponownie ratyfikował porozumienie z Grecją w sprawie zmiany nazwy państwa na Macedonia Północna. Ustawa ratyfikująca umowę wróciła do parlamentu, po tym jak jej podpisania odmówił prezydent Gjorge Iwanow. Wsparcie „polityczne i praktyczne”NATO ponownie wyraziło poparcie dla integralności terytorialnej i suwerenności Ukrainy. Potwierdzono stanowisko odrzucające aneksję Krymu (istotne w świetle ostatnich sugestii Trumpa, które niektórzy zaczęli interpretować jako zwiastun akceptacji przez Trumpa na szczycie z Putinem rosyjskiej aneksji półwyspu). Jak zaznaczył Stoltenberg, aneksja Krymu była jednym z głównych powodów, dla których NATO rozpoczęło operację największego wzmocnienia sił militarnych i zintegrowanej obrony od czasów zimnej wojny.– To jeden z głównych powodów, dla których zwiększyliśmy naszą obecność wojskową w państwach bałtyckich, Polsce i regionie Morza Czarnego, żeby wysłać bardzo czytelny sygnał, iż cokolwiek podobnego do tego, co stało się na Krymie, nie może zdarzyć się w żadnym kraju NATO – zaznaczył. Podkreślił też, że NATO będzie nadal wspierać Ukrainę „politycznie i praktycznie”.Drugiego dnia szczytu od rana przywódcy państw Sojuszu spotkają się z prezydentami Gruzji i Ukrainy, by rozmawiać o bezpieczeństwie w basenie Morza Czarnego oraz aspiracjach dotyczących członkostwa ich krajów w organizacji.Dwa spotkaniaTrump nie przypadkiem, krytykując w środę rano „Niemcy będące zakładnikiem Rosji”, przeciwstawił im przykład dobrego zachowania: Polski. Nie jest tajemnicą od dawna, że Warszawa i Waszyngton ściśle współpracują w walce z Nord Stream 2. Druga najważniejsza kwestia, to zwiększenie obecności wojsk amerykańskich w Polsce i generalnie współpraca wojskowa. O tym rozmawiali prezydenci Trump i Andrzej Duda. I to dwa razy w ciągu dnia. Najpierw Trump zaprosił Dudę do sali przeznaczonej dla delegacji amerykańskiej. Prezydenci odbyli rozmowę „głównie o współpracy wojskowej, w tym o wzmacnianiu polsko-amerykańskiej kooperacji wojskowej w zakresie sprzętu i w zakresie współpracy jednostek wojskowych”.W rozmowie uczestniczył też doradca prezydenta USA ds. bezpieczeństwa narodowego John Bolton. Potem, tym razem  na prośbę strony polskiej, doszło do drugiej rozmowy Andrzeja Dudy z Donaldem Trumpem. O zwiększeniu obecności wojskowej USA w Polsce obaj prezydenci dyskutowali podczas roboczej kolacji przywódców państw NATO przybyłych do Brukseli.",,
Północnokoreańskie zdjęcia sugerują projekty nowych rakiet,"Północnokoreańska oficjalna agencja prasowa KCNA opublikowała zdjęcia, na których – jak się wydaje – widać projekt jednej nowej rakiety, a być może i dwóch – pisze w środę agencja Associated Press.","Szkice tych rakiet wiszą na ścianie za plecami przywódcy Korei Północnej Kim Dzong Una, podczas jego wizyty w zakładach produkujących silniki rakietowe na paliwo stałe dla programu rakiet balistycznych.Na jednym ze zdjęć wyraźnie widać szkic rakiety nazwanej Pukguksong-3. Jak się wydaje, jest to najnowszy z serii pocisków rakietowych Pukguksong. Druga rakieta jest trudniejsza do zidentyfikowania, ale widać jej nazwę: Hwasong – pisze AP. Zasięg nowej rakiety może być większy niż poprzednich KCNA poinformowała, że Kim wezwał pracowników do zwiększania produkcji silników rakietowych na paliwo stałe i głowic bojowych.Według Michaela Duitsmana, naukowca z Center for Non-Proliferation Studies (Centrum Badań nad Nieproliferacją, amerykańska organizacja non profit), pierwszej z tych rakiet dotychczas nie widziano. „Rakieta Pukguksong-3 jest zdecydowanie nowa” – napisał Duitsman w mailu do Associated Press.Agencja pisze, że szkic sugeruje, iż zasięg tej rakiety może być większy niż poprzednich i że zaprojektowano ją tak, by była wystrzeliwana z pojemnika ochronnego. Takie rozwiązanie ułatwia transport rakiet oraz utrudnia ich lokalizację. Ponadto rakiety na paliwo stałe przygotowuje się do startu szybciej niż rakiety na paliwo ciekłe. Jakość zdjęć utrudnia wnikliwą analizę Associated Press odnotowuje, że w Korei Płn. przeprowadzono w sierpniu 2016 r. udaną próbę rakiety Pukguksong-1, wystrzeliwanej z okrętu podwodnego, a w lutym br. również udaną próbę rakiety Pukguksong-2 wystrzeliwanej z lądu. Przypuszcza się – pisze agencja AP – że są to rakiety średniego zasięgu, mogące dotrzeć do Japonii i niektórych baz wojskowych USA, ale nie do samych Stanów Zjednoczonych.Zdaniem Duitsmana druga z pokazanych przez KCNA rakiet to prawdopodobnie Hwasong-13 lub Hwasong-11. – Jeśli to Hwasong-13, to dokonano ogromnych zmian. Po raz pierwszy Hwasong-13 pokazano w 2012 r. jako rakietę na paliwo ciekłe – wskazał, zastrzegając, że jakość zdjęć utrudnia bardziej wnikliwą analizę.",,
„Spora dawka nikczemności”. Fogiel o wpisie Tuska,"Radosław Fogiel odniósł się do wpisu Donalda Tuska, na temat Pawła Adamowicza. Zdaniem zastępcy rzecznika PiS „wplecenie w tę tragedię sporu dotyczącego sądownictwa wymaga sporej dawki nikczemności; nie ma nic wspólnego z oddawaniem czci pamięci zmarłego”.","Dokładnie 13 stycznia 2019 r. prezydent Gdańska został zaatakowany nożem przez 23-letniego Stefana W., który w czasie finału Wielkiej Orkiestry Świątecznej Pomocy wtargnął na scenę. Samorządowiec w bardzo ciężkim stanie trafił do Uniwersyteckiego Centrum Klinicznego w Gdańsku, gdzie następnego dnia zmarł.  Tragiczne wydarzenie postanowił przypomnieć Donald Tusk. Były premier na Twitterze opublikował wpis, w którym zestawił śmierć prezydenta Gdańska z obecnym sporem dot. sądownictwa.  „Rok temu Pawłowi Adamowiczowi zadano nożem kilka śmiertelnych ciosów. Po ataku zabójca ogłosił, że był to odwet na sądach i Platformie. Przez wiele tygodni Prezydent Adamowicz był celem kampanii nienawiści ze strony aparatu władzy. Cześć Jego pamięci”– pisze  Tusk.",,
Anna Krupka sekretarzem stanu w Ministerstwie Sportu i Turystyki,"Premier Mateusz Morawiecki powołał Annę Krupkę na stanowisko sekretarza stanu w Ministerstwie Sportu i Turystyki - poinformowało ministerstwo na Twitterze. 
Anna Krupka zastąpi na stanowisku Jarosława Stawiarskiego, który 21 listopada został wybrany na marszałka województwa lubelskiego.","Minister sportu Witold Bańka powierzył Annie Krupce kwestie dotyczące dalszego wzmacniania konkurencyjności polskiej oferty turystycznej, w szczególności koordynację i wdrażanie projektu Polskie Marki Turystyczne, którego głównym celem ma być ukonstytuowanie tzw. regionów turystycznych – informuje ministerstwo. Krupka jest posłanką PiS wybraną z okręgu kieleckiego. W 2014 r. zostałą radną Sejmiku Województwa Mazowieckiego, uzyskując najwięcej głosów wśród wszystkich radnych z list PiS w całej Polsce. Po wyborach parlamentarnych zasiadała m.in. w sejmowej Komisji Infrastruktury.",,
"Napad na bank we Wrocławiu. „Sądząc po akcencie, byli to Ukraińcy”","Dwóch mężczyzn napadło na oddział Millennium Banku we Wrocławiu.  – Sądząc po akcencie, byli to Ukraińcy – mówią pracownicy placówki. Trwa obława na przestępców – podał portal Gazetawroclawska.pl.","Ok. godz. 10 do banku wbiegło dwóch mężczyzn. Byli ubrani na czarno, mieli plecaki. Sterroryzowali pracowników, strasząc ich bronią. Po kradzieży pieniędzy uciekli. Wciąż nie wiadomo, ile pieniędzy udało im się zabrać.Jak mówią pracownicy banku, przestępcy mówili z ukraińskim akcentem. Mężczyzn poszukują patrole policji w całym Wrocławiu. – Podczas napadu nikt nie ucierpiał. Wszystkie systemy bankowe zadziałały poprawnie. Przekazaliśmy sprawę policji, obecnie trwają czynności wyjaśniające. Środki naszych klientów są bezpieczne – zapewnił Millennium Bank w oświadczeniu przesłanym redakcji portalu.",,
„Kierownictwo PiS nie wiedziało o zatrudnieniu Kacpra Kamińskiego w Banku Światowym”,"Prezes PiS i kierownictwo partii nie wiedzieli o zatrudnieniu Kacpra Kamińskiego w Banku Światowym, będziemy sprawę wyjaśniać – zapowiedziała Beata Mazurek. Rzeczniczka PiS odniosła się do informacji portalu tvn24.pl i „Gazety Wyborczej”, które poinformowały, że syn ministra koordynatora służb specjalnych Mariusza Kamińskiego Kacper Kamiński pracuje w Banku Światowym.","TVN24 napisał, że decydujący wpływ na wybór reprezentantów Polski w tej instytucji ma prezes Narodowego Banku Polski Adam Glapiński. Według „GW” Kacper Kamiński miał otrzymać „intratną posadę” w Banku Światowym „dzięki NBP” w lipcu 2018 r. – Znamy oświadczenie zarówno Mariusza Kamińskiego, jak i wypowiedź jego syna dotyczące jego zatrudnienia – mówiła rzeczniczka PiS.– Chcę powiedzieć wyraźnie, że kierownictwo partii ani Jarosław Kaczyński nic o takim zatrudnieniu nie wiedzieli i z całą pewnością będziemy sprawę wyjaśniać – dodała Mazurek. Jak wskazywała, „przez ostatnie 3,5 roku Kacper Kamiński był zatrudniony w Parlamencie Europejskim w Brukseli jako doradca komisji budżetowej PE”. – Zatrudnienie to uzyskał w drodze konkursu przeprowadzonego zgodnie z procedurami przez pracowników PE. W związku z propozycją pracy w Banku Światowym zrezygnował z wcześniejszej posady. Kacper Kamiński nie jest pracownikiem NBP, a w Banku Światowym został zatrudniony na wniosek dyrektora wykonawczego Banku Światowego, obywatela Szwajcarii – mówiła.– Ani rząd, ani PiS nie ma wpływu na funkcjonowanie Banku Światowego – oznajmiła Mazurek.",,
"„Polacy dziś zdecydowali”, „gratuluję wszystkim posłom i senatorom”","Znane są już wyniki badań exit poll, zgodnie z którymi to PiS wygrało wybory parlamentarne, uzyskując większość w Sejmie. Na Twitterze politycy i poszczególne komitety wyborcze podziękowały wyborcom za pójście do urn. Frekwencja była najwyższa od 1989 r.; wyniosła 61,1 proc.",  ,,
Kandydaci na prezydenta Warszawy apelują o wspólną debatę przed wyborami,"Kandydaci na prezydenta Warszawy Patryk Jaki (Zjednoczona Prawica), Piotr Ikonowicz (Ruch Sprawiedliwości Społecznej) i Piotr Guział (niezależny) zaapelowali o wspólną debatę wszystkich kandydatów. Inicjatywę poparło też stowarzyszenie Miasto Jest Nasze.","We wtorek Jaki zaprosił do spotkania wszystkich kandydatów na prezydenta stolicy, którym – jak powiedział – „zależy na uczciwej Warszawie”. Kandydat Zjednoczonej Prawicy zaapelował też o utworzenie wspólnej rady programowej dla Warszawy.Na jego zaproszenie odpowiedzieli przedstawiciele trzech komitetów: lider Ruchu Sprawiedliwości Społecznej Piotr Ikonowicz, kandydat niezależny Piotr Guział i Jan Popławski ze stowarzyszenia Miasto Jest Nasze.Po około półgodzinnej rozmowie za zamkniętymi drzwiami w „Jaki Cafe”, Ikonowicz powiedział, że spotkanie było „bardzo owocne”. Jak dodał, w jego trakcie ustalono, że przed pierwszą turą odbędzie się „otwarta, szeroka i transmitowana” debata, podczas której zostaną poruszone cztery tematy.– Będziemy debatowali o mieszkalnictwie, o korupcji, reprywatyzacji, polityce społecznej w Warszawie oraz o zagrożeniach i sytuacji ekologicznej w mieście. Takie cztery tematy zostały uzgodnione – oświadczył. Piotr Guział powiedział, że prezydent stolicy Hanna Gronkiewicz-Waltz nie chciała debatować z kontrkandydatami przed ostatnimi wyborami samorządowymi. – Programowo nie zbliżyliśmy się do siebie, natomiast cieszy mnie, że Patryk Jaki jest osobą otwartą – oświadczył.Według Guziała kandydat Zjednoczonej Prawicy nie odniósł się do jego postulatów dotyczących m.in. „wolności sztuki, wolności tworzenia, finansowania in vitro czy propozycji dodatku godnościowego dla seniorów”.Również Jan Popławski ze stowarzyszenia Miasto Jest Nasze zapewnił, że ruch miejski, który reprezentuje, jest gotowy do debaty.Kilkanaście minut przed początkiem spotkania krótki briefing prasowy przed „Jaki Cafe” zorganizowały przedstawicielki komitetu Wygra Warszawa. Hanna Gospodarczyk poinformowała, że przedstawiciele komitetu Jana Śpiewaka nie wezmą udział w spotkaniu. – Patryk Jaki nie jest dla nas ani sojusznikiem, ani sprzymierzeńcem – oświadczyła. Według niej propozycje programowe kandydata Zjednoczonej Prawicy są „kuriozalne, niedorzeczne i nie do spełnienia”. Wśród nich wymieniała pomysł budowy 19. dzielnicy nad Wisłą i stworzenia większej liczy miejsc parkingowych. Paulina Piechna-Więckiewicz pytała z kolei, kiedy Patryk Jaki zrezygnuje z przewodniczenia komisji weryfikacyjnej.Pod koniec sierpnia Jan Śpiewak, lider porozumienia Wygra Warszawa, zadeklarował, że chce doprowadzić do debaty wszystkich kandydatów na urząd prezydenta stolicy. Jak wyjaśniał, kampania jego komitetu ma pokazać warszawiakom realne korzyści z objęcia przez niego władzy w stolicy m.in. przez obniżenie rachunków za prąd i gaz.Do tej pory chęć ubiegania się o prezydenturę Warszawy ogłosili m.in. wiceminister sprawiedliwości Patryk Jaki (Zjednoczona Prawica), poseł PO Rafał Trzaskowski (Koalicja Obywatelska), lider Wolnego Miasta Warszawa Jan Śpiewak (Wygra Warszawa), rzecznik PSL Jakub Stefaniak, b. wiceprezydent Warszawy Jacek Wojciechowicz, kandydat SLD Andrzej Rozenek, Justyna Glusman (Koalicja Ruchów Miejskich skupiona wokół stowarzyszenia Miasto Jest Nasze), burmistrz Targówka Sławomir Antonik (Bezpartyjni), a także lider Ruchu Sprawiedliwości Społecznej Piotr Ikonowicz oraz prezes partii Wolność Janusz Korwin-Mikke.",,
„Pjongjang niegotowy do rozmów”. RB ONZ o sankcjach wobec Korei Północnej,"Ambasador USA przy ONZ Nikki Haley powiedziała, że Korea Północna odwołała spotkanie z amerykańskim sekretarzem stanu Mikem Pompeo. Według niej „Pjongjang nie był gotowy do tych rozmów”.",,,
Uroczystości w 70. rocznicę śmierci majora Dekutowskiego „Zapory”,"Apelem pamięci i złożeniem wieńców uczczono 70. rocznicę śmierci majora Hieronima Dekutowskiego „Zapory”. Uroczystości odbyły się na Cmentarzu Wojskowym na Powązkach przy Panteonie – Mauzoleum Wyklętych Niezłomnych. Uroczystości odbyły się też m.in. w Bełżycach, gdzie w maju 1945 roku oddział „Zapory” zajął posterunek MO.","Uroczystości upamiętniające rozpoczęła msza św. w intencji majora Dekutowskiego i jego żołnierzy, którzy wraz z nim zostali zamordowani 7 marca 1949 r. w katowni komunistycznej bezpieki przy ul. Rakowieckiej w Warszawie. Przewodniczył jej ks. płk Zbigniew Kępa. Następnie odbyły się uroczystości przy Panteonie-Mauzoleum Wyklętych-Niezłomnych na cmentarzu wojskowym na Powązkach.  Szef Urzędu do Spraw Kombatantów i Osób Represjonowanych Jan Józef Kasprzyk w swoim przemówieniu zauważył, że „Hieronim Dekutowski »Zapora« był rówieśnikiem Polski niepodległej”. – Urodził się we wrześniu 1918 r., kiedy zbliżał się do Polski świat wolności. Wychowany w patriotycznej rodzinie, wiedział doskonale, że dla Polski, trzeba poświęcić wszystko. Wzrastał w prawdziwym umiłowaniu słów „jeszcze Polska nie zginęła, kiedy my żyjemy” - mówił Kasprzyk. Przypomniał, że „były to ostatnie słowa Dekutowskiego, przed strzałem w tył głowy wykonanym przez komunistów 7 marca 1949 r.”. Jan Józef Kasprzyk przeczytał również list prezesa PiS-u. „Podczas takich uroczystości jak dzisiejsza spłacamy nasz dług wobec żołnierzy niepodległości walczących o wolną Polskę w szeregach antykomunistycznego podziemia. Oddajemy im hołd i dziękujemy za wszystko co uczynili, by Polska była wolna” – napisał Jarosław Kaczyński. Poseł Andrzej Melak przeczytał list marszałka Sejmu Marka Kuchcińskiego. – Majorowi „Zaporze”, podobnie jak innym żołnierzom, którzy stawiali czoła sowieckiej agresji, należy się cześć i szacunek. Hieronim Dekutkowski nie zgodził się na totalitarną władze, na życie w komunistycznym zniewoleniu. Już od 1944 r. podjął nierówną walkę z radzieckim okupantem – przypomniał marszałek. Siostrzenica mjr. Dekutowskiego Krystyna Frąszczak podziękowała wszystkim, którzy „przez lata walczyli o prawdę”. Opowiadała, że po identyfikacji szczątek Dekutowskiego, rodzina stanęła przed pytaniem, gdzie złożyć jego zwłoki. Krewna powiedziała, że po naradach zdecydowali się, aby major razem ze swoimi podkomendnymi, z którymi został wrzucony do jednego dołu został pochowany na Powązkach. – Myślę, że to była słuszna decyzja. Dzisiaj Hieronim Dekutowski nie jest bandytą, jest po prostu bohaterem narodowym – podsumowała. Podczas uroczystości „w uznaniu szczególnych zasług w upowszechnianiu wiedzy o historii walk niepodległościowych, krzewieniu postaw patriotycznych w polskim społeczeństwie oraz poza granicami kraju”, decyzją szefa Urzędu do Spraw Kombatantów i Osób Represjonowanych medalem Pro Bono Poloniae uhonorowani zostali: ppłk Marian Pawełczak, mjr. Miron Borejsza, Kpt. Aleksander Kuchciewicz, Teresa Heda-Snopkiewicz, Marek Franczak, Adam Błoński i Tadeusz Płużański. Podczas uroczystości zmówiono modlitwę w intencji poległych, odbył się apel pamięci, oddano salwę honorową. Na zakończenie złożono wieńce. Uroczystości odbyły się także w innych miastach Polski. W Bełżycach m.in. Beata Mazurek i Dominik Tarczyński złożyli wieńce pod pomnikiem Czynu Niepodległościowego.",,
Jarosław Gowin: Planujemy wzrost wynagrodzeń w sferze budżetowej w przyszłym roku,"Dla mnie bardzo ważne jest, by wreszcie zaczęły podnosić się wynagrodzenia w sferze budżetowej i w przyszłym roku planujemy tam podniesienie wynagrodzeń – powiedział Jarosław Gowin. Wicepremier, minister nauki zapewnił, że będzie kolejna transza podwyżek dla pracowników akademickich.","Zgodnie z projektem budżetu na 2020 r. przyjętym we wtorek przez rząd, dochody i wydatki mają wynieść po 429,5 mld zł, czyli ma nie być deficytu. Na konferencji prasowej po posiedzeniu rządu premier Mateusz Morawiecki mówił, że po raz pierwszy od początku transformacji budżet będzie zrównoważony. Wicepremier Jarosław Gowin w PR24 pytany o tę kwestię powiedział o wykonaniu tegorocznego budżetu. Zwrócił uwagę, że przewidziano tam 30 mld deficytu. – Już teraz widać, że ten deficyt będzie dużo, dużo mniejszy. Mam zatem nadzieję, że w przyszłym roku pojawią się dodatkowe możliwości budżetowe. I albo będziemy mieli deficyt na plusie, albo będziemy mogli zrealizować rozmaite ważne cele społeczne – mówił Gowin. Zadeklarował, że „w przyszłym roku będzie kolejna transza podwyżek dla pracowników akademickich”. W zeszły piątek w Bydgoszczy Gowin wyjaśniał, że podwyżki te dotyczyć będą wszystkich pracowników polskich uczelni – nie tylko pracowników naukowo-dydaktycznych, ale i kadrę administracyjną szkół wyższych. Gowin był też pytany, czy zrównoważony budżet się utrzyma w kolejnych latach. – Powinniśmy dążyć do utrwalenia tej sytuacji – powiedział wicepremier. W jego ocenie deficyt budżetowy jest „zadłużaniem się na konto przyszłych pokoleń”.",,
Rosja będzie ignorować Międzynarodowy Trybunał Karny,Moskwa przestanie respektować jurysdykcję Międzynarodowego Trybunału Karnego. Dekret w tej sprawie podpisał prezydent Władimir Putin. Rozporządzenie weszło w życie z dniem podpisania.,"Rosja podpisała Statut Rzymski o powołaniu Trybunału w 2000 roku, choć nigdy go nie ratyfikowała. Z podpisanego przez Putina dekretu wynika, że rezygnacja z uznania jurysdykcji tego organu jest podyktowana „narodowymi interesami Rosji”.Niezależne rosyjskie media zwracają uwagę, że decyzja władz nastąpiła kilka dni po tym, jak mieszczący się w Hadze Trybunał uznał aneksję Krymu za konflikt zbrojny między Rosją i Ukrainą oraz okupację ukraińskiego terytorium.Zdemaskują bandy?Prokurator Trybunału oświadczył również, że zamierza ustalić, czy zbrojne bandy działające w Donbasie są kontrolowane przez Moskwę. Wskazał, że jeżeli te podejrzenia się potwierdzą, to również konflikt na wschodzie Ukrainy zostanie uznany za działania zbrojne Federacji Rosyjskiej.W ocenie komentatorów to właśnie te wypowiedzi przedstawicieli Trybunału spowodowały, że Putin postanowił wycofać się spod jego jurysdykcji. Mówił o tym także rzecznik Kremla Dmitrij Pieskow.",,
"Prezydent: Chcielibyśmy, aby NATO było silne i zjednoczone","– Chcielibyśmy, aby NATO było silne i zjednoczone. Chcielibyśmy zachować spójność Sojuszu. Najlepszym osiągnięciem NATO w ostatnich kilku latach było ustanowienie obecności na wschodniej flance – powiedział we wtorek w Londynie prezydent Andrzej Duda.","Polski prezydent zaapelował o jedność NATO. Andrzej Duda jest kolejnym z przywódców, który nawołuje do odłożenia na bok ostatnich sporów wśród sojuszników. Polski prezydent wziął udział w organizowanej w Londynie przez światowe instytuty badawcze dyskusji o przyszłości NATO. Do spotkania doszło na kilka godzin przed rozpoczęciem jubileuszowego szczytu Sojuszu w brytyjskiej stolicy.Polski prezydent mówił w czasie debaty w Londynie, że Polska jest dumna z bycia częścią Sojuszu i apelował, by politycy pokazali, że NATO jest jednością. – Chcielibyśmy, aby NATO było silne i zjednoczone. Chcielibyśmy zachować spójność Sojuszu. Najlepszym osiągnięciem NATO w ostatnich kilku latach było ustanowienie obecności na wschodniej flance – powiedział polski prezydent. Rozmowa prezydentów Polski i Turcji    Andrzej Duda potwierdził też, że przed wyjazdem do Londynu rozmawiał telefonicznie z prezydentem Recepem Tayyipem Erdoganem. Turecki przywódca kilka dni temu zagroził, że nie podpisze nowej strategii obronnej Sojuszu dla Polski i krajów bałtyckich, jeśli NATO nie uzna syryjskich Kurdów za terrorystów. Andrzej Duda ma nadzieje, że spór zostanie rozwiązany. – Rozmawiałem wczoraj z panem prezydentem Erdoganem i mam nadzieję, że znajdziemy dobre rozwiązanie – dodał. Szczyt w cieniu sporów Rozpoczynający się wieczorem szczyt z okazji jubileuszu 70-lecia NATO organizowany jest w cieniu sporów krajów sojuszniczych. W Londynie prezydent Stanów Zjednoczonych skrytykował francuskiego prezydenta za słowa o „śmierci mózgowej Sojuszu”. Do sporów doszło też między Turcją a Francją.",,
Nienawiść i odpowiedzialność [OPINIA],"Czy morderstwo, do którego doszło w Gdańsku, może stanowić jakiś nowy początek dla polskiej polityki? Moment graniczny, który prowadzi do refleksji, opamiętania, a w efekcie prawdziwej, głębokiej zmiany sposobu, w jaki ze sobą i o sobie rozmawiamy?","Przecież prawie wszyscy, od pierwszych chwil tego dramatu, wydają się zgadzać z tym, że zmiana taka jest potrzebna. Że pewne sprawy trzeba na nowo przemyśleć, przewartościować, zacząć odnosić się do siebie inaczej. I to niezależnie od tego, czy za śmierć Pawła Adamowicza odpowiada właśnie, oczywiście pośrednio, kształt naszej politycznej debaty, czy też jest to, jak coraz więcej na to wskazuje, sprawa z pogranicza kryminału o psychiatrii. I tu zaczyna się problem. Tę historię prawie każdy chciałby napisać po swojemu, zgodę zaś powitałby chętnie, ale na swoich warunkach. A czasem wręcz oczekiwałby raczej bezwarunkowej kapitulacji oponentów.  Najbarwniejszym, satyrycznym wręcz przykładem jest pewna grupa facebookowa, która dramat w Gdańsku wykorzystuje do ataku na nielubianą posłankę Prawa i Sprawiedliwości i zachęca do zapisywania się do swojego grona w imię walki z nienawiścią, w nazwie deklarując nienawiść do tej partii. Tyle że nienawiść na ogół nie jest śmieszna, a już nigdy nie są śmieszne jej konsekwencje. Obawiam się jednak, że o tym nie będą uczyć się w szkołach młodzi ludzie. Na lekcjach o mowie nienawiści, zorganizowanych ad hoc przez związane z opozycją samorządy  analizuje się wiersz Wisławy Szymborskiej.  Zwłaszcza, że dzięki tym samym mediom społecznościowym poznać możemy niektórych nauczycieli. Np. byłego dziennikarza TVP, który czas poświęca na dyskredytowanie dawnego pracodawcy, słownym atakowaniu ludzi i bombardowanie kont rozmówców kopiowanymi i wklejanymi komentarzami o jednakowym brzmieniu. Pan ten uczyć ma obecnie warszawską młodzież, jak radzić sobie z agresywnymi zachowaniami w internecie i wyciszać trolli. Lekcje na wydawało by się potrzebny temat wiele środowisk traktuje jako ukrytą za szczytnymi hasłami kolejną odsłonę ideologicznej ofensywy warszawskiego Ratusza. Dostępne informacje na temat akcji obawy te niestety potwierdzają. Gdy okazało się, że ta stacja nie była dostępna dla więźniów w zaskakująco szerokiej ofercie programów, bynajmniej nikt się z wcześniejszych słów nie wycofał. Na placu Powstańców zorganizowano demonstrację „przeciwko nienawiści”, która w kilka minut stała się protestem przeciwko Kościołowi, za sprawą występującego na niej aktora Krzysztofa Pieczyńskiego. Jednak bardziej symboliczna była obecność wśród zgromadzonych pani, która podczas warszawskiej kampanii wyborczej zasłynęła agresją, również fizyczną, wobec zwolenników Patryka Jakiego. Jak więc z nienawiścią walczyć wspólnie, ramię w ramię z tymi, którzy nie odżegnują się od przemocy i wszystkiego, co do życia politycznego w Polsce wniosła nienawiść właśnie?   Jak traktować analizy medialne, mające wykazać odpowiedzialność innych za to, co się wydarzyło, gdy te same medialne potęgi potrafiły produkować programy satyryczne o polityce, w których zaproszony myśliwy dywagował o tym, kiedy i w jaki sposób strzelać należy do kaczek?  Wykorzystywanie śmierci Dzieje się więc to, czego niestety można było się obawiać. Nie brak osób, które nieszczęście wykorzystać chcą  do celów politycznych i ideologicznych. Pojawiają się płomienne manifesty, w których odmieniana przez wszystkie przypadki nienawiść tak naprawdę odpowiada za każde słowo. Pojawiają się oskarżenia, które, gdyby potraktować je jako wskazówkę na przyszłość, doprowadziłyby nie tyle do poprawienia jakości debaty publicznej, co jej ocenzurowania. Czas oczekiwania na pogrzeb to nie najlepszy moment na analizowanie medialnych przekazów dotyczących zmarłego.  Przyzwoitość wymaga jednak, by atakującym kolegów dziennikarzom przypomnieć, co sami pisali w swoich gazetach, na ten sam temat, gdy wymagał tego ich polityczny interes.   I co mieściło się w realizowaniu misji informowania widzów lub czytelników o tym, co dzieje się w ich mieście. Politykom przypomnieć, że to nie Paweł Adamowicz był pierwszym kandydatem Koalicji Obywatelskiej na prezydenta Gdańska w ostatnich wyborach, zaś niewystawienie go było wręcz warunkiem wejścia w sojusz z Platformą, postawionym przez Nowoczesną. Od tego czasu nie minął nawet rok. Czy szacunek, jaki należy się zmarłemu wymaga takiego lawirowania, czy wręcz przeciwnie, jest to brak szacunku – i dla niego, i dla żywych, którzy swoje przecież wiedzą i pamiętają? Może właśnie teraz, u progu żałoby narodowej trzeba z tymi pytaniami zdążyć, zrobić ten rachunek sumienia, by zmarłego móc pożegnać godnie. Nie każdy ma jednak czas na refleksję. Oto już pojawia się sondaż, „pierwszy po morderstwie” i polityczna interpretacja jego wyników, mająca wskazywać na osłabienie jednych, choć bez korzyści drugich. Oto odbywa się konferencja „Jak przywrócić państwo prawa”, zorganizowana przez Fundację Batorego, podczas której głos zabiera sędzia Irena Kamińska. Pani sędzia w swoim czasie nie przysłużyła się kolegom, wzbogacając język polskiej debaty publicznej o frazę „nadzwyczajna kasta”, obecnie zaś deklaruje, że „pragnie zemsty”.  Formułuje również opinię, że zemstę tę chciałaby przeprowadzić w granicach konstytucji, dopuszczając jednak, jak się zdaje, pewną jej „falandyzację”. Inna uczestniczka tej samej imprezy ma trochę mocniejsze aspiracje i gdy Klaus Bachman mówi, że sędziów KRS, którzy nie zdecydują się na dobrowolne odejście czekać mogą przykre konsekwencje, obrazuje to gestem, symbolizującym podrzynanie gardła. Taka to refleksja kilka dni po mordzie. W tym samym czasie w warszawskim Teatrze Powszechnym, cenionym i hojnie wspieranym przez władze miasta, na scenie kolejny raz wystawiana jest „Klątwa”.   Pośród ataków na religię katolicką, Kościół i papieża, wyjątkowo, jeden jedyny raz, widzowie nie mogą obejrzeć sceny, podczas której aktorka opowiada o zbiórce pieniędzy na wynajęcie mordercy Jarosława Kaczyńskiego. Zamiast tej tęsknoty za dokonanej cudzymi rękami zbrodnią, przebranej w wygodne wdzianko „prowokacji artystycznej” minuta ciszy dla Pawła Adamowicza. Kolejne przedstawienie zagrane już po staremu, nie zmienia się wcale.  Brak hamulców Oczywiście nie ma się co oszukiwać. Teksty pisane emocjami, posługiwanie się fałszywymi cytatami i określeniami deprecjonującymi adwersarza przytrafiają się zwolennikom i przeciwnikom wszystkich opcji politycznych. Wbrew pokutującym tu i ówdzie przesądom, problemem nie jest anonimowość, ale przeciwnie – brak hamulców występujących pod imieniem i nazwiskiem.  Osób, które możliwym do zweryfikowania zasobem osobistych informacji legitymizują brak szacunku i pogardę dla innych. Tu przykład idzie z góry, a ryba naprawdę psuje się od głowy. Apele o zmianę nastawienia i języka będą fałszywe od początku, jeśli sama przyczyna ich zaistnienia, jaką jest gdański dramat, została przez wygłaszających je zinterpretowana fałszywie, intencjonalnie.  Kierować je zaś trzeba przede wszystkim właśnie do tych środowisk, z których one wychodzą – dziennikarzy, artystów, polityków, bowiem wciąż to oni wyznaczają w olbrzymim stopniu granice języka, debaty, podejścia do drugiego człowieka. Pamiętajmy o tym, również wtedy, gdy zgasną już żałobne świece a czarno-białe nagłówki portali i stron ponownie zaczną mienić się kolorami.",,
Zawierucha w PO. Komorowski walczy z Kopacz o „jedynkę” do PE. „Żadne nie chce ustąpić”,"Były prezydent Bronisław Komorowski i była premier Ewa Kopacz walczą o „jedynkę” na liście wyborczej PO do Parlamentu Europejskiego. Oboje nie chcą ustąpić, a Grzegorz Schetyna, który ma zadecydować o pierwszeństwie jednego z polityków, nie wie, jaką decyzję podjąć – donosi portal Fakt24.","Według informacji portalu opozycja na czele z PO już od kilku dni zastanawia się nad listami na wybory do Parlamentu Europejskiego. Jak się okazuje, jest to nie lada wyzwaniem, które powoduje spory w partii.Jak wynika z artykułu, o pierwsze miejsce w Warszawie walczą prominentni politycy Platformy – Bronisław Komorowski i Ewa Kopacz. Zarówno były prezydent, jak i była premier nie mogą dojść do porozumienia, bo oboje chcą być pierwsi i mieć większe szanse na dostanie się do PE.Lider PO, który ma rozstrzygnąć o „warszawskiej jedynce”, stanął przed trudnym zadaniem. Jak twierdzi portal, Schetyna bardziej skory jest poprzeć byłego prezydenta, jednak obawia się – jak stwierdzono – że Kopacz w odwecie za stracone miejsce na liście może zacząć „opowiadać w mediach, co dzieje się w Platformie”.",,
Warszawska „Skra” zamknięta. „Obiekty stanowią zagrożenie dla życia”,"Powiatowy Inspektorat Nadzoru Budowlanego wydał we wtorek decyzję o całkowitym zamknięciu ośrodka „Skra” przy ul. Wawelskiej 5 w Warszawie. Dyrektor Inspektoratu Andrzej Kłosowski zaznaczył, że obiekty są w bardzo złym stanie technicznym i powodują bezpośrednie zagrożenie dla życia i zdrowia.","Wiceprezydent Warszawy przekonywała na czwartkowej konferencji prasowej, że proces odzyskiwania przez miasto nieruchomości przy ul. Wawelskiej trwa niemal 10 lat. – 20 listopada 2015 roku Sąd Najwyższy oddalił skargi kasacyjne wniesione przez Robotniczy Klub Sportowy Skra i sentencji wyroku wskazał: „ruina obiektów sportowych i rekreacyjnych (...) obiekt, od co najmniej 20 lat nie przeszedł generalnego remontu, nie były prowadzone przeglądy roczne i pięcioletnie, nie była prowadzona księga obiektu” – mówiła Renata Kaznowska.– Mieliśmy deklaracje, że nieruchomość zostanie wydana, podejmowaliśmy próby dojścia do porozumienia, podpisania umowy, na bazie której RKS Skra pozostałby na terenie ośrodka, ale już nie jako zarządzający tym ośrodkiem, tylko jako najemca – mówiła o działaniach miasta ws. obiektu przy ul. Wawelskiej 5.– Te rozmowy trwały dosyć długo, były przeciągane w czasie i nie przyniosły spodziewanego efektu, dlatego w ubiegłym roku podjęliśmy decyzję o skierowaniu do sądu wniosku o wydanie nieruchomości – powiedziała Kaznowska. Dyrektor Powiatowego Inspektoratu Nadzoru Budowlanego Andrzej Kłosowski zaznaczył, że obiekty są w bardzo złym stanie technicznym. Dodał, że wielokrotne kontrole to potwierdziły, a wykonana ekspertyza nie pozostawia żadnych złudzeń. – Większość tych obiektów powoduje bezpośrednie zagrożenie dla życia i zdrowia osób tam przebywających – podkreślił.Ekspertyza ta była podstawą do wydania przez Powiatowy Inspektorat Nadzoru Budowlanego decyzji wyłączającej z użytkowania wszystkie obiekty stadionu łącznie z infrastrukturą. Decyzja ma rygor natychmiastowej wykonalności z uwagi na bezpośrednie zagrożenie życia i zdrowia osób tam przebywających.Zbigniew Kostka, prezes OKS Skra Warszawa, przypomniał, że od 2012 roku na terenie Skry działają dwa kluby: RKS „Skra”, który jest właścicielem obiektu, oraz OKS „Skra”, który posiada dwie sekcje sportowe. – Łączyło nas to, że mieliśmy umowę na bezpłatne korzystanie z obiektów RKS-u Skra i to było tylko jedyne połączenie – powiedział Kostka.Tomasz Majewski, wiceprezes Polskiego Związku Lekkiej Atletyki, zaprezentował podczas konferencji zwycięski projekt konkursu architektoniczno-urbanistycznego, który został rozstrzygnięty w ubiegłym roku na koncepcję modernizacji kompleksu sportowego nieruchomości przy ul. Wawelskiej 5 i zagospodarowanie terenu Skry. Wyraził też nadzieję, że „prawdziwa lekkoatletyka wkrótce wróci na Skrę”.",,
"Bielan: Dzięki Rabiejowi wiemy, jak wyglądałyby rządy Koalicji Europejskiej","Jestem wdzięczny Pawłowi Rabiejowi. Dzięki niemu wiemy, jak  naprawdę wyglądałyby rządy Koalicji Europejskiej – powiedział w programie „Gość Wiadomości” Adam Bielan. Dodał, że dziękuje wiceprezydentowi Warszawy za szczerość.","Adam Bielan odniósł się podczas programu do wypowiedzi Pawła Rabieja, dotyczących związków partnerskich i tzw. karty LGBT.– Dzięki Pawłowi Rabiejowi wiemy, że tzw. karta LGBT czy też związki partnerskie są tylko pierwszym krokiem (…). Na końcu tej drogi są tzw. małżeństwa homoseksualne i co ważne, dzisiaj powiedział o tym w wywiadzie, adopcja dzieci przez małżeństwa homoseksualne – powiedział Bielan.Bielan podziękował wiceprezydentowi Warszawy za szczerość. – To jeden z niewielu polityków z Koalicji Europejskiej, który szczerze mówi, jak będzie, gdyby PO z koalicjantami wygrała wybory – powiedział.Wicemarszałek Senatu powiedział, że chciałby poznać stanowisko PSL w tej sprawie. Stronnictwo współtworzy KE. – Listy KE są teraz taką maszyną losującą. Można np. na Mazowszu zagłosować na Jarosława Kalinowskiego po to, żeby wybrać w Warszawie jakiegoś zwolennika tzw. małżeństw homoseksualnych – ocenił.",,
Gen. Polko o zestrzeleniu boeinga: Zawiodły procedury,"Iran potwierdził, że ukraiński boeing 737 ze 176 osobami na pokładzie został zestrzelony w wyniku „ludzkiego błędu”. – Winą obarczyłbym osobę, która zezwoliła na start tego samolotu w momencie, kiedy wyprowadzane jest uderzenie Iranu i systemy obrony oczekują na ewentualny odwet amerykański – ocenił w rozmowie z TVP Info gen. Roman Polko, były dowódca jednostki GROM.","– Drobiazgowe śledztwo pokaże jak to wyglądało, dlaczego zawiodły procedury, dlaczego w obliczu konfliktu zezwolono na normalny ruch pasażerski w strefie, która w tym czasie powinna być strefą zamkniętą – podkreślił w Polko. Ukraiński samolot typu Boeing 737-800 został zestrzelony zaledwie kilka godzin po zaatakowaniu przez Iran dwóch baz lotniczych w Iraku, w których stacjonują m.in. siły USA i Kanady. Ataki te były odwetem za zabicie przez USA irańskiego generała Kasema Sulejmaniego.W katastrofie ukraińskiej maszyny zginęło 176 osób, w tym 82 Irańczyków, 57 Kanadyjczyków, 11 Ukraińców, a także obywatele Szwecji, Afganistanu, Wielkiej Brytanii i Niemiec.Samolot należący do Ukrainian International Airlines (UIA) leciał z Teheranu do Kijowa ze 167 pasażerami i 9 członkami załogi na pokładzie.W piątek irańskie władze zaprosiły ekspertów z firmy Boeing, aby włączyli się do śledztwa w sprawie katastrofy. W Iranie znajduje się też grupa 45 ukraińskich specjalistów, wysłanych tam dla zbadania przyczyn wypadku. Państwowa agencja Irna poinformowała, że irański Urząd Lotnictwa Cywilnego zdecydował o zamiarze otwarcia czarnych skrzynek ukraińskiego samolotu. Zdaniem Iranu odzyskanie informacji z tych urządzeń może potrwać od miesiąca do dwóch.",,
Imigranci spoza UE od Hiszpanii wolą Polskę,"W Hiszpanii ubywa imigrantów spoza Unii Europejskiej – informuje tamtejsze Ministerstwo Pracy. Liczba cudzoziemców zmniejszyła się tam o 166 tys. Według dziennika „El Periodico”, krajami najczęściej wybieranymi przez ludność opuszczającą Hiszpanię są Szwajcaria i Polska.","Większość imigrantów wraca do domów, inni próbują szczęścia w pozostałych krajach Europy – poinformowało hiszpańskie Ministerstwo Pracy, odnosząc się do informacji, że liczba cudzoziemców w tym kraju zmalała do 2 mln 390 tys. Według dziennika „El Periodico”, najczęściej wybieranymi na cel podróży zarobkowej wśród imigrantów krajami są Szwajcaria i Polska. Z badań przeprowadzonych przez gazetę wynika, że Polska – kraj o wysokim wzroście gospodarczym, niskim bezrobociu i liczbie imigrantów niższej niż jeden procent, jest celem wielu rodzin, które wyjeżdżają z Hiszpanii, ale nie chcą opuscić Europy. Zdecydowana większość wraca jednak do swoich krajów. – Jest bardzo źle. Ten kryzys potrwa jeszcze kilka lat. Myślę o wyjeździe. Stąd wyjeżdżają nie tylko imigranci, ale też Hiszpanie – mówi obywatel Ekwadoru. Najczęściej, przyczyną powrotu jest bezrobocie, które wśród imigrantów spoza UE przekroczyło 30 proc. Tym, którzy postanowią wyjechać, hiszpański rząd wypłaca cały zasiłek dla bezrobotnych, muszą się jednak zobowiązać, że w ciągu czterech lat nie wrócą do Hiszpanii.",,
Protestował przeciwko Putinowi. Sąd podjął decyzję ws. leczenia psychiatrycznego,Sąd w Moskwie podjął decyzję o zakończeniu przymusowego ambulatoryjnego leczenia psychiatrycznego Michaiła Kosienki. Mężczyzna został skazany za udział w protestach na moskiewskim placu Bołotnym w 2012 roku.,"6 maja 2012 roku, w przeddzień zaprzysiężenia Władimira Putina na prezydenta Federacji Rosyjskiej, na placu Bołotnym naprzeciwko Kremla doszło do starć sił specjalnych policji OMON z opozycjonistami, którzy żądali jego odejścia, a także przeprowadzenia w Rosji uczciwych wyborów prezydenckich i parlamentarnych. W manifestacji wzięło udział około 15 tys. ludzi.Kosienko był jedną z około 450 osób zatrzymanych. Został aresztowany pod zarzutem udziału w masowych rozruchach i użycia siły w stosunku do policjantów. Uznany za niepoczytalnegoW 2013 roku Kosienko został uznany za niepoczytalnego i umieszczony w szpitalu psychiatrycznym. Rok później zastosowano wobec niego przymusowe leczenie ambulatoryjne. Został wypuszczony do domu, ale regularnie musiał zgłaszać się na kontrolę lekarską.W stan oskarżenia w sprawie zajść postawiono ponad 30 osób. Opozycjoniści, obrońcy praw człowieka i aktywiści niezależnych od Kremla organizacji pozarządowych uważają „sprawę błotną” za polityczną, a starcia policji z demonstrantami – za sprowokowane działaniami władz.",,
Mateusz Morawiecki: mieszkańcy Polski zasługują na dobrych gospodarzy,"– Mieszkańcy każdego zakątka Polski zasługują na dobrych gospodarzy, których na listach Prawa i Sprawiedliwości nie brakuje – powiedział w wywiadzie dla poniedziałkowego „Super Expressu” premier Mateusz Morawiecki.",  ,,
„Nasze wojsko znajduje się w szpicy rozwoju szkoleniowego NATO”,"W czwartek sekretarz generalny NATO Jens Stoltenberg przyjedzie z dwudniową wizytą do Polski. Spotka się m.in.  z prezydentem Andrzejem Dudą i premier Beatą Szydło. Wiceminister obrony narodowej Tomasz Szatkowski zaznaczył, że głównym celem wizyty mają być odwiedziny w Orzyszu, gdzie stacjonują wojska NATO. – To jest bardzo ważny projekt dla NATO, dzięki temu także nasze wojsko znajduje się w tej szpicy rozwoju szkoleniowego sojuszu – podkreślił w programie „Gość poranka” Tomasz Szatkowski.","Odnosząc się do planowanej reformy armii i ewentualnego przywrócenia poboru do służby zasadniczej, wiceminister stwierdził, że „na razie nie ma takich planów”, a armia będzie „korzystać z ochotników”.   Jedną z form szkolenia ma być Legia Akademicka. To pilotażowy program ochotniczego szkolenia studentów.",,
Niemcy odwołują się do Trybunału Sprawiedliwości w sprawie gazociągu OPAL,Rząd Niemiec zakwestionował korzystny dla Polski wyrok Trybunału Sprawiedliwości UE. Zabroniono wykorzystywania przez Gazprom aż 80 proc. przepustowości gazociągu OPAL w ramach projektu Nord Stream 2.,"Chodzi o wyrok wydany 10 września w pierwszej instancji przez Sąd UE w Luksemburgu. Unieważnił on decyzję Komisji Europejskiej z 2016 r., zezwalającą rosyjskiemu Gazpromowi na wykorzystanie 80 proc. przepustowości gazociągu. Był to sukces Polski, która zaskarżyła decyzję KE.Gazociąg OPAL, przebiegający przez terytorium Niemiec wzdłuż ich wschodniej granicy, został zbudowany w 2011 r. Gazprom mógł wykorzystywać tylko połowę jego przepustowości. Unijne przepisy – choć możliwe są wyjątki – nakazują właścicielom lub głównym operatorom rurociągów, by udostępniali część ich przepustowości innym graczom rynkowym. W 2016 r. Komisja Europejska zezwoliła, by ową zarezerwowaną dla innych firm przepustowość mógł zagospodarować Gazprom poprzez formalny udział w wolnorynkowych aukcjach. Decyzja ta w praktyce zupełnie oddała rosyjskiemu gigantowi przesył gazu przez OPAL.Władze Polski, wspierane przez Litwę i Łotwę, zwróciły się do Sądu UE o unieważnienie postanowienia KE. Sędziowie w Luksemburgu przychylili się do argumentów Warszawy, uznając decyzję Komisji za sprzeczną z zasadą solidarności energetycznej w UE. Polska obawia się, że rosyjsko-niemieckie gazociągi prowadzą do zwiększenia zależności UE od jednego dostawcy gazu, Rosji. Osłabiają one tym samym rolę Ukrainy jako kraju tranzytu paliwa.Berlin twierdzi, że inwestycje gazowe: Nord Stream, Nord Stream 2 oraz ich lądowe odnogi OPAL i EUGAL, to przedsięwzięcia komercyjne.",,
"„Aktywizm kampanijny Timmermansa niewłaściwy, gdy spada poparcie dla UE”",Minister spraw zagranicznych Jacek Czaputowicz uznał za niewłaściwe wystąpienie wiceprzewodniczącego Komisji Europejskiej Fransa Timmermansa podczas konferencji prasowej z liderem Wiosny Robertem Biedroniem. Frans Timmermans przebywał w Polsce 7 kwietnia.,"Minister Jacek Czaputowicz, który uczestniczy w unijnej naradzie w Luksemburgu, powiedział, że wiceprzewodniczący Komisji występuje w roli aktywisty politycznego.  – Odwiedza Polskę, nie spotyka się z władzami, natomiast prowadzi kampanię, spotyka się z opozycją, właśnie z tymi, którzy krytykują władzę. Dostrzegamy tutaj ten konflikt interesów, to nie jest dobrze – ocenił Czaputowicz. – Gdy mówimy, że spada poparcie dla Unii Europejskiej, ludzie się odwracają od niej, to jest właśnie przykład działania moim zdaniem niewłaściwego – dodał szef polskiej dyplomacji.",,
Lider PiS zapowiedział „nową ofensywę” w sprawie programu Mieszkanie Plus,Prezes PiS Jarosław Kaczyński podczas Rady Politycznej partii zapowiedział „nową ofensywę” m.in. w sprawie rządowego programu Mieszkanie Plus. Rada wybrała Krzysztofa Sobolewskiego na przewodniczącego Komitetu Wykonawczego partii.,"W sobotę w siedzibie partii przy ul. Nowogrodzkiej zebrała się Rada Polityczna PiS. Rada wybrała nowego szefa Komitetu Wykonawczego PiS, został nim Krzysztof Sobolewski.– To stanowisko do tej pory pełnił pan minister (spraw wewnętrznych i administracji) Joachim Brudziński. W niektórych partiach zdarzało się, że ktoś był ministrem i jednocześnie sekretarzem generalnym. Myśmy uznali, że pan minister, pan marszałek powinien się skoncentrować na pracy w ministerstwie – powiedział na konferencji prasowej prezes PiS.– (Joachim Brudziński) miał znakomitego zastępcę, człowieka, który świetnie się orientuje w sprawach partii, jest bardzo rzetelny, sprawny, pracowity, inteligentny i w związku z tym nie było żadnego powodu, żeby nie dokonać zmiany – dodał Kaczyński.  Sobolewski to wieloletni współpracownik Brudzińskiego, radny dzielnicy Warszawa-Śródmieście, osoba od wielu lat odpowiedzialna za sprawy organizacyjne na Nowogrodzkiej. Przygotowania do wyborów – Rada Polityczna PiS podjęła uchwałę, według której ci, którzy w ciągu ostatnich trzech lat zmienili przynależność z PiS na jakąś inną partię, nie mogą być umieszczani na listach Prawa i Sprawiedliwości w wyborach samorządowych – mówił na konferencji prasowej po spotkaniu Jarosław Kaczyński.Podkreślił, że Rada Polityczna PiS podjęła w sobotę „ważną uchwałę”, według której „ci, którzy w ciągu ostatnich trzech lat zmienili przynależność do naszej partii na jakąś inną, nie mogą być umieszczani na naszych listach wyborczych PiS w wyborach samorządowych”.– Jest takie zjawisko, że co niektórzy, nawet usunięci karnie z partii działacze, dzisiaj próbują dostać się do innej partii sojuszniczej. Są nawet i tacy, którzy kombinują, że u nas nie mieliby większych szans, może w ramach porozumień sojuszniczych mieliby większe. Nie możemy niczego takiego tolerować – oświadczył lider PiS.",,
Platforma Obywatelska jeszcze doceni milczenie Artura W.,"Fakty, które udało się zarejestrować funkcjonariuszom CBA podczas przekazywania łapówki Arturowi W., burmistrzowi warszawskiej dzielnicy Włochy, były tak druzgocące, że PO pierwszy raz w swej historii, nie czekając na dalsze kroki organów ścigania, wywiesiła „białą flagę”. Jednak obecne działania Platformy nie oznaczają, że w przyszłości partia będzie traktować Artura W. jak „trędowatego”.","Ktoś niedawno użył określenia „Ależ nokaut!”, opisując sytuację posła przyłapanego na sprzeczności między deklarowaną obroną zwierząt i jednoczesnym spożywaniem mięsa.  To charakterystyczny przykład użycia przesadzonego zwrotu do przedstawienia jakiegoś zdarzenia. Wytknięcie niewiele znaczącej wpadki jakiegoś polityka, jak w przytoczonym przykładzie, można nazwać najwyżej dotkliwym prztyczkiem w nos, potykającego się o własne myśli.  Dla mnie powiedzenie „Ależ nokaut!” świetnie oddaje historia zatrzymania na początku zeszłego tygodnia burmistrza warszawskiej dzielnicy Włochy Artura W. Nokautem były przede wszystkim okoliczności poprzedzające moment zatrzymania, a więc cała operacja funkcjonariuszy Centralnego Biura Antykorupcyjnego, która doprowadziła do finału. Zatrzymania Artura W. w jego garażu, z kopertą w ręku zawierającą 200 tys. zł, którą próbował ukryć wśród garażowych rupieci. Z kopertą, którą niecałą godzinę wcześniej wrzucił przez otwarte okno do jadącego powolutku samochodu Artura W. znany biznesmen tureckiego pochodzenia Sabri B.    O tym, że finał operacji był nokautem świadczy drobiazg, o którym usłyszeliśmy jednak pierwszy raz. Dla Artura W. zatrzymanie przez funkcjonariuszy CBA było takim szokiem, że w gdy w kajdankach usiadł w policyjnym samochodzie, rozpłakał się. Nie były to łzy na pokaz. Ani takie, które miały wzruszyć świadków. Tak jak pamiętne łzy Beaty Sawickiej b. posłanki Platformy Obywatelskiej, produkowane w obfitości nadzwyczajnej na potrzeby kamer telewizyjnych w Sejmie. Nie znaczy to jednak, że płacz ten był równoznaczny ze skruchą. Prawdziwą skruchą. Czyli zrozumieniem swojego postępku wraz z gotowością do jakiejś formy zadośćuczynienia. Jak wiadomo, chęć naprawienia szkód i zła przez podejrzewanego o popełnienie przestępstwa, przejawia się jego współpracą z organami ścigania i później sądem. Pierwsze doniesienia medialne wskazują, że zachowanie Artura W. jest przeciwieństwem prawdziwej skruchy. W związku z tym owe łzy należy rozumieć raczej jako objaw żalu burmistrza Włoch, że dał się złapać, a nie, że zawładnęły nim wyrzuty sumienia.  Sprawa zatrzymania Artura W. to jednak przede wszystkim nokaut dla Platformy Obywatelskiej. Wszyscy mamy jeszcze świeżo w pamięci gwarancje, jakie w nagranej rozmowie z samorządowcami Elbląga składał Sławomir Neumann. Dopóki będziesz w Platformie, dopóty będziemy cię bronić jak niepodległości – zapewniał swego rozmówcę. Zdawałoby się, że jest to żelazna zasada niemal wpisana do statutu tej partii. Dowodami przestrzegania tej reguły są znane przypadki naruszeń prawa przez polityków PO, których partia broni do dziś. Jest wśród nich sam Sławomir Neumann, stający pod pręgierzem prokuratorskich zarzutów.          W przypadku Artura W. stała się rzecz niezwykła. W kilka godzin po zatrzymaniu burmistrza PO zawiesiła „wschodzącą gwiazdę” w prawach członka mazowieckiej organizacji, a następnego dnia wyrzuciła go ze swoich szeregów. Jednocześnie prezydent Warszawy Rafał Trzaskowski odwołał wszelkie pełnomocnictwa udzielone  burmistrzowi dzielnicy Włochy.  Arturowi W., jeszcze w dniu zatrzymania, prokurator przedstawił zarzut przyjęcia łapówki w związku z pełnieniem funkcji publicznej burmistrza dzielnicy Włochy. Pieniądze te miał przyjąć od znanego dewelopera jako zapłatę za przychylność w załatwianiu decyzji administracyjnych podejmowanych w urzędzie dzielnicy. Chodziło o możliwość uzyskania zgody na budowę nieruchomości przy ulicy Łopuszańskiej w Warszawie – brzmiał pierwszy komunikat śledczych. Rzecznik Prokuratury Okręgowej w Warszawie dorzucił do tego kluczową informację. Artur W. nie przyznał się do zarzucanego mu czynu. Odmówił też złożenia wyjaśnień.  Wydaje się, że odmowa ta jest nie tylko strategią obrony Artura W. Wprawdzie nie zyskuje tym przychylności prokuratury ani w przyszłości sądu, ale ma przynajmniej pewność, że nie zdarzy mu się jakieś jedno-dwa nieostrożne słowa, które mogłyby wpłynąć na jego niekorzyść, lub co gorsza naprowadzić organy ścigania na nowe, nieznane im dotąd wątki. Milcząc, ma gwarancję, że sam mimo woli nie rozszerzy lub nie wzmocni dowodów, które już prokuratura posiada czy zdobędzie z innych źródeł.Milczenie przede wszystkim zapewnia mu to, że Platforma Obywatelska, której był jednym z najważniejszych ogniw w Warszawie, nie opuści go. Będzie go nieformalnie wspierać. Jego milczenie odczytuje jako głęboko posuniętą lojalność. Będzie czuć się więc zobowiązana do zrewanżowania mu się tym samym. Jego dodatkowe dochody zdobywane drogą korupcji, nie musiały być przecież konsumowane wyłącznie przez niego.",,
Kolejny Niemiec skatowany przez imigrantów. Policja zatrzymała dwie osoby,Niemcy stoją w obliczu powtórki z Chemnitz. Policja w mieście Köthen (Saksonia-Anhalt) aresztowała dwóch Afgańczyków podejrzanych o zabicie 22-letniego Niemca. Mężczyzna zginął najpewniej w trakcie kłótni z imgrantami.,"Do tragedii doszło w sobotę późnym wieczorem. Media nie informują o przebiegu wypadków, ani okolicznościach śmierci młodego mężczyzny. Dziennik „Die Welt” sugeruje, że śmierć mogła być wynikiem awantury między dwoma Afgańczykami i dwoma Niemcami.Gazeta twierdzi, że 22-latka miał zaś zabić krwotok w mózgu. Władze landu Saksonia-Anhalt oświadczyły, że sekcja zwłok zostanie przeprowadzona w niedzielę po południu.Policja aresztowała dwóch imigrantów z Afganistanu podejrzanych o spowodowanie śmierci – oświadczyła prokuratora z Dessau-Rosslau. Wskazała, że prowadzone jest dochodzenie pod kątem morderstwa. Zaznaczono, że badane są „wszystkie aspekty sprawy”.Dwa tygodnie temu w Chemnitz dwóch imigrantów zabiło młodego Niemca. Zabójstwo wywołało gwałtowne protesty w tym mieście",,
"Brutalne starcia imigrantów z węgierską policją. 29 osób zatrzymanych, w tym jeden „terrorysta”","Po starciach między migrantami i policją na przejściu granicznym z Serbią zatrzymano 29 osób, w tym jednego terrorystę – poinformowały węgierskie władze. W środę w ciągu dnia policja użyła siły przeciwko migrantom próbującym się dostać na węgierską stronę przez przejście Röszke-Horgos. Na miejscu było kilkaset osób, użyto armatek wodnych i gazu. Rannych zostało 20 policjantów i dwójka dzieci. Budapeszt ogłosił, że przejście będzie zamknięte przez 30 dni.","Węgierska agencja MTI poinformowała, że siły użyto przeciwko „mniejszej grupie”, która zamierzała przedrzeć się przez utworzony przez policję kordon na granicy węgiersko–serbskiej. „Policja podejmuje legalne i proporcjonalne środki, aby chronić węgierską granicę państwową i zewnętrzną granicę Unii Europejskiej” –  oświadczyła policja.Wieczorem Budapeszt poinformował, że jeden z 29 zatrzymanych agresywnych migrantów jest „terrorystą”. Nie ujawniono jednak więcej szczegółów na ten temat. Doradca premiera Viktora Orbana Gyorgy Bakondi poinformował, że w czasie starć z policją rannych zostało 20 policjantów oraz dwójka dzieci – zostały przerzucone przez ogrodzenie, którego szczyt jest zabezpieczony drutem żyletkowym. Serbskie władze zaprotestowały przeciwko użyciu przez Węgrów siły wobec imigrantów. Wysoki Komisarz Narodów Zjednoczonych do spraw Uchodźców zaapelował do władz w Budapeszcie o otwarcie granicy dla uchodźców. Część imigrantów zdecydowała się na podróż do Chorwacji i Słowenii. Zagrzeb ogłosił, że nie będzie zatrzymywał uchodźców i pozwoli im na dalszą podróż – większość osób chce dostać się do Niemiec lub Austrii. W środę Słowenia zapowiedziała, że przywróci kontrole na granicy z Węgrami. Tymczasem Rumunia wezwała węgierskiego ambasadora w związku z zapowiedziami budowy ogrodzenia między tymi państwami. Budapeszt nie odpuszcza i deklaruje, że postawi kolejne zasieki, tym razem na granicy z Chorwacją.                                                    W zamieszkach rannych zostało 20 policjantów (fot. PAP/EPA/TAMAS SOKI)teraz odtwarzaneZamieszki na granicy węgiersko-serbskiej. Policja użyła armatek i gazu",,
„Snajperzy strzelają do ludzi!” Trzecia rocznica starć na Majdanie,"Mijają trzy lata od krwawych starć na Majdanie w Kijowie. 20 lutego 2014 roku w ukraińskiej stolicy doszło do kulminacji „rewolucji godności”. Podczas antyrządowych protestów w walkach demonstrantów z siłami MSW i Berkutu zginęło 75 osób, a ponad 500 zostało rannych. Ambasador Polski na Ukrainie Jan Piekło złożył w w Kijowie wieniec przed krzyżem upamiętniającym Niebiańską Sotnię – tych, którzy zginęli podczas protestów.","Manifestacje rozpoczęły się w listopadzie 2013 roku, kiedy ówczesny proputinowski prezydent Wiktor Janukowycz wstrzymał przygotowania do podpisania umowy stowarzyszeniowej z Unią Europejską. 21 listopada zwolennicy eurointegracji zajęli główny plac Kijowa - Majdan Niepodległości. Wielotysięczne protesty rozszerzyły się na cały kraj, ruch sprzeciwu przerodził się w rewolucję. Władze zdecydowały się na rozwiązania siłowe, a Majdan stał się miejscem konfrontacji sił bezpieczeństwa i protestujących Ukraińców. Do najbardziej dramatycznych starć doszło 20 lutego 2014 roku, kiedy funkcjonariusze specjalnych jednostek milicji Berkut i snajperzy zaczęli strzelać do demonstrantów. Zginęło 75 osób.  – Snajperzy strzelają do ludzi. Prosimy medyków na ulicę Instytucką. Zwracam się do Kijowian, kto może pomóc – na Majdan. Przestańcie histeryzować! Nie panikujcie! Wyciągamy i przekazujemy medykom rannych – tak manifestanci wzywali do pomocy rannym. Strzelano, by zabić Lekarze, którzy ratowali rannych, nie mieli złudzeń - strzelano tak, by zabić. Parter Hotelu Ukraina zamienił się w szpital polowy i kostnicę. Następnego dnia, pod naciskiem opinii Zachodu, proputinowski prezydent i przedstawiciele opozycji podpisali porozumienie w sprawie rozwiązania kryzysu. Władza przeszła w ręce opozycji. Zwycięstwo miało gorzki smak – ogólna liczba ofiar trwających trzy miesiące demonstracji przekroczyła setkę. Odpowiedzialnością za śmierć ponad 100 osób w 2014 roku nowe władze ukraińskie obarczyły swoich poprzedników, przede wszystkim byłego prezydenta Wiktora Janukowycza. Ten jednak wkrótce po przekazaniu władzy opozycji uciekł do Rosji i ukrywa się tam do dziś. Śledztwo prowadzone przez prokuraturę generalną trwa od trzech lat, co śledczy tłumaczą dużą ilością materiałów. Dotychczas wydano 10 wyroków, wszystkie w zawieszeniu. Aneksja Krymu Prozachodni kurs Ukrainy, łączący się z planami gospodarczego uniezależnienia od Moskwy, wywołał wzrost tendencji separatystycznych na Krymie, gdzie większość mieszkańców stanowią Rosjanie. Doprowadziło to do jego aneksji przez Rosję. W Donbasie na wschodzie kraju trzeci rok trwa wojna, w której zginęło dotychczas niemal 10 tysięcy ludzi. Prorosyjscy rebelianci, przy wsparciu Rosji, zajęli i okupują około jednej trzeciej powierzchni okręgów Donieckiego i Ługańskiego. Na ich terenach działają samozwańcze republiki: Doniecka i Ługańska Republika Ludowa. Na linii frontu, pomimo formalnego rozejmu, wciąż dochodzi do wzajemnych ataków, jak niedawno w Awdijiwce pod Donieckiem.",,
Polski Fundusz Rozwoju zainwestuje w Pesę,"– Negocjacje z Polskim Funduszem Rozwoju (PFR) w sprawie inwestycji w bydgoską Pesę powinny wkrótce się zakończyć. Spółka realizuje program restrukturyzacyjny i jest na drodze do osiągnięcia rentowności - poinformował Krzysztof Sędzikowski, prezes zarządu Pesy. Jego zdaniem spółka zapewniła sobie obecnie kontrakty o wartości 3 mld zł i „zmierza we właściwym kierunku”.","– Spośród kilku inwestorów to PFR dostał wyłączność negocjacyjną i jesteśmy na etapie dogrywania szczegółów dotyczących umowy inwestycyjnej. Mam nadzieję, że proces ten szybko się zakończy – powiedział Sędzikowski.– Jesteśmy na bardzo dobrej drodze, jeśli chodzi o restrukturyzację. (…) Realizujemy plan, który wcześniej powstał i to z efektami lepszymi niż się spodziewaliśmy. Jesteśmy na najlepszej drodze, aby osiągnąć bardzo pozytywne wyniki finansowe. Dla mnie najważniejsze jest to, że poprzez procesy restrukturyzacyjne pokazujemy, że warto w naszą spółkę zainwestować – dodał szef Pesy.Sędzikowski przyznał, że wszyscy zainteresowani restrukturyzacją Pesy, czyli inwestor, banki, udziałowcy i spółka wiedzieli, że proces negocjacji nie będzie łatwy. Wyjaśnił, że Pesa powadzi biznes, który jest zarządzany projektowo. – Trzeba po prostu finansować realizację kontraktów, które są wygrane w przetargach. Najpierw trzeba mieć finansowanie, wyprodukować pojazdy i dopiero potem sprzedać – powiedział.Sędzikowski nie chciał się odnieść do sobotniej publikacji Gazety Wyborczej, która napisała, że Polski Fundusz Rozwoju nakłania banki i PZU aby wyłożyły 1,5 mld zł w kredytach lub liniach kredytowych na ratowanie bydgoskiej firmy. Prezes poinformował, że spółka realizuje obecnie bardzo duży kontrakt na dostawę spalinowych pociągów typu Link dla niemieckiego przewoźnika Deutsche Bahn, który na razie zamówił 71 pojazdów. Połowę spółka dostarczy do końca roku, a resztę na początku 2019 r.– Sama spółka swoimi działaniami pokazała, że potrafi się zrestrukturyzować. Kontynuujemy najważniejszy i największy projekt, czyli współpracę z kolejami niemieckimi Deutsche Bahn. Uzyskaliśmy homologację na pojazdy dwuczłonowe, wkrótce powinniśmy uzyskać na trójczłonowe – stwierdził prezes.– To jest bardzo ważne, bo powątpiewano już, że uzyskamy homologację i że ten projekt przetrwa. W tym projekcie mamy zaangażowane około 0,5 mld zł. Pojazdy już dostarczamy do odbiorcy i niebawem dostawy te będziemy fakturować i generować z tego tytułu przychody – dodał.Prezes powiedział, że wartość zamówień, które Pesa ma w portfelu, sięga 3 mld zł. – Są to wygrane w przetargach kontrakty, już podpisane lub czekające na podpisanie – wyjaśnił.",,
Schetyna eliminuje „żelaznych polityków” Platformy. Zdrojewski zniknie z list do PE?,"Bogdan Zdrojewski, który od pięciu lat zasiada w ławach Parlamentu Europejskiego, najpewniej w ogóle nie będzie startował w zbliżających się wyborach. Lider Platformy Obywatelskiej Grzegorz Schetyna zadecydował, że były minister kultury nie dostanie „jedynki”, a nawet „dwójki” na listach Koalicji Europejskiej na Dolnym Śląsku.","O sprawie informuje portal GazetaWroclawska.pl. Według nieoficjalnych informacji Bogdan Zdrojewski – niegdyś minister kultury i prezydent Wrocławia, teraz europoseł PO – który na Dolnym Śląsku cieszył się w ostatnich wyborach bardzo dużym poparciem – 162 tys. głosów – na pewno nie będzie startował z pierwszego, a nawet drugiego miejsca na listach do PE – informuje portal, powołując się na deklaracje anonimowych polityków Platformy.Według informacji portalu „jedynką” na tamtejszej liście ma być Jarosław Duda, a „dwójką” Małgorzata Sekuła-Szmajdzińska. Zdrojewskiemu, którego określono mianem „pewniaka”, przypadłoby wówczas trzecie miejsce. Polityk nie przyjmie go i najprawdopodobniej w ogóle nie będzie kandydował do PE. Przynajmniej z list Koalicji Europejskiej – spekuluje portal.– Jestem przed rozmową z Grzegorzem Schetyną. Myślę, że sprawa jest otwarta – stwierdził polityk.",,
Przedstawiciel prezydenta USA ds. walki z ISIS ogłosił rezygnację,Specjalny przedstawiciel prezydenta USA w globalnej koalicji ds. walki z Państwem Islamskim (IS) Brett McGurk zrezygnował ze  stanowiska z dniem 31 grudnia – podały w sobotę poinformowane źródła. McGurk był przeciwnikiem ogłoszonej przez Trumpa decyzji wycofania żołnierzy USA z Syrii.,,,
Szefowa Partii Postępu za przymusem nauczania migrantów języka norweskiego,"Norweska minister finansów i zarazem szefowa współrządzącej Partii Postępu (Frp) Siv Jensen zadeklarowała zamiar pozbawiania imigrantów zasiłków, jeżeli nie opanują języka norweskiego w ciągu pięciu lat.","Znana ze skrajnie nacjonalistycznego programu Partia Postępu musiała, po wejściu do koalicji rządowej w 2013 roku, znacznie złagodzić swoje stanowisko w wielu kwestiach. Jednak do najbliższych wyborów parlamentarnych, które odbędą się 11 września, idzie ponownie z hasłami typowo antyimigranckimi.– Jeżeli integracja cudzoziemców ma się udać, to wielkie znaczenie będzie miało podjęcie przez nich pracy. Jedna z najważniejszych rzeczy, jaką możemy uczynić, aby tak się stało, to postawić im wymagania, zwłaszcza jeśli chodzi o naukę norweskiego. Ma to kluczowe znaczenie dla dobrej integracji – powiedziała Jensen w rozmowie z dziennikiem „Aftenposten”.Frp zarówno przed zdobyciem władzy, jak i potem wielokrotnie opowiadała się za obcięciem rządowych dotacji na naukę języka dla cudzoziemców i azylantów. Jensen nie widzi tu jednak sprzeczności.– Jesteśmy zdania, iż nie ma sensu wydawać pieniędzy na naukę norweskiego dla tych azylantów, którzy nie będą u nas mieszkać. Chcemy natomiast zwiększyć pomoc w nauce języka dla tych osób, które pozostaną w Norwegii. Dzieje się to już na poziomie centrów integracyjnych dla cudzoziemców – dodała. Pięć lat na naukę – Naturalną rzeczą będzie przeprowadzanie testów językowych. Po pięciu latach należy oczekiwać, że osoby, które chcą mieszkać w Norwegii, nauczyły się norweskiego. A jeżeli nie, to nie mogą się spodziewać świadczeń ze strony państwa, takich jak zasiłek gotówkowy czy renta inwalidzka – kontynuowała minister finansów.Propozycja nie wzbudziła szczególnego entuzjazmu rządzącego wspólnie z Frp ugrupowania Prawica, na którego czele stoi premier Erna Solberg.– Nie jestem pewna, czy wyznaczanie granicy pięciu lat to właściwa droga. Uważam, że należy także wziąć pod uwagę inne kryteria, rozważając kwestię przyznawania zasiłków, np. zaangażowanie na kursach – powiedziała rzeczniczka Prawicy do spraw polityki imigracyjnej Ingjerd Schou.– Jesteśmy zdania, że osoby przybywające do Norwegii muszą włożyć własny wysiłek w integrację, a my jednocześnie powinniśmy im dać przestrzeń i czas na opanowanie nowego języka i przystosowanie się do nowej kultury – wskazała Schou.Według sondaży na Prawicę chce głosować w wyborach 22,7 proc. ankietowanych, a na Partię Postępu 12,6 proc. Partia Pracy, która cztery lata temu straciła władzę, cieszy się obecnie 30-procentowym poparciem. W przypadku Chrześcijańskiej Partii Ludowej i Socjalistycznej Lewicy wynosi ono po 5,2 proc.",,
Ponad stu migrantów w pontonie. Próbowali dopłynąć do Lesbos,"Tureckie władze przechwyciły na morzu w pobliżu miasta Ayvacik ponton ze 111 uchodźcami. Próbowali oni dotrzeć do greckiej wyspy Lesbos na Morzu Egejskim. Na łodzi było 93 Afgańczyków,11 Kongijczyków, czworo Malijczyków, dwóch Senegalczyków i Syryjczyk. O zatrzymaniu pontonu poinformowała wieczorem turecka stacja telewizyjna CNNTurk.","Blisko połowa zatrzymanych przez turecką straż przybrzeżną to osoby niepełnoletnie. Wszyscy pasażerowie łodzi zostali skierowani do tureckiego obozu internowania, znajdującego się na terytorium prowincji Cannakale w północno-zachodniej części kraju nad Morzem Egejskim. Prowincja ta obejmuje Półwysep Gallipoli i większość terenów historycznej Troi. Od greckiej wyspy Lesbos dzieli ją zaledwie kilkanaście kilometrów.Na innej greckiej wyspie – Leros, jej mieszkańcy nie pozwolili w nocy z środy na czwartek zejść na ląd pasażerom promu, ponieważ obawiali się, że są wśród nich uchodźcy, którzy będą chcieli dostać się do miejscowego obozu dla migrantów.Jak podały miejscowe media, po paru godzinach negocjacji uchodźcy ostatecznie pozostali na promie, który odpłynął do Pireusu. Burmistrz Leros, Michailis Kolias tłumaczył następnie przedstawicielom mediów, że miejscowy obóz dla uchodźców obliczony jest maksymalnie na 800 osób, a przyjął już 3 tys. migrantów.Mimo że codziennie przewozi się uchodźców z wysp do Grecji kontynentalnej, w obozach dla migrantów i uchodźców na Lesbos, Kos, Samos, Leros i Chios, które teoretycznie mogą przyjąć do 8 tys., znalazło już schronienie 40 tys. osób. Warunki panujące w obozach, gdzie przetrzymywane są osoby czekające na rozpatrzenie wniosków o azyl i takie, wobec których już wszczęto procedurę deportacyjną, są niezadowalające. Afganka zginęła w pożarzeW czwartek do południa doszło do pożaru przyczepy kempingowej w obozie Kara Tepe na wyspie Lesbos. W ogniu zginęła afgańska kobieta; pozostali członkowie pięcioosobowej rodziny ocalili życie.W ciągu pierwszych 10 miesięcy tego roku do Grecji dotarło morzem 45 137 uchodźców. Zgodnie z podpisanym w 2016 r. przez Unię Europejską i Turcję porozumieniem nielegalni imigranci, którzy docierają na położone na wschodzie greckie wyspy Morza Egejskiego, trafiają do obozów dla uchodźców, skąd są odwożeni do Turcji, jeśli w porę nie zwrócą się o azyl i przekonująco nie umotywują tego wniosku.Procedura przyznawania azylu jest długotrwała, w związku z czym greckie obozy dla uchodźców są przepełnione – przebywa w nich 11 razy więcej imigrantów, niż wynikałoby to z ich przepustowości.",,
Irańskie media: Rozpoczęło się częściowe unieważnianie porozumienia nuklearnego,"Iran rozpoczął zapowiedziane niedawno unieważnianie niektórych postanowień porozumienia, jakie zawarł w 2015 r. z sześcioma światowymi mocarstwami w sprawie swego programu nuklearnego – podała półoficjalna irańska agencja Isna.","Powołała się ona na informacje z Narodowej Rady Bezpieczeństwa, według których będzie to realizacja pierwszej fazy ogłoszonego w ubiegłym tygodniu planu. Iran nie będzie już przestrzegał zasady, że na jego terytorium nie może się znajdować więcej niż 300 kg nisko wzbogaconego uranu i więcej niż 130 ton ciężkiej wody, a ewentualne nadwyżki tych materiałów muszą być odesłane za granicę w celu sprzedaży lub przechowania. Tydzień wcześniej Iran ogłosił, że w rok po wypowiedzeniu przez USA porozumienia, przewidującego demontaż irańskiego wojskowego programu atomowego w zamian za zniesienie międzynarodowych sankcji, przestaje się stosować do jego postanowień. Jednocześnie irański prezydent Hasan Rowhani dał pięciu pozostałym państwom sygnatariuszom traktatu – Chinom, Rosji, Niemcom, Francji i Wielkiej Brytanii – 60 dni na doprowadzenie do tego, by Iran ponownie mógł korzystać z obiecanych ulg w sankcjach. Jeśli to nie nastąpi, Iran zacznie realizować drugą fazę unieważniania, podejmując wzbogacanie uranu do poziomu wyższego niż dozwolony. W listopadzie zeszłego roku prezydent Donald Trump przywrócił zawieszone wcześniej sankcje USA wobec Iranu, uzasadniając to kontynuowaniem przez Teheran prac nad bronią jądrową. Sankcje te przewidują m.in. karanie państw, które będą nadal kupować irańską ropę.",,
"Morawiecki: Apelujemy, żeby Rosja nie mieszała się w wewnętrzne sprawy Gruzji","Rozumiemy oburzenie Gruzinów tym, co dzieje się w ich parlamencie; apelujemy, żeby Rosja nie mieszała się w wewnętrzne sprawy Gruzji i żeby doszło do uspokojenia sytuacji – powiedział w piątek w Brukseli premier Mateusz Morawiecki.","Premier Morawiecki na konferencji prasowej po zakończeniu szczytu UE mówił, że podczas spotkania został poruszony temat sytuacji w Gruzji. W czwartek wieczorem w Tbilisi protesty przerodziły się w zamieszki.– Jesteśmy zaniepokojeni tym, że tyle osób zostało rannych – powiedział szef polskiego rządu.– Rozumiemy oburzenie Gruzinów tym, co dzieje się w parlamencie gruzińskim (...) i apelujemy o to (...), żeby Rosja nie mieszała się do wewnętrznych spraw Gruzji i żeby doszło do uspokojenia sytuacji i jednocześnie, żeby ludzie nie ucierpieli na tym, co się teraz dzieje – powiedział Morawiecki. Przypomniał w tym kontekście „rosyjski atak na Gruzję w 2008 roku”, podkreślając, że Polska rozumie „te wszystkie wrażliwości”.Protesty w Tbilisi w nocy z czwartku na piątek przerodziły się w starcia z policją; w ich wyniku rannych zostało ponad 200 osób. Policjanci użyli gumowych kul, gazu łzawiącego i pałek, a protestujący obrzucali funkcjonariuszy kamieniami. W reakcji na protesty prezydent Gruzji Salome Zurabiszwili w czwartek wieczorem nazwała Rosję „wrogiem i okupantem”, sugerując, że za brutalnymi zamieszkami stoi rosyjska „piąta kolumna”. Szefowa państwa ostrzegła, że „tylko Rosja skorzysta na podziałach w kraju i społeczeństwie (Gruzji) oraz na wewnętrznej konfrontacji; to obecnie jej (Moskwy) najsilniejsza broń” – napisała polityk na Facebooku. Jej zdaniem głosy wywołujące w kraju napięcia umyślnie bądź nieumyślnie promują politykę rosyjską.Rzecznik Kremla Dmitrij Pieskow oświadczył w piątek, że wydarzenia w Tbilisi i protesty przeciw obecności Gawriłowa, są „rusofobiczną prowokacją”, a Rosja jest zaniepokojona przejawami agresji wobec jej obywateli.Rosyjskie wpływy w Gruzji, dawnej republice byłego ZSRR, to temat wrażliwy politycznie. W sierpniu 2008 r. wybuchł kilkudniowy konflikt zbrojny między Rosją a Gruzją. Gruzja podjęła zbrojną próbę odzyskania kontroli nad Osetią Południową, regionem, który oderwał się od niej w latach 90. i przy nieformalnym wsparciu Moskwy uzyskał faktyczną niezależność od Tbilisi. Rosja odpowiedziała wprowadzeniem swych wojsk do tej republiki i dalej w głąb gruzińskiego terytorium.W wyniku konfliktu Rosja uznała niepodległość nie tylko Osetii Południowej, lecz także drugiej separatystycznej republiki gruzińskiej, Abchazji; obecnie rozlokowane są tam rosyjskie oddziały. Po wojnie stosunki dyplomatyczne między dwoma państwami zostały zerwane.",,
Trump ostrzega Maduro. „Nie będziemy biernie patrzeć na upadek Wenezueli”,Donald Trump ostrzegł prezydenta Wenezueli Nicolasa Maduro przed zmianą konstytucji i władzą dyktatorską. – Stany Zjednoczone nie będą biernie przyglądać się upadkowi Wenezueli – oświadczył w poniedziałek wieczorem czasu lokalnego prezydent USA.,"– Jeśli reżim Maduro przeprowadzi 30 lipca wybory do Zgromadzenia Konstytucyjnego, to USA podejmą natychmiastowe i zdecydowane działania gospodarcze - ostrzegł Trump. W swym oświadczeniu amerykański prezydent nie sprecyzował jednak, o jakie działania może chodzić.Reorganizacja państwa Maduro, którego ustąpienia domaga się opozycja, zapowiedział przeprowadzenie pod koniec lipca wyborów do Zgromadzenia Konstytucyjnego, które zajęłoby się opracowaniem nowej ustawy zasadniczej i reorganizacją organów państwa.Zdaniem zwolenników prezydenta dzięki nowej konstytucji uda się doprowadzić w kraju do stabilizacji gospodarczej i pokoju. Jednak opozycja sądzi, że celem działań rządu jest przeprowadzenie zmian bez udziału Zgromadzenia Narodowego. Wenezuelski parlament to jedyna kontrolowana obecnie przez opozycję instytucja państwowa. Donald Trump podkreślił, że w nieformalnym referendum przeprowadzonym w niedzielę w Wenezueli przez opozycję, społeczeństwo tego kraju wyraźnie opowiedziało się za demokracją, wolnością i praworządnością. – Jednak zdecydowane i odważne działania Wenezuelczyków nadal ignorowane są przez złego przywódcę, który marzy by być dyktatorem – oświadczył prezydent USA.W nieformalnym referendum wzięło udział ponad 7 mln ludzi (przy ok. 19 mln potencjalnych wyborców). Ponad 98 proc. uczestników tego głosowania wypowiedziało się przeciwko rządowym planom zmiany konstytucji.Wenezuela zmaga się obecnie z największym od dekad kryzysem gospodarczym i politycznym; występują dotkliwe braki nawet najbardziej podstawowych towarów, a inflacja bije światowe rekordy. Od kwietnia w antyrządowych demonstracjach, przeradzających się w starcia z wojskiem i policją, zginęło blisko 100 osób.",,
Trwa ewakuacja Polaków z Wuhan. Kilka osób postanowiło zostać,"Ewakuacja Polaków, którzy chcą opuścić Wuhan w Chinach, jest w toku – powiedział w sobotę wiceszef MSZ Szymon Szynkowski vel Sęk. Ministerstwo Zdrowia podało, że transport Polaków odbędzie się „w okolicach poniedziałku”.","Przez koronawirusa, który wywołuje zapalenie płuc, zachorowało ok. 12 tys. Chińczyków, a ok. 260 zmarło. Przypadki zachorowań stwierdzono też w kilkunastu krajach, m.in. w Niemczech, Francji, Finlandii, USA, Kanadzie, Rosji i Wielkiej Brytanii. W Polsce  hospitalizowanych jest kilkanaście osób z podejrzeniem koronawirusa; ponad 500 osób jest monitorowanych przez służby sanitarne. Poza Chinami nie ma doniesień o zgonach w wyniku nowej choroby.  – Ewakuacja Polaków, którzy z powodu rozprzestrzeniania się koronawirusa chcą opuścić region Wuhan w Chinach, jest w toku – powiedział w Radiu ZET Szynkowski vel Sęk. – Operacja jest przeprowadzana, w sumie ewakuowanych jest 31 osób. Wszystkie zostały zidentyfikowane, zaopiekowanie i wiedzą, gdzie mają się stawić – dodał wiceminister. Szynkowski vel Sęk wyjaśnił, że w Chinach, także w Wuhan, pozostało kilkoro Polaków. – To osoby, które nie wyraziły chęci powrotu. Są najczęściej związane więzami rodzinnymi z obywatelami Chin. A tamci obywatele nie mogą opuścić kraju, więc małżonkowie zdecydowali się zostać. Polskie służby konsularne są tam na miejscu do ich dyspozycji – wyjaśnił.",,
„Nadchodzące wybory do PE będą najciekawsze i najgorętsze w historii”,"– To była rozmowa sondażowa. Do propozycji jeszcze daleko – powiedział w „O co chodzi” Jarosław Guzy, ekspert ds. międzynarodowych, komentując spotkanie Jarosława Kaczyńskiego z wicepremierem Włoch Matteo Salvinim.","– Budowa sojuszy to jest coś, co się wydarzy po wyborach. Ale faktem jest, że opcja przeformowania PE w sposób bardziej adekwatny, odzwierciedlający poglądy polityczne w krajach członkowskich, istnieje – powiedział i dodał, że PiS i partia Salviniego to będą „duzi gracze”. Według drugiego gościa „O co chodzi”, Bartłomieja Radziejewskiego z Nowej Konfederacji, nadchodzące wybory do PE będą najciekawsze i najgorętsze w historii. – Bo nigdy nie było tak ostrego sporu i tak wielkich znaków zapytania nad UE – dodał.",,
Robert O'Brien został doradcą ds. bezpieczeństwa USA,"Prezydent Donald Trump poinformował w środę na Twitterze, że mianował byłego negocjatora ds. zakładników, ambasadora Roberta O'Briena, nowym doradcą do spraw bezpieczeństwa narodowego.","„Pracowałem długo i ciężko z Robertem. Będzie robił dobrą robotę!” – napisał prezydent. Tydzień wcześniej Trump zwolnił z tej funkcji „jastrzębia polityki zagranicznej” Johna Boltona ze względu na – jak napisał – liczne różnice zdań dotyczące polityki bezpieczeństwa.Robert O'Brien będzie czwartym doradcą do spraw bezpieczeństwa Trumpa od początku kadencji prezydenta. Przed Boltonem, który objął tę funkcję w marcu 2018 r., doradcami do spraw bezpieczeństwa byli: Michael Flynn i H.R. McMaster.O'Brien jest prawnikiem, wspólnikiem założycielem kancelarii Larson O'Brien z siedzibą w Los Angeles. Wielokrotnie uczestniczył w słynnych procesach, ale jest też od dawna uznawany za jednego z republikańskich ekspertów od polityki zagranicznej, jak pisze dziennik „The Hill”.Pracował dla administracji prezydenta George'a Busha i pełnił kilka funkcji w Departamencie Stanu, należał do amerykańskiej delegacji na Zgromadzenie Ogólne ONZ w 2005 r., a w 2015 r. był – jako przedstawiciel International Republican Institute (IRI), waszyngtońskiej organizacji pozarządowej działającej na rzecz demokracji – obserwatorem ukraińskich wyborów parlamentarnych. O'Briena popiera szef amerykańskiej dyplomacji Mike Pompeo. Sam prezydent rozważał w 2017 r. nominowanie O'Briena na stanowisko sekretarza ds. marynarki wojennej w Pentagonie.W lipcu Trump wysłał go do Szwecji, by przyglądał się procesowi amerykańskiego rapera Rakima Mayersa, znanego jako A$AP Rocky. Prezydent chciał ręczyć za jego uczciwość i domagał się od szefa szwedzkiego rządu interwencji w sprawie Rocky'ego. Nominacja na stanowisko doradcy do spraw bezpieczeństwa narodowego, w przeciwieństwie do desygnowania innych członków gabinetu, nie musi być zatwierdzona przez Senat.",,
Piłka ręczna. Wysoka wygrana Biało-Czerwonych,"Było lekko, łatwo i przyjemnie. Szykująca się do styczniowych mistrzostw Europy reprezentacja Polski bez najmniejszych problemów pokonała Zjednoczone Emiraty Arabskie 28:15. Był to  drugi mecz rozgrywanego w Tarnowie Turnieju Czterech Narodów.","– To egzotyczny rywal, ale mecz traktujemy niezwykle poważnie. Gramy z orzełkiem na piersi i nie ma miejsca na odpuszczanie. Przeciwko Zjednoczonym Emiratom Arabskim chcemy przećwiczyć kilka wariantów gry. Przede wszystkim liczę na dobrą grę w obronie, bo ten element mocno szwankował w spotkaniu z Hiszpanami – mówił przed meczem Patryk Rombel, trener polskiej reprezentacji. Zjednoczone Emiraty Arabskie to zdecydowanie najsłabszy zespół tarnowskiego turnieju. Największą gwiazdą Azjatów jest ich trener Javier Aranza, który przed blisko dwoma dekadami wygrał Ligę Mistrzów z Portland San Antonio. Polacy byli zdecydowanymi faworytami tego spotkania i potwierdziło się na boisku. Pierwszą bramkę w meczu rzucił obrotowy Dawid Dawydzik. W 6. minucie było już 4:1 po rzucie z dystansu niezwykle skutecznego w początkowej fazie spotkania Antoniego Łangowskiego. A po czwartym celnym trafieniu lewego rozgrywającego prowadziliśmy w 13. minucie 9:3. Jeszcze skuteczniejszy był Arkadiusz Moryto, który na półmetku premierowej części spotkania miał w swoim dorobku już pięć goli. Druga połowa toczona była już w dużo niższym tempie. Mnożyły się faule i straty po obu stronach, czego efektem było to, że po w pierwszych 10 minutach padło zalewie pięć bramek.W 43. minucie podobać mogła się akcja Polaków, po której Krystian Bondzior przelobował bramkarza ZEA. Biało-Czerwoni prowadzili 19:12, a chwilę później Michał Szyba zdobył dwudziestego gola dla drużyny Rombla. Dziesięciobramkową przewagę osiągnęliśmy na kwadrans przed końcem, gdy sprawnie akcję wykończył Michał Olejniczak (22:12). Wynik meczu (28:15) ustalił Kamil Syprzak i Polska bardzo wysoko pokonała zespół z Azji. Na zakończenie turnieju Biało-Czerwoni zmierzą się w niedzielę z Białorusią. Początek transmisji w TVP Sport o godz. 20:05.Polska - Zjednoczone Emiraty Arabskie 28:15 (16:9)",,
SLD i RP nie skończą na wspólnym wiecu?,"Po wiecu przeciw faszyzmowi w planach są kolejne przedsięwzięcia SLD i Ruchu Palikota. Leszek Miller i Janusz Palikot
testują, jak ich wyborcy zareagują na bliską współpracę – donosi „Gazeta Wyborcza”.","16 grudnia SLD i RP będą czcić zamordowanego prezydenta II RP Gabriela Narutowicza, zgłoszą też pomysł budowy pomnika socjalisty Ignacego Daszyńskiego, a wspólną inicjatywę ws. ekologii podjęli Wanda Nowicka (RP) iJerzy Wenderlich (SLD).Jak mówi europoseł SLD, po każdej takiej akcji liderzy partii będą sprawdzać, co wyborcy na to. – Jeśli słupki pójdą w górę, Miller będzie miał argumentprzeciwko SLD-owskim patriotom, którzy chcą bronić marki SLD jakniepodległości – dodaje.",,
Czesi uhonorują rosyjskich zbrodniarzy,"Samorząd praskiej dzielnicy Rzeporyje zdecydował o upamiętnieniu żołnierzy Rosyjskiej Armii Wyzwoleńczej – formacji utworzonej w 1944 roku przez Niemców i dowodzonej przez byłego sowieckiego generała Andrieja Własowa. Własowcy, których w innych krajach Europy Wschodniej otacza ponura sława, w Pradze budzą wśród wielu osób pozytywne skojarzenia.","W dniach 5-9 maja 1945 r. żołnierze Sił Zbrojnych Komitetu Wyzwolenia Narodów Rosji wystąpili wraz z Czechami przeciwko Niemcom w ramach tzw. powstania praskiego. Zdaniem historyków, wnieśli nawet decydujący wkład w pokonanie niemieckiego garnizonu i jednostek SS w stolicy Czech.Pomnik żołnierzy generała Własowa ma powstać do maja przyszłego roku, gdy obchodzona będzie 75. rocznica zakończenia II wojny światowej i rocznica powstania w Pradze.W ocenie starosty Pavla Novotnego, dzielnica Rzeporyje, która do 1974 roku funkcjonowała jako podmiejska wieś i gdzie w 1945 r. stacjonowali żołnierze Rosyjskiej Armii Wyzwoleńczej (ROA), powinna złożyć hołd 300 wojskowym z tej formacji poległym w walkach z Niemcami.Novotny zapowiedział, że pomnik będzie znajdował się pod stałym nadzorem kamer, aby uniknąć niepożądanych incydentów. Zostanie też wykonany z materiału, do którego nie będą przywierać farby graffiti. Zapowiedział ponadto, że na pomniku nie pojawi się nazwa „własowcy”, pojawią się natomiast „obiektywne informacje wskazujące na udział żołnierzy Własowa w walkach na froncie wschodnim po stronie Wehrmachtu”.Wtorkowe posiedzenie samorządu dzielnicy było bardzo burzliwe. Zanim doszło do głosowania, mieszkańcy Rzeporyjów, którzy uczestniczyli w debacie, krytykowali pomysł. Byli też tacy, którzy powołując się na świadectwa rodziców i dziadków, wskazywali, że prażanie odbierali obecność Rosjan w niemieckich mundurach w swoim mieście wyłącznie pozytywnie. Opór RosjiPrzeciwko idei upamiętnienia ROA w Rzeporyjach wystąpiła ambasada Federacji Rosyjskiej w Pradze, która podkreśliła, że pomnik byłby naruszeniem międzynarodowych zobowiązań Czech, które wynikają z umowy o nieprzedawnianiu zbrodni wojennych. Przed dwoma tygodniami Novotny przekazał personelowi rosyjskiej ambasady list do prezydenta Rosji Władimira Putina, w którym stwierdził, że o planach dzielnicy nie ma zamiaru dyskutować z Kremlem. Rosyjska dyplomacja uznała później samą ideę upamiętnienia za „obrzydliwą inicjatywę”, która służy reinkarnacji nazizmu.ROA powstała po długich, ciągnących się od 1942 r. przygotowaniach we wrześniu 1944 r. 130 tys. armię skompletowano spośród sowieckich jeńców znajdujących się w niemieckich obozach. Zaproponowano im służbę w Wermachcie i walkę z Armią Czerwoną.Generał Andriej Własow, który dostał się do niemieckiej niewoli w 1942 r. i po wydaniu tzw. deklaracji smoleńskiej podjął kolaborację z nazistami, sformował dwie dywizje, które na początku 1945 r. walczyły z Armią Czerwoną. Jego żołnierze odznaczali się okrucieństwem, dopuszczali mordów, gwałtów i grabieży. Wiosną 1945 r. oddziały Własowa zostały dyslokowane w Czechach i starały się przedostać na tereny zajęte przez aliantów zachodnich.",,
Elton John oskarża Rosję i Europę Wschodnią o dyskryminację osób LGBT,"Brytyjski muzyk popowy Elton John oskarżył rządy Rosji i krajów Europy Wschodniej o „poważną dyskryminację” osób homoseksualnych, biseksualnych i transpłciowych (LGBT). Jego zdaniem walka z AIDS jest mało efektywna.","– Gdyby nie było (...) nienawiści, choroba ta mogłaby zostać wykorzeniona o wiele szybciej, niż można sobie wyobrazić – powiedział Elton John w Amsterdamie na konferencji poświęconej walce z AIDS. – Kraje te stosują politykę znacznej dyskryminacji wobec członków społeczności LGBT – dodał, mówiąc o Rosji i państwach Europy Wschodniej.71-letni muzyk, który jest zdeklarowanym homoseksualistą, w szczególności skrytykował rządy tych państw za ograniczony dostęp dla osób LGBT do leczenia i medycznych programów próbnych. –  Oczywiście to nie dzieje się tylko w Europie Wschodniej, ma to także miejsce w Ameryce, w Wielkiej Brytanii, na Bliskim Wschodzie i w Azji  – wyjaśnił. – Politycy muszą sprostać temu wyzwaniu – podkreślił Elton John – powinni szybko zakończyć tę epidemię. Proszę ich, aby pomyśleli o chorych ludziach jak o równych sobie.Według AFP obecnie na świecie żyje 37 mln ludzi z wirusem HIV, a każdego roku odnotowuje się 1,8 mln nowych infekcji. Założona w 1992 r. fundacja Eltona Johna na walkę z tą chorobą zebrała już ponad 400 mln dolarów.Elton John to popularny głównie w latach 80. i 90. piosenkarz, kompozytor i pianista. W swojej karierze sprzedał ponad 300 mln płyt, co czyni go jednym z najlepiej sprzedających się artystów wszech czasów.",,
Korwin-Mikke zapowiada przywrócenie kary śmierci oraz zniesienie podatku dochodowego,"– Musimy zmienić ustrój – apelował podczas otwartego
spotkania z mieszkańcami Płocka kandydat na prezydenta RP, europoseł Janusz Korwin-Mikke. Zapowiedział też przywrócenie kary śmierci oraz zniesienie podatku dochodowego.","– Jako prezydent pierwszą rzeczą, jaką zrobię będzie wniesienie ustawy, która przywraca karę śmierci – zapowiedział we wtorek Korwin-Mikke. Ocenił, iż projekt ten zostanie zaakceptowany przez parlament, ponieważ większość Polaków popiera ponowne wprowadzenie kary śmierci. – Będą się posłowie bali głosować przeciwko, bo w październiku są wybory parlamentarne – argumentował.– Czy uda mi się znieść podatki dochodowe? Myślę, że tak. Czy zdołam zmienić system emerytalny? Obawiam się, że nie. Jestem realistą – mówił o swych planach lider partii KORWiN. Według niego podatek dochodowy jest najbardziej uciążliwy dla tych, którzy „chcą się dorobić”. – Bogaty może mieć tonę złota i dochodowego podatku nie płaci. Natomiast podatek ten uderza w tych, którzy chcą być bogatymi, w młodych, zdolnych ludzi, którzy chcą tym bogatym dorównać – oświadczył. Pieniądz przekazywany urzędnikom „zawsze traci 40 proc. mocy”Korwin-Mikke zwrócił jednocześnie uwagę, że rozwój państwa zależy od racjonalnego wydatkowania środków publicznych, których wielkość – w jego ocenie – należy ograniczyć. Jego zdaniem, pieniądz przekazywany urzędnikom „zawsze traci 40 proc. mocy”, gdyż w tej właśnie części finansujebiurokrację. – Im mniej pieniędzy w budżecie, tym lepiej dla polskiej gospodarki, kultury, edukacji. Budżet musimy zmniejszać, a nie zwiększać. Państwo ma być małe, ale silne, a nie duże i nieruchawe. I to jest jedna z zasadniczych różnic międzyprawicą a lewicą – mówił m.in. lider partii KORWiN. „Trzeba zlikwidować koryto”– Hasłem jest zmiana, ale zmiana prawdziwa, a nie zmiana świń przy korycie. Trzeba zlikwidować koryto. Musimy zmienić ustrój. Ten, w którym żyjemy, jest ustrojem niewolniczym – apelował Korwin-Mikke. W spotkaniu z liderem partii KORWiN, które we wtorek wieczorem odbyło się w płockiej Orlen Arenie, uczestniczyło ok. 300 osób, w większości ludzi młodych.",,
"Ekspert: „matka wszystkich bomb” jest istotna wizerunkowo, robi wrażenie na podatnikach","– Donald Trump pokazał, że potrafi powiedzieć: sprawdzam. I zakłada, że druga strona nie ma dział lub nie jest w stanie ich użyć. Obawiam się, że niestety Korea Północna jest w stanie i użyje – ocenił w „Czterech stronach” TVP Info dr Wojciech Szewko, ekspert ds. międzynarodowych.","Dr Wojciech Szewko, ekspert ds. międzynarodowych wyjaśnił, że „matka wszystkich bomb”, którą Amerykanie zrzucili w czwartek w Afganistanie, to bomba paliwowo-powietrzna przeznaczona do burzenia struktur podziemnych, niszczenia dużych budynków. Podkreślił, że „jest istotna także PR-owo, bo robi duże wrażenie na podatnikach”. Amerykanie mają 20 takich bomb. Ekspert wyjaśnił, że to było pierwsze użycie jej poza poligonem. ",,
Szczerski: Wizyta prezydenta w Yad Vashem zależna od realizacji naszych oczekiwań,"– Jeśli zostaną spełnione nasze oczekiwania, nie ma podstaw, by prezydent Andrzej Duda nie pojechał do Yad Vashem – powiedział szef gabinetu prezydenta Krzysztof Szczerski. Podkreślił, że scenariusz, w którym prezydent Rosji Władimir Putin jest tam głównym mówcą, jest dla Polski nie do zaakceptowania.","„Gazeta Wyborcza” napisała w piątek, że prezydent Andrzej Duda nie weźmie udziału w organizowanym w Izraelu 22 i 23 stycznia 5. World Holocaust Forum. Najważniejszym gościem ma być prezydent Rosji Władimir Putin.„GW”, powołując się na własne źródła, podała, że już 27 grudnia było wiadomo, że prezydent Duda nie pojedzie do Jerozolimy. „Uroczystości izraelskie są traktowane jako alternatywa do obchodów w Auschwitz 27 stycznia. Problemem jest także +brak właściwego forum wypowiedzi+ dla prezydenta Polski, głównymi mówcami na Forum Holocaustu mają być bowiem prezydent Putin oraz Izraela Reuwen Riwlin. I wreszcie: uroczystości są współorganizowane przez szefa izraelskiego MSZ Israela Katza” – wyjaśnia gazeta. Jak dodano, Katz „zasłynął stwierdzeniem, że »Polacy wyssali antysemityzm z mlekiem matki«”. „Nie ma takiej decyzji” Szczerski pytany w piątek w radiowej Jedynce, czy Andrzej Duda podjął już decyzję, czy weźmie udział w uroczystościach w Yad Vashem, Szczerski odparł, że nie ma takiej decyzji.– My od jesieni ze stroną izraelską rozmawiamy, przestawiliśmy stronie izraelskiej nasze oczekiwania co do przebiegu tych uroczystości, co do tego, jak my widzimy rolę polskiego prezydenta podczas tych uroczystości – powiedział Szczerski. Jak dodał, „część tych oczekiwań została już spełniona”. – W ten weekend pan ambasador Magierowski będzie rozmawiał po raz kolejny ze stroną izraelską na temat realizacji naszych oczekiwań. Jeśli one będą spełnione, to nie ma podstaw, żeby pan prezydent w tej uroczystości nie uczestniczył – zapewnił szef gabinetu prezydenta. Wypowiedź prezydenta Rosji Pod koniec grudnia prezydent Rosji, negatywnie oceniając wrześniową rezolucję Parlamentu Europejskiego w sprawie wybuchu II wojny światowej, stwierdził, że przyczyną wojny nie był pakt Ribbentrop-Mołotow, lecz układ monachijski z 1938 r. Prezydent Rosji wskazywał na wykorzystanie go przez Polskę przy roszczeniach terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami, i Związek Radziecki „niczego Polsce w istocie nie odbierał”.Putin sformułował też zarzuty wobec przedwojennego polskiego ambasadora w Niemczech Józefa Lipskiego, który – według rosyjskiego prezydenta - miał obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki.",,
„Apolityczny” protest sędziów z atakiem na prezydenta i na politykę zagraniczną rządu,"– Dzisiaj jest też taki dzień wykluczeń. 40 głów państw w Jad Waszem obchodzi rocznicę ofiar holokaustu. Nie ma tam prezydenta Polski, bo nie powiem „głowy państwa”. My sami skazujemy się na wykluczenie. Jesteśmy wykluczani, bo łamiemy praworządność, łamiemy konstytucję – mówił Jakub Karyś.","Prezydent Rzeczypospolitej Andrzej Duda zrezygnował z udziału w obchodach w Jerozolimie, ponieważ organizatorzy nie przewidzieli jego wystąpienia. W kontekście kłamstw na temat drugiej wojny światowej wygłaszanych przez przedstawicieli najwyższych władz Rosji istniało zagrożenie, że podobne stwierdzenia padną z ust Władimira Putina także w Jad Waszem. Jednak przewodniczący Komitetu Obrony Demokracji Jakub Karyś sugerował, że to efekt „tego, co dzieje się z praworządnością w Polsce”.",,
"„Sikorski podprowadza Krawca, żeby zwrócić się do Rosjan o wykup Możejek”","– Ciekawą postacią tej rozmowy jest Igor Sieczyn, były premier Rosji z frakcji FSB. Sam Jacek Krawiec potwierdza, że Sieczyn zgłaszał się do niego i wykazywał chęć kupna udziałów w rafinerii Orlen Możejki – mówi redaktor naczelny portalu tvp.info Samuel Pereira. Komentuje treść ujawnionych dzisiaj fragmentów nowych nagrań rozmowy ówczesnego szefa MSZ Radosława Sikorskiego z Jackiem Krawcem, wtedy prezesem Orlenu.","Portal tvp.info ujawnił nowe nagrania z restauracji „Sowa i Przyjaciele” z końca lutego 2014 roku. Minister spraw zagranicznych i szef Orlenu rozmawiali tam o sytuacji rafinerii Orlenu w Możejkach, której działalność była na Litwie blokowana. Istotnym tematem spotkania jest były wicepremier Rosji Igor Sieczyn, człowiek Władimira Putina i b. funkcjonariusz sowieckich służb specjalnych (FSB).Jak wskazuje redaktor naczelny portalu Samuel Pereira, nowe nagrania ukazują, jak działał ówczesny prezes Orlenu Jacek Krawiec. – Widać, że jest zdeterminowany, żeby rozwiązać problem rafinerii w Możejkach. Prosi Radosława Sikorskiego o pomoc, by stworzyć frakcję w litewskim parlamencie. Krawiec miałby wyłożyć pieniądze, Sikorski miałby użyć swoich wpływów – mówi Pereira.Wątek człowieka FSB przy wykupie Możejek Zdaniem redaktora naczelnego tvp.info „Sikorski podprowadza Krawca, który w tych tematach politycznych nie wydaje się zbyt szczególnie biegły, żeby zwrócić się do Rosjan o wykupienie udziałów w Możejkach”. – Jacek Krawiec mówi, że Sieczyn sam się do niego zgłaszał. A kim jest Igor Sieczyn? To postać znana z bezpośredniej, agresywnej ekspansji Rosji na Ukrainę, przez co zostały nałożone na niego amerykańskie sankcje i jego spółka ma przez to problemy finansowe – zwraca uwagę Pereira.",,
Marszałek „reaktywuje” Radę Bezpieczeństwa,"Pełniący obowiązki prezydenta marszałek Sejmu Bronisław Komorowski powoła w poniedziałek Radę Bezpieczeństwa Narodowego. W jej skład wejdą m.in. premier, wicepremierzy oraz szefowie głównych partii politycznych.  Krytycznie decyzję o powołaniu Rady ocenili PiS, Lewica, a także koalicyjny PSL; chwali ją  PO.","– Zamierzam powołać Radę po konsultacjach, na które zapraszam (...) wszystkich szefów głównych partii politycznych na poniedziałek na godz. 15 do Sejmu – powiedział Komorowski na  konferencji prasowej w Sejmie. Bronisław Komorowski zapowiedział, że skład gremium ma odzwierciedlać ważne role w państwie polskim i układ sił politycznych w kraju. W skład Rady wejdą: premier, wicepremier, ministrowie obrony narodowej i finansów, prezes NBP oraz marszałkowie Sejmu i Senatu. Będą też przewodniczący i prezesi głównych partii politycznych. – Chciałbym również do współpracy z Radą Bezpieczeństwa Narodowego zaprosić wszystkich byłych prezydentów i byłychpremierów jako osoby, które gromadzą doświadczenie z kierowania państwem polskim w różnych okresach funkcjonowania Polski wolnej i demokratycznej – zaznaczył marszałek.W poniedziałek Bronisław Komorowski przedstawi posłom skład rady, sposób pracy, i będzie czekał na ich opinię w sprawie tematów. Pierwszym tematem będzie, jak powiedział „zebranie doświadczeń z dramatu w Smoleńsku”, w dalszej kolejności rada ma się zająć sprawą polepszenia stosunków z Rosją.Pierwsze posiedzenie Rady Bezpieczeństwa Narodowego odbędzie się w przyszły czwartek. Art. 135 Konstytucji stanowi, że RBN jest „organem doradczym prezydenta w zakresie wewnętrznego i zewnętrznego bezpieczeństwa państwa”. Rada wyraża opinie dotyczące bezpieczeństwa państwa, m.in. w kwestiach:generalnych założeń bezpieczeństwa państwa, założeń i kierunków politykizagranicznej, kierunków rozwoju Sił Zbrojnych, problemów bezpieczeństwazewnętrznego, zagrożeń bezpieczeństwa wewnętrznego i środków ichprzeciwdziałania.Rada zwoływana jest z inicjatywy prezydenta, który ustala porządek jej obrad.Opinie Rady nie są jednak dla prezydenta wiążące. Sekretarzem Rady jest szefBiura Bezpieczeństwa Narodowego. Komu Rada się podoba, a komu – nie?    Idea powołania nowej RBN podzieliła polityków. Jako bardzo dobrą inicjatywę oceniła tylko Platforma Obywatelska. Wiceszef klubu PO Rafał Grupiński powiedział, że liczy na harmonijną współpracę z szefami partii opozycyjnych w ramach Rady. Jego zdaniem, jest niezwykle ważne, że Komorowski reaktywujeRBN, bo „ona przez parę lat w istocie nie działała, a powinna działać”.  Pozytywnie o decyzji Komorowskiego mówili też m.in.  szef MON Bogdan Klich, minister spraw zagranicznych Radosław Sikorski i minister finansów Jacek Rostowski.  Jednak przedstawiciele pozostałych klubów parlamentarnych, w tym koalicyjnego PSL, krytycznie ocenili pomysł powołania Rady na miesiąc przed wyborami prezydenckimi.    Według rzecznika klubu PiS Mariusza Błaszczaka, jest to element kampanii wyborczej Komorowskiego. Jak mówił, „media opisywały, że Platforma pogubiła się w kampanii”. –  No i mamy teraz kontrofensywę  –  zauważył.   Według Błaszczaka, „bezpieczeństwo Polski nie jest zagrożone”, dlatego marszałek powinien poczekać na rezultat wyborów prezydenckich. –  Wtedy –  w zależności od wyniku wyborów – nowo wybrany prezydent Rzeczpospolitej, z demokratycznym mandatem, będzie decydował o składzie Rady BezpieczeństwaNarodowego  – powiedział.  Sceptyczną opinię wobec pomysłu Komorowskiego wyraził także poseł Lewicy Marek Wikiński, który też uważa, że RBN powinna być powołana już przez nowo wybranego prezydenta.  Także prezes PSL Waldemar Pawlak przyjął propozycję marszałka chłodno. Jak zaznaczył, bardzo ciekawą wykładnię konstytucji, którą można by zastosować do tej sytuacji dał prof. Piotr Winczorek wskazując, że p.o. prezydenta powinienwstrzymać od podejmowania decyzji długookresowych. –  Zwłaszcza takich, które nie są niezbędne i konieczne  –mówił Pawlak.   Pozytywnie zareagowali na zapowiedź marszałka Sejmu były prezydent Aleksander Kwaśniewski oraz byli premierzy, wśród nich Włodzimierz Cimoszewicz, Józef Oleksy, Leszek Miller, Jan Krzysztof Bielec i Kazimierz Marcinkiewicz.",,
Rosyjski miliarder ma zapłacić byłej żonie 450 mln funtów,"Farkhad Achmedow ma wypłacić byłej żonie ponad 450 mln (585 mln dolarów) funtów, orzekł londyński sąd. Byłaby to jedna z najwyższych tego typu wypłat w historii Wielkiej Brytanii – podaje „Rzeczpospolita”.","Biznesmen nie zgodził się uczestniczyć w procesie, gdyż – jak twierdzi – już raz rozwiódł się z żoną. Jego zdaniem, miało to miejsce 16 lat temu w Rosji. Sąd w Moskwie odrzucił apelację Achmedowa, szukającego dowodów na wcześniejszy rozwód – podtrzymał tym samym decyzję sądu niższej instancji. Ten oddalił próbę udowodnienia wcześniejszej rozprawy ze względu na brak dowodów. Również brytyjski sąd nie dał wiary prawnikom Achmedowa i orzekł, że miliarder ma wypłacić byłej żonie ponad 450 mln funtów. Biznesmen zapowiedział ponowną apelację w Moskwie – uważa, że jego była żona nie ma szans na uzyskanie zasądzonej kwoty. Żona Achmedowa przejęła należący do niego 9-pokładowy jacht Luna, by zmusić go do wypłaty pieniędzy zasądzonych w Londynie. Wartość 115-metrowego statku szacuje się na 492 mln dolarów.",,
Xi Jinping: Chińska armia zawsze musi być gotowa na wojnę,"Świat przechodzi zmiany, których nie widziano od stu lat, a Chiny muszą wykorzystać każdą okazję – powiedział podczas spotkania z wojskowymi w Pekinie prezydent ChRL Xi Jinping. Zastrzegł zarazem, że chińska armia „zawsze musi być gotowa na wojnę”.","– Wojsko powinno od razu reagować na sytuacje awaryjne, przeprowadzać więcej ćwiczeń i tworzyć nowe oddziały zajmujące się bieżącymi zagrożeniami – zasugerował.Słowa Xi padły w okresie zwiększonego napięcia między Chinami a Tajwanem. W środę chiński prezydent powiedział, że nikt nie może zmienić faktu, że ta wyspa jest częścią Chin, i że po obu stronach Cieśniny Tajwańskiej ludzie powinni dążyć do „zjednoczenia”. – Nie obiecujemy rezygnacji z użycia siły i zastrzegamy sobie możliwość podjęcia wszelkich niezbędnych środków – oświadczył.Presja na TajwanW odpowiedzi na te słowa tajwańska prezydent Caj Ing-wen podkreśliła, że Tajpej nie zaakceptuje polityki „jednego państwa, dwóch systemów” proponowanej temu krajowi przez Pekin.Władze ChRL uważają Tajwan za zbuntowaną prowincję i ostrzegają, że jeśli władze w Tajpej zdecydują się na ogłoszenie niepodległości, mogą użyć siły, by przywrócić zwierzchnictwo nad wyspą.Napięcie między Pekinem a Tajpej utrzymuje się od czasu, gdy w grudniu 1949 roku przywódca chińskich nacjonalistów Czang Kaj-szek, przegrywając wojnę domową z komunistami pod dowództwem Mao Zedonga, uciekł z Chin kontynentalnych na Tajwan. Tajwan jest uznawany za jedynego legalnego reprezentanta Chin przez zaledwie kilkanaście państw świata.",,
"Wielkopolskie: W Pile, Gnieźnie i Lesznie prawdopodobnie bez zmiany włodarza","Piotr Głowski w Pile, Tomasz Budasz w Gnieźnie i Łukasz Borowiak w Lesznie najprawdopodobniej pozostaną na stanowiskach prezydentów w swoich miastach. Cząstkowe wyniki wskazują, że włodarze tych wielkopolskich miast wygrali wybory w pierwszej turze.","Zmiana prezydenta miasta szykuje się prawdopodobnie w Koninie; wiele wskazuje na to, że do drugiej tury nie przeszedł urzędujący prezydent Józef Nowicki. Według cząstkowych wyników z Leszna, Łukasz Borowiak (KWW PL 18 Łukasza Borowiaka) zdobył ok. 54 proc. głosów. Drugi wynik uzyskał Grzegorz Rusiecki, startujący z poparciem Koalicji Obywatelskiej – 33 proc. głosów. Przedstawiciel Miejskiej Komisji Wyborczej w Lesznie powiedział PAP, że trwa oczekiwanie na ostatni protokół. W Lesznie o urząd prezydenta miasta ubiegało się pięć osób. W Pile, według danych po podliczeniu wyników z nieco ponad połowy komisji, w pierwszej turze powinien wygrać dotychczasowy włodarz miasta Piotr Głowski (PO), który uzyskał ok. 68 proc. głosów. Jego główny konkurent, Marcin Porzucek z PiS, dostał ok. 18 proc. głosów. W Gnieźnie niemal pewne jest zwycięstwo obecnego prezydenta Tomasza Budasza (PO), który pokonał trzech konkurentów. Według cząstkowych danych, prezydent startujący z KWW Tomasz Budasz – Koalicja Obywatelska – zdobył ok. 80 proc. głosów. Jego główny konkurent Paweł Kamiński (PiS) uzyskał ok. 15-proc. poparcie.",,
„Dziękuję dziadku za zwycięstwo”. Ukraina upomina się o swój wkład w triumfie nad faszyzmem,"Kiedy Moskwa przygotowuje się do świętowania 70 rocznicy zwycięstwa nad hitlerowskimi Niemcami, o swoim wkładzie przypominają także Ukraińcy. „Podziękujmy dziadom naszym za zwycięstwo” – zachęcają i prezentują przygotowany na tę okazje efektowny propagandowy klip.","W klipie słyszymy rozmowę między młodym ukraińskim żołnierzem, a dziadkiem, weteranem II wojny światowej.   – Wszystkiego najlepszego. Jak się masz? Szykujesz się? – pyta młody żołnierz. – Wnuczku. Dziękuję, że pamiętasz – odpowiada dziadek W tle leci podniosła, patriotyczna muzyka. Klip kończy się stwierdzaniem „Chwała Ukrainie”. Młody żołnierz idzie do walki. Domyślamy się, że to Donbas, gdzie toczą się zaciekłe walki między ukraińska armią z separatystami.W sieci możemy także znaleźć drugi, podobny klip. Tym razem wnuczka rozmawia z babcią. Scenariusz rozmowy jest podobny. W opisie, autorzy filmu przypominają, że Ukraińcy zapłacili za zwycięstwo nad faszyzmem straszliwą cenę. Podczas II wojny światowej zostało zniszczonych 700 ukraińskich miast i 28 tys. wsi. Zginęło 8 mln osób. Przypominają także o wkładzie Ukrainy w zwycięstwo – ponad 2 tys. Ukraińców zostało bohaterami Związku Radzieckiego, a  10 z 41 marszałków ZSRR urodziło się nad Dnieprem. Kijów bez parady W Kijowie nie zaplanowano wojskowej parady z okazji 70-lecia zakończenia II wojny światowej. –  Parady, o ile mi wiadomo, nie będzie. Będzie za to wiele innych imprez poświęconych upamiętnieniu tych, którzy zapłacili życiem za zwycięstwo w tej wojnie  – powiedział dziennikarzom wiceprzewodniczący Kijowskiej Miejskiej Administracji Państwowej Petro Pantelejew. Obchody w Moskwie Zupełnie inną rangę nadano obchodom zakończenie wojny w Rosji.  Czarno-pomarańczowe wstążeczki świętego Jerzego z napisem „70 lat wielkiego zwycięstwa” zdobią uliczne bilbordy, świąteczne wydania gazet, a nawet opakowania produktów spożywczych. Reklamy telewizyjne zachęcają do składania życzeń weteranom II wojny światowej, także tym mieszkającym zagranicą, między innymi w Polsce. Coraz częściej na ulicach rosyjskich miast można usłyszeć hasło z czasów Związku Radzieckiego -„podziękujmy dziadom naszym za zwycięstwo” („sposibo diedu za pobiedu”).Większość Rosjan przyznaje, że obchodzony 9 maja Dzień Zwycięstwa jest najważniejszym świętem w ich kraju. Punktem kulminacyjnym obchodów 70 rocznicy zwycięstwa nad hitlerowskimi Niemcami będzie w Rosji parada wojskowa na Placu Czerwonym. Według zapewnień ministerstwa obrony, świat będzie mógł zobaczyć oprócz historycznego uzbrojenia także najnowszą broń, w jaką wyposażona jest rosyjska armia. Parada bez europejskich prezydentów Parada w Moskwie odbędzie się 9 maja 2015 r. Prezydent Czech Milosz Zeman jako jeden z niewielu europejskich prezydentów będzie obecny na moskiewskich uroczystościach, ale nie będzie go na Placu Czerwonym podczas wojskowej parady zwycięstwa. Nie będzie tam kanclerz Niemiec Angeli Merkel, która przyleci do Rosji dzień po defiladzie. Inni europejscy przywódcy nie przylecą w ogóle.",,
Nikaragua: W ataku sił rządowych na kościół zginęło dwóch studentów,"Dwie osoby zginęły a 20 zostało rannych w sobotę w ataku sił rządowych na protestujących w stolicy Nikaragui Managui. Atak miał miejsce w miejscowym kościele, gdzie schronili się demonstrujący studenci.","Około 200 osób schroniło się w kościele w piątek wieczorem po tym, jak studenci zorganizowali antyrządowy protest. W sobotę próbowali wyjść na zewnątrz i wówczas zostali zaatakowani przez uzbrojone oddziały. Sytuację udało się opanować dopiero po interwencji przedstawicieli kościoła, którzy doprowadzili do udanej ewakuacji studentów.– Prosiliśmy Boga, aby pomógł nam uratować tych chłopców – mówił cytowany przez AFP polski nuncjusz apostolski w Nikaragui ks. Waldemar Stanisław Sommertag. Poinformował, że studentów udało się eskortować do autokarów, które wywiozły ich z zagrożonego miejsca.Przewodniczący Konferencji Episkopatu Nikaragui kardynał Leopoldo Brenes za śmierć młodych ludzi oskarżył rząd Nikaragui.– Żołnierze strzelali żeby zabić. Mieli broń dużego kalibru. Jedynie rząd odpowiada za tę zbrodnię – mówił.Masowe demonstracje w całej Nikaragui przeciwko rządom Daniela Ortegi i jego żony, wiceprezydent Rosario Murillo, trwają od 18 kwietnia. Są oni oskarżani o nadużywanie władzy, korupcję i prześladowanie przeciwników politycznych.Spirala przemocy nakręca się i pochłania coraz więcej ofiar.",,
Witek o słowach Romaszewskiej na temat premier: Krzywdzące i nieprawdziwe,"– Czasami warto powiedzieć o dwa zdania za mało niż o jedno za dużo – oceniła szefowa gabinetu premier Elżbieta Witek komentując słowa doradczyni prezydenta Zofii Romaszewskiej. Stwierdziła ona, że „mądrość Jarosława Kaczyńskiego nawet nie przystaje do mądrości Beaty Szydło”. – To słowa krzywdzące i nieprawdziwe - dodała.","Doradczyni prezydenta Zofia Romaszewska komentowała w wywiadzie radiowym spekulacje medialne dotyczące rekonstrukcji rządu i zmiany na stanowisku premiera. Tygodnik „Sieci prawdy” napisał, że premier Szydło zastąpi prezes PiS Jarosław Kaczyński. Romaszewska oceniła, że zmiana na stanowisku premiera to bardzo dobry pomysł. – Wydaje mi się, z całym szacunkiem do pani premier, że mądrość pana Jarosława Kaczyńskiego nawet nie przystaje do mądrości pani premier – oświadczyła. Zdaniem Romaszewskiej, premier Szydło „słabo daje sobie radę z ministrami, którzy niekoniecznie muszą jej słuchać”.„Czasami warto powiedzieć o dwa zdania za mało”Elżbieta Witek przyznała, że słuchała całego tego wywiadu. – I muszę powiedzieć, że czasami warto powiedzieć o dwa zdania za mało niż o jedno za dużo – powiedziała szefowa gabinetu premier Szydło. Dodała, że ten wywiad bardzo ją zasmucił. – Pani Zofia Romaszewska, którą szanuję, znam jej przeszłość, która jest autorytetem – wypowiada słowa, które są niespójne. Bo mówi, że nie zna członków rządu, właściwie to nie zna pani premier, a potem mówi takie słowa, które są krzywdzące, które są nieprawdziwe, które po prostu dotykają panią premier jako szefową rządu, ale także jako kobietę i osobę publiczną – podkreśliła Witek.",,
Prezydent: W życie wchodzi nowy system dowodzenia armią,W niedzielę wejdą w życie przepisy zmieniające system kierowania i dowodzenia armią. Z tej okazji w siedzibie Sztabu Generalnego w Warszawie odbył się uroczysty apel z udziałem prezydenta Andrzeja Dudy i ministra obrony narodowej Mariusza Błaszczaka.,"Zwierzchnik sił zbrojnych powiedział, że reforma systemu dowodzenia oznacza, iż szef Sztabu Generalnego jest pierwszym żołnierzem Rzeczypospolitej. To pod jego rozkazy podlegają dowódca generalny i operacyjny oraz szef Inspektoratu Wsparcia, odpowiedzialny za logistykę w całej armii – dodał prezydent Andrzej Duda. – To szef Sztabu Generalnego staje się głównodowodzącym armią. To na nim spoczywa teraz odpowiedzialność za dowodzenie polskimi siłami zbrojnymi – mówił prezydent. Duda zaznaczył, że to pierwszy etap reformy dowodzenia. W przyszłości zostaną też reaktywowane dowództwa rodzajów sił zbrojnych. Prezydent Andrzej Duda dodał, że w obecnym, pierwszym etapie reformy, większe znaczenie zyskuje Inspektorat Wsparcia. Zwierzchnik sił zbrojnych przypomniał, że logistyka w wojsku jest bardzo ważnym elementem. Jej znaczenie doceniały armie już w zamierzchłych czasach. Dlatego – jak mówił prezydent – reforma podnosi też rolę Inspektoratu Wsparcia i przekazuje jej dowódcę pod rozkazy szefa Sztabu Generalnego.",,
"Strajk nauczycieli, bilet do USA i „Zniewolona”. Tym żył polski internet","Ile kosztuje krowa i bilet do USA, co to jest escape room i strajk nauczycieli – to zagadnienia, które w tym roku elektryzowały polskich internautów. My przyglądamy się temu, jakie zagadnienia interesowały Polaków najbardziej w minionych latach.","Co roku Google publikuje listę najpopularniejszych haseł mijających 12 miesięcy, która pokazuje, co najbardziej interesowało internautów. W tym roku na pierwszym miejscu zestawienia znalazł się strajk nauczycieli. Użytkownicy szukali też informacji o wyborach do Parlamentu Europejskiego oraz wyborach parlamentarnych.  Intrygująco wygląda lista najczęściej wpisywanych w wyszukiwarkę Google pytań. Internautów najbardziej frapowało to, czym jest escape room, co to jest apostazja i większość konstytucyjna. Szukano też odpowiedzi na pytania, ile odcinków ma „Zniewolona”, ile zebrał WOŚP i ile zarabiają nauczyciele, a nawet ile kosztuje krowa, bilet do USA i Netflix. A czego szukali Polacy w poprzednich latach?     W 2018 r. najczęściej wyszukiwanymi hasłami były: mistrzostwa świata w piłce nożnej, wybory samorządowe, RODO, niepodległość, Nanga Parbat, Meghan Markle, Tomasz Mackiewicz i Kora Jackowska.  Polacy stawiali też zaskakujące pytania, jak choćby: ile palców ma koń, ile skrzydeł ma motyl, ile zarabia radny. Niezmiennie rodaków ciekawiła kwota zebrana podczas finału WOŚP. Wśród pytań rozpoczynających się od słowa jak, dominowały takie: jak zrobić szparagi, jak głosować, jak pozbyć się muszek owocówek, jak jeść kaki, jak cofnąć aktualizację snapa, sprawdzić zwrot podatku i złożyć wniosek o 300 Plus. Internautów ciekawiło też, jak wyglądają hemoroidy i jak się robi sok z aronii.  W 2017 r. interesowało nas losowanie grup piłkarskich mistrzostw świata i wybory Miss Polonia. Wiele uwagi poświęciliśmy również grzybom – zastanawialiśmy się, jak je suszyć, mrozić i marynować. Grzyby znalazły również swoje miejsce w najchętniej wyszukiwanych przepisach, obok kopytek i polewy czekoladowej.  W 2016 r. towarzyszyły nam wielkie sportowe emocje, wielka polityka i... pokemony. Polacy w wyszukiwarkę Google wpisywali wtedy najczęściej takie hasła, jak Euro 2016, Robert Lewandowski, Donald Trump. Najpopularniejsze pytanie brzmiało: Jak grać w Pokemon Go. W pierwszej dziesiątce haseł najszybciej zyskujących na popularności znalazło się również nazwisko prezydenta elekta USA Donalda Trumpa i sam temat amerykańskich wyborów. Eurowizja, Oscary, wybory prezydenckie – te wydarzenia interesowały Polaków w 2015 r. Ciekawość budziła też loteria paragonowa, wojna w Syrii, zamach na redakcję Charlie Hebdo. Polacy często szukali odpowiedzi na pytania: jak sprawdzić ilość punktów karnych, jak głosować, jak oglądać zaćmienie Słońca. W tym roku wyjątkowo dbaliśmy o formę, bo w pierwszej piątce zadawanych pytań pojawiło się to, jak schudnąć 5 kg.  2014 r. upłynął pod znakiem mundialu, Eurowizji i wydarzeń na Krymie. Na szczycie zestawienia najczęściej wyszukiwanych postaci znaleźli się: Anna Przybylska, Conchita Wurst i Robin Williams. Można powiedzieć, że ten rok wprowadził nas w erę mediów społecznościowych – szukaliśmy odpowiedzi na pytanie, co to jest snapchat i selfie.  2013 r. był dla rodaków czasem pewnej refleksji; szukaliśmy odpowiedzi na pytania, czym jest piękno i patriotyzm, choć nie brakowało również tych bardziej przyziemnych, np. jak zrobić lukier, czym jest iban, jak segregować śmieci czy jak upolować faceta. Wydarzeniem, które cieszyło się największym zainteresowaniem internautów, był Woodstock. W pierwszej trójce znalazła się również Parada Równości i gala rozdania Oscarów. 2012 r. upłynął pod znakiem ACTA, to właśnie ten skrót najczęściej wpisywaliśmy do wyszukiwarki Google. Poszukiwaliśmy również informacji na temat tego, czym jest Kwejk, jak usunąć Facebooka, jak oszukać wariograf, a internautki zawzięcie szukały sposobu na to, jak upolować faceta. Dociekaliśmy również tego, czym jest paczyzm, tabu i nadzieja.   Program „X Factor”, piosenkarka Adele, portal Kwejk i polędwiczki wieprzowe – to hasła najczęściej wyszukiwane przez Polaków w 2011 r. Największe sportowe emocje budziła walka Adamek vs Kliczko i takie hasło przodowało też w Google w kategorii wydarzeń sportowych. Dużym zainteresowaniem cieszyły się także: US Open 2011, Euro 2012, Liga Mistrzów 2011, Liga Światowa 2011, Wimbledon 2011, walka Kliczko z Haye, Copa America 2011, Eurobasket 2011 i mecz Polska – Argentyna. Internauci szukali też w Google informacji na temat hodowli zwierząt domowych, a najpopularniejszym hasłem były „terraria”.   2010 r. bez wątpienia należał do Justina Biebera, który pojawił się aż na trzech listach najszybciej zyskujących na popularności haseł w Polsce i na świecie. Zainteresowanie budziło również zaćmienie księżyca, gry online i portal Nasza Klasa. Miłośnicy kulinariów poszukiwali też przepisów na grzyby marynowane.",,
Czaputowicz: Polska wyjdzie naprzeciw oczekiwaniom Trybunału Sprawiedliwości UE,"Trwają konsultacje w sprawie ostatecznego kształtu stanowiska, które Polska zaprezentuje na posiedzeniu Trybunału Sprawiedliwości UE, ale myślę, że wyjdziemy naprzeciw oczekiwaniom Trybunału – zapowiedział w środę minister spraw zagranicznych Jacek Czaputowicz.","Wcześniej wicepremier, minister nauki i szkolnictwa wyższego Jarosław Gowin mówił w TVN24 o potrzebie znalezienia jakiegoś rozwiązania sporu o sądownictwo. Jak dodał, jest bardzo prawdopodobne, że do 19 listopada pojawi się projekt nowelizacji ustawy o Sądzie Najwyższym. Szef MSZ pytany, czy trwają prace nad nowelizacją ustawy o Sądzie Najwyższym odpowiedział: „Na pewno i w rządzie, i w parlamencie refleksja następuje, w jaki sposób pozytywnie odpowiedzieć na oczekiwania Komisji Europejskiej w tej sprawie”. Dopytywany o to, jakie stanowisko zaprezentuje strona polska na posiedzeniu Trybunału Sprawiedliwości UE odpowiedział, że trwają jeszcze konsultacje w sprawie ostatecznego kształtu tego stanowiska. – Ja myślę, że będzie jakieś wyjście naprzeciw oczekiwaniom Trybunału Sprawiedliwości w tym zakresie. Tylko jest to materia skomplikowana, wymaga nowelizacji ustawy, więc jakiś wariant zostanie wybrany, ale taki, który wyjdzie naprzeciw oczekiwaniom, moim zdaniem – podkreślił Czaputowicz.",,
Donald Trump pobił rekord wpisów na Twitterze,"Prezydent Donald Trump pobił swój rekord aktywności na Twitterze. W czwartek umieścił na tej platformie lub podał dalej prawie 120 wpisów. Amerykański przywódca krytykował procedurę impeachmentu, wytykał wrogość Demokratom i skomentował przyznanie tytułu Człowieka Roku magazynu „Time” Grecie Thunberg.","W ostatnim czasie Donald Trump jest bardzo aktywny na Twitterze. W niedzielę umieścił tam lub podał dalej 77 wpisów, w środę 105. Wczoraj pobił ten rekord co najmniej 118 wpisami.Gdy komisja sprawiedliwości Izby Reprezentantów debatowała nad artykułami impeachmentu, amerykański prezydent wielokrotnie zapewniał, że nie wywierał presji na Ukrainę i nie utrudniał śledztwa w tej sprawie. Pytał też dlaczego takie kraje jak Francja czy Niemcy nie zrobią więcej, aby pomóc Ukrainie tylko oglądają się na Stany Zjednoczone. Demokratom zarzucał podjęcie próby podważenie wyniku demokratycznych wyborów. Komentując przyznanie szwedzkiej aktywistce Grecie Thunberg tytułu Człowieka Roku magazynu Time, Donald Trump poradził jej, aby się zrelaksowała, obejrzała klasyczny film i popracowała nad opanowaniem gniewu. Późnym wieczorem pogratulował zwycięstwa Borisowi Johnsonowi.",,
PO: W RE Polska głosowała za zniesieniem sankcji wobec Rosji. MSZ: To nieprawda,"W Radzie Europy polski ambasador głosował za zniesieniem sankcji wobec Rosji i otrzymała ona możliwość powrotu do Rady – twierdzili politycy PO. MSZ wskazuje, że to niezgodne z prawdą – Rosja jest członkiem RE, nie było głosowania ws. zniesienia sankcji i nie nastąpiła żadna „zmiana osi” polityki zagranicznej Polski.","Andrzej Halicki, wybrany w maju na europosła, wcześniej poseł PO należący do polskiej delegacji w Zgromadzeniu Parlamentarnym Rady Europy, mówił na konferencji prasowej, że „w swoich intencjach PiS bardzo często podkreśla, że »zagrożenie ze Wschodu«, że »agresywna polityka rosyjska powinna być konfrontowana z twardym polskim stanowiskiem«”. – Tymczasem w Radzie Europy stanowisko rządu PiS jest dokładnie odmienne – prorosyjskie – przekonywał.Inny członek delegacji polskiej w ZP RE, senator PO Aleksander Pociej, stwierdził, że „dwa tygodnie temu doszło do bezprecedensowego wydarzenia w Radzie Europy, gdy polski ambasador głosował za zniesieniem sankcji wobec Rosji”. Przypomniał, że po bezprawnej aneksji Krymu przez Rosję w 2014 r. delegacja rosyjska została zawieszona w prawach głosu w Zgromadzeniu Parlamentarnym Rady Europy.– Ta sytuacja trwała przez pięć lat i w tej chwili właśnie głosowanie polskiego ambasadora, rozumiem, że na polecenie ministra spraw zagranicznych, doprowadziło do tego, że Rosja otrzymała możliwość powrotu do Rady Europy – mówił senator.Dodał, że to „kompletna zmiana osi polityki zagranicznej, która do tej pory była twardo stawiana”. – Wszystkie kraje bałtyckie, Ukraina, Gruzja, która też została zaatakowana przez Rosję, oraz Armenia – wszystkie te kraje głosowały przeciwko powrotowi. Tylko Polska, która ma zbliżony wręcz identyczny interes z tymi krajami, głosowała za powrotem Rosji do Rady Europy – twierdził.Halicki stwierdził z kolei, że „kto szuka wrogów w świecie zachodnim, kto szuka wrogów wśród partnerów w zachodniej demokracji, wśród bliskich nam państwom, takim jak Niemcy, Francja, Hiszpania, de facto sprzyja intencjom rosyjskim, sprzyja polityce Kremla”. – A dziś w praktyce mamy stanowisko rządu, które wprost mówi o likwidacji i zatrzymaniu sankcji wobec Rosji w Zgromadzeniu Parlamentarnym Rady Europy – dodał. – Panie prezesie Kaczyński, jak to możliwe, że w ten sposób reprezentuje Polskę rząd Prawa i Sprawiedliwości? – dopytywał. Jednoznaczne stanowiskoW reakcji na stwierdzenia polityków PO Biuro Rzecznika Prasowego MSZ zapewniło, że „polskie stanowisko w kwestii polityki wschodniej jest jednoznaczne”. „Polska niezmiennie podkreśla, że nielegalne działania Federacji Rosyjskiej, w tym okupacja i aneksja Krymu, czynią Federację Rosyjską państwem odpowiedzialnym za zaistniały kryzys w Radzie Europy. Polska konsekwentnie wyraża także sprzeciw wobec bezprawnej aneksji Krymu i miasta Sewastopola oraz wspiera Ukrainę na forach międzynarodowych, w tym ONZ, OBWE, UE oraz w Radzie Europy” – podkreśliło MSZ.Resort zaznaczył, że Rosja „pozostaje pełnoprawnym członkiem Rady Europy od wielu lat: nie została z niej wykluczona, a jej członkostwo nie było i nie jest zawieszone”, natomiast od trzech lat „delegacja rosyjska do Zgromadzenia Parlamentarnego RE nie bierze udziału w posiedzeniach w odpowiedzi na odebranie jej prawa głosowania w Zgromadzeniu Parlamentarnym RE przez Zgromadzenie”.Podjęta w maju decyzja Komitetu Ministrów Rady Europy – zaznacza MSZ – „nie dotyczy charakteru członkostwa jakiegokolwiek państwa w Radzie Europy” i „nie skutkuje tym, że Rosja »otrzymała możliwość powrotu do Rady Europy«”, bo cały czas jest członkiem tej organizacji. „Tym samym stwierdzenie że »Polska głosowała za powrotem Rosji do Rady Europy«, jest niezgodne z prawdą” - napisano w komentarzu MSZ.Resort podkreślił, że majowa decyzja Komitetu Ministrów nie dotyczy też przywrócenia prawa głosu w Zgromadzeniu Parlamentarnym Rady Europy. Jak zaznaczono, „przywrócenie prawa głosu jakiejkolwiek delegacji parlamentarnej w Zgromadzeniu Parlamentarnym RE znajduje się w gestii jedynie Zgromadzenia Parlamentarnego (a nie Komitetu Ministrów)”. „Nieprawidłowe jest stwierdzenie, że stanowisko Polski w związku z przyjęciem decyzji Komitetu Ministrów RE mówi o »likwidacji i zatrzymaniu sankcji wobec Rosji w Zgromadzeniu Parlamentarnym Rady Europy«. Stały przedstawiciel Polski w Radzie Europy nie głosował za zniesieniem sankcji wobec Rosji” – wyjaśniło MSZ. Prawa i obowiązkiJak podkreślono, decyzja Komitetu Ministrów „przyjęta przez stałych przedstawicieli w Radzie Europy dotyczy działań na rzecz zapewnienia poszanowania statutowych praw i obowiązków, standardów, podstawowych zasad i wartości przez państwa członkowskie Rady Europy” i „podkreśla ona, że: każde państwo członkowskie RE ma prawo uczestnictwa na równych zasadach w obu statutowych organach RE, tj. Komitecie Ministrów (KM) oraz Zgromadzeniu Parlamentarnym RE (ZP RE) aż do chwili uruchomienia art. 7, 8 lub 9 Statutu (zawieszenie, wyrzucenie z organizacji); wszystkie państwa członkowskie są zobowiązane do płacenia składek do budżetu ogólnego RE; KM powitałby z zadowoleniem udział wszystkich państw członkowskich RE w czerwcowej sesji ZP RE, podczas której nastąpi wybór nowego Sekretarza Generalnego”.Resort dodał, że „KM przychylnie odniósł się także do intensyfikacji kontaktów między KM a ZP RE oraz wskazał na potrzebę dalszych działań na rzecz synergii pomiędzy obu organami”. W komunikacie MSZ zaznaczono, że w głosowaniu nad decyzją Komitetu Ministrów, „która nie jest równoznaczna z przywróceniem prawa głosu Federacji Rosyjskiej na forum Zgromadzenia Parlamentarnego, Polska zajęła stanowisko wspólnie z 38 państwami opowiadającymi się za jej przyjęciem”.Podkreślono też, że „Polska aktywnie popierała merytoryczne argumenty podnoszone przez Ukrainę oraz wskazywała na potrzebę pełnego respektowania przez Rosję wymogu wpuszczenia na swoje terytorium, a także inne kontrolowane przez siebie obszary, przedstawicieli Rady Europy, w tym zwłaszcza Komisarz Praw Człowieka i ciał monitoringowych, oraz rzetelnego i sprawnego wykonywania wyroków Europejskiego Trybunału Praw Człowieka”.",,
Film „Inwazja”. Metody pracy działaczy LGBT w ukrytej kamerze,"Twórcy filmu dokumentalnego „Inwazja” nagrali ukryta kamerą szereg wypowiedzi działaczy środowisk LGBT. Bohaterowie naśmiewają się z religii, mówią o „podstępnym” pokazywaniu pornografii dzieciom i szczegółach dotyczących wyjazdów na marsze równości w różnych miastach. Materiał wyemitowano w TVP1.","Reporterka TVP zgłosiła się w lipcu br. z ofertą wolontariatu w stowarzyszeniu Kampania Przeciw Homofobii. Od tej chwili przez wiele tygodni spotykała się, rozmawiała i nagrywała działaczy LGBT. Jak słyszymy w materiale, istotną częścią kampanii jest cotygodniowe tournée po miastach, z marszami. Do tej pory utrzymywano, że są to inicjatywy spontaniczne. – Na przykład jak są te wyjazdy na marsze, to my wam opłacamy wtedy pociąg, druga klasa oczywiście, i jeszcze się dostaje dietę. To jest 30 zł na dzień. No, jeżeli to jest np. na dwa dni wyjazd, to też jest opłacany – mówi jeden z organizatorów Marszu Równości. W pewnym momencie słyszymy, jak inny z uczestników mówi o „około ośmiu autokarach” jadących tylko z Warszawy na jeden z marszów, odbywający się w mniejszym mieście. Większość rozmów w autokarze to szyderstwa z wiary i Kościoła. Wszystko rejestruje ukryta kamera. – To jest nasza ulubiona rozrywka, sprawdzać, co jest na wyprzedaży na liturgiczny.pl. (…) Krzyż, Jezus, grom… 8 zł – mówi jedna z uczestniczek wyjazdu. – Gdybyś chciała dołączyć do naszego związku wyznaniowego, to zapraszamy. Na razie jest nas cztery plus siedem kotów – mówi inna. Te same twarze działaczy LGBT widać na nagraniach z manifestacji z różnych miejsc kraju. Również wypowiedzi są utrzymane w tym samym tonie.  – Trzeba zdobyć Jasną Górę. Potop Szwedzki 3.0. Ale tym razem nam się uda – mówi uczestniczka marszu równości w Częstochowie. „Trzeba trochę podstępem” W filmie przypomniano program „Alarm!” sprzed kilku miesięcy, w którym nagrano z ukrytej kamery rekrutujących się ze środowisk LGBT „seksedukatorów”, którzy prowadzą zajęcia dla dzieci. W pozytywnym świetle przedstawiano tam m.in. pokazywanie pornografii dzieciom. – Może powiem brzydko, ale trzeba trochę podstępem – mówi jedna z edukatorek. – To jest kryminał, dla mnie to jest w ogóle niepojęte. Jak tak można – komentuje sprawę prof. Lew Starowicz, znany seksuolog. W filmie słyszymy również inne komentarze na temat działań ruchu LGBT. – Organizatorzy marszów równości chcą zmienić obyczaj, zmienić podejście do seksualności. (..) Ta ideologia zaczyna być świeckim substytutem religii –  mówi publicysta Bronisław Wildstein. – Po to się to robi, żeby oswoić z rzeczami, nietolerowanymi do tej pory. Żeby zaczęły być tolerowane rzeczy, które nie powinny być tolerowane (…) ostatnią rzeczą, o którą chodzi w tych marszach jest równość praw – dodaje inny publicysta Paweł Lisicki. Na fakt wszechobecnej socjotechniki w działaniu środowisk LGBT zwraca z kolei uwagę bloger Dawid Mysior. – Jeśli pojawi się krzyż z puszek, wagina zamiast monstrancji, w którymś momencie każdy katolik zrobi coś. Może to być czyn krewki czy nawet agresywny. I proszę bardzo mamy dowód, mówiliśmy, że nas zwalczasz. Na tym polega socjotechnika – mówi.",,
"„To jest pokaz tego, jak radni PO w Warszawie zarządzali miastem”","– W postawie burmistrza Bielan widać jak w soczewce, jak Platforma w stolicy trzymała się z daleka od zwykłych mieszkańców  – powiedział w programie „Minęła 8” Sebastian Kaleta z komisji reprywatyzacyjnej, komentując wtorkowe zeznania Zbigniewa Dubiela w sprawie reprywatyzacji Schroegera 72.
Bartłomiej Opaliński, również członek komisji, ocenił, że Dubiel „cały czas posługiwał się spychologią”.","„Wasze ulice, nasze kamienice” – taki komunikat mieli usłyszeć wyrzucani z kamienicy na warszawskich Bielanach od byłego burmistrza tej dzielnicy.  Zbigniew Dubiel, były burmistrz Bielan w latach 2006-2010 oraz były miejski radny Platformy Obywatelskiej w latach 2010-2014, mówił przed komisją, że dzielnica nie uczestniczyła w procesie decyzyjnym dotyczącym kamienicy.  – My tylko mieliśmy dokonać przekazania; wszystkich, którzy mieli wątpliwości, zastrzeżenia, odsyłaliśmy do kompetentnych osób, czyli do urzędu miasta – wyjaśnił.–  Wczorajsza sprawa była o tyle trudna, że to sprawa, w której było bodaj najwięcej dokumentów do przeanalizowania od początku funkcjonowania komisji. Było tutaj bardzo wiele wątków – powiedział w TVP Info Bartłomiej Opaliński, polityk PSL w komisji weryfikacyjnej ds. reprywatyzacji. „Posługiwał się spychologią” Zwrócił uwagę, że Zbigniew Dubiel, człowiek, który pełnił różne funkcje w administracji,  w swoich zeznaniach zasłaniał się niewiedzą i brakiem kompetencji.  – Cały czas posługiwał się spychologią, wskazując, że to kompetencje ratusza, że do niego nie docierały jakiekolwiek sygnały. Tymczasem w aktach mamy wprost informacje, że osoby  zainteresowane kierowały szereg pism czy to do niego jako burmistrza, czy jako osoby, która była radnym, z prośbą o pomoc. I tej pomocy niestety w żaden sposób nie uzyskali  – mówił Bartłomiej Opaliński.– To jest pokaz tego, jak politycy Platformy Obywatelskiej w Warszawie zarządzali miastem,  dzielnicami, jak traktowali mieszkańców i jak traktowali handlarzy roszczeń. Tutaj widzimy doskonale w postawie pana Dubiela, jak w soczewce, jak Platforma w stolicy tak naprawdę trzymała się z daleka od zwykłych mieszkańców  – ocenił Sebastian Kaleta, członek komisji weryfikacyjnej z ramienia PiS.",,
"Pałowanie w Moskwie, czyli FSB montuje CIAMajdan","Prezydent Rosji najbardziej ze wszystkiego boi się „kolorowej rewolucji”. Więc siłowicy zrobią wszystko, by Putina przekonać, iż takie zagrożenie realnie istnieje. I że tylko oni mogą go obronić. W takim kontekście nieco inaczej musi wyglądać ocena wydarzeń, do których doszło 27 lipca na ulicach Moskwy. Po atakach OMON-u i Rosgwardii na pokojowych demonstrantów – atakach tak brutalnych, że wyglądających na prowokację – wiadomo, że sierpień będzie w Moskwie bardzo gorący.","Jeśli po stronie opozycji miał ktoś jeszcze złudzenia co do intencji reżimu przed wrześniowymi wyborami lokalnymi, to już wie, że na Kremlu górą są aktualnie zwolennicy twardego kursu. Władza rozwiązuje problem polityczny przy użyciu pałki. To prowokuje ludzi do kolejnych protestów. Wtedy siłowicy mogą znów się wykazać. I tak w kółko. Chyba, że sytuacja wymknie się spod kontroli – i tylko na to liczyć może każdy marzący o końcu rządów Putina.  Wyborczy ból głowy  Pozycja wydatki w budżecie miasta stołecznego Moskwy to raptem jakieś 43 mld dolarów. Suma niemała do rozdysponowania przez wierne reżimowi merostwo z Siergiejem Sobjaninem na czele. Jest jedno ale. Wydatki mogą kontrolować deputowani Moskiewskiej Dumy Miejskiej – organu prawodawczego na szczeblu lokalnym. Miejsc w Dumie jest 45, zaś najbliższe wybory do niej już 8 września. Gdyby to było inne miasto czy inny region Rosji, jakoś by się załatwiło zwycięstwo rządzącej partii Jedna Rosja. Propaganda, aktywa administracyjne, zwykłe kupowanie głosów i wreszcie – gdyby była potrzeba – ordynarne fałszowanie wyników. Tyle że mamy do czynienia z Moskwą. A stolica wyróżnia się na tle reszty Rosji. Czym? Dużo mniejszym entuzjazmem do obecnej władzy. Nigdzie indziej Jedna Rosja nie ma tak niskiego poparcia (22 proc. według państwowego ośrodka WCIOM), nigdzie indziej nie ma tak dużego zwartego elektoratu, który można określić jako liberalny, prorynkowy, otwarty na Zachód. A przede wszystkim młody, średniozamożny, mający dość siermiężnego reżimu i Putina. Wielu z tych demonstrantów pałowanych w sobotę w zaułkach moskiewskich ulic nie pamięta Rosji bez Putina. Rządził już, gdy się rodzili lub dorastali. Niechęć do partii rządzącej jest w Moskwie tak duża, że wielu polityków Jednej Rosji postanowiło startować nie z listy partyjnej, ale jako kandydaci niezależni. Inwazja „kosmonautów”  Protesty zaczęły się 14 lipca. Najpierw, w ciągu tygodnia, mieszkańcy stolicy i niezależni kandydaci do miejskiego parlamentu wychodzili na pl. Trubny. Ale 20 lipca na Prospekcie Sacharowa zebrało się ponad 20 tys. ludzi. Tylu ludzi na ulice Moskwy nie wyszło od czasu potężnych protestów z zimy 2011/2012. Dużo więcej, niż przewidywał reżim, wydając zgodę niewielkiej Partii Libertariańskiej na organizację wiecu. W tej sytuacji nie można było już ignorować rosnącego gwałtownie w siłę ruchu. Pretekstu nie szukano długo. Na wiecu 20 lipca Aleksiej Nawalny, jeden z liderów opozycji, ogłosił, że jeśli w ciągu tygodnia komisje wyborcze nie zarejestrują wszystkich kandydatów, to w sobotę 27 lipca zostanie zorganizowany protest przed siedzibą władz miasta. Po tej zapowiedzi doszło do rewizji w domach opozycjonistów i ich zatrzymań. Komitet Śledczy wszczął śledztwo ws. utrudniania pracy komisjom wyborczym (art. 141 Kodeksu karnego). Przeprowadzono szereg rewizji. Część opozycjonistów wezwano na przesłuchanie. Sam Nawalny został 24 lipca aresztowany na 30 dni za wzywanie do udziału w nielegalnej demonstracji. Druga fala zatrzymań nastąpiła 27 lipca rano. Do niezależnych kandydatów, których nie dopuszczono do wyborów, przyszła policja. Przeprowadzono rewizje. Mundurowi zjawili się też w siedzibie Fundacji Walki z Korupcją Nawalnego. Wielu znanych opozycjonistów nie zdołało nawet dotrzeć na demonstrację. Zatrzymano i wysłano do sądu m.in. Dmitrija Gudkowa, Ilję Jaszyna, Iwana Żdanowa, Julię Galiaminę i Ljubow Sobol. Wypuszczono ich wieczorem – rozprawy w sądzie przeniesiono na następny tydzień. Wypuszczeni pojechali natychmiast na wiec, gdzie znów ich zatrzymano. To właśnie pod koniec dnia protestów policja i Rosgwardia były najbardziej brutalne. Zresztą już w sobotę rano Sobjanin dał jasno do zrozumienia, że demonstracje będą spacyfikowane. Centrum Moskwy przypominało strefę działań wojennych. Pojawiły się kordony mundurowych. Uczestnicy akcji planowali spotkać się przed budynkiem merostwa, ale struktury siłowe zablokowały dostęp i rozpoczęły wypieranie tłumu. Demonstranci ochrzcili ich mianem „kosmonautów” – ze względu na specyficzne wyposażenie Rosgwardii. Demonstrantów bito pałkami i szczuto psami. Jedna z cerkwi w centrum Moskwy zdecydowała się wpuścić do środka protestujących, choć rosyjska Cerkiew prawosławna zwykle nie popiera akcji opozycji. Co istotne, nietypowo brutalnie mundurowi potraktowali też dziennikarzy. Funkcjonariusze policji wytrącali im z rąk sprzęt. Siłowicy przyszli do studia niezależnej telewizji Dożd, która prowadziła bezpośrednią transmisję z wydarzeń w centrum Moskwy. Mundurowi wtargnęli też do studia kanału internetowego Nawalny Live, który też transmitował wydarzenia. Policja poinformowała, że w protestach brało udział 3500 ludzi, w tym „około 700 dziennikarzy i blogerów”. Organizatorzy mówili o liczbie od pięciu do 10 tysięcy. Policja zatrzymała blisko 1400 osób. Zatrzymanym zarzuca się naruszenie przepisów dotyczących udziału w proteście. Grożą im kary grzywny do 20 tys. rubli lub przymusowe prace społeczne do 40 godzin.  Intryga siłowików  Kluczową rolę w eskalacji konfliktu i przekształceniu lokalnego skandalu z wyborami moskiewskimi w ogólnokrajowy polityczny kryzys odegrały władze, w pierwszej kolejności siłowicy. Blokada kandydatów niezależnych ma być też sygnałem dla innych regionów. Zaś rozbicie demonstracji wzorem do naśladowania. Ze zwykłych wyborów miejskich władze stworzyły sobie problem na stopniu federalnym. Ale skoro jest problem, to trzeba go rozwiązać. Być może o to właśnie chodzi zwolennikom twardego kursu na Kremlu i siłowikom starającym się udowodnić Putinowi, że są mu niezbędni dla zachowania władzy. Reżim nie zmieni taktyki. Nie pozwoli oponentom spokojnie wiecować, a tym bardziej startować w wyborach. Stąd świadomie brutalna postawa policjantów i gwardzistów, jak też rekordowa liczba zatrzymanych. Nawet na Marszu Milionów (maj 2012), gdy demonstrowały dziesiątki tysięcy ludzi (według różnych wersji, od 30 do 100 tys.), było tylko 400 zatrzymań. Po wydarzeniach 27 lipca dla wielu Rosjan wiece staną się normą, ponieważ władza nie pozostawia im wyboru. A to tylko woda na młyn siłowików. Siłowicy nie chcą bowiem niczego tak bardzo, jak właśnie wyjścia ludzi na ulice i kolejnych demonstracji, które można rozpędzać – szepcząc Putinowi do ucha, że to... spisek Zachodu. Kilka tygodni temu w mediach rosyjskich zaczęto rozpowszechniać narrację o rzekomo przygotowywanej przez zachodnie służby specjalne prowokacji wobec kierownictwa rosyjskiego państwa. Za fejkowym atakiem w przestrzeni informacyjnej mają stać wywiady USA i Wielkiej Brytanii – a chodzić ma o osoby z najbliższego otoczenia Putina oraz z kierownictwa ministerstwa obrony.  Konsekwencją ujawnionych informacji ma być wprowadzenie kolejnych antyrosyjskich sankcji – z szykowanym w Kongresie USA „atomowym” pakietem na czele. W rzeczywistości może chodzić o jakiś kolejny przeciek w toczącej się „wojnie na haki” między FSB a GRU. Dlatego wśród potencjalnych celów rzekomej operacji zachodniej są ludzie z Kremla (frakcja cywilna w służbach, FSB) a także wojskowi z resortu obrony (GRU). Rozgrywając między sobą tę wojnę, siłowicy walczą o uznanie i poparcie Putina. Jeszcze z pół roku temu to wywiad wojskowy wydawał się na cenzurowanym, zaliczając wpadkę za wpadką (m.in. nieudany pucz w Czarnogórze i zamach na Skripalów). Ale ostatnio serię porażek poniosła FSB. Choćby upokorzenie z dziennikarzem Iwanem Gołunowem. Była też historia z 12 mld rubli znalezionymi podczas rewizji u pułkownika FSB Czerkalina i jego wspólników. Była też wpadka z funkcjonariuszami specnazu FSB Alfa, którzy wpadli na próbie ograbienia banku. FSB miała więc potrzebę jak najszybciej się zrehabilitować i pokazać Putinowi, że jest jego prawdziwą podporą. Dlatego siłowicy przekonują prezydenta, że grożą mu różne spiski i „kolorowe rewolucje”. Wszystko organizuje wrogi Zachód, a wykonawcami jest rosyjska opozycja. Wydaje się, że właśnie z ostatnich wydarzeń w Moskwie FSB będzie chciała zrobić rzekomą próbę „Majdanu” sterowanego i opłacanego przez zachodnie służby działające pod szyldem organizacji pozarządowych. Dwa dni przed demonstracją 27 lipca prokuratura generalna uznała za niepożądaną na terytorium Rosji pozarządową organizację Atlantic Council. Jak można przeczytać w komunikacie prokuratury, „ustalono, że działalność danej organizacji przedstawia zagrożenie dla podstaw porządku konstytucyjnego i bezpieczeństwa Federacji Rosyjskiej”. Dwa dni po demonstracji sobotniej za niepożądaną Atlantic Council uznało też ministerstwo sprawiedliwości. Co dalej? Delegalizacja amerykańskiego think-tanku na terenie Rosji. W sprawę wyborów w Moskwie już zaangażowała się FSB. Siłowicy chcą wykazać, że protesty są finansowane z zagranicy – najlepiej przez CIA. Wiadomo, że Służba Ochrony Porządku Konstytucyjnego i Walki z Terroryzmem FSB wspólnie z Komitetem Śledczym zajmują się tą sprawą. Motyw rzekomego finansowania protestów z zagranicy podsunęła... administracja prezydencka. Do sprawy włączono też 2. Służbę FSB, która odpowiada za walkę z terroryzmem, ekstremizmem i kontrolę organów władzy (powstała na bazie osławionego V Zarządu KGB zwalczającego dysydentów i „ideologiczne dywersje”).  To właśnie 2. Służba FSB odpowiadała za operacyjne działania w śledztwie dotyczącym protestów opozycji w Moskwie w maju 2012 r. Wówczas na pl. Bołotnym siły porządkowe niezwykle brutalnie spacyfikowały demonstrantów. Wielu z nich otrzymało potem surowe kary więzienia. Wszystko to świadczy o tym, że kwestia moskiewska może stać się na długo głównym punktem zapalnym w rosyjskiej polityce. Niektórzy obawiają się, że może być wręcz czymś w rodzaju sprawy leningradzkiej w stalinowski Związku Sowieckim, która stała się katalizatorem Wielkiego Terroru 1937. Putin coraz bardziej opiera się na siłowikach, a na pewno coraz więcej do powiedzenia w jego otoczeniu mają zwolennicy radykalnych działań – także wobec opozycji. Za tym wszystkim kryje się najważniejsza dla Putina kwestia polityczna, czyli organizacja transferu władzy w 2024 roku. Notowania prezydenta, premiera, rządu, partii rządzącej wciąż spadają, pieniądze mogą też się skończyć. Wydarzenia w Moskwie i rosnąca mobilizacja krytyków reżimu w stolicy to oczywiście jeszcze nie jest załamanie reżimu. To tylko przejaw postępującej jego erozji. Postępującej nieubłaganie, a nawet coraz szybciej.  Putin nie może być już pewien bezpiecznego transferu władzy w 2024 roku. W tej sytuacji pozostanie już tylko oprzeć władzę na nagiej sile. Ale w tym też kryje się zagrożenie dla Putina. Do tej pory jednym ze źródeł jego sukcesu było umiejętne lawirowanie między najpotężniejszymi koteriami kremlowskim i sprawowanie roli arbitra rozsądzającego spory między podwładnymi. Uzależnienie się od jednej tylko frakcji, czyli siłowików osłabi pozycję Putina. W skrajnej wersji może się on wręcz stać ich politycznym zakładnikiem. A biorąc ich pomysły na politykę (od bezpieczeństwa po gospodarkę), byłoby to skrajnie niebezpieczne. Nie tylko dla Rosji.",,
Małgorzata Szumowska w jury na Berlinale. Streep przewodniczącą,"Reżyserka Małgorzata Szumowska będzie jurorką podczas 66. Międzynarodowego Festiwalu Filmowego w Berlinie. Zasiądzie w składzie sędziowskim pod przewodnictwem aktorki Meryl Streep, który oceni filmy walczące w konkursie głównym o Złotego Niedźwiedzia.","W jury będą także Alba Rohrwacher, Brigitte Lacombe, Lars Eidinger, Nick James i Clive Owen. Szumowska od lat związana jest z niemieckim festiwalem. Pokazała tam cztery swoje filmy, a dwa z nich zdobyły nagrody –w 2013 „W imię…” wyróżniono nagrodą dla najlepszego filmu o tematyce LGBT, a w 2014 roku Szumowska otrzymała Srebrnego Niedźwiedzia za reżyserię filmu „Body/Ciało”.   Polski film ma szansę na Złotego Niedźwiedzia O główną nagrodę festiwalu walczy w tym roku polski film w reż. Tomasza Wasilewskiego pt. „Zjednoczone Stany Miłości”. Będzie to światowa premiera filmu.   Koproducentem jest TVP.  W „Zjednoczonych Stanach Miłości” Wasilewski opowiada historię czterech kobiet, które dochodzą do wniosku, że powinny coś zmienić w swoim życiu. – Akcja ma się rozgrywać na początku lat 90., niedługo po upadku komunizmu, w czasie zupełnie niezagarniętym przez nasze kino. Wymiar polityczny i społeczny będzie jednak w tle – mówił reżyser w wywiadzie dla portalu tvp.info.  W rolach głównych wystąpili: Julia Kijowska, Magdalena Cielecka, Dorota Kolak, Marta Nieradkiewicz, Tomasz Tyndyk, Andrzej Chyra, Łukasz Simlat.   23 konkurentów  W sumie o Złotego Niedźwiedzia walczą w tym roku 23 filmy, m.in. „Smrt u Sarajevu” („Death in Sarajevo”) reż. Danis Tanović,  „Midnight Special”  reż. Jeff Nichols,  „Quand on a 17 ans” („Being 17”), reż. André Téchiné,  „Fuocoammare” („Fire at Sea”) reż. Gianfranco Rosi, „Alone in Berlin”, reż. Vincent Perez.   Poza konkursem pokazane zostaną m.in. nowe filmy Spike’a Lee „Chi-Raq” oraz „Ave Cezar” braci Coen. Hołd dla Davida Bowiego, Alana Rickmana i Ettore Scoli  Organizatorzy festiwalu postanowili uczcić pamięć artystów, którzy zmarli w ostatnim czasie – Davida Bowiego, Alana Rickmana i Ettory Scoli.  Brytyjski muzyk David Bowie mieszkał w Berlinie w latach 1976-1978.  „David Bowie był wspaniałym muzykiem, awangardowym artystą, który realizował się w wielu dziedzinach sztuki” – napisał szef festiwalu Dieter Kosslick.  Podczas festiwalu pokazany będzie film „Człowiek, który spadł na Ziemię”.   „Jego zdolność do transformacji, artyzm we wcielaniu się w negatywne postaci oraz charakterystyczny głos sprawiły, że był wyjątkowym, wielkim aktorem” – napisali organizatorzy festiwalu na swojej stronie o wybitnym brytyjskim aktorze Alanie Rickmanie. Podczas festiwalu pokazany zostanie film z udziałem Rickmana „Rozważna i romantyczna”.   “Ettore Scola był mistrzem włoskiej komedii, wnikliwym, inteligentnym  I przenikliwym obserwatorem życia codziennego” – mówi o włoskim filmowym mistrzu  Kosslick.  Na festiwalu pokazany zostanie film Scoli pt. „Bal”.",,
Konfederacja wybrała kandydata na prezydenta,"W Warszawie rozpoczął się zjazd prawyborczy elektorów, którzy wybrali kandydata Konfederacji na prezydenta. Najwięcej głosów wśród zgłoszonych polityków otrzymał Krzysztof Bosak.","Finał prawyborów miał formułę elektorską. 314 elektorów reprezentowało poszczególnych kandydatów, którzy walczyli o głosy wyborców na wcześniejszych 16 zjazdach wojewódzkich. Kandydaci, którzy zdobyli wtedy największe poparcie wyborców, mają najwięcej głosów elektorskich.Najwięcej głosów elektorskich mieli: wiceprezes Ruchu Narodowego Krzysztof Bosak (115), prezes Korony Grzegorz Braun (77) i wiceprezes partii KORWiN Artur Dziambor (51). Na kolejnych miejscach byli  Konrad Berkowicz (35), Janusz Korwin-Mikke (21), Jacek Wilk (9), Magdalena Ziętek-Wilomska (3), Paweł Skutecki (2) oraz Krzysztof Tołwiński (1).W finałowym głosowaniu Bosak otrzymał 163 głosy i to on ma wystartować w wyborach prezydenckich. Jego najgroźniejszy konkurent Braun otrzymał 146 głosów.",,
Macron straszy: Polska może nie dostać pieniędzy,"Jeśli Polska nie potwierdzi zobowiązania dla celu neutralności klimatycznej do 2050 roku, będzie poza europejskim mechanizmem finansowej solidarności – poinformował  na konferencji prasowej w Brukseli prezydent Francji Emmanuel Macron.","Prezydent Francji powiedział, że choć szczyt przyjął cel neutralności klimatycznej do 2050 roku, to jednak jeden kraj uzyskał „tymczasowe wyłączenie”. Macron miał  na myśli Polskę. Dodał, że ten fakt „nie spowolni wdrażania Europejskiego Zielone Ładu”.  – Pierwsze regulacje zostaną przyjęte większością kwalifikowaną. Jeśli Polska nie potwierdzi swojego udziału w tym celu (neutralności klimatycznej do 2050 roku – red.), będzie poza europejskim mechanizmem, w tym w zakresie finansowej solidarności – powiedział prezydent Francji. Zaznaczył jednocześnie, że wspiera Mechanizm Sprawiedliwej Transformacji i finansową solidarności w UE, jeśli chodzi o transformację.  Mechanizm ten ma być m.in. wsparciem finansowym dla krajów uzależnionych od paliw kopalnych w procesie transformacji energetycznej. Przedstawiony przez KE w środę projekt zakłada, że w ramach tego mechanizmu będzie istniał Funduszu Sprawiedliwej Transformacji, który będzie dysponował kwotą 100 mld euro na lata 2021-2027. Macron podkreślił, że w pierwszej połowie przyszłego roku zostanie przedstawiony w Brukseli duży pakiet nowych propozycji regulacyjnych, który zostanie przyjęty większością kwalifikowaną.  – Nalegam na tę większość kwalifikowaną. To będzie oznaczało, że jeden czy dwa kraje nie będą mogły zablokować tego projektu. To ważne, aby Europejski Zielony Ład wszedł w życie – powiedział.  Dodał też, że wiosną 2020 r. w UE będzie też prowadzona dyskusja na temat zwiększenia celów redukcji CO2 na 2030 rok.  Przywódcy unijni porozumieli się w czwartek na szczycie w Brukseli w sprawie osiągnięcia przez UE neutralności klimatycznej do 2050 r. Polska, jak podkreślono we wnioskach, nie mogła „zobowiązać się do realizacji tego celu” na tym etapie. Szefowie państw i rządów mają wrócić do tej sprawy w czerwcu przyszłego roku.",,
Dziennikarz ujawnił nagranie Dulkiewicz z alkoholem. Jest pismo do Prokuratora Krajowego,"Z pismem do Prokuratora Krajowego w obronie dziennikarza Radia Gdańsk wystąpił poseł PiS Kacper Płażyński. Sprawa dotyczy upublicznienia przez dziennikarza filmu, na którym widać, jak prezydent Gdańska Aleksandra Dulkiewicz kupuje alkohol.","O piśmie do Prokuratora Krajowego Bogdana Święczkowskiego Płażyński poinformował na konferencji prasowej.„Gdańsk obiegła informacja, iż organy ścigania zdecydowały się wezwać dziennikarza lokalnej rozgłośni radiowej Radia Gdańsk, Macieja Naskręta, na przesłuchanie w charakterze podejrzanego w sprawie o czyn z art. 107 ust. 1 ustawy z dnia 10 maja 2018 r. o ochronie danych osobowych” – napisał polityk Prawa i Sprawiedliwości.Wyjaśnił, że ma to związek z opublikowaniem w marcu tego roku przez Macieja Naskręta (wówczas dziennikarza portalu trojmiasto.pl) na Twitterze nagrania, na którym widać jak prezydent Gdańska Aleksandra Dulkiewicz, w „towarzystwie opłacanych prze Gminę Miasto Gdańsk ochroniarzy, dokonuje zakupu alkoholu w jednym ze sklepów”.„W tym kontekście bez znaczenia jest ocena zachowania Pani Prezydent. Istotnym jest, że dziennikarz realizujący swoje uprawnienia, ale zarazem obowiązek informowania opinii publicznej o działaniach gdańskich władz w czasie ich pracy, jest zastraszany procesami karnymi” – można przeczytać w piśmie Płażyńskiego.Jak zaznaczył poseł, nie jest to „pierwsza sytuacja, w której lokalnemu dziennikarzowi, decydującemu się ujawniać niesprzyjające gdańskim władzom informacje, grozi się użyciem prokuratury”.",,
„Jak w obozie koncentracyjnym”; jest reakcja UE,"Rozebrani do naga imigranci, spryskiwani szlauchem środkami dezynfekującymi i z preparatem przeciw świerzbowi. Pokazane przez telewizję RAI nagranie z ośrodka dla uchodźców na Lampedusie wywołało konsternację i oburzenie. – To zdjęcia jak z obozu koncentracyjnego – powiedziała burmistrz wyspy Giusi Nicolini. KE grozi, że wstrzyma wypłatę środków finansowych na pomoc w rozwiązaniu kryzysu wokół napływu imigrantów.","– Nasza pomoc i wsparcie dla władz Włoch w związku z falą imigracji może być kontynuowana tylko wtedy, gdy kraj ten  zagwarantuje ludzkie i godne warunki przyjmowania imigrantów, azylantów i uchodźców – powiedziała unijna komisarz do spraw wewnętrznych Cecilia Malmstrom.Komisarz UE oceniła, że zdjęcia z ośrodka na Lampedusie są „przerażające inie do przyjęcia”. Ogłosiła, że Unia wszczęła postępowanie w tej sprawie i żebędzie domagać się wyjaśnień od strony włoskiej. Rząd Enrico Letty zapowiedział wyjaśnienie tej sprawy i ustalenie, kto ponosi za to odpowiedzialność.W reakcji na publikację nagrania śledztwo wszczęła prokuratura w Agrigento na Sycylii. Nie wyklucza postawienia zarzutów naruszenia prywatności oraz maltretowania osób.W dzienniku w drugim kanale telewizji publicznej pokazano nagranie sprzedkilku dni, przedstawiające dziedziniec ośrodka dla uchodźców. W grudniowymzimnie imigranci stoją w kolejce, a następnie rozbierają się do naga wobecności kilkunastu osób z personelu, poddających ich oraz ich ubraniadezynfekcji w związku ze świerzbem.Przewodnicząca włoskiej Izby Deputowanych, była rzeczniczka AmnestyInternational Laura Boldrini, komentując nagranie podkreśliła: „Takietraktowanie imigrantów jest niegodne cywilizowanego państwa. Te obrazy niemogą pozostawić nas obojętnymi”.Minister ds. integracji Cecile Kyenge wyraziła opinię, że jest to nie doprzyjęcia w państwie demokratycznym. – To nieludzkie – stwierdziła. Szef MSW, wicepremier Angelino Alfano ogłosił zaś: „odpowiedzialni zapłacą za to”.Włoskie media informują o protestach organizacji humanitarnych i broniącychpraw człowieka, m.in. Amnesty International, Lekarzy bez Granic, Save theChildren, Czerwonego Krzyża, a także przedstawicieli włoskiego Kościoła.Scenę dezynfekcji nagrał telefonem komórkowym jeden z imigrantów,przebywających w tamtejszym ośrodku od dwóch miesięcy. W rozmowie z telewizją RAI wyjaśnił, że takiej samej procedurze poddawani są co kilka dni zarówno mężczyźni, jak i kobiety.",,
Jaki program? PiS pyta Koalicję Europejską o seksualizację dzieci,– Platforma Obywatelska prezentuje typ partii skrajnie niewiarygodnej – powiedział podczas konferencji prasowej Jarosław Kaczyński. Prawo i Sprawiedliwość zwróciło się do polityków Koalicji Obywatelskiej z pytaniem o program. – Czy rodzice będą mieli prawo do decydowania o przyszłości swoich dzieci? – pytała wicepremier Beata Szydło.,"Szef kampanii PiS w eurowyborach, europoseł Tomasz Poręba przypomniał na poniedziałkowej konferencji prasowej wypowiedź posła PO Rafała Grupińskiego, który został zapytany podczas sobotniego marszu „Polska w Europie”, co Koalicja Europejska zrobi z postulatem wprowadzenia związków partnerskich. – My na pewno w tej sprawie będziemy działać progresywnie, ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał (Trzaskowski) mówił w Warszawie, ale my już tego nie możemy mówić w Pleszewie czy Świebodzinie. Tam nas ludzie przepędzą. To jest problem – odparł polityk Platformy.Kaczyński powiedział podczas konferencji prasowej, że ta wypowiedź to „kolejny dowód na to, że Platforma Obywatelska reprezentuje typ partii skrajnie niewiarygodnej, takiej, która traktuje politykę jako jedną wielką manipulację”.– Jeśli politykę traktuje się poważnie, jeżeli traktuje się jako akt w ramach systemu demokratycznego, to wtedy potrzebna jest bezwzględnie wiarygodność, bo jaki sens ma wrzucanie do urny kartki z poparciem dla jakiejś partii, jeśli okazuje się, że jakaś partia mówi jedno, a robi drugie. To wtedy nie ma żadnego sensu, to wszystko jest w gruncie rzeczy fikcja i manipulacja – powiedział prezes PiS.Według niego, to „podważa sens działania tej formacji w systemie demokratycznym”. – Oczywiście, żeby nikt nie wyciągał z tego wniosku, że ktoś próbuje kwestionować to działanie od strony prawnej - Platforma Obywatelska będzie na scenie pewnie jeszcze długo, ale te cechy muszą być podkreślone, one powinny być znane społeczeństwu – zaznaczył Kaczyński. Głos zabrała też wicepremier Beata Szydło. – Polacy mają prawo wiedzieć przed wyborami, zanim oddadzą głos w najbliższą niedzielę, jaka jest prawda. Czy to, co mówią dzisiaj politycy PO oficjalnie, jest prawda, czy też to, co mówią w kuluarowych rozmowach? Czy będzie tak, jak w Warszawie, gdy była próba wprowadzenia do szkół programów nauczających i LGBT, wprowadzających elementy polityki gender, seksualizacji dzieci – mówiła wicepremier. Dodała, że Polacy mają też prawo wiedzieć czy prawdą jest to, o czym mówi startująca z list Koalicji Europejskiej Barbara Nowacka, że pary homoseksualne będą miały prawo do adopcji dzieci.– To są dla Polaków rzeczy fundamentalne, dlatego zadaje w tej chwili publicznie pytanie politykom Koalicji Europejskiej: jaka jest prawda i czy rodzice będą mieli prawo do wychowywania swych dzieci, do decydowania o przyszłości swoich dzieci czy też będzie próba wprowadzania przez polityków Kolacji Europejskiej takich zasad i elementów, które były już wprowadzane przez prezydenta Warszawy Rafała Trzaskowskiego, dotyczących właśnie seksualizacji dzieci, zgody na to, by pary homoseksualne miały prawo do adopcji dzieci – oświadczyła Szydło.Podczas konferencji poinformowano, że nowym hasłem wyborczym PiS na finisz kampanii wyborczej będzie: „W Europie głosuj za Polską”. Kaczyński był pytany przez dziennikarzy, dlaczego tuż przed wyborami PiS składa obietnicę 500 plus dla niepełnosprawnych. Wskazał, że propozycja ta została złożona teraz ponieważ, „w tej chwili pojawiły się możliwości finansowe”.– Nasi przeciwnicy, kiedy rządzili nie wprowadzali żadnych rozwiązań, które służyły wsparciu niepełnosprawnych. Dlatego, że ich polityka prowadziła do nieustannego deficytu budżetowego, do ogromnych kłopotów – zaznaczył.Zdaniem Kaczyńskiego, wynikało to głównie z nieumiejętności. – To jest grupa, która nie potrafi rządzić; która bawi się rządzeniem, a nie rządzi – dodał.Jarosław Kaczyński zapewnił, że rząd PiS potrafi rządzić. – My jesteśmy odpowiedzialni. Wprowadzamy takie rozwiązania, które są możliwe w sensie finansowym. W tej chwili po wygraniu procesu (przed TSUE ws. podatku handlowego) i po zebraniu pewnej sumy z funduszu solidarności takie rozwiązania są już możliwe – zapewnił prezes PiS.Jak dodał, wszystko w kwestii pomocy niepełnosprawnym, zależy od możliwości. – Jeżeli tylko uzyskujemy możliwości, staramy się pomóc różnym grupom społecznym w szczególności tym, które znajdują się w najtrudniejszej sytuacji – zaznaczył Kaczyński.",,
"„Ufam, że oskarżony p. Budka zachowa się honorowo i zrzeknie się immunitetu”","„W ślad za aktem oskarżenia mój pełnomocnik złożył wniosek o uchylenie immunitetu posłowi B. Budce, który w @RMF24pl kłamał, że działam „na polecenie Ziobry”. Całe życie służyłem tylko Polsce” – napisał na Twitterze  Przemysław Radzik, zastępca rzecznika dyscyplinarnego sędziów sądów powszechnych.","„Ufam, że oskarżony p. Budka zachowa się honorowo i zrzeknie się immunitetu, jak deklarował” – podkreślił Radzik.  Na początku stycznia w RMF FM Budka porównał sytuację w Polsce do sytuacji w Turcji, gdzie doszło do masowych aresztowań sędziów. Zapytany, czy widział w Polsce masowe aresztowania sędziów, odpowiedział: – Jeszcze nie, ale jeśli PiS utrzyma się u władzy, to się nie zdziwię.  – Jeżeli komuś za zadanie pytania Sądowi Najwyższemu grozi się z artykułu 231, co wczoraj zrobił pan sędzia rzecznik dyscyplinarny na polecenie Ziobry, to jesteśmy w kraju, który... – mówił Budka, któremu przerwał prowadzący, dopytując, czy sędzia działał na polecenie ministra Ziobry.  – Tak powiedziałem – potwierdził Budka, na co prowadzący odpowiedział, że „jakby był sędzią, to by go pozwał”.  – Proszę bardzo. Nie będę krył się za immunitetem. Stworzono system prawny, który jest systemem państw autorytarnych – odpowiedział Budka.",,
Niemiecki dziennikarz: Ramadan – stary niemiecki zwyczaj; popularniejszy niż Oktoberfest,"Niemiecki dziennikarz i członek zarządu stowarzyszenia  europejskich muzułmanów Eren Güvercin twierdzi, że ramadan jest w Niemczech szerzej znany niż Oktoberfest. Nazywa to święto „starym niemieckim zwyczajem”, przekonuje, że „ramadan od dawna jest częścią niemieckiego krajobrazu religijnego”.","Dziennikarz dodaje, że Ramadan jest świętem, które jest bardziej zakorzenione w niemieckiej kulturze niż wiele innych, zaczerpniętych z innych krajów tradycji takich jak m.in. Halloween. „Politycy, krytycy islamu i niektórzy trwale sfrustrowani zawsze chętnie diagnozują, że islam lub muzułmanie nie są częścią Niemiec” – dodaje. Dziennikarz dodaje, że ci sami ludzie w tym samym czasie degradują chrześcijański krzyż do symbolu kulturowego, aby wykorzystać go politycznie. Güvercin zaznacza, że  dla niego ojczyzna jest zbyt ważnym pojęciem, by je upolityczniać i używać jako koncepcji walki. „Ojczyzna dla mnie osobiście oznacza na przykład, że Niemcy i muzułmanie nie są sprzecznością, ale czymś zupełnie oczywistym. Ojczyzna to coś, co powinno łączyć, a nie dzielić” – stwierdził.",,
Wróg Putina ponownie zatrzymany,"Rosyjski opozycjonista Aleksiej Nawalny został zatrzymany w Moskwie przez policję. Polityk i bloger jest inicjatorem protestów, które dziś odbywają się między innymi w rosyjskiej stolicy.","Policja w Moskwie zatrzymała w niedzielę opozycjonistę Aleksieja Nawalnego, który pojawił się w centrum miasta, na ulicy Twerskiej, na demonstracji przebiegającej pod hasłem bojkotu wyborów prezydenckich w Rosji marcu 2018 roku. Już po zatrzymaniu Nawalnego na jego Twitterze pojawił się apel do zwolenników opozycjonisty, by nadal wychodzili na ulicę Twerską. „Wychodzicie (na demonstrację) nie dla mnie, lecz dla siebie i swojej przyszłości” – wskazano.Centrum miasta patrolują setki policjantów i żołnierzy Rosyjskiej Gwardii Narodowej. W stolicy policja weszła do budynku, w którym znajduje się siedziba Fundacji do Walki z Korupcją, którą kieruje Nawalny.Wycięli drzwi piłą spalinowąMedia wskazują, że policjanci wycięli drzwi piłą spalinową i przerwali nadawany przez współpracowników polityka program informacyjny. Ogólnokrajowa akcja nazywana jest „strajkiem wyborców”. Według lokalnych mediów, policja zatrzymała łącznie około 30 współpracowników jednego z głównych krytyków prezydenta Władimira Putina i jego polityki.Aleksiej Nawalny planował wystartować w marcowych wyborach prezydenckich, ale Centralna Komisja Wyborcza orzekła, że nie będzie mógł tego zrobić. Jako powód podano fakt, że Nawalny został skazany na 5 lat więzienia w zawieszeniu za defraudację państwowego majątku. 41-letni polityk powtarza, że wyrok był motywowany politycznie.",,
Ujawniono nagie zdjęcie kandydata na posła. Burmistrz nie dał mu nagrody,"Nagie zdjęcie Sebastiana Skai, kandydata Lewicy do Sejmu z Wałdowa i nauczyciela w lokalnej szkole podstawowej, trafiło do mediów. Widział je burmistrz miasta, który cofnął nagrodę przyznaną mężczyźnie. Skaja tłumaczy, że zdjęcie zrobił przed laty dla niemieckiego fotografa.","Skaja jest nauczycielem języka angielskiego w szkole podstawowej w Wałdowie (woj. kujawsko-pomorskie). Jest też kandydatem Lewicy do Sejmu, a także miejskim radnym. Według mediów polityk jest zadeklarowanym homoseksualistą. Pedagogowi przyznano niedawno wyróżnienie za dobrą pracę. Nagrody jednak nie otrzymał, bo dziennikarz lokalnej gazety pokazał burmistrzowi gminy Sępólno jego nagie zdjęcie. – Okazało się, że dziennikarz „Wiadomości Krajeńskich” pokazał burmistrzowi moje zdjęcie aktu. Powiedział, że zamierzają je opublikować. Po rozmowie z redaktorem naczelnym tego tygodnika uświadomiłem sobie, że to zdjęcie zostało zrobione 10-11 lat temu, gdy nie byłem jeszcze nauczycielem. Wykonałem je sam dla fotografa z Niemiec, by ocenił, czy nadaje się do szkoły rysunku. Nigdy nie wyraziłem zgody na jego publikację. Nie wiem, w jaki sposób zostało przechwycone – tłumaczy Sebastian Skaja w rozmowie z „Gazetą Pomorską”.– Zgadza się, że dziennikarz pokazał mi je i powiedział, że ukaże się materiał. Uważam, że miałem podstawy do tego, by wyróżnienie dla nauczyciela wstrzymać. Badamy, czy zdjęcie jest w internecie w zasięgu młodzieży – mówi burmistrz Waldemar Stupałkowski.",,
Premier: Polska powoli wychodzi z pułapki średniego rozwoju,"– Potrzebujemy takiego spojrzenia strategicznego, potrzebujemy perspektywy, która będzie przekraczała nie tylko jeden rok, jedną kadencję, która będzie wybiegała daleko w przyszłość – powiedział premier Mateusz Morawiecki podczas X Kongresu Ekonomistów Polskich w Warszawie.","– Mam wrażenie, ale też wrażenie podbudowane danymi, że my z pułapki średniego poziomu rozwoju powoli wychodzimy. Że jesteśmy na dobrej ścieżce wyjścia z tej pułapki – podkreślił premier.Dodał, że to proces długotrwały. – Nie możemy zasypiać gruszek w popiele, musimy dbać o to, żebyśmy mieli pewność, a nie tylko przekonanie czy przypuszczenie, że wychodzimy z tych pułapek – zaznaczył.Morawiecki wskazał, że ważna w tym procesie jest jakość instytucji państwowych. Zaznaczył, że powinniśmy też „coraz mocniej mówić o symbiozie między państwem a rynkiem”.Powiedział, że państwa, które odniosły największy sukces „potrafiły odnaleźć ten poziom symbiozy. Wspólny mianownik między rynkiem a państwem, a sprawnością instytucji państwowej”.Wymienił w tym kontekście kraje Dalekiego Wschodu, jak Korea, Japonia, Tajwan, Singapur, Chiny. A także państwa europejskich – kraje skandynawskie, ale też Hiszpanię. „Polityka fiskalna odgrywa kluczową rolę w obecnej gospodarcePremier podczas swojego wystąpienia podkreślił rolę symbiozy państwa i ekonomii.Jak przykład podał Niemcy, które przez dziesięciolecia po II wojnie światowej sprawnie wspierały rynki i swoich przedsiębiorców. – Stąd mówi się o Deutschland AG – jako jednej, wielkiej gospodarce niemieckiej. Siemens wspiera Kruppa, Krupp bierze kredyty w Deutsche Banku, wszyscy latają Lufthansą. A nad wszystkim czuwa państwo niemieckie. Ten model sprawdzał się znakomicie – powiedział premier.Ale jednocześnie Morawiecki wskazał, że obecnie poprzez rosnące poziomy zadłużenia czy to prywatnego, czy państwowego, wpadamy w ten model państw długu. – Wielkie międzynarodowe korporacje zaczynają dominować nad obywatelami, również nad państwami. Dlatego (...) z malejącymi relatywnie dochodami własnymi (...) państwa stają się coraz mniej skuteczne i rozjeżdżają się oczekiwania społeczne, z tym co państwa Europy Zachodniej, świata zachodniego, naszej cywilizacji potrafią społeczeństwom zapewnić. Ta spirala może się skończyć źle i na nią musimy znaleźć odpowiednią receptę – mówił.Zdaniem szefa rządu „kluczową rolę odgrywa więc tutaj polityka fiskalna”. – I sądzę, że jak patrzymy na poszczególne wskaźniki deficytu budżetowego, długu publicznego, sprawności ściągalności podatków – to nasz rząd odrobił tę lekcję dobrze – ocenił. „Nowe wyzwania dla polityki fiskalnej i monetarnej” Premier odniósł się m.in. do słynnej książki Nassima Nicholasa Taleba „Czarny Łabędź” o skutkach nieprzewidywalnych zdarzeń. – Świat gwałtownie się zmienia, coraz więcej jest  „czarnych łabędzi” niż białych, ona nadlatują z nowych kierunków i tworzą nowe wyzwania dla polityki fiskalnej i monetarnej – powiedział Morawiecki.Zwracając się do przedstawicieli Rady Polityki Pieniężnej obecnych na sali, szef rządu wskazał, że „z jednej strony mamy niezależność instytucji względem siebie, z drugiej strony – współodpowiedzialność za rozwój gospodarczy”. Powiedział, że to odpowiedzialność i związków zawodowych, i pracodawców, a także polityki monetarnej i fiskalnej.Jak mówił, „dziś trzeba zadać podstawowe pytania dla kogo i dlaczego jest w ogóle ekonomia; czy ekonomia ma jakieś powinności; czy jest do czegoś zobowiązana; jakich rozwiązań powinniśmy szukać; czy ekonomia szuka rozwiązań tylko w oparciu o wskaźniki, modele, liczby; czy taka ekonomia może przestać być narzędziem w rękach ekonomistów, a stać się narzędziem, które steruje ekonomistami”.",,
„Równe prawa – wspólna sprawa”. Warszawska Parada Równości w tym roku pod Tęczą,"W sobotę ulicami Warszawy przeszła Parada Równości. Jej uczestnicy upominali się o prawa mniejszości – m.in. seksualnych, religijnych, etnicznych i osób z niepełnosprawnościami, a hasło tegorocznego marszu brzmiało: „Równe prawa - wspólna sprawa”.","Paradowano pod hasłem „Równe prawa – wspólna sprawa”. Streszcza ono 12 postulatów jej uczestników, które dotyczą m.in. mniejszości etnicznych, religijnych, narodowych, osób LGBT, osób z niepełnosprawnością, ale także otwierania przestrzeni miejskich, lepszej edukacji seksualnej czy też poszanowania praw zwierząt.   Było spokojnie, mimo kilku kontrmanifestacjiImpreza przebiegła spokojnie, chociaż na jej trasie było kilka kontrmanifestacji. – Cisza spokój, żadnych poważnych incydentów. Jeśli mówimy o uciążliwości, to najwyżej odczuli to kierowcy, którzy musieli albo czekać, albo wybrać objazdy na czas przejścia parady –  powiedział rzecznik komendanta stołecznego policji Mariusz Mrozek. W tym roku parada rozpoczęła się przed Sejmem, zaś zakończyła się na pl. Teatralnym, a nie na pl. Bankowym, jak zapowiadano wcześniej. Jak poinformował rzecznik Parady Równości, przedstawiający się jako Jej Perfekcyjność, według szacunków organizatorów w marszu wzięło udział ok. 18 tys. osób. – Od 15 lat maszerujemy ulicami Warszawy, by wykrzyczeć swój gniew i sprzeciw wobec dyskryminacji wszelkich grup w Polsce. Zarazem jednak chcemy świętować swoją różnorodność i cieszyć się z tego, że pięknie różnimy się od siebie – powiedział rzecznik. Tęcza. „Nie ma solidarności bez równości” Ponieważ z końcem roku z pl. Zbawiciela zniknąć ma „Tęcza”, organizatorom marszu zależało, by jego trasa wiodła obok znanej instalacji Julity Wójcik. – Kiedy +Tęcza+ została spalona w czasie Marszu Niepodległości pierwszy raz, jako osoba heteroseksualna, doświadczyłam osobiście homofobii. Wiele osób doznało tego samego uczucia – bycia zaatakowanym. Wszyscy solidarnie postanowiliśmy się temu przeciwstawić. Nie ma solidarności bez równości – powiedziała autorka, która uczestniczyła w marszu.  – Myśmy stawiali instalację w przestrzeni publicznej, a okazało się, że wrzuciliśmy granat do debaty o polskiej demokracji. (...) Warszawa przed +Tęczą+ i Warszawa po +Tęczy+ to już nie jest to samo miasto. To, co się wydarzyło wokół tej instalacji artystycznej, to nie jest tylko dyskusja o sztuce w przestrzeni publicznej, to jest debata o polskiej demokracji – powiedział  Paweł Potoroczyn, dyrektor Instytutu Adama Mickiewicza, który jest właścicielem obiektu.Poinformował, że „Tęcza” nie zniknie ze stolicy, ale zostanie przeniesiona.                                                    Na pl. Zbawiciela zebrało się kilkunastu przeciwników idei i postulatów głoszonych przez uczestników Parady Równości (fot.  PAP/Tomasz Gzell) Kwiaty pod tablicą upamiętniającą Izabelę Jarugę-NowackąPrzy pl. Zbawiciela na uczestników Parady Równości czekały dwie kilkunastoosobowe grupy z transparentami: „Homozwiązki do leczenia, a nie do prawa stanowienia”, „Ideologia gender to barbarzyństwo i ciemnota umysłowa XXI wieku”. Jedna z grup trzymała również krzyże i inne symbole religijne. Kilka osób czekało również na pl. Konstytucji, a największa, kilkudziesięcioosobowa grupa zebrała się w okolicy Rotundy. Wieczorem, dla uczestników Parady Równości, tradycyjnie już zorganizowano imprezę w jednym z warszawskich klubów. Jak co roku, przed paradą jej organizatorzy złożyli kwiaty pod umieszczoną na budynku resortu pracy i polityki społecznej tablicą upamiętniającą Izabelę Jarugę-Nowacką.                                                    Parada Równości w Warszawie (fot.  PAP/Tomasz Gzell) 33 ambasadorów wsparło akcjęTegoroczną paradę swoim patronatem objęła pełnomocniczka rządu ds. równego traktowania prof. Małgorzata Fuszara. Głównym sponsorem wydarzenia są Fundusze Norweskie.Paradę wspiera Komitet Honorowy, w skład którego wchodzi kilkadziesiąt osób życia publicznego – politycy, dziennikarze, artyści, wśród nich m.in. Krystyna Janda, prof. Monika Płatek, prof. Magdalena Środa, Robert Biedroń, Sylwia Chutnik, Wanda Nowicka, Anna Grodzka.Poparcia udzieliło Paradzie Równości także 33 ambasadorów – w tym po raz pierwszy kraj afrykański. Pod listem otwartym w tym roku podpisali się m.in. ambasadorzy Argentyny, Australii, Brazylii, Kanady, Chile, Francji, Niemiec, Grecji, Irlandii, Izraela, Włoch, Litwy, Malty, Czarnogóry, Nowej Zelandii, Republiki Południowej Afryki, Hiszpanii, Szwecji, Wielkiej Brytanii, Stanów Zjednoczonych, Wenezueli.                                                    Widok z Pałacu Kultury i Nauki na Paradę Równości (PAP/Marcin Obara)",,
„To będą całkowicie demokratyczne wybory”. Wschodnia Ukraina ruszyła do urn,"W niedzielny poranek otwarto komisje wyborcze na wschodzie Ukrainy. Głosowanie ma wyłonić lokalne władze samozwańczych republik w Doniecku i Ługańsku. Już wiadomo, że ich wyniku nie uznają ani władze w Kijowie, ani Unia Europejska, czy Stany Zjednoczone.","– To będą całkowicie demokratyczne wybory – zapewnił Denis Puszylin, jeden z liderów Donieckiej Republiki Ludowej. Dodał, że na wybory zaproszono wielu międzynarodowych obserwatorów.– Mamy nadzieję, że wybory zostaną uznane. Zaprosiliśmy wielu międzynarodowych obserwatorów, którzy będą mogli wyrobić sobie własne zdanie na temat przebiegu wyborów. One nie naruszają żadnych norm i praw. Myślę, że wybory to priorytet demokracji – podkreślił Puszylin.Mieszkaniec Donieckiej Republiki Ludowej Sergiej Kubajew powiedział, że te wybory będą „takie same, jak w innych demokratycznych krajach”. – Te wybory tym różnią się od wszystkich poprzednich, że to pierwsze wybory w niezależnej Donieckiej Republice. I to wszystko. Technicznie to takie same wybory, jak w innych demokratycznych krajach – podsumował Kubajew.Wschód głosuje, Zachód nie uznajeTydzień po ukraińskich wyborach do parlamentu nowe władze będą wybierać mieszkańcy samozwańczych Republik Ludowych: Donieckiej i Ługańskiej. Choć ich wyniki nie mają większego znaczenia, a same „wybory” nie zostaną uznane przez żadne zachodnie państwo, Rosji i przywódcom separatystów bardzo zależy na przedstawieniu głosowania jako autentycznie demokratycznego procesu.",,
Rafalska: nie ma prac nad rozszerzeniem „500 plus”,"Przedwczesne jest dziś mówienie o rozszerzeniu programu „Rodzina 500 plus”; tego typu prace nie trwają w ministerstwie – powiedziała minister rodziny, pracy i polityki społecznej Elżbieta Rafalska.","Minister odniosła się do słów wicepremier Beaty Szydło na temat programu „500 plus”. W poniedziałek podczas spotkania z mieszkańcami Leszna (Wielkopolskie) w miejskim teatrze wicepremier była pytana o przyszłość programu „500 plus” i o jego ewentualne modyfikacje. Jak zapewniła, program z pewnością będzie kontynuowany. Nie wykluczyła też, że w 2019 r. uda się go poszerzyć.– Dzisiaj jest przedwczesne mówienie o rozszerzeniu programu „500 plus”. Tego typu prace nie trwają w ministerstwie. Na 2018 r. budżet został zaplanowany zgodnie z aktualnie obowiązującymi przepisami – powiedziała minister. Zaznaczyła, że do tej pory wydano ok. 2,6 mln decyzji o wypłacie świadczenia. – Każda z nich ma wartość co najmniej 6 tys. zł – mówiła.Zwróciła uwagę, że niedawno wprowadzono niewielkie zmiany w programie „Rodzina 500 plus”. – Mamy nowy okres zasiłkowy od 1 października i będzie trwał on do 30 września. Mamy na to policzone pieniądze – zaznaczyła Rafalska.Wyjaśniała, że pod koniec 2018 r. rozpoczyna się nowy okres zasiłkowy. – Nowe decyzje wydawane są na 2018 i 2019 r. Wygląda na to, że do końca kolejnego okresu zasiłkowego nie są planowane żadne zmiany i w ministerstwie też nie pracujemy nad nimi – oświadczyła minister.Podkreśliła, że rozmawiała z wicepremier na temat jej wypowiedzi w Lesznie. – Rozmawiałam z panią premier, która mówiła, że powiedziała to w trybie przypuszczającym, że nie wykluczone są zmiany w programie „500 plus”, że nie było to rozstrzygające, i że nie przesądzała, że tego rodzaju zmiana zostanie wprowadzona – dodała Rafalska.Szef gabinetu premiera Marek Suski powiedział we wtorek, że kwestia poszerzenia programu „500 plus” nie była na razie dyskutowana podczas obrad rządu. – To indywidualny pomysł wicepremier Beaty Szydło; premier Mateusz Morawiecki dowiedział się o nim z mediów – mówił.",,
Dajemy Niemcom popalić,Aż jedną dziesiątą swojego sukcesu eksportowego za Odrą nasza branża rolno-spożywcza zawdzięcza papierosom – wskazuje „Rzeczpospolita”. Dzięki podwyżce cen wartość eksportu skoczyła w tym roku aż o 79 proc.,"Niemcy są największym odbiorcą naszego eksportu rolno-spożywczego, a głównym produktem eksportowym są wyroby tytoniowe. Polska, a właściwie czołowe światowe koncerny produkujące w Polsce, zarabia na tym coraz więcej.Według danych Głównego Urzędu Statystycznego wartość eksportu cygar i papierosów do Niemiec wzrosła w tym roku już o 78 proc., do 227 mln euro. Co ciekawe, liczba wysłanych papierosów wzrosła „jedynie” o 18 proc. To dane za pierwszych pięć miesięcy tego roku w porównaniu z takim samym okresem 2017 r. Jeszcze lepsze dane widać w eksporcie za cały 2017 r. – w zeszłym roku wartość sprzedaży papierosów do Niemiec się podwoiła, wykonała skok z 272 mln euro w 2016 r. do 559 mln w 2017 r. Wysłaliśmy tam wtedy 28,5 mld sztuk, co daje prawie 1,5 mld paczek.Ten szalony wzrost dochodów producentów papierosów dr Magdalena Bodył, ekspert Instytutu Ekonomiki Rolnictwa i Gospodarki Żywnościowej, tłumaczy skokiem cen. Do tej pory cena za papierosy eksportowane do Niemiec była dużo poniżej średniej ceny, po której były one wysyłane z Polski po całym świecie.Jeszcze w 2016 r. 1000 papierosów eksportowanych do Niemiec kosztowało średnio 8,9 euro, podczas gdy średnia cena eksportowa papierosów w 2016 r. wyniosła 13,5 euro. W 2017 r. ta cena wzrosła o 14 proc., do 15,4 euro, za to cena papierosów eksportowanych do Niemiec skoczyła o 85 proc., do 16,5 euro za 1000 sztuk.",,
Prof. Krasnodębski o słowach prof. Grabowskiego: neostalinowskie tezy,"– To są słowa skandaliczne, poniżej wszelkiego poziomu. Dyskredytujące również prace profesora Grabowskiego, bo ujawniają jego nastawienie polityczne – jeżeli ktoś głosi tezy neostalinowskie, ale też przesiąknięte prawdziwą niechęcią do prezydenta, do Rzeczpospolitej i również i obywateli Rzeczpospolitej – powiedział w „O co chodzi” prof. Zdzisław Krasnodębski, europoseł PiS.","„Duda nie ma żadnej moralnej legitymacji do przemawiania w Jad Waszem” – uważa prof. Jan Grabowski, badacz Holokaustu. Swoje przemyślenia na ten temat zawarł w publikacji umieszczonej na stronach „Krytyki politycznej”. „Rządzący Polską nacjonaliści kojarzeni są z haniebną +ustawą o Holokauście}”, jak w świecie określa się nowelizację ustawy o IPN” – pisał między innymi historyk, zatrudniony na uniwersytecie w Ottawie.  – Być może profesor pamięta słowa przypisywane Stalinowi, który ponoć miał powiedzieć, że jeżeli obstrukcjoniści staną się nazbyt dokuczliwi, nazwijcie ich faszystami, nazistami i antysemitami. I jeżeli będziecie to powtarzać dostatecznie często, dla opinii publicznej te słowa staną się prawdą – mówił prof. Tomasz Panfil, historyk z KUL.– Być może profesor Grabowski realizuje te zalecenia – dodał.  – To są słowa skandaliczne, poniżej wszelkiego poziomu. Dyskredytujące również prace profesora Grabowskiego, bo ujawniają jego nastawienie polityczne - jeżeli ktoś głosi tezy neostalinowskie, ale też przesiąknięte prawdziwą niechęcią do prezydenta, do Rzeczpospolitej i również i obywateli Rzeczpospolitej – ocenił gość „O co chodzi”. To, w opinii prof. Krasnodębskiego, rzuca też światło na rzetelność badań historycznych prof. Grabowskiego.",,
"Abp Gądecki: Święto Trzech Króli to święto misyjne, ale i rodzinne","Święto Trzech Króli to święto misyjne, ale i rodzinne – podkreślił w przewodniczący KEP, metropolita poznański abp Stanisław Gądecki. Hierarcha, wraz z tłumem mieszkańców miasta, wziął udział w tradycyjnym Orszaku Trzech Króli w Poznaniu.","– Izrael złożył hołd Chrystusowi, jako pierwszy, za pośrednictwem pasterzy, natomiast inne narody włączyły się właśnie poprzez Mędrców, czy Królów, którzy przychodzą do Betlejem i tam oddają hołd Chrystusowi – przypomniał w niedzielę abp Gądecki.– Mędrcy pokazują, że to, co w samym początku było w zalążku, rozwija się. Na początku przyszło ich trzech, z asystą, natomiast dzisiaj to są miliony ludzi, którzy wierzą Chrystusowi, i którzy starają się, tak jak umieją, oddać hołd Mesjaszowi – czyli temu, który nas wyprowadza z ciemności do światła, wyprowadza z upadku do powstania – wskazał hierarcha.Jak mówił, Święto Trzech Króli „jest to na pewno po pierwsze święto misyjne, a po drugie, w zamyśle organizatorów, święto rodzinne. Tu nie chodzi ani o spotkanie samych dziadków, ani o spotkanie samych dzieci – tylko o spotkanie całych rodzin – powiedział.W poznańskim Orszaku Trzech Króli, który wyruszył z placu Wolności wzięły udział tłumy mieszkańców miasta, sporą część stanowiły dzieci w kolorowych koronach na głowach. Dla uczestników orszaku organizatorzy przygotowali łącznie 10 tys. koron i 5 tysięcy śpiewników do wspólnego kolędowania.W organizacji tegorocznego orszaku wzięło udział ok. 500 wolontariuszy, z czego ponad 100 osób jako aktorzy. W trakcie wydarzenia prowadzona była także zbiórka charytatywna na pomoc w utrzymaniu Domu Dziecka w Lesznie, oraz na pomoc uchodźcom z Sudanu Południowego.Niedzielne wydarzenie zwieńczyło wspólne kolędowanie na Starym Rynku i msza św. w poznańskiej Farze. Według organizatorów, Orszak Trzech Króli rokrocznie gromadzi w stolicy Wielkopolski od 5 do 15 tys. uczestników.",,
Umowa na tunel w Świnoujściu podpisana. „To symboliczny moment”,"To symboliczny dzień, w którym „przełamujemy wiele dotychczasowych schematów” – powiedział premier Mateusz Morawiecki podczas uroczystości podpisania umowy na tunel pod Świną, który połączy wyspy Uznam, na której leży centrum Świnoujścia, i Wolin.","Umowa przewiduje wykonanie projektu i budowę 3,4 km drogi jednojezdniowej, w tym 1440 m w jednorurowym tunelu o średnicy 12 m. Droga połączy wyspy Wolin i Uznam w Świnoujściu zapewniając połączenie Uznamu ze stałym lądem bez konieczności przejazdu przez Niemcy.  – Będziemy pilnować każdego dnia, żeby tunel za cztery lata został rzeczywiście otwarty, żeby to połączenie okazało się faktem, żeby przełamać coś, co było charakterystyczną cechą lat poprzednich: niemożność, imposybilizm – zapewniał premier.  – Wierzę, że przez takie inwestycje jak ta nie tylko będziemy sklejać Polskę w wymiarze materialnym, infrastrukturalnym, symbolicznym, międzyludzkim, ale pokażemy też, na co stać Polskę w wymiarze rozwojowym i gospodarczym – dodał szef rządu, wskazując, że jest to symboliczny dzień, w którym „przełamujemy wiele dotychczasowych schematów”. Premier powiedział także, że uroczystość jest „symboliczna” dla „scalania” Polski. Podkreślił, że „dzisiaj jest smutna data w historii Polski” - 17 września – „kiedy Związek Sowiecki napadł w ślad za Niemcami hitlerowskimi na Polskę” i jest to „symboliczna data rozdarcia Polski”. Jak mówił minister, przygotowywane są inwestycje dotyczące uzupełniających odcinków S3 z Troszyna koło Kamienia Pomorskiego do Szczecina oraz z Bolkowa do granicy z Czechami w Lubawce. Ponadto trwają prace nad rozpoczęciem budowy drogi S10 ze Szczecina do Warszawy, a także drogi S11 z Koszalina na Górny Śląsk.  Szef resortu infrastruktury powiedział, że warto mieć marzenia. Mówił o marzeniach: turystów, którzy, aby dostać się do Świnoujścia, musieli niejednokrotnie czekać kilka godzin; mieszkańców miasta, którzy czasami musieli jechać na stały ląd przez Niemcy; tych, którzy liczyli, że będą mogli bezpiecznie poruszać się polskimi drogami wzdłuż zachodniej granicy Polski. Obecnie komunikację między Uznamem a Wolinem i tym samym resztą obszaru Polski zapewniają przeprawy promowe, które nie posiadają wystarczającej przepustowości, co powoduje często długi czas oczekiwania na prom, i są wrażliwe na zmienne warunki atmosferyczne. Świnoujście leży na kilkudziesięciu wyspach, z których tylko trzy są zamieszkane - Uznam, Wolin i Karsibór. Na wyspie Uznam znajdują się centrum administracyjno-usługowe i dzielnica nadmorska wraz z obiektami turystyczno-uzdrowiskowymi; żyje tu 80 proc. mieszkańców Świnoujścia.",,
Rafał Gaweł może nie być ścigany Europejskim Nakazem Aresztowania,"Ścigany listem gończym Rafał Gaweł, założyciel Ośrodka Monitorowania Zachowań Rasistowskich i Ksenofobicznych, otrzymał norweskie obywatelstwo – informuje portal DoRzeczy.pl. Ponieważ Norwegia nie jest członkiem Unii Europejskiej, Rafał Gaweł nie będzie mógł być poszukiwany Europejskim Nakazem Aresztowania – w marcu wnioskowała o to Prokuratura Okręgowa w Białymstoku.","Działacz, skazany prawomocnym wyrokiem za oszustwa finansowe, w kwietniu ubiegał się o azyl polityczny w Norwegii. Uważał, że został skazany w „niesprawiedliwym procesie, na podstawie sfabrykowanych dowodów”. Nie zgłosił się do zakładu karnego.– Norwegia nie jest członkiem UE i nie mamy z nią żadnego szczególnego porozumienia, które pozwalałoby stosować Europejski Nakaz Aresztowania. Dlatego nie będzie mógł on być wydany w sytuacji, gdy Sąd Okręgowy w Białymstoku będzie miał potwierdzoną informację, że skazany przebywa poza terytorium UE – powiedział Łukasz Piebiak, podsekretarz stanu w Ministerstwie Sprawiedliwości, cytowany przez portal DoRzeczy.pl. Dodał, że z zaskoczeniem przyjmuje taką decyzję władz norweskich, „wydaną przy pełnej świadomości kryminalnej działalności” Gawła.Piebiak zaznaczył, że MS czeka na odpowiedź ministra sprawiedliwości i imigracji Królestwa Norwegii w sprawie wniosku o aresztowanie i ekstradycję do Polski, który wystosowano 27 maja. Dodał jednak, że postępowania związane z ekstradycją są „z natury dość długotrwałe” i trudno wskazać, ile będzie trzeba na nią czekać.",,
Neptun nagrodził artystów,"Aktorka Maja Komorowska, reżyser i dokumentalista
Marcel Łoziński oraz pisarz Paweł Huelle otrzymali Nagrody Prezydenta Miasta
Gdańska – Neptuny 2010. Uroczystość wręczenia odbyła się w
Gdańsku podczas inauguracji Festiwalu Solidarity of Arts.","Neptuny to nagrody miasta Gdańsk wręczane od 2006 r. Przyznawane są onetwórcom, którzy w swojej artystycznej działalności nawiązują do gdańskiejtradycji albo współczesności, a ich dorobek zostawia trwały ślad w historiimiasta.Dotychczas nagrody te otrzymali m.in. Andrzej Wajda, Volker Schlöndorff, JanA.P. Kaczmarek, Krystyna Janda i Leszek Możdżer.Organizowany po raz drugi Festiwal Solidarity of Arts nawiązuje w tym roku do30-lecia Solidarności i 200-lecia urodzin Fryderyka Chopina. Ma na celupromocję wybitnych artystów i instytucji kultury związanych z Trójmiastem iPomorzem. Zastąpił on organizowany dotychczas latem w mieście Festiwal Gwiazd.Głównym wydarzeniem trwającego od 18 sierpnia do 8 września festiwalu będzie widowisko jazzowe, do którego znany pianista Leszek Możdżer zaprosiłgwiazdy światowego jazzu. Wraz z polskim muzykiem wystąpią m.in. NanaVasconcelos (Brazylia), Marcus Miller, John Scofield, Eddie Daniels i CharlesFox (USA). Na scenie pojawią się też Lars Danielsson (Szwecja) i Zohar Fresco(Izrael), z którymi Możdżer utworzył jazzowe trio.Przed widowiskiem zagraniczni artyści oraz Marek Karewicz uroczyście odcisnąswoje dłonie w Alei Gwiazd na Wyspie Ołowianka.Głównymi organizatorami Festiwalu Solidarity of Arts są samorząd województwapomorskiego, miasto Gdańsk oraz Polski Instytut Sztuki Filmowej.Zwycięzcy Neptunów 2010Maja Komorowska, polska aktorka filmowa i teatralna wystąpiła w filmachnajwybitniejszych reżyserów: Andrzeja Wajdy, Krzysztofa Kieślowskiego,Tadeusza Konwickiego. Przez wiele lat współpracowała z Krzysztofem Zanussim.Razem stworzyli kilkanaście filmów. W czasie stanu wojennego była członkiemPrymasowskiej Rady Pomocy Internowanym i Ich Rodzinom.Reżyser i dokumentalista Marcel Łoziński od 1995 r. jest członkiemAmerykańskiej Akademii Sztuki i Wiedzy Filmowej. Autor m.in. „PosteRestante”, „Jak to się robi”, „89 mm od Europy” i „Wszystko może sięprzytrafić”.Pochodzący z Gdańska pisarz Paweł Huelle większość swojej twórczości poświęcasprawom związanym z rodzinnym miastem. Za najsłynniejszą jego książkę uważasię debiutancką powieść „Weiser Dawidek” wydaną w 1987 r. Jest autoremkilkunastu książek. Napisał m.in. „Opowiadania na czas przeprowadzki”,„Mercedes-Benz. Z listów do Hrabala”, „Castorp” i „Ostatnia Wieczerza”. Wlatach 80. związany był z prasą konspiracyjną.",,
Próba puczu w Sudanie. Rebelianci chcieli powrotu obalonego prezydenta,"Byli agenci sudańskiego wywiadu powiązani z obalonym przywódcą tego kraju Omarem el-Baszirem, próbowali wzniecić w Chartumie zbrojny bunt przeciwko obecnym władzom. Po kilkugodzinnej wymianie ognia siły rządowe zdołały opanować sytuację i zajęły budynek z siedzibą służb specjalnych.","Jak pisze agencja Reutera, był to najostrzejszy konflikt zbrojny w Sudanie od czasu obalenia w kwietniu zeszłego roku Baszira, który rządził tym krajem przez niemal 30 lat. W wymianie ognia lekko ranne zostały cztery osoby, a byli pracownicy wywiadu poddali się po negocjacjach.Generał Mohamad Hamdan Dagalo, szef Szybkich Sił Wsparcia (RSF), największej grupy paramilitarnej Sudanu wspierającej nowy rząd, powiedział, że chociaż nie uzna wtorkowego incydentu za próbę zamachu stanu, żadne takie kolejne działania nie będą tolerowane.– Nie zaakceptujemy żadnego zamachu stanu, nie zaakceptujemy żadnych nielegalnych zmian. Każda zmiana może nastąpić tylko za przyzwoleniem narodu sudańskiego – powiedział Dagalo.",,
Minister sprawiedliwości z PO chciał dyscyplinować sędziów. Grozili mu protestami,"Blisko dziesięć lat temu Krzysztof Kwiatkowski, ówczesny minister sprawiedliwości w rządzie Donalda Tuska, mówił, że „nie wie”, czy najistotniejszym problemem polskiego wymiaru sprawiedliwości jest brak weryfikacji środowiska sędziowskiego, które nie oczyściło się po czasach PRL. Zaznaczał jednak: skupiłbym się na postępowaniach dyscyplinarnych, na ocenach okresowych sędziów, na weryfikacji ich pracy – mówi na nagraniu z tamtego okresu, udostępnionym w mediach społecznościowych. Te pomysły były zresztą powodem gróźb części sędziów w jego kierunku – o czym mówił kilka lat później Janowi Kulczykowi, na nagraniu ujawnionym przez portal tvp.info.","Regionalne, opolskie konto Prawa i Sprawiedliwości na Twitterze udostępniło nagranie – jak opisano – z 2010 roku, na którym zarejestrowano wypowiedź Krzysztofa Kwiatkowskiego, ówczesnego szefa resortu sprawiedliwości z PO i późniejszego szefa NIK.  Kwiatkowski opowiada o rozmowie z prof. Adamem Strzemboszem, który na początku lat 90. odpowiadał za polski wymiar sprawiedliwości – był także I Prezesem SN. Wówczas zobowiązał się, że wymiar sprawiedliwości oczyści się sam. Jak relacjonuje na nagraniu Kwiatkowski, prof. Strzembosz powiedział mu, że choć był „przeciwny weryfikacji sędziów, bo myślał, że oni się zweryfikują, to popełnił błąd”.  – To jest jego ocena, tylko muszę państwu powiedzieć, że nie wiem, czy powiedzenie w roku 2010, że niezweryfikowanie sędziów orzekających przed 1989 rokiem jest teraz tym najistotniejszym problemem sądownictwa – stwierdził Kwiatkowski.  Jak dodał, chciałby się skupi na „postępowaniach dyscyplinarnych, na okresowych ocenach sędziów i weryfikacji ich pracy”.   – Bo obawiam się, że jakbym teraz, po 20 latach, powiedział, że to jest niezałatwiony problem, to ludzie by spojrzeli na mnie z lekkim dystansem jako ogół obywateli – stwierdził ówczesny minister sprawiedliwości. Rozmowa toczyła się m.in. wokół anonimowych gróźb, które otrzymywał biznesmen. Groźby dotyczyły jednak również Kwiatkowskiego.   – Ja bym powiedział tak (…) środowisko sędziowskie mi groziło protestami, że jak śmiem w ogóle wprowadzać możliwość ocenę pracy sędziego. Ja mówię: a które środowisko nie podlega ocenie? (…) prowadzone przewlekle postępowanie czy nie prowadzone? Niestety im się w d***ch poprzewracało trochę – mówi ówczesny szef NIK, a obecnie senator Krzysztof Kwiatkowski na nagraniu, do którego dotarł portal tvp.info w lutym tego roku.   Przyjęte w piątek przez Sejm przepisy regulujące pracę sądów spotkały się z szeroką krytyką środowiska sędziowskiego i opozycji, które w ostatnich dniach organizowały w różnych miastach Polski protesty.  Przypomnijmy – uchwalona nowelizacja ustaw sądowych wprowadza m.in. odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”.",,
„Właściwie w każdej niemieckiej rodzinie milczano na jakiś temat związany z wojną”,"Dopiero kiedy zaczęłam pisać książkę i rozpoczęłam zbieranie materiałów do niej, dowiedziałam się, co robili wtedy niemieccy policjanci na ziemiach okupowanych – powiedziała w rozmowie z PAP Annette Hess, autorka wydanej właśnie w Polsce powieści „W niemieckim domu”. – Właściwie w każdej niemieckiej rodzinie milczano na jakiś temat związany z wojną. W mojej też – oceniła.","Polska Agencja Prasowa: Kiedy przyszedł moment, że młodzi Niemcy zaczęli pytać rodziców o to, co robili podczas wojny?   Annette Hess: Tak naprawdę niewielu z nich zadało takie pytanie. Rok 1968, kiedy do głosu doszła kontrkultura młodzieżowa, był pod tym względem przełomowy. Ale studentów najczęściej interesowała przeszłość ich profesorów. Może dlatego, że łatwiej było im pytać o te sprawy obcych ludzi niż własnych rodziców. Poza tym młodzi ludzie już wtedy wiedzieli, że jest powód, by nie poruszać tych tematów. Kiedy jednak padało takie pytanie, dzieci słyszały odpowiedź: „Po co o tym mówisz, tata jest teraz smutny”. Albo inną: „Taki był miły nastrój podczas kolacji. Dlaczego go zepsułeś?”.         Podobne zdania słyszy bohaterka pani książki „W niemieckim domu”. Ewa zaczyna zadawać trudne pytania w momencie, kiedy we Frankfurcie nad Menem rozpoczyna się drugi proces oświęcimski. Jest przerażona tym co słyszy. Czy ona wcześniej rzeczywiście nie wiedziała, co się działo w obozach koncentracyjnych?   W latach 60., kiedy dzieje się akcja mojej powieści, większość młodzieży niemieckiej nie miała pojęcia o tym, co się wydarzyło. Ona po raz pierwszy słyszy o tym tylko dzięki temu, że dostaje pracę tłumaczki na sali sądowej, gdzie sądzeni są zbrodniarze nazistowscy.         Przecież wcześniej był choćby proces norymberski. Nic do Niemców wtedy nie dotarło?   W Niemczech wiedziano oczywiście o procesie norymberskim, ale on się skończył i przestano się tym zajmować. Nastąpiła długa przerwa w mówieniu o Auschwitz, problem kompletnie wyparto ze zbiorowej świadomości. Wrócono do niego dopiero pod koniec 1963 roku, kiedy rozpoczął się proces we Frankfurcie. Żeby to zilustrować, na spotkania autorskie przynoszę encyklopedię Brockhausa, która wyszła w latach 60. Pod literą A, gdzie znajduje się Auschwitz, jest króciutka notatka, która informuje, że jest to miasto takiej i takiej wielkości i że są tam zakłady chemiczne. Na końcu dodano tylko jedno zdanie, że w czasie wojny znajdował się tam obóz koncentracyjny. Do tego właśnie sprowadzała się wiedza pokolenia, które opisuję w mojej powieści. Bruhnsowie to całkiem przeciętna rodzina, prowadząca restaurację i niczym specjalnym się nie wyróżniająca. Jednak istnieją w niej tajemnice, niedomówienia. Czy w Niemczech było wiele takich rodzin?   Tak, właściwie w każdej rodzinie milczano na jakiś temat związany z wojną.        A w pani rodzinie?   Też. Mój dziadek był w czasie wojny policjantem w Bydgoszczy. Nigdy o tym nie opowiadał, ale i też nikt się go o to nie pytał. Dopiero kiedy zaczęłam pisać książkę i rozpoczęłam zbieranie materiałów do niej, dowiedziałam się, co robili wtedy niemieccy policjanci na ziemiach okupowanych. Mogę więc się domyślać, że on też był sprawcą. Choć zapamiętałam go jako bardzo kochanego i ciepłego człowieka.         Jak się pani poczuła, gdy sobie to uświadomiła?   Dziwne w tej historii jest to, że zawsze wiedziałam, iż dziadek jest policjantem. Nigdy jednak nie przyszło mi wcześniej do głowy, co to mogło znaczyć podczas wojny. To była taka biała plama, której nie starałam się zapewne podświadomie wypełniać. Zresztą, jak się okazuje, wielu moich znajomych zachowywało się tak samo. Dopiero teraz, kiedy przeczytali „W niemieckim domu”, zaczęli mi opowiadać, że w ich rodzinach do dzisiaj wspomina się, iż ci, którzy służyli w Polsce, do domów przywozili papierosy, szynki, futra i różne inne dobra. Nikt nie pytał, skąd to wzięli, jak zdobyli te luksusowe towary.        Temat tabu?    Do tego stopnia, że zdarzały się historie jak ta, która przytrafiła się mojemu ojcu. Kiedy miał 18 lat, wyszła książka o czasach narodowego socjalizmu i nazistach, którą uczniowie czytali w szkole. Wywarła ona na nim wielkie wrażenie. Przyszedł do domu i powiedział rodzicom, że ten Hitler to był okropny człowiek. Na to dziadek odparł tylko, że nie chce o tym więcej słyszeć. To działo się w 1956 r.        Podobne słowa usłyszała bohaterka pani książki. Jej rodzice mieszkali obok obozu koncentracyjnego w Auschwitz. Wyparli to na długie lata. Ale kiedy zaczęto im o tym przypominać, wspominali ten czas jako dobry; byli młodzi, mieli wreszcie własne mieszkanie. I nie obchodziło ich, co się dzieje za płotem ogródka.   Kompletnie. To, co mówi matka Ewy przed sądem, jest autentycznym zeznaniem, które zapożyczyłam z archiwów drugiego procesu oświęcimskiego. Jedna z Niemek, która podczas niego zeznawała, powiedziała, że mieszkała w pobliżu obozu, ale nie wiedziała, co się w nim dzieje. Jedyną niedogodnością było to, że czasami śmierdziało i trzeba było zamknąć okna. Obóz zapamiętała też jako miejsce, gdzie chodziła do fryzjera, bo tam dobrze strzygli. Ona po prostu nie przyjmowała do wiadomości, do jakich tragedii dochodziło pod jej nosem. Ostatecznie nie umieściłam w książce jeszcze jednego zeznania tej kobiety, które zrobiło na mnie piorunujące wrażenie. Miała bowiem taki problem, iż często musiała w salonie wycierać kurze. Nie dodała już, że to wpadał do pokoju popiół z palonych, ludzkich ciał. Ojciec Ewy był kucharzem, gotował dla esesmanów. Czyli teoretycznie nie robił niczego złego. Ktoś taki jak on mógł uważać, że z morderstwami, do jakich dochodziło w obozie, nie miał nic wspólnego. To chyba najłatwiejsze wytłumaczenie się z grzechu zaniechania.   To jest pytanie o to, gdzie zaczyna się wina. Większość Niemców była współsprawcami przez to, że nic nie zrobiła. Gdyby on wtedy powiedział: „nie będę dla was gotował”, ktoś inny: „nie będę was woził”, gdyby się przeciwstawili tym ludziom, mogłoby to wszystko zupełnie inaczej wyglądać.        Na dodatek ci bierni świadkowie zbrodni nie mieli poczucia winy. To właśnie oni protestowali przeciwko wydawaniu publicznych pieniędzy na proces we Frankfurcie nad Menem.   Oni woleli wtedy patrzeć w przyszłość. Wtedy był czas cudu gospodarczego. Myśleli tylko o tym, żeby im się coraz lepiej powodziło, żeby mięso mogli jeść nie tylko w niedzielę, ale codziennie. A tu nagle ktoś przychodzi i przypomina historie, o których nie chce się pamiętać.        Tym kimś był Fritz Bauer. Kim był człowiek, który doprowadził do drugiego procesu oświęcimskiego?   Był członkiem partii socjalistyczno–demokratycznej, a z pochodzenia Żydem. Przy tym żarliwym obrońcą etycznej postawy, dlatego pracował nad ponowną oceną prawną zbrodni nazistowskich. W 1956 r. został prokuratorem generalnym Hesji i walczył o to, żeby ten proces się odbył. I w końcu do niego doprowadził. Dzięki niemu po raz pierwszy w RFN konfrontacja z Holocaustem zyskała wymiar publiczny.        Kto wtedy zasiadł na ławie oskarżonych?   Tych ludzi było początkowo 23, ale w trakcie przygotowań do procesu dwóch z nich zmarło. Ostatecznie sądzono 21 byłych członków SS i jednego tzw. więźnia funkcyjnego. Prokuratura oskarżyła ich o to, że w obozie zagłady w Auschwitz brali udział w selekcji więźniów, a potem ich mordowali w komorach gazowych, torturowali i rozstrzeliwali. Ci ludzie trudnili się po wojnie przeróżnymi rzeczami. Wśród nich był przedsiębiorca, pielęgniarz, aptekarz... Oglądałam ich zeznania na filmach, które są umieszczone w internecie, dzięki temu trafili oni do mojej powieści jako autentyczne postacie. To było okropne patrzeć, jak oni się zachowywali. Zupełnie nie byli poruszeni tym, co się dzieje, uśmiechali się kpiąco, pozdrawiali nawzajem. Jedynym, który okazał skruchę, był najmłodszy z oskarżonych, mający w trakcie popełniania zbrodni 19 lat. Jak przeżywali to świadkowie oskarżenia?  Było to dla nich traumatyczne przeżycie. Po 20 latach musieli znowu skonfrontować się z ludźmi, którzy się nad nimi znęcali i zabijali ich bliskich. Okropne w tym wszystkim było jeszcze to, że nikt tym osobom, które docierały do Frankfurtu z Polski, nie pomagał. Przyjeżdżali pociągiem albo samolotem, ale nikt ich nie odbierał, nikt im nie towarzyszył, musieli sobie cały pobyt sami zorganizować. Ponieważ ten proces bardzo długo trwał, bo prawie dwa lata, zebrała się grupa kobiet, mieszkanek Frankfurtu, które zaczęły opiekować się tymi ludźmi.         Tak jak książkowa tłumaczka procesu. Ewa zaprzyjaźnia się z jednym z oskarżycieli, Davidem Millerem. Co zainspirowało panią do wprowadzenia tej postaci do powieści?   Ten bohater ma pierwowzór w rzeczywistości. Jest nią kobieta, nauczycielka mojej córki, która uczyła grać ją na wiolonczeli. Jest Żydówką. Problem tej pani polega na tym, że jej rodzina uniknęła zagłady. Z tego powodu żyje wciąż z poczuciem winy. W sytuacji ocalonych perfidne jest to, że ich tożsamość żydowska często definiowana jest przez Holocaust. Polega to na tym, że Żydzi pytają się nawzajem o to, ilu twoich bliskich zginęło, gdzie zginęli, w jaki sposób? Ona, tak jak książkowy David, wie, że nie jest ofiarą i nie może sobie z tym poradzić.         Czy w Niemczech panuje obecnie klimat, który prowokuje do tego, by znowu przypominać o tym, co się stało kilkadziesiąt lat temu?   Taka atmosfera panuje nie tylko u nas, ale i w całej Europie. Na co dzień zajmuję się pisaniem scenariuszy filmów i seriali i może to sprawia, że mam intuicję, która podpowiada mi, na jakie tendencje należy w danym czasie reagować. W tej chwili w każdym europejskim kraju do głosu dochodzą partie, które podsycają tę atmosferę. W Niemczech tak dzieje się szczególnie we wschodnich landach, które akurat nie mają powodów skarżyć się na swój byt. W Dreźnie, gdzie jest tyle demonstracji, ludziom naprawdę dobrze się powodzi. Oni jednak uważają, że są niedostrzegani przez rząd. Wszystko to prowadzi do nacjonalistycznych postaw. Stają się one na tyle niebezpieczne, że trzeba głośno o tym mówić. A może nie tylko mówić, ale i działać. Annette Hess jest dziennikarką i scenarzystką seriali telewizyjnych, m.in. „Ku'damm 56”, opowiadającego o życiu kobiet w latach 50. i ich walce o to, żeby mogły same o sobie decydować. Książka „W niemieckim domu” jest jej debiutem powieściowym. W Niemczech trafiła na listę bestsellerów, a prawa wydawnicze kupiło do niej 21 krajów. W Polsce ukazała się nakładem Wydawnictwa Literackiego.",,
"Napad stulecia. W centrum Warszawy zrabowano majątek, zginęli ludzie",Rabunek pieniędzy w placówce NBP przy ul. Jasnej w Warszawie w latach 60. przeszedł do historii polskiej kryminalistyki jako napad stulecia. Nie ma w tym nic dziwnego. Złożyło się na to wiele elementów. Śmiertelne ofiary. Czas rabunku. Jego miejsce.  Zrabowana kwota. Precyzja planu napadu oraz drogi i sposobu ucieczki. Dodałbym do tego umiejętność ukrycia się sprawców. W tegoroczne Święta Bożego Narodzenia  mija dokładnie 54 lata od tego napadu oraz 20 lat od czasu przedawnienia zbrodni w Domu Pod Orłami.,"Przed każdymi świętami Bożego Narodzenia utargi w dużych sklepach, gdzie można kupić podarunki pod choinkę, wzrastają niepomiernie. Dlatego po wielodniowej obserwacji Centralnego Domu Towarowego (późniejszy Smyk), położonego w samym centrum stolicy, bandyci postanowili uderzyć dwa dni przed Wigilią, kiedy wypada szczyt przedświątecznych zakupów.Dom Towarowy zamykano o godz. 18. Jak każdego dnia dzienny utarg do pobliskiego Banku PKO na ul. Jasnej 50, zwanym popularnie Bankiem pod Orłami, odwoziła główna kasjerka w towarzystwie dwóch strażników. Do odwożenia używano na zmianę dwóch samochodów –nysę z bocznym napisem CDT oraz, z takim samym emblematem na bocznych drzwiach, osobową warszawę. Pieniądze do banku oddalonego o niecały kilometr od Domu Towarowego odwożono codziennie między godz. 18.30 a 18.45.Niczego podejrzanegoBył mroźny wieczór, wtorek 22 grudnia 1964 roku.  Centrum jak całe miasto powoli pustoszało. Na placyk pod bank podjechała Warszawa z całodobowym utargiem z Domu Towarowego. Była punktualnie 18.01. Z auta wysiadły trzy osoby: główna kasjerka CDT Jadwiga Michałowska oraz dwaj strażnicy – konwojenci uzbrojeni w pistolety Zdzisław Skoczek i Stanisław Piętka. Ten ostatni rozejrzał się wokół i nie widząc niczego podejrzanego, wyjął z samochodu szary, ważący około 8 kg jutowy worek wypełniony wyłącznie banknotami. Chwycił go jednorącz i szybkim krokiem skierował się w stronę głównego wejścia do Domu pod Orłami.Już przełożył worek do lewej ręki, aby wolną prawą móc chwycić za klamkę wejściowych drzwi, gdy niski mężczyzna, który przed dwoma sekundami wyłonił się z ulicy Jasnej, wszedł nagle między strażnika a drzwi, jak gdyby chciał wejść pierwszy. Krok od drzwi odwrócił się i strzelił konwojentowi w pierś. Wyrwał mu worek i uciekł. Ciężko ranny strażnik zdołał się jeszcze wczołgać do wnętrza banku, ale tam zmarł tuż przed schodami. Drugi strażnik, Zdzisław Skoczek, ledwie wyciągnął z kabury broń, jak spod ziemi wyrósł drugi bandyta. Wysoki, w ciemnym, długim płaszczu zimowym. Pierwszy strzał spowodował upadek strażnika,  a napastnik oddał jeszcze w jego głowę dwa strzały. Pierwszy pocisk  przebił na wylot czaszkę, drugi twarz na wysokości policzka, powodując jego natychmiastową śmierć.Ostrzelał autoKierowca samochodu widząc zabitego Skoczka, położył się na podłodze, a wyciągniętą w górę ręką naciskał klakson, by zaalarmować nielicznych już w tym czasie przechodniów. Co naturalne, zdjęta przerażeniem kasjerka, po usłyszeniu drugiego strzału do Skoczka, schowała się cała drżąca ze strachu za samochodem. Wysoki napastnik, zanim zaczął uciekać strzelił jeszcze kilka razy w szyby samochodu. Żadna z tych kul nie trafiła nikogo. Jedna utkwiła tylko w oparciu tylnego siedzenia, przeszywając siedzenie kierowcy.Po niecałych 10 minutach na miejsce napadu przyjechała milicja, a na wpół przytomna kasjerka pokazał kopię kwitu, na którym widniała wielkość zrabowanej kwoty – 1 milion 355 tys.Mimo zbliżającego się zimowego wieczoru, znalazło się aż 15 świadków dramatycznego wydarzenia. Niemal wszyscy z nich podawali tę samą drogę ucieczki bandytów. Ulicą Hibnera, obecnie Zgody, uciekli w kierunku budynku Filharmonii Narodowej. Przejściem między budynkami (dziś płatny parking) dostali się do ul. Moniuszki. Tam w szaroniebieskiej warszawie, z zapalonym silnikiem czekał wspólnik. Niski mężczyzna z łupem wskoczył do samochodu, który ruszył, skręcając w prawo w Marszałkowską. Na rogu Marszałkowskiej i Świętokrzyskiej dołączyli do nich jeszcze dwaj napastnicy.Ekipy milicyjne otoczyły placyk przed bankiem. W redakcji pobliskiego „Kuriera Polskiego” zainstalowano tymczasowy sztab śledztwa. Przez całą noc trwały przesłuchania świadków. Głównie maglowano – co w każdej tego typu sprawie jest rutyną – dwójkę pozostałych przy życiu pracowników CDT, przewożących pieniądze. Przesłuchiwano także bezpośrednich świadków, którzy z różnych odległości i w różnych miejscach widzieli napastników. Na podstawie ich zeznań specjaliści stworzyli portrety pamięciowe bandytów. Następnie zrobiono figury ich postaci naturalnej wielkości. Zeznania świadków okazały się być bardzo dokładne, bo gdy do pokoju, gdzie stały figury, wprowadzono kasjerkę ta aż zemdlała na ich widok.                                                    Nigdy oficjalnie nie poinformowano o złapaniu sprawców napadu przed Bankiem Pod Orłami (fot. Wiki/Aisano) Nie mogli ukryć sprawyRabunek na Bank pod Orłami wstrząsnął nie tylko stolicą, ale całą Polską. Milicja i prokuratura, aby odnieść sukces, były zmuszone do nagłośnienia brutalnego wydarzenia w całym kraju. Trzeba było również podawać coraz więcej szczegółów, by zacieśniać pętlę wokół sprawców. To z kolei w sposób naturalny z każdym dniem i tygodniem rozbudzało coraz większą sensację.Napad przeprowadzony w stylu, jaki Polacy znali tylko  z hollywódzkich kryminałów, zdarzył się w dodatku w najbardziej niefortunnym czasie dla jednego z wielkich partyjnych bonzów tamtego okresu PRL, Mieczysława Moczara, wiernego sługi komunistycznej Rosji i jej tajnego agenta. Dosłownie 10 dni przed napadem Moczar dostał od innego komunistycznego troglodyty Władysława Gomułki, wymarzone dla siebie od dawna stanowisko – ministra spraw wewnętrznych. Zrozumiałe więc, że od pierwszych godzin po napadzie wychodził ze skóry, aby móc popisać się sukcesem przed I sekretarzem partii i towarzyszami radzieckimi. Milicja natychmiast zarządziła obławę w Warszawie, która trwała przez całą noc i kilka kolejnych dni. Wszystkie drogi wyjazdowe wokół stolicy zostały zablokowane, na każdych rogatkach stolicy rozstawione zostały w ukryciu patrole po cywilnemu. Po tygodniu uruchomiono kilkanaście tysięcy tajnych agentów funkcjonujących w półświatku, a będących na usługach kryminalnych pionów milicji. P-64Po kilku dniach śledztwu został nadany kryptonim „P-64”, od symbolu broni. Na placyku pod bankiem specjaliści zabezpieczyli bowiem osiem łusek po pociskach, jakie zostały wystrzelone podczas napadu. Śledczy dokonali upokarzającego dla siebie odkrycia. Napad przeprowadziła szajka, którą milicja bezskutecznie ścigała od kilku lat. A dokładniej – szukała jakiegokolwiek punktu zaczepienia. Grupa po raz pierwszy zaatakowała w 4 grudnia 1957 r., napadając na Krystynę Wawerek, kasjerkę sklepu obuwniczego „Chełmek” w Warszawie. Sprzedawczynię napadnięto na tyłach powstającego w tamtym czasie kina Luna u zbiegu Marszałkowskiej i alei Wyzwolenia. Kasjerka wspólnie ze znajomym Zenonem Wolskim nieśli do skarbca na ulicy Bagatela worek z utargiem – 118 tys. zł. Bandyci bez słowa próbowali wyrwać mężczyźnie worek, ale ten, odznaczający się niepospolitą krzepą, nie chciał oddać pieniędzy. Wtedy jeden z napastników strzelił mu pod nogi. Dopiero wówczas Wolski wypuścił worek. To była jedna z charakterystycznych cech grupy – podczas napadu nigdy nie odzywali się do swoich ofiar, ani nie rozmawiali między sobą. Ich głosy pozostawały więc nieznane. Inną było to, że zawsze atakowali w ciemności i z zaskoczenia. Ich twarze zarówno ofiarom jak świadkom trudno było rozpoznać, choć nigdy nie używali kominiarek, ani czarnych pończoch.Niezarejestrowana brońPierwszy – znany milicji – napad tej szajki był zarazem jedynym, podczas którego sprawcy nikogo nie zabili. W innych ofiary śmiertelne stały się ich zbrodniczą wizytówką. Jednakże dzięki temu jednemu strzałowi oddanemu podczas pierwszego napadu oraz łusce milicja złapała trop podczas śledztwa po napadzie pod Domem pod Orłami. Łuska pochodziła z niezarejestrowanego pistoletu wojskowego TT, wzór 33. Po raz drugi zaatakowali po półtora roku przerwy. Późnym wieczorem 4 kwietnia 1959 r.  na skarpie prowadzącej do Rynku Mariensztackiego znaleziono martwego plutonowego MO Zygmunta Kiełczkowskiego. Milicjant został najpierw raniony nożem, a potem dobity strzałem w głowę. Sprawcy zastrzelili go z pistoletu TT – tego samego, którego użyto w napadzie na kasjerkę „Chełmka”. Wiele wskazywało na to, że zdobycie broni i magazynków z nabojami  było jedynym celem napadu na plutonowego. Właśnie wtedy zdobyli P-64. Śledczy byli przekonani, że bandyci przygotowują się do popełnienia kolejnej zbrodni.",,
„Marszałek Grodzki staje się wirusem w naszym systemie parlamentarnym” [WIDEO],"Na spotkaniu z sympatykami opozycji marszałek Senatu zasugerował, że w Brukseli Polska jest postrzegana jak koronawirus. Do słów Tomasza Grodzkiego odniósł się poseł PiS Kazimierz Smoliński. – To takie podejście medyczne. Można powiedzieć, że pan marszałek trochę staje się też takim wirusem w naszym systemie parlamentarnym, bo zaczyna nasz system parlamentarny rozsadzać od środka. My na pewno nie jesteśmy żadnym wirusem Europy. Jesteśmy silnym krajem, który przynosi wiele dobrego i może wiele krajów od nas się uczyć – powiedział portalowi tvp.info.","Kontrowersyjne słowa marszałka Grodzkiego padły w kontekście praworządności i wizyty wiceszefowej Komisji Europejskiej. – Z prymusa staliśmy się kłopotem Unii Europejskiej. Ten wirus, jak wirus koronawirus... w Brukseli się boją, że on się zacznie rozszerzać. To już są Węgry, już innych korci – stwierdził marszałek Senatu podczas spotkania Klubu Obywatelskiego w Rzeszowie. Szefa izby wyższej parlamentu broni opozycja. – Skoro tak się mówi w Brukseli, to tylko stwierdzenie faktu, co myślą o nas międzynarodowi partnerzy. Jeżeli marszałek pokazuje inną, lepszą, demokratyczną twarz Polski, to dobrze dla Polski i Polaków. Z tego co rozumiem atakują nas inne państwa za to, że PiS nie przestrzega konstytucji, łamie demokratyczne standardy państwa prawnego – mówił poseł Koalicji Obywatelskiej Mirosław Suchoń. – Ja nie jestem epidemiologiem. Nie będę się wypowiadał na tematy medyczne, zostawię to panu profesorowi nauk medycznych marszałkowi Grodzkiemu. Rozmaite osoby mają rozmaite kolorowe i barwne porównania – bagatelizował słowa marszałka Grodzkiego poseł PSL Władysław Teofil Bartoszewski. – Szaleńcze porównanie. Jest znane powiedzenie z tych 5 prawd Związku Polaków w Niemczech przed wojną: „Polska jest matką, a o matce zawsze mówi się tylko dobrze”. Myślę, że pan marszałek powinien uważać na słowa. Przecież te słowa są natychmiast tłumaczone i wysyłane w depeszach dyplomatycznych do różnych stolic – powiedział eurodeputowany PiS Ryszard Czarnecki. Kontrowersje budzi też wypowiedź marszałka Grodzkiego na temat jego planowanego spotkania z prezydentem Francji Emmanuelem Macronem przy okazji wizyty w Polsce. – I wbrew temu, co o mnie mówią czy o Senacie, że „donosimy na Polskę” za euro, szekle czy inne dolary, to ja będę musiał go przekonywać, żeby dali Polsce jeszcze szansę – ocenił Grodzki podczas konferencji w Rzeszowie.  – Mam wrażenie, że ego pana marszałka Senatu sięga już poziomu Alp Francuskich. Chyba mocno przecenia swoje wpływy – ironizował eurodeputowany Czarnecki z PiS-u. – Jeżeli prezydent Macron ma wypowiedzi krytyczne, jeżeli chodzi o zmiany, które zachodzą w Polsce, to siłą rzeczy jest w interesie przedstawicieli polskiego parlamentu, w tym marszałka Senatu, żeby go przekonywać, aby nie czynił żadnych ruchów, które Polsce zaszkodzą – bronił z kolei marszałka poseł Bartoszewski z PSL. Zdaniem polityków Zjednoczonej Prawicy Polska nie ma powodów, żeby z czegokolwiek tłumaczyć się prezydentowi Francji. – Być może Emmanuel Macron przyleci do Polski, żeby się dowiedzieć, jak właściwie organizować demonstracje, dowiedzieć się, jak policja nasza pracuje. Osłania sędziów, a nie wywleka ich z demonstracji. Myślę, że może się u nas sporo nauczyć – mówił poseł Smoliński z PiS-u. – Marszałek Grodzki jest patriotą i prowadzi tak politykę, żeby na tym Polska i Polacy zyskiwali. Ja mam pełne zaufanie do marszałka i myślę, że takie spotkania są jak najbardziej potrzebne, oczekiwane. Także dlatego, aby nasi partnerzy międzynarodowi nie myśleli, że Polska to tylko zepsuta twarz PiS-u – powiedział poseł Suchoń z KO. Portal Niezależna.pl dotarł do kolejnego świadka domniemanej korupcji z udziałem marszałka Grodzkiego. Pani Dorota twierdzi, że jej matka wręczyła profesorowi 2 tys. zł i musiała wiele godzin czekać na zaświadczenie, a późniejszy marszałek Senatu był dla niej niemiły.  Choć Grodzki zaprzecza, jakoby kiedykolwiek brał łapówki, to CBA i prokuratura badają 10 przypadków domniemanej korupcji i przesłuchały kilkanaście osób. Tymczasem politycy KO składają wniosek o wotum nieufności wobec ministra Mariusza Kamińskiego, którego oskarża o wywieranie presji jeden świadek - były agent CBA Tomasz Kaczmarek. Były funkcjonariusz wcześniej wielokrotnie mówił co innego. Wtedy nie borykał się jednak z oskarżeniami o wielomilionowe oszustwa finansowe.  Czy opozycja, która chce wyciągnąć konsekwencje wobec ministra Kamińskiego powinna podejść tak samo do marszałka Grodzkiego? – Oczywiście, że powinna. To opozycja ponosi odpowiedzialność polityczną i moralną za wybór marszałka – mówił nam senator PiS Jan Maria Jackowski. – Ta ilość świadków, wiemy dokładnie, jest inspirowana przez służby związane z PiS-em. Trwa akcja nagonki na marszałka Grodzkiego. Pojawiają się osoby, które mówią, że ich zachęcano do zgłaszania różnego rodzaju nieistniejących sytuacji. Z drugiej strony mamy człowieka, który był w środku układu PiS-u, który wie, co się dzieje w środku, jak podejmowane są decyzje – stwierdził poseł Suchoń z KO. – To nie są zarzuty publicysty, dziennikarza czy polityka. To mówią pacjenci. Ja sugerowałbym marszałkowi Grodzkiemu, żeby się do tego odniósł. Nie ogólnie, tylko konkretnie, każdy przypadek, bo tego jest za dużo – powiedział europoseł Czarnecki z PiS-u. – Większość tych świadków jest anonimowych. Poza tym sprawa nie została jeszcze przeprowadzona przez prokuraturę. Niech prokuratura sprawdzi te zeznania – bronił marszałka poseł Bartoszewski z PSL. Zwróciliśmy mu uwagę, że zeznania w prokuraturze nie są anonimowe. – To może dla prokuratury. Prokuratura tę sprawę przeprowadzi i jakieś rekomendacje da, więc zaczekajmy – odpowiedział Bartoszewski.",,
Atak w Gdyni. Mężczyzna oblał byłą żonę kwasem,"W Gdyni mężczyzna zaatakował na parkingu swoją byłą żonę. Oblał ją żrącą substancją, a później uderzał młotkiem w głowę. W jego samochodzie znaleziono sznur i folię. Jak poinformowała prokuratura, sprawca usłyszał już zarzuty.","Jak poinformowała prokuratura, sprawca usłyszał już zarzut popełnienia przestępstwa usiłowania zabójstwa kobiety z zamiarem bezpośrednim.  Kobieta została zaatakowana, gdy wsiadała do swojego samochodu. „Napastnik kopnął ją w brzuch wpychając do samochodu. Nadal atakował ją zadając ciosy pięściami. Groził jej również pozbawieniem życia oraz spryskiwał jej twarz żrącą substancją. Kobieta próbowała się bronić. Wówczas zaatakował ją młotkiem zadając ciosy w głowę oraz ramiona. Ponownie spryskał jej twarz” – podała prokurator Grażyna Wawryniuk z Prokuratury Okręgowej w Gdańsku.   Później skrępował jej ręce i zakleił usta. Pojechał z nią pod pobliski kościół. Tam kobieta zdołała uciec z auta; uciekł też sam sprawca. „Ustalono, że wobec kobiety użył kwasu lakierniczego, który spowodował u niej  oparzenia twarzy i  dłoni I i II stopnia. Doznała również licznych potłuczeń ciała oraz stłuczenia głowy.  Z wstępnej opinii sądowo-lekarskiej wynika, że obrażenia, jakich doznała naruszyły czynności narządów jej ciała na czas powyżej siedmiu dni i naraziły ją na ciężki uszczerbek  na zdrowiu” – twierdzi Wawryniuk.  Mężczyzna przyznał się. Odmówił złożenia wyjaśnień. Prokurator podjął decyzję o skierowaniu do sądu wniosku o tymczasowe aresztowanie podejrzanego na okres trzech miesięcy.",,
„Woronicza 17”: „Sienkiewicza mógł wysłać tylko Tusk”. „Premier się nie zgodził na odwołanie ministra”,"– Sitwa rządzi Polską. Mamy do czynienia ze złamaniem konstytucji i złamaniem prawa, bo widać, że bank centralny nie jest niezależny wobec rządzących – powiedział Mariusz Błaszczak. – Trzeba pamiętać, że premier nie uległ – podkreślał Andrzej Halicki. – Trzeba obalić to państwo – nawoływał Janusz Korwin-Mikke. Tak m.in. komentowali goście programu TVP Info „Woronicza 17” nagrania z podsłuchów ze spotkań ministra spraw wewnętrznych Bartłomieja Sienkiewicza, prezesa NBP Marka Belki i byłego ministra transportu Sławomira Nowaka, które ujawnił tygodnik „Wprost”.","– Do takich rozmów w ogóle nie powinno dojść. To niedopuszczalne, żeby prezes Narodowego Banku Polskiego dyktował swoje warunki rządowi. Trzeba pamiętać, że premier nie uległ. W tym czasie poseł Przemysław Wipler wystąpił z wotum nieufności wobec ministra finansów. Premier się nie zgodził na odwołanie ministra, ponieważ minister Rostowski miał naprawić budżet z 2013 roku. Podając się do dymisji Rostowski nie miał zgody premiera – powiedział Andrzej Halicki, poseł Platformy Obywatelskiej.  „Państwo polskie zachorowało na raka złośliwego”– Z tych nagrań wynika jasno; ktoś ministra Sienkiewicza na te rozmowy wysłał. Premier Donald Tusk powinien nie zwlekać do jutra, tylko jeszcze dziś powiedzieć, czy wysłał na rozmowy do Belki swojego ministra. Państwo polskie zachorowało na raka złośliwego – podkreślił Krzysztof Gawkowski z Sojuszu Lewicy Demokratycznej. „Jeżeli państwo nie istnieje, to je obalmy i zbudujmy nowe”– To nagranie pokazuje, jak skorumpowana i jak moralnie niska jest cała klasa polityczna i całe państwo polskie. Obalono PRL i wprowadzono III RP, która jest całkowicie skorumpowana. Teraz potwierdza to minister. Jak państwo nie istnieje, to je obalmy i zbudujmy nowe, normalne państwo – mówił Janusz Korwin-Mikke, prezes Kongresu Nowej Prawicy. Barbara Nowacka: PO traktuje państwo jak narzędzie– Minister Sienkiewicz idzie do szefa banku centralnego i prosi go o to, żeby pomógł wygrać wybory. To pokazuje, że Platforma Obywatelska traktuje państwo jak narzędzie. Połowa obywateli nie może znieść tego, co dzieje się w rządzie – mówiła Barbara Nowacka z Twojego Ruchu.Mariusz Błaszczak: Tylko Tusk mógł wysłać Sienkiewicza na rozmowy– Sitwa rządzi Polską. Tu mamy do czynienia ze złamaniem konstytucji i złamaniem prawa, bo widać, że bank centralny nie jest niezależny wobec rządzących. Skoro Sienkiewicz rozmawia w imieniu PO, to tylko Donald Tusk mógł tam go wysłać – powiedział Mariusz Błaszczak z Prawa i Sprawiedliwości. „Należy wszystkie nagrania upublicznić, a nie cedzić je tygodniami”– Jest dużo za wcześnie, żeby jakieś wnioski wyciągać. Sprawa jest bardzo poważna. Należy wszystkie nagrania upublicznić, a nie cedzić je tygodniami. Nie cała klasa polityczna jest zdegenerowana, a jedynie pojedyncze przypadki. Zdania wyrwane z kontekstu o niczym jeszcze nie świadczą – mówił Adam Struzik z Polskiego Stronnictwa Ludowego. CZYTAJ TAKŻE: Afera podsłuchowa? „Wprost”: nagrania kompromitują polityków   teraz odtwarzaneZapis rozmowy Bartłomieja Sienkiewicza z Markiem Belką upublicznione przez Wprost",,
„Rodzice wydają zasiłki na narkotyki i hazard”,"Czy pakiety socjalne dla rodzin zawsze są najlepszym rozwiązaniem, które wyciąga biedne dzieci ze społecznego wykluczenia? Brytyjski minister pracy i emerytur Iain Duncan Smith uważa, że „ich rodzice wydają zasiłki na narkotyki i hazard”. W Zjednoczonym Królestwie toczy się dyskusja o granice państwa… opiekuńczego.","Większe wsparcie finansowe dla ubogich rodzin nie przyniesie oczekiwanych efektów, tak kwestie zapomóg widzi brytyjski minister – donosi portal polonijny mojawyspa.co.uk. Polityk jest przekonany, że większość rodziców nie inwestuje w pociechy, a pieniądze woli wydać na siebie. Iain Duncan Smith odpowiedział w ten sposób na ataki opozycji, komentującej zubożenie niektórych warstw społeczeństwa. W okresie kryzysu ekonomicznego debata o zaangażowaniu państwa w pomoc biednym wywołuje emocje. Cięcia w budżecie powodują, że przeciętna rodzina może pozwolić sobie na coraz mniej. Szacuje się, że na Wyspach w wyniku kryzysu bieda może dotknąć nawet 100 tys. dzieci. Minister pracy nie uważa jednak, że państwo pozostawi ubożejące społeczeństwo samemu sobie. Polityk, przemawiając w London School of Economics, podkreślił iż, trzeba skoncentrować się na długofalowych projektach pomocy, a nie wydawaniu gotówki, ponieważ często trafia ona w ręce nieodpowiedzialnych rodziców. Rodziny, w których nikt nie podejmuje zatrudnienia, to również ważna kwestia według Smitha. Minister uważa, że trzeba zmobilizować osoby żyjące z zasiłków do aktywności. Wykorzystywanie dotacji socjalnych nie może stać się sposobem na życie.   Tymczasem eksperci z Institute for Fiscal Studiem są przekonani, że ciężar budżetowych oszczędności  w Wielkiej Brytanii spada przede wszystkim na najbiedniejszych  obywateli.   Zdaniem premiera Davida Camerona podniesione podatki obciążają również zamożnych mieszkańców Wysp.  Nielegalni imigranci w społecznej układance  Gazeta „Daily Mail” zwraca uwagę na nielegalnych imigrantów, którzy mają przyczyniać się do deregulacji systemu na Wyspach. Zdaniem dziennikarzy tysiące przybyszy nieoficjalnie przebywających w Wielkiej Brytanii wykorzystuje zapisy jednej z ustaw, która przewiduje legalizację pobytu po 14 latach i dostęp do szerokiego pakietu socjalnego, w tym zasiłku dla bezrobotnych. Prawo uchwalono w 2003 roku dzięki Partii Pracy. Wykorzystują je między innymi osoby od lat zatrudnione na Wyspach na czarno. Jak podają dziennikarze portalu mojawyspa.co.uk. ustawa wzbudza ogromne kontrowersje. Jest nazywana przez krytykujących: „amnestią w zwolnionym tempie”. Zgodnie ze statystykami z prawa ustanowionego 8 lat temu korzysta coraz więcej osób. Niektórych niepokoi, że wśród nielegalnych imigrantów są osoby z przeszłością kryminalną, które uciekły ze swoich krajów. Głosy takie stanowią dobrą pożywkę do komentowania zjawiska zwłaszcza dla prasy bulwarowej. –  Przepis ten wymaga zmian. Trzeba się zastanowić nad celem takiego rozwiązania. Jaki jest powód dawania komuś pełni praw publicznych tylko dlatego, że przez 14 lat był w stanie się skutecznie ukrywać?  – twierdzi sir Andrew Green, przewodniczący Migrationwatch UK. Z przepisu   prawie 9 tys. nielegalnych imigrantów. Ich podania zostały rozpatrzone pozytywnie.  Rządowe dane mówią o grupie ponad 570 tys. nielegalnych imigrantów w Zjednoczonym Królestwie. Nieoficjalne szacuje się ich na ok. 870 tysięcy.",,
Europarlament zajmie się Polską dopiero po wakacjach,"Wniosek grup Socjalistów oraz Zjednoczonej Lewicy Europejskiej nie przeszedł. Parlament Europejski nie zgodził się by jeszcze w tym tygodniu przeprowadzić debatę i przyjąć rezolucję o sytuacji w naszym kraju. Większość deputowanych zdecydowała, że izba zajmie się tym tematem we wrześniu.","Formalnie decyzję w tej sprawie podejmie konferencja przewodniczących Parlamentu Europejskiego, która ustala porządek obrad przed posiedzeniem. Poniedziałkowe głosowanie jest wezwaniem, by już nie odkładać tej kwestii.W ubiegłym tygodniu szefowie frakcji w europarlamencie zdecydowali, że planowanej wcześniej w licu debaty i rezolucji dotyczącej m.in. prowadzonej przez Komisję Europejską procedury ochrony praworządności wobec Polski nie będzie. Mimo to w poniedziałek Socjaliści i Lewica wnioskowali o zmianę tej decyzji.– Komisja Europejska, Komisja Wenecka wyraziły swoje zaniepokojenie sytuacją w Polsce. Trybunał Konstytucyjny jest sparaliżowany. W tej chwili są przyjmowane nowe ustawy dotyczące walki z terroryzmem, nadzoru w intrenecie, mediów oraz przerywania ciąży – przekonywała europosłanka Barbara Spinelli.Głosy sprzeciwuPrzeciwna debacie o praworządności w Polsce już w tym tygodniu była między innymi Europejska Partia Ludowa, do której należy PO, oraz Porozumienie Liberałów i Demokratów na rzecz Europy. Europejscy Konserwatyści i Reformatorzy, do których należą deputowani PiS, byli w ogóle przeciwko zajmowaniu się Polską przez europarlament. Wiceszef Parlamentu Europejskiego Ryszard Czarnecki (PiS) przekonywał podczas poniedziałkowego posiedzenia w Strasburgu, że w naszym kraju nie dzieje się nic takiego, co mogłoby być powodem przyjmowania po raz drugi przez Parlament rezolucji o Polsce.– Forsowanie takiej debaty tuż po Brexicie byłoby odebrane jako niewłaściwa ingerencja Parlamentu Europejskiego. Myślę, że większość pań i panów posłów nie podzieli takiej próby ustawiania pod ścianą ważnego państwa członkowskiego – mówił jeszcze przed głosowaniem.",,
Kim znów chce się spotkać z Trumpem. Przysłał list,"Prezydent USA Donald Trump otrzymał list od przywódcy Korei Płn. Kim Dzong Una – oświadczyła rzeczniczka Białego Domu Sarah Sanders. Według niej list jest „bardzo ciepły” i „pozytywny”, a Kim wyraża wolę zorganizowania drugiego spotkania z Trumpem.","– Głównym przesłaniem listu jest drugie spotkanie prezydenta Trumpa i Kim Dzong Una. Jesteśmy otwarci i już zaczęliśmy rozważać możliwość zorganizowania takiego szczytu – powiedziała Sanders. Podkreśliła, że w relacjach między oboma przywódcami nastąpił „postęp”. Wskazała, że niedzielna defilada wojskowa w Pjongjangu, która odbyła się bez międzykontynentalnych pocisków balistycznych, była oznaką „dobrej woli” w procesie denuklearyzacji Korei Północnej.Jak podkreślają agencje, list od Kima może oznaczać ponowne ocieplenie atmosfery wokół negocjacji obu państw w sprawie denuklearyzacji Półwyspu Koreańskiego. Rozmowy obu stron na ten temat w ostatnich kilku tygodniach stały się trudne, gdyż USA oskarżają Pjongjang o niewystarczające zaangażowanie w proces likwidacji arsenału nuklearnego. Pod koniec sierpnia z tego powodu Trump odwołał wizytę sekretarza stanu Mike'a Pompeo w Korei Północnej.    Wstępny termin   Doradca prezydenta USA ds. bezpieczeństwa narodowego John Bolton oświadczył w poniedziałek, że kolejny szczyt z udziałem Donalda Trumpa i Kim Dzong Una mógłby się odbyć pod koniec roku. Obaj przywódcy wymienili się już kilkoma listami. Poprzedni, napisany przez Trumpa, został przekazany przez delegację amerykańską na początku sierpnia w Singapurze ministrowi spraw zagranicznych Korei Płn. Ri Jong Ho.",,
„O dumę i odwagę” – poseł publikuje jeden z ostatnich tekstów Kornela Morawieckiego,"„Witam Was, Patrioci kochający Polskę, twórcy i obywatele największej cywilizacji; budowanej na fundamencie chrześcijaństwa, na miłości i na sile” – tymi słowami Kornel Morawiecki rozpoczął tekst, który miał znaleźć się na jego ulotce wyborczej. Napisał go zaledwie dwa tygodnie temu. Zmarły w poniedziałek marszałek senior kandydował do Senatu z list Prawa i Sprawiedliwości.","„Nasza kultura jest hojna i ciągle płodna. Nowoczesna edukacja, nauka, technologie, polityka i jej powszechne instytucje, to nasze bezcenne dary dla nas i dla innych” – pisał Kornel Morawiecki. „Sami strząsnęliśmy z siebie zło komunizmu i faszyzmu. I najważniejsze: zmniejszamy względny udział ubóstwa; wprowadzamy wsparcie dla rodzin, dziejowy program 500+ oraz trzynastą emeryturę. Doprowadziliśmy do niebywałego w dziejach przyrostu ludzi, którym żyje się coraz dostatniej, coraz lepiej” – zwracał się do wyborców. „Chcę być ambasadorem Waszej Ziemi w Senacie Rzeczypospolitej” – przekonywał wyborców, zapewniając, że będzie zabiegał o rozwój miast i wsi w regionie i będzie gwarantem nowych inwestycji drogowych i komunikacyjnych, a także wzrostu płac w regionie.Wyborców prosił o „dumę i odwagę, ale przede wszystkim o wsparcie”. Osobiście napisany przez marszałka seniora tekst miał znaleźć się na jego ulotce wyborczej – poinformował w mediach społecznościowych wiceminister cyfryzacji Adam Andruszkiewicz, w ostatnim czasie blisko współpracujący z Kornelem Morawieckim. W jesiennych wyborach parlamentarnych, zaplanowanych na 13 października, był kandydatem Prawa i Sprawiedliwości do Senatu w okręgu nr 59, obejmującym część województwa podlaskiego, m.in. miasta Łomżę i Suwałki. Zgodnie z Kodeksem wyborczym, jeśli skreślenie nazwiska kandydata na senatora nastąpiło wskutek jego śmierci, zgłaszający ma możliwość zgłoszenia nowego kandydata, najpóźniej jednak w 15. dniu przed dniem wyborów. Ten wypadał jednak w dzień wolny od pracy, przez co możliwe było zgłoszenie nowego kandydata do 30 dnia września. Tak też się stało.Komitet wyborczy PiS w poniedziałek po południu zgłosił kandydaturę Marka Komorowskiego – taką informację uzyskaliśmy w białostockiej delegaturze Krajowego Biura Wyborczego. Komorowski jest wiceprzewodniczącym sejmiku województwa podlaskiego i przewodniczącym klubu PiS w sejmiku.",,
Rumunia: referendum uratuje prezydenta?,"Nowelizację przepisów o referendum uchwalił w środę parlament Rumunii, wprowadzając do nich wymóg minimalnej frekwencji w myśl zgłoszonego w ubiegłym tygodniu żądania Trybunału Konstytucyjnego. Aby referendum było ważne, musi w nim wziąć udział co najmniej 50 proc. uprawnionych do głosowania.","Oznacza to, że centroprawicowy prezydent państwa Traian Basescu, którego chce odsunąć od władzy rządząca lewica, ma teraz większe szanse utrzymania się na stanowisku. Nie jest wykluczone, że większość Rumunów zrezygnuje z udziału w wyznaczonym na 29 lipca referendum w sprawie odwołania prezydenta, czyniąc głosowanie nieważnym. Premier i zarazem przywódca Partii Socjaldemokratycznej Victor Ponta zarzuca Basescu hamowanie reform gospodarczych. Jednak polityczna kampania przeciwko prezydentowi spowodowała krytyczną reakcję Unii Europejskiej, która zarzuciła Poncie lekceważenie praworządności, wywieranie nacisków na sędziów i dymisjonowanie funkcjonariuszy administracji państwowej.  Jak zaznacza Reuters, rządowi trudno będzie uzyskać ponad 50-procentową frekwencję, co daje Basescu, skądinąd niepopularnemu ze względu na wiązanie jego osoby z przedsięwzięciami oszczędnościowymi, poważne szanse na wyjście z referendum w charakterze zwycięzcy.",,
Film „1917” zarobił więcej niż „Gwiezdne wojny: Skywalker. Odrodzenie”,"Skywalker pokonany – i to nie przez Imperium, ale przez film Sama Mendesa. Jego wojenna opowieść pod tytułem „1917” zarobiła w Stanach ponad 36 mln dolarów i zepchnęła nową część „Gwiezdnych wojen” z pierwszego miejsca box office'u.","Wojenne widowisko po sukcesie na Złotych Globach rozpoczęło triumfalny podbój amerykańskich kin. Według ostatniego notowania box office w miniony weekend film zarobił w Stanach 36,5 mln dolarów i zapewnił sobie najwyższe miejsce rankingu.  Film, którego akcja rozgrywa się w czasie I wojny światowej, daleko w tyle zostawił też inne nowości, w tym szykowaną na przebój „Głębię strachu” z Kristen Stewart w roli głównej.  Jak wojennemu dramatowi udało się pobić filmy robione z myślą o najliczniejszych, nastoletnich bywalcach kin? Ponad 60 proc. widowni, która kupiła bilety na „1917”, stanowili mężczyźni, mający w przeważającej większości 25 i więcej lat.  Przez pierwsze dwa tygodnie film „1917” pokazywany był tylko w 11 amerykańskich kinach. Podczas ostatniego weekendu, gdy trafił już do pełnej dystrybucji, wyświetlano go już w ponad 3 tys. kin.",,
Beata Szydło z najlepszym wynikiem w kraju. Poparło ją ponad pół miliona wyborców,"Zdobywając 525 tys. głosów Beata Szydło (PiS) uzyskała w wyborach do Parlamentu Europejskiego najlepszy wynik w Polsce. Wicepremier była liderką listy w okręgu małopolsko-świętokrzyskim. Pięć lat temu największym wygranym europejskich wyborów był Jerzy Buzek (PO), który otrzymał ponad 254 tys. głosów poparcia.","Wynik Beaty Szydło jest absolutnie rekordowy: w okręgu małopolsko-świętokrzyskim poparł ją niemal co trzeci głosujący (dokładnie 30,2 proc, wyborców), a spośród 980 tys. głosów, jakie oddano na listę PiS w tym okręgu, do niej należał co drugi. Po podliczeniu protokołów z 99,82 proc. obwodowych komisji wyborczych wynik Szydło to 524 tys. 951 głosów. – Rzeczywiście jest to rekord. Moim zdaniem to efekt synergii kilku zjawisk. Beata Szydło była pierwszym premierem po „dobrej zmianie” i kojarzy się Polakom najmocniej – poza Jarosławem Kaczyńskim – z 500 plus i innymi programami społecznymi rządu. Jej wizerunek – matki Polki – jest dla Polski lokalnej doskonale przyswajalny. Myślę, że to, iż przestała być premierem też jej pomogło. Spora część jej zwolenników odebrała to jako krzywdę, a takie wrażenie wywołuje chęć wsparcia dla poszkodowanego – powiedział prof. Andrzej Piasecki, politolog z Uniwersytetu Pedagogicznego w Krakowie. Podkreślił, że Beata Szydło jest bardzo aktywna i popularna. – Jak mało kto, była obecna w swoim okręgu wyborczym i prowadziła kampanię bezpośrednią – dodał prof. Piasecki. Zaznaczył, że dotyczy to całej jej kariery politycznej - od wyborów na burmistrza Brzeszcz po wybory parlamentarne. – Beata Szydło jest szalenie rozpoznawalna. Zaprocentowało to, że odwiedzała nawet takie powiaty i miejscowości, do których nie musiała przyjeżdżać, bo elektorat PiS jest tam dominujący np. Zakopane. Ale to pozwala przyciągnąć niezdecydowanych, bo na ogół wyborcy lubią trzymać stronę zwycięzcy – zaznaczył politolog. Według Szydło, UE powinna otrzymać „zastrzyk świeżości, ale przede wszystkim wrócić do korzeni, tzn. zacząć funkcjonować na tych zasadach, które przyświecały tym, którzy tę Unię tworzyli”. Jako wicepremier, w czasie kampanii Szydło prowadziła rozmowy z żądającymi podwyżek nauczycielami. Ostatecznie porozumienie z rządem podpisała jedynie Solidarność, a protest zorganizowany przez Związek Nauczycielstwa Polskiego i Forum Związków Zawodowych został zawieszony i do września ZNP czeka na reakcję rządu ws. postulatów płacowych. W ostatnich dniach przed wyborami Szydło zawiesiła kampanię. Zamiast zaplanowanych wcześniej spotkań z wyborcami, pojechała do zalanych po obfitych deszczach gmin w Małopolsce, m.in. w powiecie dąbrowskim. PiS osiągnął tam bardzo dobry wynik – 74,42 proc. głosów. Podczas jednego ze spotkań w Krakowie prezes PiS Jarosław Kaczyński mówił, że Beata Szydło „potrafiła w Parlamencie Europejskim bronić polskich interesów pięknie i godnie, jak prawdziwa polska wielka dama”. – I nawet przeciwnicy, nawet ci wściekli przeciwnicy ją za to szanują. Jestem przekonany, że będzie potrafiła to robić także teraz, po tych wyborach, jako europoseł – podkreślił. Beata Szydło urodziła się 15 kwietnia 1963 r. w Oświęcimiu. Ukończyła etnografię na Uniwersytecie Jagiellońskim w Krakowie. W latach 1989-1995 była doktorantką na Wydziale Filozoficzno-Historycznym UJ. W 1997 r. ukończyła studia podyplomowe dla menedżerów kultury w Szkole Głównej Handlowej w Warszawie, a w 2001 r. w Akademii Ekonomicznej w Krakowie w zakresie zarządzania terytorialnego. Od 1987 do 1995 pracowała jako asystent w Muzeum Historycznym Miasta Krakowa, następnie kierowała działem merytorycznym w Libiąskim Centrum Kultury w Libiążu. W latach 1997-1998 była dyrektorem ośrodka kultury w Brzeszczach. W 1998 r. objęła stanowisko burmistrza gminy Brzeszcze, które zajmowała do 2005. Pełniła także funkcję radnej powiatu oświęcimskiego z listy Akcji Wyborczej Solidarność (1998-2002). Z PiS jest związana od 2005 r. Przed wyborami 2005 r. wahała się pomiędzy startem z listy PO a kandydowaniem z listy PiS. Ostatecznie wybrała PiS, bo ówczesny polityk tej partii Zbigniew Ziobro zaproponował jej drugie miejsce na liście w okręgu chrzanowskim. Została wybrana na posła najlepszym wynikiem w tym okręgu (14 499 głosów). W lipcu 2010 r. została wiceprezesem PiS. W 2015 r. była szefową sztabu kandydata PiS na prezydenta Andrzeja Dudy. 16 listopada 2015 r. została powołana na premiera. W exposé mówiła, że chce służyć małym, codziennym sprawom rodaków, bo „suma małych spraw tworzy wielkie sprawy”. – Powiem krótko: program naszego rządu mogę streścić w jednym zdaniu. Po pierwsze rozwój, po drugie rozwój, po trzecie rozwój – podkreśliła. Zapowiedziała, że w ciągu pierwszych 100 dni urzędowania rząd zajmie się kwestią wprowadzenia dodatku 500 zł na dziecko, obniżeniem wieku emerytalnego do 60 lat dla kobiet i 65 lat dla mężczyzn i wprowadzeniem bezpłatnych leków dla seniorów od 75. roku życia oraz podwyższenie minimalnej stawki za godzinę pracy do 12 zł. Zapowiedziała politykę prorodzinną i na rzecz zwiększenia liczby urodzeń. Zakończyła urzędowanie na stanowisku premiera 8 grudnia 2017 r., a 11 grudnia w gabinecie Mateusza Morawieckiego objęła stanowisko wicepremiera. W rządzie odpowiada za sprawy społeczne.",,
„SZ”:  zniesienie sankcji wobec Rosji  byłoby błędem,"W sobotę niemiecki tygodnik „Der Spiegel” podał informację, że rząd Niemiec pracuje nad „ostrożnym poluzowaniem” sankcji wobec Rosji.  W poniedziałek „Süddeutsche Zeitung” postawił stanowczą tezę – „to świadczyłoby o końcu jedności europejskiej”.","Zniesienie zachodnich sankcji wobec Rosji zanim Ukraina odzyska całkowitą kontrolę nad swoją granicą państwową byłoby błędem – uważa „Süddeutsche Zeitung”. Niemiecki dziennik polemizuje z przeciwnikami sankcji, którzy twierdzą, że okazały się one całkowicie nieskuteczne. Rozprawia się także z argumentem, iż szkodzą one Unii Europejskiej. „Dla skorumpowanego kierownictwa Rosji odwołanie sankcji z powodu szkód ekonomicznych byłoby potwierdzeniem wypaczonego obrazu, jaki mają – dekadenckiego Zachodu, który wymiękł z powodu utraty zysku”. „Cenę zapłaciliby Ukraińcy” Zdaniem „SZ” reakcja UE na rosyjską agresję przeciwko Ukrainie nie była przesadzona. Sankcje mają skłonić Putina do realizacji tej części porozumienia z Mińska, za którą jest odpowiedzialna Rosja. „Gdyby sankcje zostały zniesione – nawet jeśli odbywałoby się to stopniowo – zanim Ukraina, jak ustalono w Mińsku, odzyska kontrolę nad swoją granicą państwową, byłby to z punktu widzenia Moskwy pewny sygnał, że jedność europejska skończyła się. Cenę zapłaciliby Ukraińcy” – konkluduje dziennik.",,
"Przewodniczący Bundestagu: Nie zauważyłem, aby Polska nie wypełniała orzeczeń TSUE","Rządy prawa faktycznie oznaczają przestrzeganie wyroków odpowiednich sądów. Nie zauważyłem jednak, aby Polska nie wypełniała orzeczeń Trybunału Sprawiedliwości UE – podkreślił w rozmowie z „Rzeczypospolitą” przewodniczący Bundestagu Wolfgang Schauble.","Schauble pytany był o to, gdzie przebiega czerwona linia, której przekroczenie może zaciążyć na stosunkach polsko-niemieckich w kontekście sporu, jaki nasz kraj prowadzi w Brukseli w sprawie przestrzegania zasad praworządności. – Rządy prawa faktycznie oznaczają przestrzeganie wyroków odpowiednich sądów. Nie zauważyłem jednak, aby Polska nie wypełnienia orzeczeń TSUE. A to jest rozstrzygające – podkreślił.Dodał, że miał na ten temat wiele dyskusji z przedstawicielami polskiego rządu i marszałkiem Sejmu. – Słyszałem: nie zawsze zgadzamy się we wszystkim z Komisją Europejską, inaczej interpretujemy niektóre europejskie regulacje. Odpowiadałem wtedy: w porządku. Wasza opinia jest równie ważna i równie uzasadniona jak moja opinia, czy opinia Komisji Europejskiej. Ale jako prawnik mówię: jeśli nie jesteśmy w stanie uzgodnić wspólnego stanowiska, musi rozstrzygnąć TSUE. Czerwoną linią jest więc przestrzeganie jego warunków – zaznaczył.Pytany, czy obawia się o przyszłość polskiej demokracji, przewodniczący Bundestagu odparł: „Jestem Niemcem, znam historię. Biorąc to pod uwagę, uważam, że powinniśmy się skupić na utrzymaniu stabilności niemieckiej demokracji”. – Polacy nie potrzebują niemieckiego nauczyciela, aby Polska pozostała wolną demokracją. Z kolei my, Niemcy, nie zapominamy, że zjednoczenie Niemiec zaczęło się w Polsce, w Gdańsku, od Solidarności – dodał.Na pytanie, czy stanowisko, że tylko Ameryka może Polskę obronić przed Rosją, jest słuszne, Schauble odpowiedział, że „europejska obronność w przewidywalnej przyszłości nie może istnieć bez Ameryki”. – To może być cel Europy, ale droga do niego jest daleka. Więc nie wolno nam zapomnieć, że potrzebujemy Ameryki. A jeśli Amerykanie zechcieliby mnie wysłuchać, powiedziałbym im, że im również przydałaby się intensywniejsza współpraca z Rosją – wskazał.",,
Sankcje za sankcje. W rosyjskim prawie pojawi się termin „państwo-agresor”?,"Rosyjscy deputowani opowiadają się za zaostrzeniem polityki zagranicznej. Jak informują lokalne media, w rosyjskim systemie prawnym może pojawić się termin „państwo-agresor”. Określane nim będą te kraje, które wprowadzają sankcje wobec Rosji, szkodząc jej interesom.","Według dziennika „Izwiestia”, propozycja wprowadzenia terminu „państwo-agresor” dyskutowana jest obecnie w Dumie Państwowej. Wpisanie jakiegoś kraju na taką „czarną listę” odczują głównie przedsiębiorcy. Deputowani wymyślili bowiem, że firmom zarejestrowanym w „państwie-agresorze”, zakażą działalności na terenie Rosji.  Kogo Kreml uzna za „agresora”?  O tym, który kraj zostanie uznany za „agresora” decydować miałby rosyjski rząd. Jak tłumaczą deputowani, w ten sposób lepiej chroniony byłby ustrój konstytucyjny Rosji, jej bezpieczeństwo i gospodarka narodowa. W pierwszej kolejności konsekwencje nowego prawa odczułyby firmy amerykańskie, głównie zajmujące się audytem i konsultingiem. Dziennik „Izwiestia” przypomina, że USA i Unia Europejska kolejny raz nałożyły sankcje na Rosję, w związku z aneksją Krymu i kryzysem ukraińskim. Ostrzejszy kurs na Rosję?  Tymczasem Unia Europejska jest coraz bliżej nałożenia sankcji gospodarczych na Rosję za destabilizację sytuacji na Ukrainie. Decyzja może zapaść już dziś na spotkaniu ambasadorów państw członkowskich w Brukseli. Chodzi o sankcje, które mają uderzyć w wybrane sektory rosyjskiej gospodarki.Unia Europejska długo przymierzała się do nałożenia surowszych kar na Moskwę i sankcji gospodarczych, które są najbardziej bolesne. Prace przyspieszyły po zestrzeleniu malezyjskiego samolotu.   „Trzeba się zdecydować”   – Będą dalsze koszty dla gospodarki rosyjskiej poprzez sankcje, które będziemy wprowadzać – mówił brytyjski minister spraw zagranicznych Philip Hammond podczas wczorajszej wizyty w Warszawie. Bardzo szybko, jak na unijne standardy, Komisja Europejska przygotowała propozycje sankcji i projekt zmiany przepisów umożliwiających ich nałożenie. – Teraz kraje członkowskie muszą zdecydować, które z propozycji sankcji wybiorą  – dodał rzecznik Komisji Europejskiej Jonathan Todd.   Będzie m.in. ograniczenie dostaw broni?  Sankcje przewidują ograniczenie dostępu największym rosyjskim bankom dostępu do rynków kapitałowych, embargo na dostawy broni, a także zakaz sprzedaży Rosjanom zaawansowanych technologii, w tym związanych z poszukiwaniem i wydobyciem ropy ze złóż arktycznych. Dziś także unijni ambasadorowie powinni zdecydować którego z najbliższych współpracowników Władimira Putina dopiszą do czarnej listy i które rosyjskie firmy obejmą sankcjami. Z nieoficjalnych informacji Polskiego Radia wynika, że chodzi o ośmiu rosyjskich oligarchów i trzy firmy.                                                    (fot. PAP/EPA/MIKHAIL KLIMENTYEV / RIA NOVOSTI / KREMLIN POOL)",,
Policja w Pakistanie ostrzega chrześcijan przed możliwymi atakami terrorystycznymi,"Pakistańska policja wysłała listy do wszystkich zwierzchników, a także instytucji chrześcijańskich, ostrzegając przed możliwymi atakami terrorystycznymi w związku z uwolnieniem Asii Bibi – podaje misyjna agencja Fides.","W nocie stwierdzono, że takie organizacje jak talibańska Tehrik-i-Taliban Pakistan czy Jamaat-ul-Ahrar planują zamachy terrorystyczne. Policja wzywa instytucje chrześcijańskie do zachowania dużej czujności, informując, że zostaną wprowadzone nowe środki bezpieczeństwa w celu ochrony miejsc i kościołów chrześcijańskich.  Biskup anglikański Peters Humphrey stojący na czele Kościoła Pakistanu w Peszawarze powiedział agencji Fides, że policja „zapewniła, iż uczyni wszystko, co w jej mocy, aby chronić kościoły w mieście”. Przedstawiciel laikatu katolickiego, Adeel Patras Chaudhry, wiceprezes Jezus LifeTv, zapewnił, że tamtejsi chrześcijanie zdają sobie sprawę z napiętej sytuacji w swej ojczyźnie i współpracują z policją i rządem, by zachować pokój społeczny w swej ojczyźnie.",,
Unia Europejska nie uznaje wyborów na Krymie. Nie dla aneksji,Unia Europejska nie uznaje wyborów do rosyjskiej Dumy Państwowej przeprowadzonych na terytorium Krymu. Jest to spowodowane brakiem akceptacji Wspólnoty dla rosyjskiej aneksji półwyspu.,"Jak czytamy w komunikacie unijnej Służby Działań Zewnętrznych, Unia Europejska nie uznaje nielegalnego zajęcia przez Rosję Krymu i Sewastopola, dlatego nie może też uznać ważności wyborów do Dumy Państwowej przeprowadzonych na półwyspie. Podobne stanowisko zajęło również polskie MSZ. Służba podkreśla, że OBWE nie obserwowała przebiegu głosowania na zaanektowanych terenach i ograniczyła swoje działania do terytorium Federacji Rosyjskiej, które nie obejmuje Krymu. – Unia Europejska pozostaje niezachwiana w swoim poparciu dla integralności terytorialnej i suwerenności Ukrainy – czytamy.",,
Rosja pozwoli Unii niszczyć łodzie przemytników? Ławrow: należy powstrzymać imigrację,"Dyplomaci Unii Europejskiej próbują uzyskać rezolucję Rady Bezpieczeństwa ONZ na przeprowadzenie operacji u wybrzeży Afryki wymierzonej w przemytników ludzi. Do tego potrzebna będzie zgoda Rosji i Chin. Rosyjski minister spraw wewnętrznych stwierdził, że jego kraj nie będzie czynił przeszkód.","– Na razie jeszcze nie widzieliśmy tych propozycji, lecz kiedy je otrzymamy, oczywiście będziemy je badać. Będziemy się przy tym kierować koniecznością powstrzymania nielegalnej migracji i niedopuszczenia do wykorzystania tego napływu imigrantów przez terrorystów. Jednocześnie kierować się będziemy koniecznością przestrzegania podstawowych norm prawa międzynarodowego, przede wszystkim prawa humanitarnego oraz prawa dotyczącego uchodźców i przesiedleńców – wyjaśnił Ławrow.Ławrow: znam założeniaPodczas wtorkowej konferencji prasowej Ławrow przyznał, że zna ogólne założenia operacji. – Bruksela ma inicjatywę przewidującą zaangażowanie sił marynarki wojennej w powstrzymanie tej przestępczej praktyki. Inicjatywa została zatwierdzona w poniedziałek na posiedzeniu ministrów spraw zagranicznych i ministrów obrony UE. Federica Mogherini powiedziała, że ta inicjatywa zostanie zgłoszona w Radzie Bezpieczeństwa ONZ – potwierdził polityk.Unia Europejska zamierza przeprowadzić operację „Tryton”, mającą na celu między innymi niszczenie łodzi wykorzystywane przez przemytników do szmuglowania ludzi do Europy. Dopóki Wspólnota nie uzyska mandatu ONZ, okręty będą mogły operować jedynie na wodach międzynarodowych, a więc przechwytywać łodzie już wypełnione uchodźcami. Celem jest natomiast niszczenie infrastruktury u źródeł, czyli w bazach w północnej Afryce.Zmowa z Państwem Islamskim?Masowy napływ nielegalnych imigrantów to palący problem. ONZ szacuje, że od początku roku przez Morze Śródziemne do Europy przedostało się około 60 tys. uchodźców, zaś około 2 tys. utonęło. Libijski dyplomata Abdoul Basit Haroun zdradził w rozmowie z BBC, że Państwo Islamskie jest w zmowie z przemytnikami i drogą morską przemyca na Stary Kontynent swoich bojowników.",,
Poroszenko: nie będzie rozejmu – zwołamy Radę Europejską,"Kijów będzie apelował o zwołanie nadzwyczajnego spotkania Rady Europejskiej,  jeśli w nocy z soboty na niedzielę nie wejdzie w życie porozumienie o wstrzymaniu ognia w Donbasie – uprzedził w piątek prezydent Ukrainy Petro Poroszenko. Wiceszef administracji prezydenckiej Ołeksandr Czałyj oświadczył, że jeśli walki na wschodniej Ukrainie będą kontynuowane, władze w Kijowie uzyskają od Zachodu „nowy poziom wsparcia”.","– Jeśli w nocy z soboty na niedzielę nie będzie dwustronnego wstrzymania ognia będziemy apelowali o zwołanie pilnego posiedzenia Rady Europejskiej, ponieważ Angela Merkel i Francois Hollande reprezentują nie tylko Niemcy i Francję, lecz mają mandat całej Unii Europejskiej – powiedział Poroszenko podczas spotkania z premierem Węgier Viktorem Orbanem.Broń z Zachodu dla UkraińcówWiceszef administracji Poroszenki ogłosił jednocześnie w programie telewizyjnym, że w razie zaostrzenia sytuacji na wschodzie Ukrainy państwazachodnie przekażą Ukraińcom broń.– To będzie zupełnie nowy poziom wsparcia, w tym także wojskowego. I terazkonsensus z Ukrainą będzie budowany na poziomie o wiele większej pomocy, niż była wcześniej – oświadczył Czałyj. Gradami w miasta w obwodzie donieckimW piątek prorosyjscy separatyści ostrzelali z systemów rakietowych Gradprawie 80-tysięczne miasto Artemiwsk w obwodzie donieckim, trafiając w szkołę i zabijając 7-letniego chłopca, ucznia drugiej klasy. Cztery inne osoby zostały ranne.Po południu tymi samymi Gradami buntownicy zaatakowali miasteczko Hirnyk,także w obwodzie donieckim. Szef obwodowej milicji Wiaczesław Abroskinprzekazał, że według wstępnych danych zginęły trzy kobiety.Wszystko to odbywa się zaledwie jeden dzień po podpisaniu nowych porozumieńpokojowych w Mińsku, które są wynikiem negocjacji prowadzonych w środę i wczwartek w stolicy Białorusi przez kanclerz Niemiec Angelę Merkel, prezydenta Francji Francois Hollande'a i prezydenta Poroszenkę z prezydentem Rosji Władimirem Putinem.",,
Czarzasty: Zgłoszę Biedronia jako kandydata na prezydenta,"Lider SLD Włodzimierz Czarzasty oznajmił, że zarekomenduje kandydaturę Roberta Biedronia jako kandydata na prezydenta Nowej Lewicy. – Robert Biedroń podjął decyzję i chce być wspólnym kandydatem Lewicy na prezydenta – powiedział bliski współpracownik Biedronia z Wiosny.","– Kandydatem Nowej Lewicy będzie ta osoba, którą konwencja zatwierdzi, ale ja mogę powiedzieć, kogo będę rekomendował zarządowi do zatwierdzenia. Zgłoszę kandydaturę pana Roberta Biedronia – powiedział Czarzasty w Polsat News.  Rzeczniczka SLD posłanka Anna Maria Żukowska napisała na Twitterze, że „we wtorek zbiera się zarząd SLD w sprawie rekomendacji dot. kandydata na prezydenta RP”.  – Robert od początku był najpoważniejszym kandydatem i mimo że media spekulowały o innych nazwiskach, to od dawna przygotowywał się do startu w wyborach. To najbardziej oczywista decyzja – powiedział PAP jeden z polityków Lewicy.  Zaznaczył, że Biedroń start w wyborach prezydenckich chce ogłosić na konwencji 19 stycznia. – Jest duża szansa, że będzie to miejsce dla niego symboliczne, chcemy zaskoczyć – powiedział. Z nieoficjalnych informacji wynika, że w tym kontekście poważnie brany pod uwagę jest Słupsk, którego lider Wiosny był prezydentem w latach 2014-2018.  Biedroń był prezydentem Słupska w latach 2014-2018, a wcześniej posłem w latach 2011-2014 w klubie Ruch Palikota i Twój Ruch. W lutym 2019 roku na Torwarze zainaugurowała działalność partia Wiosna, na której czele stanął. W ubiegłorocznych wyborach Biedroń z list swego ugrupowania dostał się do Parlamentu Europejskiego zdobywając 96 388 głosów.   W PE pełni funkcję wiceprzewodniczącego Komisji Praw Kobiet i Równouprawnienia. W wyborach parlamentarnych pełnił funkcję szefa sztabu komitetu wyborczego Sojuszu Lewicy Demokratycznej, z którego list startowali politycy SLD, Wiosny i Lewicy Razem. W połowie grudnia ub.r. władze SLD i Wiosny zdecydowały o konsolidacji obu ugrupowań. Nowa partia będzie nosić nazwę Nowa Lewica.",,
Prezes PiS o dopłatach do hektara: Na pewno będzie 1200 zł lub więcej,"Prawo i Sprawiedliwość gwarantuje, że na konta rolników będą wpływały takie sumy, które odpowiadają w złotówkach temu, co mają np. Niemcy. To nam się należy i to będziemy mieli. To na pewno będzie 1200 zł lub więcej od jednego hektara – powiedział w magazynie „Tydzień” prezes PiS Jarosław Kaczyński.","We wtorek odbyło się przesłuchanie Janusza Wojciechowskiego jako kandydata na przyszłego komisarza UE ds. rolnictwa. Polityk PiS nie dostał „zielonego światła” od koordynatorów komisji rolnictwa, co mogłoby zakończyć procedurę jego przesłuchania. Pozytywna rekomendacja PE jest niezbędna do tego, aby kandydat mógł zasiąść w nowej KE.Prezes Kaczyński pytany TVP1, czy teka unijnego komisarza trafi do Janusza Wojciechowskiego, odpowiedział: „Procedura trwa. Byłbym zupełnie dobrej myśli, gdyby nie pewien element: to spotyka nas nie pierwszy raz – działania przeciw polskiemu interesowi, przeciwko polskim rolnikom ze strony naszych rodaków, którzy zamiast wspierać, atakują, tak jak pan europoseł PSL Jarosław Kalinowski”. Prezes PiS wyraził przekonanie, że przeszkoda ta zostanie sforsowana.Dodał, że teka komisarza ds. rolnictwa jest dla polskiego rolnictwa niezmiernie ważna. – Ta teka jest już Polsce przyznana. To kwestia bardzo dobrego kandydata – powiedział prezes PiS. Zapewnił, że Janusz Wojciechowski jest bardzo dobrym kandydatem, mającym ogromne doświadczenie.W ocenie prezesa PiS, Wojciechowski ma nie tylko kwalifikacje krajowe, ale i europejskie. – Zna europejskie korytarze, które prowadzą do miejsc, gdzie decyduje się o sprawach rolnych – zapewnił. – Liczę bardzo na to, że to się uda. Niezależnie od wszystkiego – teka jest nasza – podkreślił Jarosław Kaczyński.W kolejnej części rozmowy Kaczyński został zapytany o pomoc rządową związaną z suszą. Polityk wskazał, że w zeszłym roku, gdzie była większa susza, pomoc wyniosła 2 mld zł. Z kolei – jak mówił – „za poprzednich rządów PO-PSL – rzekomo chłopskiej partii – było to 300 mln zł przy dużej suszy”. – Staramy się pomóc rolnictwu jak możemy. Transfery z 500 plus na czele dotyczą w dużej mierze rolników – powiedział. – Dla nas wieś jest jedną z ostoi tego, co chcemy obronić, polskości w najlepszym tego słowa znaczeniu – dodał prezes PiS.",,
Rabin Skórka: Polityka nie zmieni dialogu żydów i chrześcijan,"„Polityka nie zmieni dialogu żydów i chrześcijan” – powiedział rabin Abraham Skórka podczas wizyty w Łodzi, gdzie w niedzielę spotkał się z metropolitą łódzkim abp. Grzegorzem Rysiem. Łódzki hierarcha podkreślił, że „nie zrozumiemy siebie, odcinając się od Izraela”.","Przed debatą przedstawiciele obu wyznań przyznawali, że to bardzo ważne spotkanie w kontekście trwającego dialogu chrześcijan i żydów. „Ten typ dialogu jest niezwykle istotny, zarówno dla żydów, jak i chrześcijan. Mam specjalne oczekiwania po tym spotkaniu, bo dzisiejszy świat jest szczególnie złożony i dzieje się w nim wiele złych rzeczy, a ci, którzy prowadzą dialog, chcą budować wspólnotę i porozumienie” –  podkreślił podczas briefingu prasowego rabin Skórka.Wskazał, że „działając wspólnie, musimy walczyć o to, by świat stawał się lepszy”. „Oczekujemy, że uda nam się stworzyć w nim sprawiedliwość społeczną opartą o wzajemny szacunek. To już przecież słyszeliśmy od naszych proroków i teraz tylko to powtarzamy” –  dodał.Rabin pytany, czy wpływ na relacje chrześcijan i żydów mogą mieć napięte obecnie stosunki pomiędzy Polską a Izraelem, odparł, że „polityka nie może zachwiać dialogu pomiędzy przedstawicielami obu wyznań”. „Chrześcijanom jest bardzo potrzebny dialog z Izraelem”Abp Ryś wskazał zaś, że „każda rozmowa chrześcijanina z żydem daje chrześcijaninowi lepsze rozumienie siebie samego”. „Nie jest to możliwe bez umiejscowienia siebie wewnątrz Izraela. Nie zrozumiemy więc siebie, odcinając się od Izraela. Nie należy rozumieć tego jedynie w kategoriach, że obchodzi nas tylko Izrael biblijny, a ten, który dzisiaj istnieje, już nie. Siebie rozpoznajemy, słuchając naszych braci w przekonaniu, że są ludem Boga. My jesteśmy ludem Boga w jedności z nimi” – wyjaśnił metropolita łódzki. „Chrześcijanom jest bardzo potrzebny dialog z Izraelem. Potrzebujemy go absolutnie” – podkreślił.Abraham Skórka jest Argentyńczykiem polskiego pochodzenia. Pełni funkcję rabina gminy żydowskiej Benel Tikva w Buenos Aires i rektora Latynoamerykańskiego Seminarium Rabinicznego. Jest przyjacielem papieża Franciszka. Z ówczesnym arcybiskupem Buenos Aires, Jorge Mario Bergoglio, przeprowadził serię debat religijnych o Bogu, judaizmie, ateizmie, śmierci, Holokauście. Ich zapis został opublikowany w książce „W niebie i na ziemi”. Rodzina Abrahama Skórki pochodzi z łódzkich Bałut. Groby jego bliskich znajdują się na łódzkim cmentarzu żydowskim, który rabin odwiedził w niedzielę.",,
Rosja nie chce wydać Ukrainie Ołeha Sencowa. Odrzuca kolejną prośbę,Rosyjskie władze po raz kolejny odmówiły wydania Ukrainie reżysera Ołeha Sencowa i aktywisty Ołeksandra Kolczenki. Obydwaj zostali skazani na wieloletni pobyt w łagrze za rzekome przygotowywanie zamachów terrorystycznych na Krymie.,"„Rosja bezpodstawnie odmówiła wydania Sencowa i Kolczenki. Uważa ich za swoich obywateli” – napisał na Facebooku ukraiński wiceminister sprawiedliwości ds. integracji europejskiej Serhij Petuchow.Urzędnik opublikował również odpowiedź Ministerstwa Spraw Zagranicznych Federacji Rosyjskiej na prośbę o ekstradycję, zgodnie z którą Rosja uznaje obu Ukraińców za swoich obywateli. Wskazano bowiem, że Sencow i Kolczenko „automatycznie” uzyskali rosyjskie obywatelstwo po aneksji Krymu.Zabrany z mieszkaniaSencow został zatrzymany przez rosyjską Federalną Służbę Bezpieczeństwa (FSB) w maju 2014 roku w swoim mieszkaniu w Sewastopolu. Był oskarżony o przynależność do skrajnie nacjonalistycznego Prawego Sektora.Reżyser miał też rzekomo przygotowywać zamachy terrorystycznych na Krymie po przyłączeniu półwyspu do Federacji Rosyjskiej. Zarzucono mu również przechowywanie broni, amunicji i materiałów wybuchowych. W ramach działalności terrorystycznej miał rzekomo planować wysadzenie w powietrze pomnika Lenina w Symferopolu.25 sierpnia 2015 roku Północnokaukaski Okręgowy Sąd Wojskowy skazał Ołeha Sencowa na 20 lat łagru. O jego uwolnienie do władz Rosji apelowało wielu rosyjskich i europejskich twórców filmowych, w tym Agnieszka Holland, Andrzej Wajda, Krzysztof Zanussi, Daniel Olbrychski, Volker Schloendorff, Pedro Almodovar czy nawet nie kryjący się z nacjonalizmem Rosjanin Nikita Michałkow.",,
Czapiński: Na Polakach nie można polegać. Będziemy żyć jak w PRL,"– W Polsce będzie się rodzić więcej dzieci, ale wyłącznie dzięki imigrantom. Na Polakach nie możemy już polegać – uważa psycholog społeczny prof. Janusz Czapiński. W wywiadzie dla „Business Insider” sympatyzujący z opozycją naukowiec stwierdził, że „może głodem przymierać nie będziemy ale poziom życia znacznie będzie odbiegał od dobrobytu, cofniemy się do lat 80.","– 30 lat drugiej RP wspominać będziemy jako złote czasy dla Polski – prognozował rozmówca „Business Insider”. Ocenił, że 500 Plus to „miliardy wyrzucone w błoto”. W komentarzu na portalu businessinsider.com.pl poinformowano, że „dzietność w Polsce nie wzrosła”, a jej współczynnik „w 2016 r. sięgał 1,4 proc., obecnie wynosi 1,3 proc.” W rzeczywistości w 2016 r. współczynnik dzietności wynosił 1,357 (w 2015 r. nawet 1,289), zaś w 2018 r. 1,435. Dzietność przeciętna liczba urodzonych dzieci przypadająca na jedną kobietę w wieku rozrodczym. - Z tego też powodu potrzebujemy dobrej polityki imigracyjnej, która zachęci do przyjazdu i pozostania w Polsce obcokrajowców. Obecnie korzystamy z imigracji Ukraińców, w jakiejś części też Białorusinów, którzy przyjeżdżają do nas całymi rodzinami, pracują i odprowadzają składki emerytalno-rentowe, ale co będzie dalej? – mówił psycholog.  - Tak długo, jak długo polska gospodarka będzie się intensywnie rozwijać, a co za tym idzie - będzie atrakcyjna dla przybyszy ze Wschodu, tak długo powinniśmy być na nich szeroko otwarci. Gdy okres prosperity się skończy, nikt nie będzie chciał do nas przyjeżdżać – dodał.",,
Ukraina: Prokuratura wszczęła postępowanie przeciwko przyjacielowi Putina,"Prokuratura Generalna Ukrainy wszczęła postępowanie przeciwko prorosyjskiemu politykowi Wiktorowi Medwedczukowi, przyjacielowi prezydenta Rosji Władimira Putina uważanemu za głos w Kijowie. „Jego działania noszą oznaki zdrady stanu” – poinformowano.","Medwedczuk podczas niedawnego zjazdu rady politycznej partii „Opozycyjna Platforma – Za Życie” w Kijowie oświadczył, że w Donbasie, gdzie trwają walki z prorosyjskimi separatystami, należy utworzyć region autonomiczny z własnym parlamentem i rządem; status tego regionu miałby być zatwierdzony w ukraińskiej konstytucji – poinformowała Łarysa Sarhan, rzeczniczka prokuratora generalnego Jurija Łucenki.  „Ogłoszenie koncepcji utworzenia autonomicznego regionu Donbas ma na celu ustawodawcze zalegalizowanie tymczasowo okupowanych terytoriów, co jest sprzeczne z konstytucją i wspiera państwo trzecie (Rosję) w działaniach przeciwko Ukrainie, w tym także na polu informacyjnym” – napisała Sarhan na Facebooku. Wyjaśniła, że w działaniach Medwedczuka można dopatrywać się przestępstw mówiących o zamachu na integralność terytorialną Ukrainy oraz zdradzie stanu. Prokuratura wszczęła postępowanie na wniosek deputowanego Andrija Teteruka z partii Front Ludowy Arsenija Jaceniuka. Medwedczuk oświadczył w odpowiedzi, że sprawa przeciwko niemu jest „absurdalna i całkowicie bezprawna”, a władze wyrównują rachunki polityczne z oponentami i chcą wprowadzić represje przeciwko niewygodnym ludziom. – „Opozycyjna Platforma – Za Życie” będzie realizowała ten plan (w sprawie Donbasu), a ja konsekwentnie i zdecydowanie będę go bronił – zapowiedział.",,
Irańska Gwardia Rewolucyjna ogłosiła stłumienie rebelii w kraju,"Niepokoje wywołane przez wrogów zagranicznych zostały pokonane – napisała w oświadczeniu na swej stronie internetowej Irańska Gwardia Rewolucyjna. W antyrządowych protestach w Iranie zginęły 22 osoby, a ponad tysiąc aresztowano.","– Rewolucjoniści Iranu wraz z dziesiątkami tysięcy sił policyjnych i ministerstwa wywiadu, stłumili niepokoje wywołane przez (...) Stany Zjednoczone, Wielką Brytanię, reżim syjonistyczny (Izrael), Arabię Saudyjską, hipokrytów (mudżahedinów) i monarchistów – podano.Irański parlament zebrał się za zamkniętymi drzwiami, aby z ministrami: spraw wewnętrznych i wywiadu, szefem policji i zastępcą dowódcy Straży Rewolucyjnej dyskutować o tygodniu niepokojów – podała państwowa telewizja.Protesty, największe od 2009 roku, przeciwko bezrobociu, korupcji i podwyżkom cen podstawowych produktów spożywczych, rozpoczęły się w Iranie 28 grudnia i z czasem nabrały charakteru antyrządowego. Odbywały się one w ponad 80 miastach.",,
Sejm wybrał skład Trybunału Stanu,"Sejm wybrał w czwartek Piotra Łukasza Juliusza Andrzejewskiego i prof. Marka Chmaja na zastępców przewodniczącego Trybunału Stanu. Posłowie wybrali też 16 członków TS, w tym m.in. Jacka Duboisa i Witolda Pahla.","Za wyborem zastępców przewodniczącego i członków TS było 434 posłów, 1 był przeciw, 12 wstrzymało się od głosu.Przewodniczącym TS jest z urzędu pierwszy prezes Sądu Najwyższego - obecnie Małgorzata Gersdorf.Kandydaturę Andrzejewskiego, członka Trybunału w latach 2015-19, wieloletniego senatora, działacza opozycji w PRL, który jako adwokat bronił oskarżonych w procesach stanu wojennego, zgłosiła grupa posłów klubu parlamentarnego PiS.Chmaj, który specjalizuje się w prawie konstytucyjnym, jest wykładowcą, wieloletnim stałym ekspertem komisji sejmowych i senackich został zgłoszony przez klub KO.",,
"Syn premiera Czech: Ojciec chciał, żebym zniknął ze względu na dochodzenie","– Ojciec chciał, żebym zniknął ze względu na dochodzenie w sprawie Bocianiego gniazda – powiedział mieszkający w Szwajcarii syn premiera Czech Andreja Babiša. Andrej Babiš junior ujawnił, że podpisywał dokumenty, których treści nie rozumiał. Wywieziono go na Krym. Bez jego wiedzy wydano opinię psychiatryczną, zgodnie z którą miał być niezdolny do składania zeznań w sprawie wyłudzeń milionowych dotacji, w jaką zamieszany jest jego ojciec.","O sprawie informuje portal Czeska Polityka, powołując się na reportaż opublikowany na portalu Seznam. W Szwajcarii czescy dziennikarze odnaleźli młodego Babiša, do którego czeska policja nie jest w stanie dotrzeć od dwóch lat, a na trop trafili na podstawie maila, który sam Babiš młodszy wysłał właśnie na policję. Nagranie z rozmowy z Andrejem Babišem juniorem stanowi kluczową część filmu prezentowanego na portalu „Seznam”. Syn premiera twierdzi, że został wywieziony przez Moskwę na Krym przez Petra Protopopova (Rosjanina z pochodzenia), którego zatrudnił jego ojciec. Protopopov miał mówić, że premier chce, by jego syn był „zamknięty”.– Ta osoba dalej pracuje dla taty. Ja się tego człowieka trochę… boję. Nie chcę problemów – przyznaje Babiš w rozmowie z ekipą „Seznamu”. Tłumaczy ojca twierdząc, że uprowadzenie go na Krym nie było pomysłem premiera, ale samego Rosjanina, który „nadużył zaufania”, nadinterpretując polecenie Babiša seniora. Szef rządu miał nakazać, by syn „zniknął”.Właśnie z Ukrainy Babiš wysłał e-mail do czeskiej policji, zgłaszając swoje uprowadzenie. Śledczy orzekli jednak, że „nie doszło do popełnienia przestępstwa” i nie podjęli żadnych działań. Syn premiera jest zaskoczony, że „media dotarły do tego e-maila”. Na Krym, jak pisze, został wywieziony „wbrew swojej woli”. Po jakimś czasie przewieziono go na Słowację, skąd uciekł autobusem do Szwajcarii. Afera Bocianiego Gniazda ma związek z uzyskaniem przez luksusowy ośrodek wypoczynkowo-konferencyjny o tej nazwie (po czesku „Čapí hnízdo”) 50 mln koron (ok. 8 mln zł) dotacji z funduszy unijnych. Położony 40 km na południe od Pragi ośrodek był częścią należącego do Babiša seniora holdingu Agrofert. Zgodnie z prawem holding nie mógł ubiegać się o pieniądze przeznaczone dla małych i średnich przedsiębiorstw. Bocianie Gniazdo wydzielono więc z Agrofertu, przepisując je na dorosłe dzieci (w tym Andreja juniora) i szwagra Babiša seniora; uzyskano dotację, po czym ośrodek powrócił w ręce tego ostatniego.Prowadząca portal Czeska Polityka Martyna Wasiuta określa ostatnie doniesienia mianem „Palermo w czeskiej polityce”; przypomniała, że premier, lider ruchu ANO, zdobył popularność dzięki hasłom antykorupcyjnym i antysystemowym. Tradycyjne partie oskarżał o nadużycia i mafijne powiązania, określając je jako „Palermo”. Jak zwraca uwagę Wasiuta, „Seznam” opublikował swój reportaż w czasie, gdy premier przebywał właśnie w tym sycylijskim mieście. Liderzy opozycji mają się spotkać prawdopodobnie w celu przedyskutowania możliwości zgłoszenia votum nieufności, gdyż mówi się o zaproszeniach dla koalicjantów ANO współtworzących rząd Babiša. Szef opozycyjnej partii TOP09 Jiří Pospíšil wezwał socjaldemokratów ČSSD do opuszczenia koalicji, jeśli premier nie ogłosi dymisji. ČSSD oświadczyła, że „nie wyklucza żadnego scenariusza”.Sam Andrej Babiš opublikował na Facebooku oświadczenie. „Moja reakcja na reportaż Seznamu nie jest łatwa. Chodzi tu o moją rodzinę, o moje dzieci. Ale fakty są jednoznaczne. Mój syn jest chory umysłowo, zażywa leki, musi pozostawać pod opieką. Mieszka z matką w Szwajcarii. Moja córka cierpi na chorobę dwubiegunową” – napisał premier. „Syn nie został uprowadzony, wyjechał z Republiki Czeskiej dobrowolnie. Policja prowadziła w tej sprawie dochodzenie i ustaliła, że nie nastąpiło uprowadzenie. Potępiam wywieranie nacisków tego rodzaju na organy ścigania przez dziennikarzy. Przykro mi również, że urządzono nagonkę na moją rodzinę, która w ten sposób cierpi z powodu mojego zaangażowania w politykę” – oświadczył premier.",,
Droga Krzyżowa w Koloseum. Nabożeństwu przewodził papież,"Papież Franciszek na zakończenie Drogi Krzyżowej w rzymskim Koloseum w Wielki Piątek mówił o „wszystkich krzyżach świata” i modlił się za osoby spragnione sprawiedliwości oraz pokoju, a także za migrantów i dzieci „zranione w ich niewinności i czystości”.","To siódme nabożeństwo Drogi Krzyżowej, któremu przewodniczy papież Franciszek. Po wysłuchaniu rozważań przy 14 stacjach Drogi Krzyżowej Franciszek odmówił słowa modlitwy.– Panie Jezu, pomóż nam zobaczyć w Twym Krzyżu wszystkie krzyże świata: krzyż osób złaknionych chleba i miłości, krzyż osób samotnych i opuszczonych nawet przez własne dzieci i krewnych, krzyż osób spragnionych sprawiedliwości i pokoju – powiedział papież.Franciszek modlił się za tych, którzy nie znajdują pocieszenia w wierze, za ludzi starszych, uginających się „pod ciężarem lat i samotności”. Papież wspomniał również o „krzyżu konsekrowanych”, którzy niezmordowanie starają się nieść światu światłość Boga i czują się „odtrąceni, wyśmiani i upokorzeni”. – Jest krzyż Twoich dzieci, które wierząc w Ciebie i starając się żyć zgodnie z Twoim słowem, spychani są na margines i odrzucani nawet przez własne rodziny i swych rówieśników – wskazał Franciszek.Papież zaznaczył: – Jest krzyż naszych słabości, naszych hipokryzji, naszej zdrady, naszych grzechów i licznych naszych niedotrzymanych obietnic, krzyż Twego Kościoła, Twej oblubienicy, która czuje się stale atakowana od wewnątrz i z zewnątrz.Wymienił także cierpienia Ziemi – „wspólnego domu, który poważnie więdnie na naszych egoistycznych oczach, oślepionych chciwością i władzą”. Modlitwa za „nowych ukrzyżowanych na Ziemi”W czasie Drogi Krzyżowej, poświęconej ofiarom niewolnictwa i handlu ludźmi oraz migrantom, modlono się za „nowych ukrzyżowanych na Ziemi” i za tych, którzy doświadczyli tortur, „nienawiści i zemsty”.Tekst rozważań Via Crucis napisała na prośbę Franciszka włoska zakonnica Eugenia Bonetti ze zgromadzenia Misjonarek Matki Bożej Pocieszenia. Kieruje ona stowarzyszeniem „Slaves no more” (Nigdy więcej niewolnicami), które niesie pomoc ofiarom handlu ludźmi, zwłaszcza kobietom, zmuszanym do prostytucji.Ich dramatyczne przeżycia zawarła w swym tekście. Opisała losy maltretowanych afrykańskich niewolnic-prostytutek, a także cierpienia migrantów, którzy toną w drodze do Europy, są odrzucani i traktowani jak wrogowie.Krzyż niesiony także przez PolakówWśród osób, które niosły krzyż w Koloseum, było dwoje Polaków: Jakub Śnieć i Róża Mika. Działają oni w duszpasterstwie młodzieży.Jakub Śnieć, działacz duszpasterstwa akademickiego Morasko z Poznania, powiedział w Wielki Piątek: – Uczestnictwo w Drodze Krzyżowej w Koloseum jest dla mnie ogromnym wyróżnieniem.– W moim sercu na pewno pozostaną, tak jak pisze w swoich rozważaniach Drogi Krzyżowej siostra Eugenia Bonetti, wszyscy ubodzy, wykluczeni ze społeczeństwa, ofiary naszego egoizmu i naszych zamkniętych serc – dodał młody Polak.Krzyż niosły też m.in. rodziny z Rzymu, siostry palotynki z Brazylii i Indii, ksiądz z Syrii, osoby niepełnosprawne z opiekunami, Afrykanka z córką.",,
„Mayday”. Odrzutowiec pasażerski awaryjnie lądował po awarii silnika,"Odrzutowy boeing 737 z 189 pasażerami był zmuszony do awaryjnego lądowania na lotnisku w Orlando na Florydzie. Media informują, że decyzję taką podjęto po awarii jednego z silników, który został wyłączony.","Samolot kanadyjskiego przewoźnika Air Transat realizujący lot TS691 wyleciał z Santa Clara na Kubie w sobotę o godz. 12.40 po południu czasu lokalnego. Celem było miasto Toronto w kanadyjskiej prowincji Ontario.Niecałą godzinę po starcie maszyna była zmuszona do lądownia. Załoga wysłała komunikat „Mayday”, wskazując na awarię silnika. Samolot skierowano ją na międzynarodowe lotnisko w Orlando.Wcześniej w sobotę awaryjnie lądował inny boeing 737, należący do linii American Airlines. Maszyna lecąca z Chicago do Waszyngtonu z 72 pasażerami również miała awarię i skierowano ją na lotnisko w Pittsburghu. Nikt nie odniósł obrażeń.",,
Strzelanina w budynku rządowym. Są zabici,"W budynku rządowym w Winston-Salem w Karolinie Północnej w USA doszło w piątek do strzelaniny. Zginęły dwie osoby, a dwie zostały ranne. Szczegóły zdarzenia i tożsamość ofiar nie zostały ujawnione. Nieoficjalnie podaje się, że zabici i ranni to urzędnicy.","Policja została wezwana do budynku około 6:30 (12:30 czasu polskiego).   Władze miejskie zakomunikowały, że nie ma dalszego zagrożenia, a obrażenia rannych nie zagrażają ich życiu.",,
Wzrost płacy minimalnej. Premier zapowiada europejski poziom życia w Polsce,"Premier Mateusz Morawiecki powiedział, że przed Polską są czasy europejskiego poziomu życia i gospodarki na europejskim poziomie. Szef rządu skomentował w ten sposób zwiększenie płacy minimalnej, która w 2020 roku ma wynieść 2450 złotych brutto.","W nagraniu opublikowanym na Twitterze premier Morawiecki podkreślił, że od 2015 roku, czyli początków rządów PiS, płaca minimalna wzrosła o 700 złotych.– Będzie to zmiana odczuwalna, zwłaszcza po uwzględnieniu obniżki PIT do 17 procent. Skończyła się pewna era – płaca minimalna nie oznacza już minimum zaangażowania ze strony państwa. Ustalona przez nas wysokość płacy minimalnej w 2020 roku to nominalnie największy wzrost w historii od denominacji w 1995 roku. Tworzymy takie rozwiązania, bo zasługują na nie Polska i Polacy – wyjaśnił Morawiecki. Obecnie minimalne wynagrodzenie wynosi 2250 złotych. Podczas dzisiejszego posiedzenia rząd złożył także propozycję zwiększenia minimalnej stawki godzinowej, która miałaby wynosić 16 złotych. Obecnie jest to 14 złotych 70 groszy.",,
Papież przewodniczył mszy Wigilii Paschalnej,"W Wielką Sobotę papież Franciszek przewodniczył w bazylice Świętego Piotra mszy Wigilii Paschalnej. W jej trakcie udzielił sakramentów chrztu, bierzmowania i pierwszej komunii ośmiu dorosłym osobom z pięciu krajów.","W homilii papież przywołał obraz kobiet, które poszły do grobu Jezusa. – Obawiały się, że ich wyprawa będzie bezużyteczna, bo duży kamień tarasował wejście do grobu – przypomniał. – Droga tych kobiet jest również naszą drogą – wyjaśnił Franciszek. – Wydaje się, że wszystko rozbija się o kamień: piękno stworzenia o dramat grzechu; wyzwolenie z niewoli o niewierność wobec przymierza; obietnice proroków o smutną obojętność ludu. Podobnie również w dziejach Kościoła i w historii każdego z nas: zdaje się, że przebyte kroki nigdy nie doprowadzą do celu – powiedział. – Dzisiaj odkrywamy, że nasza droga nie jest daremna, że nie roztrzaskuje się o kamień nagrobny – wskazał papież. Jak mówił, Bóg usuwa „najtwardsze kamienie, o które rozbijają się nadzieje i oczekiwania: śmierć, grzech, lęk, światowość”. – Ludzkie dzieje nie kończą się na kamieniu nagrobnym, ponieważ dzisiaj odkrywają żywy kamień: Jezusa zmartwychwstałego. My, jako Kościół, jesteśmy na Nim zbudowani, i nawet gdy tracimy ducha, kiedy jesteśmy kuszeni, aby osądzać wszystko na podstawie naszych niepowodzeń, On przychodzi, aby uczynić wszystko nowe, obalić nasze rozczarowania – powiedział Franciszek.",,
Śmierć „żółtej kamizelki” pod kołami tira. Polski kierowca zatrzymany,"Kolejna tragedia podczas protestów „żółtych kamizelek” ze Francji. Koło Awinionu pod kołami tira zginął uczestnik blokady. Kierowca próbował uciekać z miejsca wypadku, ale został zatrzymany.","Do wypadku doszło w nocy ze środy na czwartek na rondzie przy wyjeździe na autostradę. – Ofiarą jest 23-letni mężczyzna – powiedziała Caroline Armand z lokalnej prokuratury na antenie telewizji LCI.Według lokalnej telewizji France 3 Provence, kierowca próbował uciekać, został jednak zatrzymany. – Kierowca trafił do aresztu. To obywatel Polski – wskazała Armand. Wiadomo, że 26-latek nie mówi po francusku.Policja bada okoliczności tragedii – czy była to ze strony Polaka próba sforsowana blokady, czy wypadek. Według niepotwierdzonych oficjalnie informacji, kierowca mógł wpaść w panikę na widok grupy „żółtych kamizelek” blokujących zjazd z autostrady.Protesty „żółtych kamizelek” trwają od połowy listopada. Zaczęto je organizować wobec sprzeciwu dla planowanych podwyżek akcyzy na paliwo. Szybko stały się masowym ruchem sprzeciwu wobec polityki prezydenta Emmanuela Macrona.",,
Polskie piwo hitem eksportowym. „Wędruje za Polakami”,"Rośnie polski eksport piwa. Produkty pochodzące z naszych browarów zdetronizowały wódkę, która była dotychczas największym hitem eksportowym – pisze „Dziennik Gazeta Prawna”.","W ubiegłym roku z polskich browarów wyeksportowano piwo za 170,6 mln euro. To o 19,8 proc. więcej niż w poprzednim roku - wynika z danych GUS. Duży wzrost Za granicę wyjechało 8 proc. całej krajowej produkcji, podczas gdy w roku wejścia Polski do UE (2004) sprzedaliśmy poza krajem zaledwie 2 proc. Przyczyn jest kilka. – Ulubione napoje wędrują za rodakami opuszczającymi nasz kraj w poszukiwaniu pracy – wyjaśnia Danuta Gut, dyrektor Związku Pracodawców Przemysłu Piwowarskiego Browary Polskie i dodaje, że do wzrostu eksportu piwa przyczynia się także stara emigracja, głównie w USA i Kanadzie. Nasz złocisty trunek konsumują za granicą nie tylko Polacy. Rozsmakowali się w nim także cudzoziemcy, nawet ci bardzo wymagający, z długimi tradycjami w piwowarstwie. Największym odbiorcą polskiego piwa jest Holandia. Drugie miejsce zajmują Niemcy, a trzecie – Wielka Brytania.",,
Terlecki o proteście lekarzy: Staje się coraz bardziej polityczny,"– Protest lekarzy staje się coraz bardziej polityczny, a szum medialny wokół strajku przerasta jego merytoryczny cel – ocenił szef klubu PiS Ryszard Terlecki. Jak dodał, problemy, z którymi dziś mierzy się rząd, wynikają z „niekompetencji” byłego ministra zdrowia Bartosza Arłukowicza z PO, wcześniej SLD.","Lekarze rezydenci złożyli w KPRM list do premier Beaty Szydło, że odmawiają udziału we wspólnym zespole, który miałby do 15 grudnia rozpatrzyć postulaty protestujących i wypracować rozwiązania w służbie zdrowia; wieczorem zawiesili protest głodowy na czas kolejnych rozmów ze stroną rządową. Wieczorem delegacja rezydentów spotkała się z ministrem zdrowia Konstantym Radziwiłłem, szefową KPRM Beatą Kempą i szefem Komitetu Stałego Rady Ministrów Henrykiem Kowalczykiem. Protestujący lekarze zostali zaproszeni do pracy w zespole ds. służby zdrowia, pod warunkiem zakończenia protestu. Po spotkaniu rezydenci wznowili zawieszony protest głodowy.O kwestię strajku rezydentów wicemarszałek Sejmu pytany by w radiowej Trójce. – Już straciłem rachubę, ile razy ten strajk był zawieszany, wznawiany, zawieszany, wznawiany. To się robi, moim zdaniem, trochę mało poważne – ocenił Terlecki.Według niego, problemy, z którymi mierzy się dzisiaj rząd, wynikają z „nieudolności i niekompetencji” byłego ministra zdrowia Bartosza Arłukowicza. – Teraz (Bartosz Arłukowicz) ma czelność podkręcać awanturę w Sejmie w tle z młodymi lekarzami, którzy strajkują – mówił Terlecki. W jego ocenie protest staje się coraz bardziej polityczny. – Znaleźli się w sytuacji kamer skierowanych na nich i szumu medialnego wokół ich protestu i to przerasta merytoryczny cel tego protestu, ale chcą w to brnąć. No to tak będzie, nic nie poradzimy – dodał. Spotkanie prezydent – prezes PiSWicemarszałek powiedział również w radiowej Trójce, że do kolejnego spotkania prezydenta Andrzeja Dudy i prezesa prawa i Sprawiedliwości Jarosława Kaczyńskiego dojdzie na początku przyszłego tygodnia. Gość radiowej Trójki dodał, że tematem będą propozycje zmian w prezydenckich projektach ustaw o Sądzie Najwyższym i Krajowej Radzie Sądownictwa.– Chodzi o rozmowę dwóch najważniejszych osób w państwie – powiedział wicemarszałek Sejmu. Klub parlamentarny PiS przekazał prezydentowi propozycję „drobnych poprawek” zmian w jego projektach. Ryszard Terlecki zaznaczył, że są to niewielkie zmiany w stosunku do całości oczekiwań prezydenta i jednocześnie takie, żeby intencje prezydenta zostały spełnione. Wicemarszałek Sejmu powiedział też, że w poprawkach PiS do prezydenckich projektów ustaw o Krajowej Radzie Sądownictwa i Sądzie Najwyższym nie ma zapisów o przywróceniu zbyt dużych uprawnień ministrowi sprawiedliwości. W ten sposób Ryszard Terlecki odniósł się do słów prezydenckiego rzecznika Krzysztofa Łapińskiego, który powiedział, że Andrzej Duda nie zgodzi się na zwiększenie uprawnień ministra sprawiedliwości.",,
NBP wprowadza banknot z Ignacym Janem Paderewskim,"2 października Narodowy Bank Polski wprowadzi do obiegu nietypowy banknot kolekcjonerski. Ma on nominał 19 złotych, a widnieje na nim Ignacy Jan Paderewski – informuje NBP.","To kolejny banknot z serii „Niepodległość”. Ma on upamiętniać 100-lecie powstania Polskiej Wytwórni Papierów Wartościowych. Wartość nominalna 19 zł ma nawiązywać do roku utworzenia PWPW.„Polska Wytwórnia Papierów Wartościowych SA została powołana 25 stycznia 1919 r. decyzją Rady Ministrów pod przewodnictwem premiera Ignacego Jana Paderewskiego. Do 10 lipca 1926 r. funkcjonowała pod nazwą Państwowe Zakłady Graficzne. W tym samym roku rozpoczęto budowę nowego gmachu, przy ulicy Romana Sanguszki w Warszawie. Do dziś jest to główna siedziba PWPW” – podaje komunikat NBP. To właśnie wspomniany budynek, znajdujący się na tle panoramy współczesnej Warszawy, został umieszczony na odwrocie wprowadzanego banknotu. Na stronie przedniej znajduje się portret premiera Paderewskiego, a obok napisu „niepodległa” zaprezentowany został stylizowany wizerunek orderu Orła Białego. Napis ten, odwzorowany z rękopisu Józefa Piłsudskiego, jest logotypem obchodów 100-lecia odzyskania przez Polskę niepodległości. Wprowadzany banknot kolekcjonerski jest również prawnym środkiem płatniczym. Banknot został wyprodukowany w liczbie 55 tys. sztuk. Będzie kosztował 80 zł.",,
Zakaz finansowania Kościoła z publicznych pieniędzy. Robert Biedroń o propozycjach programowych,"Lider partii Wiosna Robert Biedroń powiedział, że jeżeli obejmie władzę podejmie pięć istotnych decyzji, które zmienią życie Polaków. We Wrocławiu odbyła się konwencja partii.","Robert Biedroń powiedział, że pierwszą decyzją, jaką podejmie po objęciu władzy, będzie likwidacja niepotrzebnej biurokracji, a drugą odpartyjnienie spółek Skarbu Państwa. Robert Biedroń powiedział także, że zamiast budować akwaparki, jak to ma miejsce obecnie, należałoby realizować inwestycje, które rozwiązują realne problemy realnych ludzi. Podkreślił, że rząd nie może przeznaczać pieniędzy na niepotrzebne cele. Robert Biedroń powiedział, że kolejnymi decyzjami będą: zakaz finansowania Kościoła z publicznych pieniędzy i podniesie płac w oświacie. Wybory do Parlamentu Europejskiego odbędą się 26 maja, a do polskiego parlamentu jesienią.",,
Rosyjscy szpiedzy w Bułgarii. Hybryda znana też ABW,Pierwszy raz od 11 lat Bułgaria – kraj uważany za jeden z najbardziej przyjaznych Rosji w UE i NATO – wyrzuca rosyjskiego dyplomatę za szpiegostwo. Półtora miesiąca wcześniej kontrwywiad i prokuratura o szpiegostwo na rzecz Moskwy oskarżają lidera środowisk prorosyjskich w Bułgarii. W tle pojawia się rosyjska ingerencja w ostatnie wybory prezydenckie oraz ogromne pieniądze rosyjskich i bułgarskich biznesmenów.,"Co stoi za niespotykaną po 1989 roku falą wymierzonych w rosyjskie wpływy działań władz w Sofii? Być może wewnętrzne rozgrywki polityczne, ale też naciski służb specjalnych zachodnich sojuszników, zwłaszcza USA, postrzegających Bułgarię jako „słabe ogniwo”. Dlaczego jest to dziś tak ważne? Wraz z aneksją Krymu, okupacją części Donbasu, rosnącą obecnością wojskową Rosji na Morzu Czarnym i kryzysem w relacjach Zachodu z Turcją, rośnie strategiczne znaczenie Bułgarii.  Zabawa w kotka i myszkęMSZ Bułgarii opublikowało 30 października komunikat, w którym poinformowało, że odmówiło wydania akredytacji kandydatowi na stanowisko attaché wojskowego Rosji w Sofii. Jeden z bułgarskich resortów, z którym uzgadniano kandydaturę, odmówił wydania akredytacji. Nie wiadomo, które ministerstwo powiedziało „nie” kandydatowi, którego danych nie podano. Nie wiadomo też, czy ma to związek ze szpiegowskim skandalem, który ujawniono dwa dni wcześniej. 28 października MSZ Bułgarii poinformowało, że Rosja odwołała z Sofii swojego dyplomatę, któremu miejscowa prokuratura wcześniej zarzuciła działalność szpiegowską. To pierwszy tego rodzaju przypadek od 2001 r. Wtedy Bułgaria wydaliła rosyjskiego attaché wojskowego Władimira Łomakina za powiązania z pracownikami bułgarskiego wywiadu wojskowego. Także tym razem w dużym stopniu chodziło o kontakty z tą służbą specjalną. I także tym razem chodziło o dyplomatę wysokiej rangi. Jak ustaliła Państwowa Agencja Bezpieczeństwa Narodowego (DANS), pierwszy sekretarz ambasady Rosji w Sofii miał zbierać materiały, stanowiące tajemnicę państwową, od września 2018 r. Regularnie spotykał się z bułgarskimi obywatelami, w tym osobą na kierowniczym stanowisku, mającą dostęp do tajnych informacji UE i NATO. Dyplomata miał być bezczelny i arogancki. Na spotkaniach z bułgarskimi oficerami niemal otwarcie obiecywał im zapłatę oraz awans służbowy w zamian za informacje wojskowe. Interesował się rodzajami broni, wydatkami na obronę, dyslokacją zbrojeń i nowym uzbrojeniem sojuszników. Po otrzymaniu tych informacji od kontrwywiadu prokuratura wszczęła przeciwko Rosjaninowi dochodzenie, które musiała jednak umorzyć ze względu na immunitet dyplomatyczny podejrzanego. Początkowo władze Bułgarii chciały załatwić sprawę po cichu. Ujawnienie sprawy mogło zaszkodzić toczącym się z Moskwą negocjacjom ws. dostaw gazu. Gdy do bułgarskiego MSZ dotarły informacje o podwójnej aktywności Rosjanina, zażądało od Moskwy jego odwołania. Ustalono, że wyjedzie 28 października. Tego dnia MSZ Bułgarii ogłosiło, że dyplomata opuścił kraj. Jednak następnego dnia, 29 października okazało się, że wciąż jeszcze nie wyjechał. Wtedy bułgarskie MSZ wezwało ambasadora i ogłosiło podejrzanego dyplomatę persona non grata, dając 24 godziny na wyjazd. Dopiero wówczas wyjechał. Dopiero wtedy głos w tej sprawie zabrał premier Bojko Borisow. 1 listopada w wywiadzie telewizyjnym powiedział, że rosyjski dyplomata próbował zwerbować dyrektora jednej ze służb, mającego dostęp do tajnych informacji (czyżby chodziło o wywiad wojskowy?). Dyrektor osobiście poinformował premiera o próbie, w związku z czym zostały podjęte niezbędne kroki. - Putin zna mnie dobrze i wie, że nie poddaję się presji. Kiedy wszyscy wydalali rosyjskich dyplomatów, nie wygnałem ani jednego [chodzi o wydalenie rosyjskich dyplomatów pracujących dla wywiadu przez szereg państw po zamach na Skripala – red.]. Lecz gdy przyłapano dyplomatę na wysokim stanowisku podczas próby werbowania moich ludzi, natychmiast zareagowałem – podkreślił premier. Skandal z dyplomatą, który nie spieszył się z opuszczaniem Sofii, wybuchł tydzień po wizycie szefowej bułgarskiej dyplomacji w Moskwie. Podczas rozmów Jekateriny Zachariewej z Rosjanami nie poruszano sprawy poprzedniej szpiegowskiej afery. Na początku września w Sofii zatrzymano bułgarskiego obywatela, któremu zarzucono szpiegostwo na rzecz Rosji. To Nikołaj Malinow, biznesmen i szef społecznego ruchu „Rusofile”. W związku z tą sprawą dwaj obywatele Rosji, były generał wywiadu Leonid Reszetnikow i oligarcha Konstantin Małofiejew dostali 10-letni zakaz wjazdu do Bułgarii. Rusofile na celowniku Na początku września bułgarska prokuratura zatrzymuje grupę osób znanych z prorosyjskich poglądów. Większość z nich zostaje tylko przesłuchana w charakterze świadków. Tak jak na przykład Jurij Borisow. 9 września rano policja i funkcjonariusze DANS wchodzą do domu byłego zastępcy redaktora naczelnego dziennika „Duma” (organ prasowy opozycyjnej postkomunistycznej Bułgarskiej Partii Socjalistycznej). Przeprowadzają rewizję, konfiskują komputer i telefon komórkowy Borisowa, jego samego wyprowadzają w kajdankach. Jeszcze tego samego dnia wieczorem wychodzi na wolność. Jest świadkiem. Prawdziwym celem operacji jest jego przełożony, lider Narodowego Ruchu „Rusofile”, dawny wydawca dziennika „Duma’, biznesmen Nikołaj Malinow. On również zostaje zatrzymany 9 września. Ale inaczej niż pozostali, zostaje aresztowany decyzją sądu. Prokuratura oskarża go o pranie pieniędzy i szpiegostwo na rzecz Rosji. Grozi mu za to do 15 lat więzienia. Ale już następnego dnia Malinow wychodzi za kaucją (25 tys. euro) na wolność, otrzymując zakaz opuszczania kraju. Według prokuratury Malinow przyjmował korzyści majątkowe za przekazywanie państwowych tajemnic dwóm rosyjskim organizacjom. Chodzi o Rosyjski Instytut Studiów Strategicznych (RISS) oraz Towarzystwo Dwugłowego Orła. Sprawdzane są też powiązania Malinowa z przebywającym na emigracji byłym szefem Bułgarskiego Korporacyjnego Banku Handlowego, Cwetanem Wassiliewem. Wassiliew to jeden z bułgarskich oligarchów nie tylko sympatyzujących z Rosją, ale też robiących z Rosjanami interesy. W tym wypadku ma chodzić o finansowe powiązania z Konstantinem Małofiejewem, rosyjskim oligarchą zaangażowanym od lat w hybrydowe działania Moskwy w różnych krajach (Ukraina, Czarnogóra, Serbia), a nawet regionach świata (na ostatnim szczycie Rosja-Afryka w Soczi zadeklarował mocne zaangażowanie na Czarnym Lądzie). Nikołaj Malinow jest uważany za osobę bliską bułgarskim oligarchom sympatyzującym z Rosją. Ten były deputowany postkomunistycznej partii nigdy nie krył, że jego celem jest maksymalne zbliżenie Bułgarii do Rosji. Jednym z powodów, dla których opuścił parę lat temu BSP była niedostatecznie jego zdaniem prorosyjska polityka partii. Nie podobało mu się choćby stanowisko popierające pozycję UE i USA w konflikcie z Rosją po 2014 r. - Chciałbym pozdrowić wszystkich prawosławnych Słowian z okazji zwycięstwa w Trzeciej Wojnie Krymskiej – takimi słowami w marcu 2014 roku zaczął swoje wystąpienie w talk-show telewizji poświęconemu aneksji Krymu. Dziś Malinow stoi na czele założonego w 2003 roku Narodowego Ruchu „Rusofile”, który za swoją główną misję uważa „rozwijanie przyjaźni i współpracy między Bułgarią i Rosją w oparciu o tradycyjne prawosławne i słowiańskie idee i wartości”. To już znana i duża organizacja pozarządowa. Ma struktury w 35 miastach i dziesiątki tysięcy członków. Więcej szczegółów sprawy ujawnili kilka dni po zatrzymaniach – na forum parlamentu – szefowie prokuratury (Sotir Cacarow), MSW (Mładen Marinow) i kontrwywiadu DANS (Dimityr Georgijew). Minister spraw wewnętrznych Marinow poinformował, że w ramach dochodzenia zatrzymano w Sofii, Perniku i Brezniku łącznie osiem osób, które następnie przesłuchano. Szef DANS Georgijew powiedział, że podczas dochodzenia wykryto transfer środków do Bułgarii od rosyjskiej organizacji Dwugłowy Orzeł. - Schemat polegał na finansowaniu działań wymierzonych w bezpieczeństwo narodowe i mające na celu prowadzenie wojny hybrydowej przeciw Zachodowi – mówił w parlamencie szef kontrwywiadu. Główną rolę odgrywać miał Malinow, którego celem była zmiana polityki Bułgarii na zdecydowanie prorosyjską, m.in. przez budowę prorosyjskich mediów (telewizja, portale internetowe) i założenie nowej partii politycznej.  Akcja polityczna?Prokuratura opublikowała materiał, który według niej mają stanowić dowód na działalność szpiegowską lidera ruchu Rusofile. Chodzi o notatkę znalezioną podczas rewizji w biurze Malinowa. Jest napisana po rosyjsku i adresowana do rosyjskich sponsorów ruchu. „Bułgaria powinna stać się państwem, które buduje swoją przyszłość z Rosją. Rosja jest silniejsza od nas i my zdajemy sobie sprawę, że bez niej nie przetrwamy” – podkreśla Malinow. „Geopolityczna orientacja Bułgarii na podstawie prawosławia, słowiańskiej kultury i tradycji, które niezmienne łączą nas z Rosją” wymaga jednak „stworzenia adekwatnej ekonomicznej podstawy naszej działalności”. Fundamentem finansowania projektu geopolitycznego przeorientowania Bułgarii ma być przejęcie  operatora sieci komórkowej Vivacom. Inne aktywa to dwa duże zakłady zbrojeniowe oraz dwa kanały telewizyjne. W sumie mowa o firmach wartych łącznie około pół miliarda euro. Pieniądze mieli dostarczyć rosyjski oligarcha Konstantin Małofiejew i oligarcha bułgarski Cwetan Wassiliew. To jeden z największych biznesmenów w kraju. Ma polityczne kontakty w praktycznie wszystkich partiach. Był właścicielem upadłego w 2014 r. banku handlowego KTB, obecnie mieszka w Serbii. Wassilew zdementował doniesienia o jakimkolwiek swoim udziale w planach Rusofili, zaś eksperci i prawnicy wątpią, by opublikowany przez prokuraturę dokument dawał podstawy do postawienia zarzutu szpiegostwa. Z notatki nie wynika, by Malinow dysponował poufnymi danymi, zaś plany powołania partii politycznej lub nabycia mediów nie są przestępstwem. Albo więc śledczy mają na niego coś więcej, mocniejsze dowody, albo tak naprawdę nie chodzi wcale o złapanie szpiega, a jedynie wywołanie politycznej burzy. Wśród zatrzymanych do przesłuchania osób był sympatyzujących z socjalistami socjolog Żiwko Georgiew. Był on w 2016 roku zaangażowany w w powstanie strategicznego politycznego raportu (autorstwa rosyjskiego ośrodka RISS), który pomógł w wyborze na prezydenta Rumena Radewa. Nic dziwnego, że Radew, pochodzący z przeciwnego rządzącej partii GERB obozu, obecny skandal szpiegowski nazywa absurdem. - Zostałem wybrany głosami dwóch milionów bułgarskich wyborców i takie zarzuty są obraźliwe dla tych wszystkich ludzi – powiedział prezydent. Na dodatek do przesłuchań w sprawie Malinowa doszło 9 września. Tego dnia miejscowi rusofile świętują dzień „wyzwolenia” Bułgarii. Bowiem to 9 września 1944 roku upadła monarchia bułgarska (sojusznik Niemiec w wojnie), po tym jak cztery dni wcześniej do kraju wkroczyła Armia Czerwona. Postkomunistyczna opozycja dostrzegła w akcji służb i prokuratury prowokację polityczną rządzącej centroprawicowej partii GERB i premiera Bojko Borisowa. Prezydent Radew i szefowa  Bułgarskiej Partii Socjalistycznej Kornelia Ninowa zażądali konkretnych dowodów. Premier odpowiedział, że nie miał wpływu na działania służb specjalnych, ale z uznaniem wyraził się o pracy kontrwywiadu, który wraz z innymi instytucjami państwowymi i „służbami partnerskimi” sprawnie uniemożliwił oligarchom rosyjskim realizację ich zamierzeń. Zdaniem Atanasa Atanasowa, byłego szefa kontrwywiadu, a teraz lidera centroprawicowej, będącej w opozycji do GERB, partii Demokratyczna Bułgaria, cała sprawa miała przede wszystkim charakter przedwyborczy. Według niego, uderzając nagle, tuż przed wyborami samorządowymi, w środowiska prorosyjskie i postkomunistyczne, Borisow chciał zatrzymać proces odchodzenia prawicowego elektoratu od GERB. Atanasow uważa, na podstawie tego, co powiedziały i pokazały dotąd władze, że prokuratura nie ma podstaw, by stawiać zarzuty działalności szpiegowskiej. - Żeby być szpiegiem, trzeba mieć dostęp do tajnych informacji – wskazał. Jeśli prawdziwym celem operacji wymierzonej w Malinowa i socjalistów był wynik wyborów samorządowych 27 października, to trzeba przyznać, że Borisow osiągnął sukces. To prawda, że opozycja odbiła parę miast i zwiększyła generalnie swój stan posiadania we władzach samorządowych, ale GERB osiągnęła najlepszy wynik w skali kraju oraz obroniła największe miasta, ze stolicą na czele. Gdy Atanasow mówił o o walce o głosy prawicy, to właśnie o Sofię chodziło przede wszystkim. Dotychczasowa mer miasta, Jordanka Fandykowa (GERB) zdołała niewielką różnicą głosów obronić stanowisko w starciu z kandydatką lewicy. Pomogły głosy wyborców mniejszych ugrupowań prawicowych, niechętnych dziedzictwu komunizmu i Rosji, zmobilizowanych ostatnimi skandalami szpiegowskimi.  Dwugłowy orzeł wywiadu Bułgarski premier, chwaląc swój kontrwywiad, podkreślił, że udział w rozpracowaniu Malinowa i jego powiązań miały też „służby partnerskie”. Jedną z nich jest polska Agencja Bezpieczeństwa Wewnętrznego, mająca już całkiem bogate doświadczenia w zwalczaniu hybrydowych działań rosyjskiego wywiadu. Czyli takich, gdzie główną rolę odgrywa aktywność nie klasycznych szpiegów, a różnej maści „ekspertów”, „dziennikarzy” i „działaczy pozarządowych”. Dwa lata temu, na wniosek szefa ABW, z Polski wydalony został Dmitrij K. Pracował jako historyk na prywatnej uczelni wyższej w Pułtusku. Zdaniem polskiego kontrwywiadu, utrzymywał kontakt z rosyjskim służbami specjalnymi i zajmował się na ich zlecenie prowadzeniem wojny hybrydowej przeciwko Polsce (m.in. wciąganie do współpracy prorosyjskich naukowców, szerzenie poglądów zgodnych z celami Kremla itd.). Otóż Dmitrij K. był przedstawicielem Rosyjskiego Instytutu Studiów Strategicznych w Moskwie (RISS) – tego samego, który teraz wystąpił w roli głównej w aferze szpiegowskiej w Bułgarii. Nikołaj Malinow miał współpracować właśnie z RISS i Stowarzyszeniem „Dwugłowy Orzeł”. Oba te podmioty ściśle ze sobą współpracują, pierwszy zapewnia zaplecze analityczne i kadry, drugi – finansowanie. Dwie kluczowe tutaj osoby, to Leonid Reszetnikow i Konstantin Małofiejew. To oni dostali 10-letni zakaz wjazdu do Bułgarii. Tak jak I Zarząd Główny KGB (wywiad) po prostu przemianowano na Służbę Wywiadu Zagranicznego (SWR), tak jego zaplecze naukowe, czyli Naukowo-Badawczy Instytut Problemów Wywiadowczych I Głównego Zarządu KGB przekształcono w Rosyjski Instytut Studiów Strategicznych (RISS). Decyzję podjął w 1992 roku ówczesny prezydent Borys Jelcyn. RISS przez długie lata działał jako analityczne wsparcie SWR. Dopiero w 2009 r. ośrodek podporządkowano administracji kremlowskiej, a na jego czele postawiono emerytowanego generała wywiadu Leonida Reszetnikowa. Przyszedł prosto ze stanowiska szefa zarządu informacyjno-analitycznego Służby Wywiadu Zagranicznego. Generał Reszetnikow to specjalista od Bałkanów, może się pochwalić rozbudowaną siecią kontaktów, głównie w Bułgarii, Grecji i byłej Jugosławii (bliskie relacje z rodziną Slobodana Miloševicia). Od lat RISS współpracuje na tym odcinku z Małofiejewem, a w tle pojawia się ważny wątek wojny z Ukrainą. Na jesieni 2016 roku Reszetnikow przyjął w Moskwie „atamanów armii Bałkańskich Kozaków”, prorosyjskiego stowarzyszenia weteranów wojennych, powstałego w Kotorze. Na jego czele stanął Wiktor Zapłatin, przedstawiciel Związku Ochotników Donbasu na Bałkanach, weteran wojny w Donbasie, a przed wielu laty dowódca oddziału w wojnie w Bośni i Hercegowinie, do którego należał, znany z walk z Ukraińcami, Igor Girkin (Striełkow). Zapłatin w 2915 roku założył w Belgradzie  serbski oddział Związku Ochotników Donbasu, wspólnie z Aleksandrem Borodajem (kolejna znana postać rebelii donbaskiej), człowiekiem Małofiejewa. Ekspertem RISS w Serbii jest Mladen Obradović, lider prorosyjskiej organizacji Obraz, której działalności – ze względu na ekstremizm – zakazał w 2012 roku  Sąd Konstytucyjny Serbii.Jednak Reszetnikow stracił stanowisko dyrektora RISS po kompromitacji rosyjskiego wywiadu w Czarnogórze. Prawdopodobnie to on bowiem wymyślił plan przeprowadzenia puczu i obalenia prozachodniego rządu w tej małej bałkańskiej republice. Wcześniej Reszetnikow wielokrotnie przewidywał rozlew krwi w związku z wejściem Czarnogóry do NATO. Na jesieni 2016 roku próba puczu, kierowanego przez oficerów GRU, a mającego być przeprowadzonym przez serbskich nacjonalistów, zakończyła się kompletnym fiaskiem. Większość spiskowców aresztowano, zaś ich powiązania z rosyjskim wywiadem wojskowym udało się ustalić m.in. dzięki działaniom ABW. Krótko po ujawnieniu próby puczu i wyrzuceniu oficerów GRU z Belgradu, Władimir Putin ogłosił zmianę na stanowisku dyrektora RISS. Reszetnikowa zastąpił były szef wywiadu Michaił Fradkow. Nie oznacza to jednak końca aktywności emerytowanego generała na Bałkanach – o czym przekonali się Bułgarzy. Leonid Reszetnikow doskonale zna Bułgarię. Kiedyś tu się uczył, biegle mówi po bułgarsku, w Bułgarii wydano kilka jego książek o tematyce historycznej. W 2016 roku kierowany jeszcze wtedy przez niego RISS miał duży wkład w zwycięstwo prorosyjskiego kandydata na prezydenta, Rumena Radewa. Niedługo przed kampanią wyborczą Rosyjski Instytut Studiów Strategicznych dostał od bułgarskich socjologów bliskich postkomunistom zamówienie na przygotowanie analitycznego raportu dotyczącego poszukiwania kandydata na prezydenta z ramienia socjalistów, który najlepiej będzie odpowiadał celowi, jakim ma być zmiana orientacji Bułgarii na bardziej prorosyjską. Opisany w raporcie profil (pochodzenie, zawód, przekonania itd.) idealnie pasował do Rumena Radewa, generała lotnictwa w stanie spoczynku. Reszetnikow spotykał się też przed wyborami z szefową BSP Kornelią Ninową, rozmowy dotyczyły właśnie kandydata na prezydenta z ramienia socjalistów. Ostatecznie Radew wygrał, ale później była wpadka w Czarnogórze i Reszetnikow musiał odejść z RISS. Pozostał jednak aktywny w Bułgarii – już jako wiceszef Stowarzyszenia „Dwugłowy Orzeł”. Szefem jest Konstantin Małofiejew, a o powiązaniach obu panów świadczy jeszcze jeden fakt: Reszetnikow jest przewodniczącym rady dyrektorów informacyjnej telewizji Cargrad, finansowanej przez Małofiejewa, a propagującej rosyjski imperializm, panslawizm i prawosławie. Ta właśnie telewizja, jak i sam Małofiejew, odgrywali ważną rolę w przygotowaniu gruntu pod pucz w Czarnogórze. We wrześniu 2014 roku na międzynarodowym zjeździe w Moskwie poświęconym „tradycyjnym wartościom rodzinnym”, rosyjski oligarcha gościł Strahinję Bulajicia, jednego z liderów antyzachodniej opozycji, który potem organizował protesty przeciwko „natowskiej mafii”. Cargrad TV przez cały rok 2016 dawała dużo czasu antenowego liderom opozycji, którzy potem znaleźli się na ławie oskarżonych o próbę przeprowadzenia puczu. Małofiejew ma już zakaz wjazdu do UE za rolę w aneksji Krymu i wojnie w Donbasie (kluczowy sponsor „ochotników” rosyjskich walczących z Ukrainą). Małofiejew jest też założycielem rosyjskiej grupy inwestycyjnej Marshall Capital i największej prywatnej fundacji rosyjskiej: Wielkiej Dobroczynnej Fundacji św. Bazylego. Jest bardzo aktywny na całych Bałkanach. Rosyjski nacjonalista i zwolennik pansłowiańskiej wspólnoty prawosławnej ma swoje interesy w Serbii, organizował wizytę dużej grupy Kozaków w Banja Luce, stolicy Republiki Serbskiej, jako wyraz poparcia dla prezydenta Milorada Dodika. Zdaniem bułgarskiej prokuratury Małofiejew i jego stowarzyszenie odgrywają kluczową rolę w finansowaniu prorosyjskich środowisk i dążą do destabilizacji Bułgarii.",,
PiS stworzy koalicję z SLD?,"– Po wyborach parlamentarnych Prawo i Sprawiedliwość stworzy być może koalicję z SLD – powiedział wiceprezes PiS Przemysław Gosiewski. Odniósł się w ten sposób do pomysłu partyjnego kolegi Adama Hofmana, który wystąpił z taką propozycją. – Wykluczam zdecydowanie taką możliwość – skomentował wiceszef SLD Jerzy Szmajdziński w programie „Kwadrans po ósmej” w TVP1. Z kolei Aleksander Kwaśniewski uważa koalicję obu opozycyjnych partii za realną.","Poseł Gosiewski zastrzegł  jednak, że osobiście nie jest zwolennikiem takiej koalicji. Dodał, że o ewentualnych koalicjach zdecydują wyniki przyszłych wyborów. Przemysław Gosiewski nie zgodził się z opiniami, że ponowny  wybór Jarosława Kaczyńskiego na prezesa partii nie przyniesie korzyści ugrupowaniu i nie pomoże w zdobyciu nowych zwolenników. Podkreślił, że to Kaczyński zjednoczył prawicę, a także był – zdaniem Gosiewskiego – bardzo dobrym premierem. Obradujący podczas minionego weekendu w Poznaniu kongres PiS wybrał ponownie Jarosława Kaczyńskiego na szefa ugrupowania i przyjął uchwałę  wzywającą Lecha Kaczyńskiego do startu w wyborach prezydenckich. Jerzy Szmajdziński mówi PiS-owi „nie” – Wykluczam zdecydowanie taką możliwość – powiedział Jerzy Szmajdziński o pomyśle dotyczącym koalicji SLD z PiS. – Są tacy, którzy mówią, że młode pokolenie SLD nie myśli w kategoriach historycznych, że SLD-owska i PiS-owska młodzież mogłaby się dogadać. Ale nie ma takiej możliwości. Nie tylko dlatego, że mamy różną ocenę dotyczącą przeszłości, roli partii, PRL, generała Jaruzelskiego, ale nie ma też możliwości porozumienia,  jeśli chodzi o wizję państwa, sprawy gospodarcze.  Wiceszef Sojuszu odniósł też w „Kwadransie po ósmej” do grupy w PiS, która mówi o koalicji z SLD. –  Ta grupa nazywa się grupą biznesową, inni nazywają ją grupą pragmatyczną, a jeszcze inni, że to realiści. Uważają, że jeśli PiS nie będzie miał zdolności koalicyjnej, to samodzielne rządy – po skonsumowaniu koalicji z LPR i Samoobroną – są niemożliwe. Biznesowa dlatego, że chcą władzy, oni uważają, że władza jest rodzajem biznesu.   Jerzy Szmajdziński, oficjalny kandydat SLD na prezydenta ocenił też  prezydenturę Lecha Kaczyńskiego. – To jest prezydentura, w której Lech Kaczyński wykonuje program i myśli Jarosława Kaczyńskiego i Prawa i Sprawiedliwości. I to obciąża tę prezydenturę. Tak jak i obciąża ją myślenie i działanie wyłącznie w kategoriach historycznych. – Koalicja PiS-SLD oparta na pragmatycznym programie kuprzyszłości jest realna i ja bym nie odrzucał takiej możliwości – uważa były prezydent Aleksander Kwaśniewski. Kwaśniewski, który był gościem radia TOK FM, zaznaczył, że ewentualneporozumienie PiS z SLD „to jeden z wątków dyskusji, który na pewno w Prawie iSprawiedliwości ma miejsce”. Jego zdaniem, jeśli jest w PiS frakcja, która otym rozmawia, jest to grupa ludzi, „która jest przede wszystkim zorientowanana władzę”.",,
Żona syryjskiego dyktatora walczy z nowotworem,"Asma, żona syryjskiego prezydenta Baszara el-Asada, rozpoczęła leczenie raka piersi. Prasowe prezydenta poinformowało, że choroba jest we wczesnym stadium.","„Z siłą, pewnością siebie i wiarą pierwsza dama, Asma el-Asad, rozpoczęła wstępną fazę leczenia złośliwego guza piersi będącego we wczesnym stadium” – napisano w komunikacie, nie podając dalszych szczegółów.Takie publiczne oświadczenia są całkowicie niezwykłe w arabskim świecie, gdzie rak jest uznawany za tabu.Na zdjęciu opublikowanym na Facebooku, Twitterze i Instagramie 43-letnia Asma el-Asad znajduje się w pokoju szpitala wojskowego w Damaszku, ma podłączoną kroplówkę i siedzi uśmiechnięta obok męża Baszara. Są małżeństwem od 18 lat; mają troje dzieci – córkę i dwóch synów.Określona przed wybuchem wojny w 2011 roku przez amerykański magazyn „Vogue” jako „róża pustyni” Asma el-Asad została poddana ostrej krytyce, gdy zachowała milczenie, kiedy doszło do krwawych prodemokratycznych zamieszek, a potem rebelii; rzadko wtedy pokazywała się publicznie.",,
Trzy czaszki metr pod ziemią. Na Westerplatte znaleziono kolejne szczątki,"Na terenie dawnej Wojskowej Składnicy Tranzytowej na Westerplatte archeolodzy znaleźli kolejne ludzkie szczątki. Należały one do trzech osób. W sumie w trakcie badań natrafiono już na siedem kompletnych bądź zachowanych częściowo szkieletów. Przy części z nich odkryto przedmioty wskazujące na to, że chodzi o polskich żołnierzy.","Jak wyjaśniła odpowiedzialna za kontakt z mediami Hanna Mik z Muzeum II Wojny Światowej w Gdańsku, odkrycie miało miejsce 22 października. Mik poinformowała, że około metra poniżej poziomu gruntu znaleziono trzy czaszki i „liczne kości zalegające luźno bądź części szkieletów w układzie anatomicznym”.  Archeolodzy natrafili na nie w sąsiedztwie miejsca, gdzie w 1939 r. stała wartownia nr 5, zniszczona w czasie bombardowania składnicy we wrześniu 1939 r. „Przy szczątkach znajdowały się fragmenty amunicji strzeleckiej polskiej produkcji, hak mundurowy, fragmenty munduru oraz pas z zamocowanym na nim bagnetem” – poinformowała Hanna Mik w rozesłanym mediom komunikacie. Dodała, że „najprawdopodobniej w grobie złożono fragmenty ciał żołnierzy polskich poległych w wartowni nr 5”. „Szczegółowe informacje odnośnie znalezionych szczątków trzech osób będą możliwe do przekazania po pełnej eksploracji wkopu grobowego” - podkreśliła. Wszystkich odkryć dokonywano dotąd w sąsiedztwie dawnej wartowni nr 5. Przedmioty odkryte w pobliżu części szkieletów (np. fragmenty wyposażenia polskich żołnierzy), a także widoczne na kościach ślady po obrażeniach, zdaniem archeologów, wskazują, że - z bardzo dużym prawdopodobieństwem - są to szczątki polskich żołnierzy, którzy zginęli w efekcie walk o Wojskową Składnicę Tranzytową. Wszystkie odkryte w czasie prac szczątki zostaną zbadane z nadzieją na ustalenie tożsamości zmarłych. Historycy stworzyli listę obrońców Westerplatte, których miejsce pochówku nie jest znane. Zwrócili się z apelem do rodzin tych osób o przekazanie próbek DNA. Mogą one pomóc w ustaleniu tożsamości żołnierzy, których szczątki znaleziono w trakcie badań.  Na liście tej znaleźli się: Wojciech Najsarek, Bronisław Uss, Andrzej Kowalczyk, Konstanty Jezierski, Zygmunt Zięba, Władysław Jakubiak, Mieczysław Krzak, Adolf Petzelt, Bronisław Perucki, Jan Gębura, Ignacy Zatorski, Józef Kita, Antoni Piróg, Władysław Okraszewski i Jan Czywil. Prowadzone od 2016 r. przez Muzeum Westerplatte i Wojny 1939 roku prace na Westerplatte są pierwszymi kompleksowymi badaniami archeologicznymi tego terenu. Ich celem jest przebadanie możliwie największego obszaru dawnej składnicy wojskowej.  Po zakończeniu prac Muzeum chce utworzyć na tym terenie placówkę prezentującą historię miejsca i przebieg walk, jakie rozegrały się tu we wrześniu 1939 r. W sumie dotychczasowe badania objęły około 18 tys. m kw., co stanowi trzy procent powierzchni dawnej składnicy na Westerplatte. Prace archeologiczne mają być kontynuowane w kolejnych latach. Polska składnica wojskowa zaczęła funkcjonować na Westerplatte w 1926 r., ale moment ten poprzedziły kilkuletnie przygotowania, w tym przebudowa obiektów, które od XIX wieku służyły kuracjuszom wypoczywającym na terenie półwyspu oraz budowa dodatkowych magazynów i linii kolejowej. W latach 30. system obrony Westerplatte został rozbudowany. Powstało wówczas m.in. pięć wartowni oraz nowoczesny budynek koszar. 1 września 1939 r. o godzinie 4.48 Westerplatte zostało zaatakowane wystrzałami z niemieckiego pancernika Schleswig-Holstein. Oddziały polskie przez siedem dni broniły placówki przed atakami z morza, lądu i powietrza.  Według rożnych źródeł, gdy wybuchły walki, w polskiej składnicy przebywało 210-240 Polaków. W walkach poległo co najmniej 15 polskich żołnierzy, około 30 zostało rannych. Liczbę zabitych po stronie niemieckiej szacuje się na 50 żołnierzy, rannych - na około 120. Ciała części poległych na Westerplatte polskich żołnierzy zostały we wrześniu 1939 r. pochowane na terenie składnicy. Na początku w 1940 r. Niemcy przeprowadzili ekshumacje, a znalezione w jej trakcie szczątki zostały wywiezione na cmentarz na terenie gdańskiej Zaspy.  Historycy i archeolodzy podejrzewali, że ekshumacja ta nie była przeprowadzona dokładnie i na terenie półwyspu mogła pozostać część szczątków.",,
Burzliwa debata i wygrana Ciprasa. Grecki parlament przyjął propozycję porozumienia z wierzycielami,"Grecki premier wygrał kolejną bitwę. Po kilkugodzinnej, burzliwej debacie parlament w Atenach ostatecznie, w sobotę nad ranem, zgodził się upoważnić Aleksisa Ciprasa do rozmów z międzynarodowymi instytucjami w sprawie nowego pakietu pomocowego dla Grecji. Ciprasa poparła nie tylko jego własna partia, ale i opozycja. Nowy pakiet pomocowy w wysokości 53,5 mld euro Grecja miałaby otrzymać w zamian za m.in. reformę emerytur i podwyżkę VAT-u.","Burzliwa debata w greckim parlamencie nad propozycjami porozumienia, jakie premier Aleksis Cipras przedstawił kredytodawcom Grecji (są to: Europejski Bank Centralny, Międzynarodowy Fundusz Walutowy, Komisja Europejska) trwała kilka godzin.Sam premier Aleksis Cipras, znany ze swoich antyeuropejskich poglądów, mówił w parlamencie, że Grecja nie może pozwolić sobie na wyjście ze strefy euro. To samo deklarowali współkoalicjanci Ciprasa.– Mandat wyborczy nie upoważnia nas do wyprowadzenia kraju ze strefy euro. Grecja pozostanie w Europie i rząd będzie robił to, co robić powinien – podkreślał Terence Quick ze współrządzącego Grecją ugrupowania Niezależni Grecy.Choć debata w parlamencie była burzliwa, to przeważająca większość deputowanych zgadzała się, że Grecja musi pozostać w strefie euro, a rząd poparła w tej sprawie niemal cała opozycja. – Najważniejsza teraz jest nasza jedność. Na wszystko inne przyjdzie czas w poniedziałek. Nie wiem, czy będzie porozumienie z Unią, ale mam na to nadzieję – mówi Nikos Dendias z partii Nowa Demokracja.„Nikt nie chce wziąć odpowiedzialności za upadek rządu”Przeciwni reformom byli natomiast niektórzy deputowani rządzącej Syrizy, ale większość ostatecznie poparła premiera. – Nikt nie chce wziąć odpowiedzialności za upadek rządu – komentował minister zdrowia w rządzie Syrizy Panagiotis Kurublis.Ostatecznie propozycja rządowa uzyskała większość w 300-miejscowym parlamencie, mimo iż niektórzy członkowie partii rządzącej Syriza wstrzymali się od głosu lub nie przyszli na głosowanie. Reformy i cięcia „ostatnią szansą Grecji”Cipras podczas debaty w parlamencie przekonywał, że przedstawione przez jego rząd trudne reformy i bolesne cięcia to jedyna szansa dla Grecji, by otrzymać nowy pakiet pomocowy, który uchroni kraj przed niewypłacalnością.W czwartek wieczorem, zgodnie z planem, Grecja przesłała kredytodawcom propozycje reform, które miałyby być podstawą do rozmów o trzecim programie pomocowym dla tego kraju o wartości 53,5 mld euro na trzy lata. Pieniądze mają pochodzić z Europejskiego Mechanizmu Stabilności (EMS). W zamian Ateny zaproponowały m.in. podwyżkę podatku VAT, reformę emerytur i administracji publicznej.Reformy z pozytywna oceną ekspertów KE, EBC i MFWJak poinformowała w sobotę agencja Reuters, eksperci KE, EBC oraz MFW pozytywnie ocenili najnowszą propozycję reform i oszczędności przekazaną przez Ateny. Na podstawie opinii i zaleceń ekspertów z trzech instytucji, w sobotę ministrowie finansów państw eurogrupy na spotkaniu w Brukseli podejmą decyzję, czy można rozpocząć negocjacje o nowym programie pomocy.",,
Zbigniew Ziobro: zmiana decyzji o asesorach to kompromitacja KRS,"Krajowa Rada Sądownictwa początkowo twierdziła, że odrzuci wszystkie kandydatury asesorów sądowych; zmiana tej decyzji to kompromitacja KRS – powiedział w TVP1 minister sprawiedliwości Zbigniew Ziobro.","KRS podjęła decyzję o podjęciu obowiązków przez 252 spośród 265 mianowanych asesorów sądowych, których powołaniu sprzeciwiła się w końcu października. Minister Ziobro komentując zmianę decyzji przez KRS powiedział, że to „obnaża całkowitą kompromitację Krajowej Rady Sądownictwa”.Zbigniew Ziobro przypomniał, że Rada „początkowo twierdziła, że odrzuci wszystkie, co do jednego kandydatury zgłoszone do KRS asesorów - ludzi tak bardzo potrzebnych w polskim sądownictwie - i dzisiaj rakiem wycofuje się z tej decyzji”. W jego ocenie to pokazuje, że wcześniejsza decyzja Rady „była całkowicie bezpodstawna”. –  Mam nadzieję, że ci asesorzy jak najszybciej trafią do polskiego sądownictwa, bo są to ludzie świetnie przygotowani, bardzo profesjonalni, ukończyli długą, wieloletnią szkołę popartą licznymi egzaminami – mówił. Dodał, że na skutek „niefrasobliwości” i „nieodpowiedzialności” Krajowej Rady Sądownictwa asesorzy mogli zostać „wyrzuceni z polskiego wymiaru sprawiedliwości i na marne poszedłby trud lat ich pracy”. Manifestacja władzy i bezkarność Według ministra „najbardziej uderzające w tej historii to to, że Krajowa Rada Sądownictwa w tym aktualnym składzie nie wahała się w sposób cyniczny krzywdzić nawet tych ludzi tylko po to, by po raz kolejny zaakcentować swoją władzę i poczucie bezkarności w działaniach w sferze wymiaru sprawiedliwości”.–  Najwyższy czas, by tę Krajową Radę Sądownictwa zmienić – dodał.",,
UOKiK wszczął postępowania w sprawie obligacji GetBack,Urząd Ochrony Konkurencji i Konsumentów wszczął postępowania przeciwko Idea Bankowi i Polskiemu Domowi Maklerskiemu. Chodzi o sprzedaż obligacji korporacyjnych spółki GetBack.,"Prezes UOKiKu Marek Niechciał powiedział, że na Idea Bank, który pośredniczył w sprzedaży obligacji, wpłynęło 250 skarg. Dotyczą one m. in. podawania nieprawdziwych informacji o tym, że zakup obligacji oznacza gwarantowany zysk.  Poza tym do nabycia obligacji miały być namawiane osoby, które preferują bardzo bezpieczne formy lokowania swoich oszczędności. Marek Niechciał wyjaśnia, że postępowanie przeciwko Polskiemu Domowi Maklerskiemu, dotyczy wysyłania pocztą elektroniczną formularza do wypełnienia. UOKiK poinformował, że: „kupujący poświadczał, że nie usłyszał ani nie dostał żadnych informacji, które byłyby sprzeczne z tym, co jest napisane w Propozycji Nabycia Obligacji lub Warunkach Emisji Obligacji. Klient nie miał możliwości wysłać formularz bez zaakceptowania tego punktu, nawet jeśli faktycznie było inaczej”.",,
"Petru zmienia zdanie i chce ochrony. „Zawsze się bałem, że pojawi się wariat”","– Wiele razy prosiliśmy o ochronę przy większych zgromadzeniach. Ale trzeba liczyć na siebie. Zawsze się bałem, że pojawi się wariat. W kampanii było wiele sytuacji, gdzie ochrona się przydawała – powiedział w środę  Wirtualnej Polsce Ryszard Petru, założyciel partii Teraz!. Polityk, jak się okazuje, zmienił zdanie. Jeszcze niedawno mówił o tym, że eskorta policji to „ubeckie śledzenie”.","Lider i założyciel partii Teraz! Ryszard Petru był w środę gościem Wirtualnej Polski. Mówił tam m.in. o tym, jaki strach o swoją osobę odczuwa po ataku nożownika na prezydenta Gdańska Pawła Adamowicza.– Wiele razy prosiliśmy o ochronę przy większych zgromadzeniach. Ale trzeba liczyć na siebie. Zawsze się bałem, że pojawi się wariat. W kampanii było wiele sytuacji, gdzie ochrona się przydawała – mówił Petru.Jednak, jak się okazuje, Ryszard Petru nie zawsze miał tak jednoznaczny stosunek do ochrony. W lipcu 2017 r., kiedy to trwały protesty przeciw reformie sądownictwa i nowelizacji ustawy o Sądzie Najwyższym, Petru twierdził, że eskorta policji to tak naprawdę „śledzenie” i inwigilacja. Metody te nazwał wówczas „ubeckimi” i złożył w tej sprawie wraz z kolegami i koleżankami z Nowoczesnej zawiadomienie do prokuratury oraz zapowiedział interpelację do ówczesnej premier Beaty Szydło. – Ja nie chcę być w ten sposób chroniony. Na takiej zasadzie każdego obywatela mogą chronić i odprowadzać do domu. To najgorsze ubeckie metody – mówił wówczas „Gazecie Wyborczej”.",,
Włodzimierz Cimoszewicz: obecnie opozycja jest niewiele warta,"- Nadchodzi taki moment, gdy nawet najwierniejsi mają dość. Jak długo Tusk był teflonowy? To samo będzie z Prawem i Sprawiedliwością. Niestety, wciąż nie ma kto zlać PiS - powiedział Włodzimierz Cimoszewicz, były premier z ramienia SLD, w rozmowie z „Polską The Times”.","Cimoszewicz zapytany, dlaczego większość Polaków nie chce imigrantów, odparł, że „ludzi można przestraszyć dość łatwo”. – Jeśli dysponuje się mediami, zwłaszcza telewizją, można z prawie każdego społeczeństwa zrobić histerycznie przerażony tłum, bezmyślny, dający się łatwo sterować. To wyjątkowo obrzydliwa metoda uprawiania polityki. Jest skuteczna, gdy idzie o interesy manipulatorów, przykładem mogą być Putin, Orban czy Kaczyński, jednocześnie jest śmiertelnym zagrożeniem dla demokracji. Doprowadza ludzi do podłości, do rezygnacji z elementarnych wartości moralnych i humanitarnych. Polacy reagujący wrogością i nienawiścią do ofiar wojny i przemocy, to karykatura narodu odwołującego się wciąż do wspomnień o bohaterach wcześniejszych pokoleń. Ta polityka wyrządza największą szkodę kondycji moralnej naszego społeczeństwa. Polska staje się krajem moralnie nieprzyzwoitym i antychrześcijańskim – powiedział.",,
Najnowszy sondaż wyborczy do Sejmu. Zmiana poparcia dla PiS,"Gdyby wybory do Sejmu miały odbyć się w najbliższą niedzielę, zdecydowanym liderem pozostałoby Prawo i Sprawiedliwość, na które swój głos oddałoby 37 proc. badanych respondentów. Według tego samego badania drugą siłą polityczną w parlamencie zostałaby Platforma Obywatelska. Sondaż przeprowadził na zlecenie „Super Expressu” Instytut Badań Pollster. W badaniach przeprowadzonych w ciągu ostatnich tygodni poparcie dla partii rządzącej plasowało się na poziomie 30-35 proc.","Jak podaje „SE”, ostatnie wydarzenia, takie jak zatrzymanie Bartłomieja M., byłego rzecznika ministerstwa obrony i Mariusza Antoniego K. byłego posła PiS przez CBA, a także ujawnienie przez „Gazetę Wyborczą” nagrań rozmów Jarosława Kaczyńskiego nie zmniejszyły poparcia dla PiS, lecz jak wynika z sondażu, jego pozycja lidera została umocniona.Według sondażu na partię rządzącą głos oddałoby 37 proc. badanych respondentów. Drugie miejsce zajęłaby Platforma Obywatelska z 24-proc. poparciem. Trzecie miejsce okazało się kompletnym zaskoczeniem. Partia Roberta Biedronia z poparciem rzędu 10 proc. weszłaby do Sejmu jako trzecia siła polityczna w Polsce.Próg wyborczy osiągnęłyby jeszcze Polskie Stronnictwo Ludowe i Kukiz'15. Do sejmu według sondażu Pollster nie dostałyby się SLD, Nowoczesna, Partia Korwina, Partia Razem, Partia Zieloni oraz partia Ryszarda Petru Teraz!.",,
"PiS bierze Mazowsze, na Dolnym Śląsku wygrała Platforma","W sejmiku woj. mazowieckiego najwięcej radnych będzie miało Prawo i Sprawiedliwość – poinformowała w sobotę po południu Wojewódzka Komisja Wyborcza. Z kolei w woj. dolnośląskim pierwsze miejsce zajęła Platforma. Na godz. 22.30 PKW zapowiedziała konferencję prasową, na której ma ogłosić oficjalne wyniki wyborów.","PiS w sejmiku woj. mazowieckiego będzie miał 19 radnych, PSL – 16, PO – 15, zaś jednego przedstawiciela wprowadził SLD. Na PiS oddano 519 tys. 871 głosów, na PSL – 463 tys. 396 głosów, na PO – 434tys.828 głosów, zaś na SLD – 128 tys. 492 głosy. Tylko te cztery ugrupowaniawprowadziły swoich przedstawicieli do sejmiku mazowieckiego.  Z PSL do sejmiku dostali się m.in. Adam Struzik i Dorota Stalińska. Z PiS:Maciej Wąsik i Marian Piłka. Z PO: Dariusz Dziekanowski i UrszulaKierzkowska. Jedyny mandat dla SLD uzyskała Katarzyna Piekarska.Łódzkie: PiS przed PO i PSLPiS wygrało wybory do sejmiku woj. łódzkiego, wprowadzając tam 12 radnych. Po 10 radnych będą miały PO i PSL, a jednego SLD. Mimo zwycięstwa PiS,województwem rządzić będzie zapewne dotychczasowa koalicja PO i PSL.W Łódzkiem może nastąpić zmiana na fotelu marszałka, który do tej pory należał do PO. Od czterech lat marszałkiem województwa jest Witold Stępień. Jako najpoważniejszego kandydata wymienia się jednego z liderów ludowców, obecnego członka zarządu woj. łódzkiego – Dariusza Klimczaka.Wielkopolskie: PO z największą liczbą radnychPO zdobyła 13 mandatów w 39-osobowym sejmiku woj. wielkopolskiego. PSL wprowadziło 12 radnych, PiS ośmiu, SLD Lewica Razem cztery, a dwa mandaty przypadły KWW Ryszarda Grobelnego Teraz Wielkopolska Platforma zdobyła najwięcej mandatów, ale to PSL zwyciężyło pod względemliczby oddanych głosów. Na PSL w Wielkopolsce zagłosowało 254 256 osób, a na PO 253 520.W przydziale mandatów do sejmiku liczą się głosy oddane w danym okręgu – poinformował komisarz wyborczy w Poznaniu Henryk Komisarski.Przy zapowiadanym porozumieniu PO-PSL koalicja tych ugrupowań będzie miała w nowej kadencji sejmiku 25 radnych, czyli o jednego więcej, niż po wyborach z 2010 r.Lubuskie: PO przed PSL w wyborach do sejmikuPO z wynikiem 25,37 proc. i 10 mandatami wygrała wybory do sejmiku woj. lubuskiego z PSL. Ludowcom 22,90 proc. głosów dało 8 miejsc w sejmiku. PiS uzyskało 16,91 proc. ważnych głosów i 5 mandatów. Tyle samo radnych będzie miał SLD z poparciem na poziomie 14,85 proc. Lepsze Lubuskie dostało 11,94 proc. i będzie miało 2 radnych.W sejmiku regionu zasiada 30 radnych. Przed tegorocznymi wyborami samorządem na szczeblu wojewódzkim rządziła koalicja PO-PSL. Ten układ najpewniej zostanie utrzymany, lecz koalicja powiększy przewagę głosów.Z protokołów głosowania w pięciu lubuskich okręgach wynika, że w całymregionie było 808 486 uprawnionych do głosowania; wydano 361 138 kart, codaje frekwencję na poziomie 44,67 proc. Głosów nieważnych było 70 730 przy290 106 głosach ważnych.Zachodniopomorskie: PO przed PSLPO ma 12 mandatów w sejmiku woj. zachodniopomorskiego; partia uzyskała 31,96 proc. głosów. PSL zdobyło 7 mandatów (20,57 proc. poparcia). 6 mandatów przypadło PiS (19,29 proc); SLD zyskało 11,82 proc. poparcia  i 4 mandaty. Jeden mandat zdobył Komitet Bezpartyjni z 9,84 proc. poparcia.Nieważnych głosów oddano 19,46 proc. Frekwencja wyniosła 33,56 proc. Pomorskie: najwięcej mandatów w sejmiku dla POPO ma najwięcej, 17 mandatów w 33-osobowym sejmiku województwa pomorskiego; Platforma uzyskała 40,74 proc. głosów. PiS poparło 23,04 proc. głosujących, partia zdobyła 9 mandatów. PSL zdobyło 7 mandatów, uzyskując 17,43 proc. poparcia.Frekwencja w wyborach do sejmiku wyniosła 45,68 procent. Głosy stanowią 17,85 proc. wszystkich oddanych głosów. Najwięcej nieważnych głosów oddano w powiecie sztumskim, 28,54 proc.W sejmiku pomorskim kontynuowana będzie koalicjarządząca Platformy Obywatelskiej i Polskiego Stronnictwa Ludowego – zadeklarowali liderzy obu ugrupowań. Podkarpackie: PiS ma większość bezwzględną w sejmiku19 mandatów w 33-osobowym sejmiku woj. Podkarpackiego zdobyło Prawo i Sprawiedliwość. PSL będzie miało 9 radnych;  PO – 5. PiS zdobyło 43,69 proc. głosów, Polskie Stronnictwo Ludowe 24,36 proc, a Platformę Obywatelską 15,36 proc.Od maja ub. roku w sejmiku woj. podkarpackiego rządziła  koalicja PiS orazPrawicy Rzeczpospolitej. Do zmiany doszło w związku z postawieniempoprzedniemu marszałkowi województwa zarzutów korupcyjnych; wcześniej władzę sprawowała koalicja PO-PSL-SLD. Podlaskie: najwięcej mandatów w sejmiku dla PiSPiS zdobyło najwięcej – 12 mandatów – w wyborach do sejmiku województwa podlaskiego, PSL – 9, PO – 8 , SLD Lewica Razem – jeden. PiS zdobyło 33,67 proc. głosów, PSL – 27,55 proc., PO – 22,46 proc., SLDLewica Razem – 6,80 proc.W zakończonej kadencjirządziła koalicja PO-PSL, która po nowych wyborach – według pierwszychdeklaracji PSL - ma być w Podlaskiem utrzymana. Kujawsko-Pomorskie: sukces PO  PO zdobyła 14 mandatów w 33-osobowym sejmiku województwa kujawsko-pomorskiego. Pozostałe mandaty zdobyły komitety: PSL – 10, PiS – 7 i SLD – 2. Na PO głosowało 32,67 proc. wyborców, na PSL – 24,33 proc., na PiS – 21,15 proc., na SLD – 12,25 proc. Koalicja Platformy Obywatelskiej i PolskiegoStronnictwa Ludowego w samorządzie województwa kujawsko-pomorskiego będzietrwać w nowej kadencji.                                                teraz odtwarzaneLiczenie głosów nadal w toku. W Krakowie na razie wygrywa PiS W Małopolsce wygrywa PiS  Prawo i Sprawiedliwość wygrało wybory do sejmiku województwa małopolskiego, zdobywając 17 mandatów, PO będzie mieć 14 mandatów, a PSL osiem. To oficjalne wyniki podane w czwartek wieczorem przez Wojewódzką Komisję Wyborczą. PiS zdobyło 36,71 proc. głosów, PO – 28,26 proc., a PSL – 20,04 proc. W małopolskim sejmiku jest 39 mandatów. PiS zdobył o jeden mandat więcej niż cztery lata temu, ale to nie wystarczy do samodzielnego rządzenia. Opolskie: triumf PO  9 mandatów przypadło dla PO, 8 dla PSL, 7 dla Mniejszości Niemieckiej, 5 dla PiS i jeden dla SLD – taki będzie podział sił w opolskim sejmiku. PO uzyskała – 25,35 proc. głosów, PSL – 21,92 proc. Na PiS oddano 16,79 proc. ważnych głosów; na Mniejszość Niemiecką 14,9 proc.; a na SLD niespełna 9,5 proc.Na Opolszczyźnie oddano 18,2 proc. nieważnych głosów. Warmińsko-Mazurskie w rękach PSL  PSL wygrało wybory do sejmiku woj. warmińsko-mazurskiego, zdobywając 14 mandatów. PO będzie miała 9 mandatów, PiS - 6, a SLD jeden mandat. Na PSL oddano 37,09 proc. ważnych głosów, na PO – 26,88 proc., na PiS – 18,84 proc., a na SLD – 8,49 proc. głosów. Świętokrzyskie: PSL oficjalnie wygrywa wybory do sejmikuPolskie Stronnictwo Ludowe w sejmiku woj. świętokrzyskiego będzie miało 17 z 30 mandatów – wynika z oficjalnych danych Wojewódzkiej Komisji Wyborczej w Kielcach. W gremium zasiądą także przedstawiciele PiS, PO i SLD. Wynik uzyskany przez PSL oznacza, że partia w regionie będzie mogła rządzićsamodzielnie. Jest jednak duże prawdopodobieństwo, że ludowcy - podobniejak w poprzedniej kadencji – wejdą w koalicję z PO. Liderzy partyjni ustalili w tym tygodniu, że PSL i PO będą tworzyć ze sobą koalicje w sejmikach. Drugi wynik osiągnęło PiS – osiem mandatów, trzeci Platforma Obywatelska – trzy mandaty, czwarty komitet SLD-Lewica Razem – dwa mandaty. W województwie świętokrzyskim głosowało 53,25 proc. z ponad 1 mln 43 tys.uprawnionych. 16,72 proc. głosów uznano za nieważne.                                                teraz odtwarzaneKomisja wojewódzka w Lublinie; druga tura będzie łatwiejsza Na Lubelszczyźnie najwięcej mandatów ma PiS PSL wygrało „procentowo” wybory do sejmiku województwalubelskiego i w stosunku do poprzedniego składu zyskało trzy mandaty. Rozkład sił pozwala na utrzymanie koalicji PSL-PO, choć PiS ma w nowym sejmiku najwięcej radnych. PSL najprawdopodobniej zachowa stanowisko marszałka województwa.PiS w nowym 33-osobowym sejmiku będzie miało 13 mandatów, o dwa więcej niż w poprzednim. PSL przypadło 12 mandatów – w poprzednim miało ich 9. PO zdobyło 7 mandatów, czyli dwa mniej niż w poprzednim sejmiku.Mimo większego poparcia łącznie w skali województwa PSL zdobył mniej mandatów niż PiS, ponieważ mandaty są przyznawane w poszczególnych okręgach. Śląsk – PO wygrała wybory do sejmiku Platforma Obywatelska wygrała wybory do sejmiku woj.śląskiego, zdobywając 17 mandatów. PiS będzie miało 16 mandatów, PSL obsadzi 5 miejsc, Ruch Autonomii Śląska – 4, a SLD – 3. Takie wyniki ogłosiła w piątek wieczorem Wojewódzka Komisja Wyborcza w Katowicach.Na PO oddano 27,21 proc. wszystkich głosów, na PiS – 25,07 proc., na PSL – 13,21 proc., na RAŚ – 7,20 proc. głosów, a na SLD – 10,39 proc. 5-proc. progu wyborczego nie przekroczyły w woj. śląskim Komitet Wyborczy Nowa Prawica-Janusza Korwin-Mikkego, Ruch Narodowy oraz Demokracja Bezpośrednia.  Mieszkańcy woj. śląskiego wybierali 45 radnych sejmiku woj. śląskiego (dotąd 48). Powodem jest spadek liczby mieszkańców regionu poniżej 4,5 mln.",,
Zełenski: Na temat Nord Stream 2 mamy z kanclerz Merkel odmienne zdania,"Prezydent Ukrainy Wołodymyr Zełenski podkreślił, że w kwestii budowy rosyjsko-niemieckiego gazociągu Nord Stream 2 mają z kanclerz Angelą Merkel zdecydowanie odmienne zdania. Nowy przywódca Ukrainy przebywa w Niemczech z pierwszą wizytą.","– Mamy diametralnie różne opinie – powiedział cytowany przez agencję EFE Zełenski, odnosząc się do stanowiska Niemiec wobec Nord Stream 2, który ma biec z rosyjskiej Ust-Ługi do niemieckiego Greifswaldu po dnie Morza Bałtyckiego, z pominięciem Ukrainy. Prezydent przypomniał jednak, że Merkel obiecała mu, że ukraińskie gazociągi po otwarciu Nord Stream 2 nadal będą „pełne gazu”. Niemiecka kanclerz z kolei zaznaczyła, że bardzo ważne jest dla niej zapewnienie tranzytu przez Ukrainę na określonym poziomie – pisze EFE. Merkel przypomniała również, że kraj ten – objęty pakietami pomocowymi Międzynarodowego Funduszu Walutowego – jest na „skomplikowanej drodze” w związku z trudnościami gospodarczymi i finansowymi, jakie przechodzi. Nord Stream 2 to projekt liczącej 1,2 tys. km dwunitkowej magistrali gazowej przez Bałtyk, o mocy przesyłowej 55 mld metrów sześciennych surowca rocznie. Gazociąg miał być gotowy do końca 2019 r. i jednocześnie Rosja zamierzała znacznie ograniczyć przesyłanie gazu rurociągami biegnącymi przez terytorium Ukrainy. Przeciwne budowie Nord Stream 2 są – poza Ukrainą – Polska, kraje bałtyckie i USA.",,
"„Jedna ręka trzymała pistolet, a inna prowadziła kulę”","– Objawienia fatimskie niezwykle mocno odcisnęły się na pontyfikacie Jana Pawła II po 13 maja 1981 roku – mówi w rozmowie z portalem tvp.info Paweł Zuchniewicz, publicysta tygodnika „Niedziela”. To właśnie wtedy dokonano nieudanej próby zamachu na życie papieża.","– Wcześniej Karol Wojtyła wiedział o fatimskich objawieniach, ale się nimi specjalnie nie interesował. Dopiero po zamachu  przyjrzał im się dokładniej – mówi Zuchniewicz.Do zamachu na Jana Pawła II doszło 13 maja 1981 roku na placu Świętego Piotra, o godzinie 17:17, a więc mniej więcej tej samej, w której Karol Wojtyła przyszedł na świat. – Można powiedzieć, że jak gdyby urodził się na nowo – zwraca uwagę Zuchniewicz. Heroiczność cnótW objawieniach fatimskich, które miały miejsce w 1917 roku, brało udział troje dzieci: Hiacynta i Franciszek Marto oraz ich nieco starsza kuzynka Łucja dos Santos. Hiacynta i Franciszek zmarli niedługo po zakończeniu objawień, Łucja dożyła sędziwego wieku. Proces beatyfikacyjny  dwójki pastuszków z Fatimy rozpoczął się w 1946 roku. Zwłoki Hiacynty i Franciszka zostały ekshumowane w 1935 roku, a po raz drugi w 1951 roku. Okazało się, że ciało Hiacynty nie uległo rozkładowi. 13 maja 1989 roku papież Jan Paweł II podpisał  dekret uznający heroiczność ich cnót.  W czasie rekonwalescencji po zamachu papież otrzymał informacje o tym, że rocznica pierwszego objawienia fatimskiego przypadała w dniu, kiedy Ali Agca pociągnął za spust – mówi Zuchniewicz. Pierwsze zdarzenie miało miejsce 13 maja 1917 roku, drugie tego samego dnia, tyle tylko, że właśnie w 1981 roku. Jan Paweł II poprosił wtedy, aby mu przynieść kopertę, w której była spisana tajemnica fatimska. Wówczas znane były dwie jej części, trzecia nie była ujawniona. Gdy ją odczytano, okazało się, że dotyczy „biskupa odzianego w biel"", który „klęcząc u stóp wielkiego Krzyża, został zabity przez grupę żołnierzy, którzy kilka razy ugodzili go pociskami z broni palnej i strzałami z łuku"". Tymczasem Jan Paweł II nie padł martwy – kule dosięgły go, ale ocalał – mówi Zuchniewicz. Nieprawdopodobna trajektoriaWłoski lekarz prof. Francesco Crucitti, który operował Ojca Świętego w poliklinice Gemelli, mówił po zabiegu, że pocisk miał nieprawdopodobną trajektorię. Ominął o kilka milimetrów najważniejsze dla życia organy, m.in. tętnicę główną i rdzeń kręgowy. Sam Jan Paweł II stwierdził: „Jedna ręka trzymała pistolet, a inna prowadziła kulę”.Rok później, czyli 12 i 13 maja 1982 roku papież odwiedził Fatimę, aby podziękować za ocalenie. Gdy pierwszego dnia pielgrzymki wchodził do bazyliki Matki Bożej Różańcowej, rzucił się na niego mężczyzna ubrany w czarną sutannę. W ręku trzymał bagnet i wznosząc antypapieskie okrzyki, celował w jego serce. Zamachowca powstrzymała najbliższa ochrona papieża. Po latach kardynał Stanisław Dziwisz ujawnił, że napastnikowi, którym był Hiszpan Juan Fernandez Krohn, udało się lekko drasnąć Jana Pawła II.                                                    Siostra Łucja zmarła 1,5 miesiąca przed odejściem Jana Pawła II (fot. REUTERS/Handout) „Papież rodzin”Papież do Fatimy pielgrzymował trzykrotnie. Ostatni raz w 2000 roku, kiedy wyniósł na ołtarze i uczynił błogosławionymi Hiacyntę i Franciszka. – Niezwykła była relacja Jana Pawła II i ostatniej żyjącej, czyli Łucji, która zmarła 1,5 miesiąca przed odejściem Jana Pawła II. Ona sama na łożu śmierci wypowiedziała słowa: „Idziemy z pastuszkami i Ojcem Świętym do nieba” – mówi Zuchniewicz. Pytany o to, czy rzeczywiście, jak mówią pogłoski, istnieje jeszcze jakaś czwarta, nie ogłoszona do tej pory tajemnica, odpowiada, że sama Łucja powiedziała, że cały sekret fatimski jest już ujawniony. – Trzeba jednak pamiętać, że siostra Łucja miała również później rozmowy z Matką Bożą. Podobnie było z Hiacyntą, do której Maryja przychodziła w czasie jej choroby. W zapiskach siostry Łucji znajdujemy między innymi informację o tym, że Maryja wyjawiła Hiacyncie, jakie grzechy najbardziej obrażają Boga. Są to grzechy nieczystości.– Co ciekawe – dodaje Zuchniewicz – w archiwach założonego z inicjatywy Jana Pawła II watykańskiego Instytutu Studiów nad Rodziną znajduje się list siostry Łucji skierowany do dyrektora  Instytutu, dziś kardynała Carlo Caffarry. W liście tym Łucja pisze, że „ostateczna walka między Panem a królestwem szatana rozegra się o małżeństwo i rodzinę”. Przypomnijmy, że w czasie kanonizacji Jana Pawła II papież Franciszek nazwał swojego poprzednika „papieżem rodzin"" – mówi.",,
Ziobro o „farmie trolli” w Inowrocławiu: „Wykonujący te zadania byli opłacani z pieniędzy podatników”,"– Pokazuje, że to są ludzie całkowicie niewiarygodni. Są hipokrytami. Korzystają z osłony medialnej, zwłaszcza TVN i Gazety Wyborczej, to są media całkowicie zaangażowane po jednej stronie, nieobiektywne, które nie chcą pokazywać tego, co dzieje się naprawdę w Polsce – stwierdził w programie „W pełnym świetle” na antenie TVP Info minister sprawiedliwości i prokurator generalny Zbigniew Ziobro, komentując fakt, że lider PO Grzegorz Schetyna broni Krzysztofa Brejzy ws. „farmy trolli”, która miała funkcjonować w inowrocławskim ratuszu.","W programie minister sprawiedliwości porównał opisywaną w tekstach Onetu sprawę wiceministra sprawiedliwości Łukasza Piebiaka i internautki posługującej się pseudonimem „mała Emi” z opisywaną m.in. przez portal tvp.info aferą hejterską w urzędzie miejskim w Inowrocławiu.– To jest idealny przykład pokazujący pewne, można powiedzieć, bliźniacze zjawisko. W Ministerstwie Sprawiedliwości pojawiły się takie sytuacje, a z całą pewnością mamy bardzo twarde dowody wskazujące na to, że pan Brejza, który jest szefem kampanii PO i kandydatem tej partii na ministra sprawiedliwości i prokuratora generalnego, osobiście był zaangażowany – on sam, a nie jego współpracownicy – w organizowanie, jak to się teraz mówi „farmy trolli” i atakowanie swoich przeciwników – stwierdził Ziobro.Jeśli chodzi o aferę inowrocławską, minister podkreślił finansowy aspekt sprawy. – Pracownicy te zadania , ze środków publicznych, więc można powiedzieć, że dochodziło do kradzieży mienia publicznego na użytek prywatnych interesów partii o nazwie Platforma Obywatelska – zaznaczył minister. Zbigniew Ziobro podkreślił również zdecydowanie różne reakcje na obie sprawy. – My mówiliśmy, że w państwie, którym zarządzamy mogą się znaleźć różni ludzie i nie gwarantowaliśmy, że wszyscy będą aniołami, ale obiecywaliśmy, że w odróżnieniu od Platformy, jeżeli wyjdą jakieś nieprawidłowości lub podejrzenia, będziemy natychmiast reagować stanowczo – zauważył.– Rzeczywiście pojawiła się sytuacja, gdzie w ministerstwie sprawiedliwości, kilku sędziów na kilkuset pracujących zajęło się w prywatnym czasie na prywatnych forach internetowych zajęciem, którego nie mogłem zaakceptować – stwierdził Ziobro nawiązując do dymisji wiceministra Piebiaka. Dodał, że nie ma uprawnień do śledzenia prywatnej korespondencji pracowników.– Nawet nie miałbym takiej możliwości i rzecz jasna uprawnień, bo to, co ktoś robi w swoim prywatnym czasie – to ja nijak nie mam do tego dostępu, chyba że toczy się śledztwo i jest podejrzenie przestępstw kryminalnych, a tak oczywiście nie było – zaznaczył.– Jest konflikt w środowisku, konflikt w rodzinie sędziowskiej, a takie są najbardziej bolesne i brutalne czasami. (…) U niektórych emocje chyba wzięły górę, wtedy rozum czasami niestety gaśnie i zaczęli odpowiadać, czując się słusznie pokrzywdzeni, natomiast to nie usprawiedliwia zachowań, które, jeśli się potwierdzi oczywiście, mogły mieć miejsce, dlatego podjąłem stosowne działania – podsumował sprawę minister.",,
Neumann: Zagłosowałbym na Gawłowskiego,"– Gdybym mieszkał w Koszalinie, to bym na niego zagłosował – powiedział w RMF FM przewodniczący klubu parlamentarnego PO. Sławomir Neumann odpowiadał na pytanie o start Stanisława Gawłowskiego w wyborach do Senatu. Na polityku ciąży siedem prokuratorskich zarzutów, grozi mu nawet 15 lat więzienia.","– Wierzę, że ocena której się poddaje Stanisław Gawłowski w Koszalinie będzie dla niego korzystna i ludzie go wybiorą – powiedział Neumann.  – Gdybym tam mieszkał, to bym na niego zagłosował – potwierdził, dopytany przez prowadzącego. KO zadeklarowała pod koniec sierpnia, że nie wystawi kontrkandydata dla Gawłowskiego, który będzie ubiegał się o mandat senatora w okręgu koszalińskim. Były sekretarz generalny PO walczy o mandat w izbie wyższej parlamentu, mimo siedmiu prokuratorskich zarzutów, w tym czterech korupcyjnych. Zdaniem śledczych, polityk Platformy przyjął łapówki o wartości ponad 700 tys. zł. Grozi mu nawet 15 lat więzienia. Gawłowski oczekuje na proces.",,
14 lat temu odszedł Jan Paweł II,"14 lat temu, 2 kwietnia 2005 roku zmarł Jan Paweł II, od 2014 roku święty Kościoła katolickiego. Zasiadał na Stolicy Piotrowej w latach 1978-2005. Jego przesłanie odzwierciedlały słowa wypowiedziane na początku misji: „Nie lękajcie się, otwórzcie na oścież drzwi Chrystusowi, otwórzcie drzwi jego zbawczej władzy”.","Papież Jan Paweł II zmarł w wieku 84 lat. Był jednym z najbardziej wpływowych przywódców przełomu wieków. Pracował, aby budować fundament moralny świata współczesnego i odegrał kluczową rolę w obaleniu komunizmu w Polsce. Pontyfikat Jana Pawła II trwał 26 lat 5 miesięcy i 16 dni. Był trzecim co do długości w historii papiestwa – po św. Piotrze i Piusie IX. Na datę liturgicznego wspomnienia św. Jana Pawła II wybrano 22 października – rocznicę uroczystej inauguracji pontyfikatu.Przy łożu zmarłego w papieskich apartamentach byli najbliżsi współpracownicy Ojca Świętego, m.in.: osobisty sekretarz papieża abp Stanisław Dziwisz, ks. prof. Tadeusz Styczeń, jego uczeń z KUL, ks. prałat Mieczysław Mokrzycki (obecnie arcybiskup lwowski) i opiekujące się Janem Pawłem II na co dzień siostry sercanki.Wybrany podczas pamiętnego konklawe 16 października 1978 r. został 264. papieżem w dziejach. Był zarazem pierwszym od 455 lat następcą św. Piotra nie-Włochem i pierwszym papieżem Słowianinem. Dla świata jego wybór był niespodzianką, jeśli nie sensacją, ale dla osób zaangażowanych w życie Kościoła, zwłaszcza watykanistów, Karol Wojtyła już podczas konklawe po śmierci Pawła VI należał do grona papabili. Po jego wyborze na papieża zgodnie podkreślano, że był jak mało kto przygotowany do podjęcia tego zadania. Miał za sobą przeszłość duszpasterza, wykładowcy, naukowca, filozofa, publicysty, autora książek, biskupa historycznej diecezji, któremu przyszło sprawować rządy w konfrontacji z reżimem komunistycznym. Wziął też aktywny, twórczy udział w Soborze Watykańskim II. Nietypowa jak na duchownego była jego przeszłość artystyczna – w młodości występował w teatrze i pisał wiersze, czego – jak się później okazało – nie porzucił także jako papież.Wiadomość o śmierci papieża ogłosił 100 tys. modlących się ludzi arcybiskup Leonardo Sandri, mówiąc: „Najdrożsi bracia i siostry, o godzinie 21.37 nasz najukochańszy Ojciec Święty Jan Paweł II powrócił do domu Ojca”.W Polsce odejściu papieża towarzyszył dźwięk dzwonu Zygmunta na Wawelu. 16 października 1978 r. ogłosił wybór Karola Wojtyły na Stolicę Piotrową, a 2 kwietnia 2005 r. żegnał papieża Polaka. Jan Paweł II został pochowany w Grotach Watykańskich. Jego beatyfikacji dokonał papież Benedykt XVI 1 maja 2011 r. Po niej grób papieża przeniesiono do kaplicy Świętego Sebastiana w bazylice Świętego Piotra, niedaleko Piety Michała Anioła. Odprawiane są tam regularnie msze.Jana Pawła II ogłosił świętym papież Franciszek 27 kwietnia 2014 r. Proces beatyfikacyjny i kanonizacyjny był rekordowo krótki. Zostało wielkie dziedzictwo, do którego trzeba wrócić – tak o dorobku Jana Pawła II mówił jego długoletni sekretarz kard. Stanisław Dziwisz.Jan Paweł II, nazwany papieżem pielgrzymem, odbył 104 podróże zagraniczne na wszystkich zamieszkanych kontynentach. Niestrudzenie docierał do obszarów nędzy materialnej i głodu, a także tam, gdzie było łamane prawo do wolności i godnego życia.Podczas jego pontyfikatu ponad 300 mln ludzi przeszło na katolicyzm.",,
Czarny Dzień „niedotykalnych” chrześcijan. Domagają się równych praw,"Chrześcijańscy dalici, czyli należący do najniższej kasty tzw. niedotykalnych, wyszli na ulice stolicy Indii, domagając się poszanowania swych praw. Manifestacja, popularnie nazywana „Black Day”, jest dniem żałoby i protestu tych wszystkich, którzy walczą o przyznanie przedstawicielom mniejszości takich samych praw, z jakich korzystają hinduiści.","Protest odbył się 10 sierpnia, w 69. rocznicę wprowadzenia w Indiach prawodawstwa, które zapewnia przywileje dalitom, wyznającym hinduizm. Gwarantują one im m.in. odpowiednią liczbę miejsc w szkołach i na uczelniach, a także miejsca pracy w instytucjach państwowych. Ma to na celu ułatwienie startu życiowego przedstawicielom grup znajdujących się na najniższych szczeblach hierarchii społeczeństwa indyjskiego. Takich ułatwień prawo nie gwarantuje jednak chrześcijanom i muzułmanom ze społeczności niedotykalnych. Są oni dyskryminowani już na starcie: nie mają dostępu do edukacji. – W Indiach system kastowy został oficjalnie zniesiony, jednak w praktyce wciąż obowiązuje dzieląc społeczeństwo. Trzeba formacji do równości i sprawiedliwości, co w naszych realiach jest naprawdę trudnym wyzwaniem – podkreśla bp Theodore Mascarenhas. Wskazuje zarazem, że Czarny Dzień ma wymiar symboliczny, ponieważ przedstawiciele mniejszości nie liczą się w debacie publicznej i nikt z władz tak naprawdę nie słucha ich głosu. – Dalici uznawani są za najgorszych z ludzi, będących poza systemem kastowym. Często nazywani są „niedotykalnymi”, co oznacza w praktyce, że nikt z wyższej kasty nie chce mieć z nimi do czynienia. Nie mogą korzystać ze wspólnych studni, żyją w odrzuceniu na obrzeżu wiosek. Są otwarcie dyskryminowani – mówi Radiu Watykańskiemu bp Mascarenhas.",,
„Sprzeciwiamy się koncepcji mechanizmu relokacji. Nasze zdanie się nie zmieni”,"Od samego początku sprzeciwiamy się koncepcji mechanizmu relokacji; nasze zdanie w tej sprawie nie zmieniło się ani na jotę i nie ulegnie zmianie również po rekonstrukcji rządu – oświadczył premier Mateusz Morawiecki. Podkreślił, że „nie pozwolimy na narzucanie nam złych propozycji”.","„Jednostronne narzucanie takiego rozwiązania na państwa członkowskie jest zaprzeczeniem zasad wspólnoty” – ocenił w niedzielnym wpisie na Twitterze szef rządu.„Nasze zdanie w tej sprawie nie zmieniło się ani na jotę i nie ulegnie zmianie również po rekonstrukcji rządu” – zapowiedział Morawiecki. Jak dodał, „nie pozwolimy na narzucanie nam złych propozycji, które nie pomagają rozwiązać problemu u jego źródła” – dodał.W sobotę rzeczniczka Prawa i Sprawiedliwości Beata Mazurek napisała w oświadczeniu, że PiS odrzuca próby narzucania tzw. relokacji imigrantów do poszczególnych państw UE, w tym Polski. „Wobec pojawiających się w mediach nieprawdziwych informacji i komentarzy władze PiS i KP PiS oświadczają, że nasze stanowisko w sprawie przyjmowania imigrantów z Afryki oraz Bliskiego i Środkowego Wschodu pozostaje niezmienne” – wskazała.",,
Przewodniczący Platformy Obywatelskiej: na Europę nie można się obrażać,"– Należy założyć niebezpieczny wariant, że PiS będzie chciał się odegrać na Europie – powiedział w programie TVP1 „Kwadrans polityczny” Grzegorz Schetyna. Przewodniczący PO skomentował czwartkową porażkę Saryusz-Wolskiego w wyborach na szefa Rady Europejskiej. Schetyna uznał, że PiS nie może obrażać się na Unię Europejską.","Donald Tusk został w czwartek ponownie wybrany na szefa RE. Przedłużono mu kadencję o kolejne dwa i pół roku. Na byłego polskiego premiera głosowało 27 unijnych przywódców. Tej kandydaturze sprzeciwiła Polska. Zgłosiła własnego kandydata, Jacka Saryusz-Wolskiego, jednak nie znalazł on zwolenników. – Jego pozycja w strukturach unijnych jest (obecnie) nie do pozazdroszczenia – powiedział Schetyna. Ocenił, że Saryusz-Wolski stał się przedmiotem politycznej gry. – To postać tragiczna. Żal mi go – mówił przewodniczący PO. Podkreślił, że „na Europę nie można się obrażać”. Jego zdaniem premier Beata Szydło powinna przeprosić unijnych polityków za prowadzenie złej dyplomacji.",,
Niemcy utrudniają ekshumację polskich ofiar obozów koncentracyjnych,"„Od roku IPN nie może uzyskać zgody na prace na cmentarzu w Fürstenbergu, gdzie pochowane są polskie więźniarki pomordowane w Ravensbrück. Tymczasem Niemcy prowadzą rocznie dziesiątki prac ekshumacyjnych na terenie Polski” – czytamy w poniedziałkowym „Naszym Dzienniku”.","„Myślę, że w najbliższym czasie powinien nastąpić przełom w tych naszych staraniach, innej sytuacji nie mogę sobie wyobrazić” – mówi „Naszemu Dziennikowi” prof. Krzysztof Szwagrzyk, wiceprezes IPN, który kieruje pracami Biura Poszukiwań i Identyfikacji IPN.„To znaczy, że strona niemiecka wyda zgodę na przeprowadzenie badań na terenie cmentarza w Fürstenbergu, czyli tam, gdzie grzebano w pewnej kwaterze na cmentarzu lokalnym prochy Polek i innych więźniarek, które zamordowano na terenie obozu Ravensbrück” –  doprecyzował Szwagrzyk.Dziennik podał, że kiedy Instytut otrzyma zgodę, niezwłocznie przystąpi do działania. „W tej chwili jesteśmy jeszcze na etapie działań organizacyjnych, przygotowawczych” –  zaznacza Szwagrzyk.Wiceprezes IPN wskazuje na brak symetrii w relacjach polsko-niemieckich, ponieważ dotychczas IPN nie prowadził tego typu działań na terenie Niemiec. „Będą to pierwsze prace, dotychczas takie działania nie były prowadzone na terenie Niemiec” –  podkreśla.",,
Dostał dotację z UE na budowę zamków... z piasku,"Unijne dotacje to ostatnio podstawa udanego biznesu. Można je dostać na sprzęt, biuro, jakiś projekt albo... zamek. A nawet na wiele zamków. Pan Grzegorz Pawelski dostał od Brukseli 40 tysięcy złotych i teraz profesjonalnie i europejsko będzie robił zamki. Z piasku.","Zdobiły kołobrzeskie plaże już od kilku lat, ale atrakcją na europejską skalę zostały dopiero teraz. Do zamków pan Grzegorz podszedł wreszcie nie hobbystycznie, a biznesowo. Opłaciło się. A raczej opłaci je Unia. – Uczyłem się pisać biznesplan, złożyłem wniosek o dofinansowanie i udało się – mówi Grzegorz Pawelski.Dumny konstruktor czeka, aż zamki staną się atrakcją na miarę Zamków Nad Loarą. Sądząc po reakcji plażowiczów – jest już całkiem blisko tego celu. – Myślę, że to świetna inicjatywa i ogólnie dla turystów to jest po prostu coś wspaniałego, żeby oglądać takie budowle z piasku – skomentowała jedna z turystek.Przy takiej koniunkturze pan Grzegorz musi nauczyć się robić z piasku zamki błyskawiczne... albo przynajmniej szybciutkie.CZYTAJ TAKŻE Zamienili dłuta na... łopatki. Piaskowe rzeźby witają turystów",,
Niedźwiedzie atakują. Mieszkańcy żyją w strachu,"Ataki niedźwiedzi zdarzają się ostatnio coraz częściej, a mieszkańcy okręgu Ardżesz w południowej Rumunii są przerażeni. Zwierzęta schodzą z gór, zbliżają się do gospodarstw i atakują wszystko, co spotkają na swojej drodze – informuje rumuńska telewizja. Ludzie cały czas trzymają pod ręką widły i siekiery.","Do jednej z napaści doszło w miejscowości Rucar na południu Rumunii. Kilka dni temu niedźwiedź wszedł do jednego z gospodarstw i zaatakował dwie świnie. To jednak nie jedyny incydent na tym terenie, jak podkreślają rumuńskie media. Do podobnych zajść dochodziło już wiele razy, a mieszkańcy czują się sterroryzowani.Lokalne władze mówią, że podejmowały już wiele prób opanowania sytuacji. Żądały transportu drapieżników w inne miejsce lub też ich zastrzelenia. Pracownicy lasów na terenie Rucar powołują się na prawo, które mówi o zakazie zabijania zwierzyny.Do wypadków z udziałem niedźwiedzi dochodzi również w innych regionach. 16 listopada na drodze między miejscowościami Praid i Sovata na terenie środkowej Rumunii samochód uderzył w ponad 400-kilogramowego niedźwiedzia. Nikomu nic się nie stało, ale dziecko znajdujące się w pojeździe dostało ataku paniki. Auto zostało poważnie zniszczone. Niedźwiedź doczołgał się na pobocze drogi, mimo połamanych nóg. Dopiero po prawie dobie weterynarze zdołali go znieczulić przy pomocy 6 dawek środka uspokajającego. Po 20 godzinach agonii został zastrzelony.",,
"Włamali się przez okno do staruszki, pobili ją i okradli",Dwóch mężczyzn został zatrzymanych pod zarzutem rozboju na 89-letniej kobiecie. Staruszka została zaatakowana we własnym domu w Chełmie (woj. lubelskie). Z powodu obrażeń została przewieziona do szpitala.,"Do zdarzenia doszło w niedzielę. Dyżurny komendy otrzymał zgłoszenie o rozboju, do którego doszło w centrum Chełma. Z relacji zgłaszającej wynikało, że do mieszkania 89-letniej kobiety przez wyważone okno weszło dwóch mężczyzn.Napastnicy zaatakowali i pobili starszą panią. Skradli z jej mieszkania portfel, telefon komórkowy, obrączkę i uciekli. Ranna kobieta trafiła do szpitala.Kryminalni wspierani przez policjantów z Komendy Wojewódzkiej Policji w Lublinie już następnego dnia zatrzymali prawdopodobnych sprawców. Okazali się nimi dwaj mężczyźni w wieku 37 i 38 lat, którzy nie posiadają stałego miejsca zamieszkania. Odzyskano również część skradzionego mienia.",,
Premier na Twitterze: Nie będzie zgody na wypłatę odszkodowań z naszej strony,"„Pamiętamy o tragicznych losach polskiego narodu w trakcie II Wojny Światowej, dlatego nie będzie zgody na wypłatę odszkodowań z naszej strony” – napisał w sobotę na Twitterze premier Mateusz Morawiecki.","„Polacy powinni mieć pełne prawo być dumnymi ze swojej historii, dziedzictwa i kultury oraz świętowania pod biało-czerwonym sztandarem. Pamiętamy o tragicznych losach polskiego narodu w trakcie II Wojny Światowej, dlatego nie będzie zgody na wypłatę odszkodowań z naszej strony” – wskazał Morawiecki.Premier odniósł się do sobotniego wystąpienia prezesa PiS Jarosława Kaczyńskiego podczas pikniku patriotycznego, który odbywał się przed Domem Polonii w Pułtusku. Szef PiS mówił, „że Polska żadnych zobowiązań wojennych nie ma. I to zarówno z punktu widzenia prawa, jak i z punktu widzenia elementarnej moralności i przyzwoitości”. Dodał, że „to nam należy zapłacić. To nam są niektórzy na zachód od polskich granic winni dziesiątki, setki miliardów euro czy dolarów, może nawet więcej niż bilion, my nie jesteśmy nikomu nic winni” – podkreślał.",,
Papież zachęca Polaków do życia w prawdzie,"„Prawda lub prawdomówność jest cnotą, która polega na tym, by się okazywać prawdziwym w swoich czynach, wystrzegając się dwulicowości, udawania i obłudy” –  Ojciec Święty  w mocnych słowach zaapelował do polskich pielgrzymów podczas audiencji ogólnej w Watykanie.","– Pozdrawiam serdecznie pielgrzymów polskich. Katechizm Kościoła Katolickiego przypomina nam, że „prawda lub prawdomówność jest cnotą, która polega na tym, by się okazywać prawdziwym w swoich czynach i mówić to, co prawdziwe w swoich słowach, wystrzegając się dwulicowości, udawania i obłudy"". Niech to pomaga nam wzrastać w bratniej miłości, sprawiedliwości i w odważnym wyznawaniu wiary. Nich będzie pochwalony Jezus Chrystus – zaapelował do wiernych Ojciec Święty podczas audiencji ogólnej w Watykanie.    Papieską audiencję streścił po polsku ks. prał. Sławomir Nasiorowski z Sekretariatu Stanu Stolicy Apostolskiej: ",,
"Sprawa komendanta MO, który bezprawnie internował opozycjonistów, wróciła do sądu",Sąd Okręgowy w Szczecinie po raz kolejny będzie musiał zająć się sprawą b. szczecińskiego komendanta MO oskarżonego o bezprawne internowania działaczy Solidarności na początku stanu wojennego. W czwartek Sąd Najwyższy uchylił wyrok umarzający tę sprawę.,"Kasację od zapadłego we wrześniu 2016 r. orzeczenia umarzającego sprawę wniosła prokuratura IPN. SN podzielił argument tej kasacji mówiący, że szczeciński sąd dokonał wadliwej interpretacji prawa międzynarodowego odnoszącego się do pojęcia zbrodni przeciw ludzkości.Postępowanie ma bardzo długą historię sądową – przed dwoma laty SN uchylił już jeden z wyroków zapadłych w tej sprawie i skazujący b. komendanta MO na dwa lata więzienia. Wtedy kasację wniosła obrona.Jarosław W. został oskarżony przez IPN o to, że między 12 a 16 grudnia 1981 r. (czyli zanim dekret o stanie wojennym zaczął formalnie obowiązywać) podpisał 59 decyzji o internowaniu działaczy Solidarności. Dziennik Ustaw z treścią dekretu opublikowano dopiero 17 grudnia - o czym wiadomo od lat 90. XX wieku.W lutym 2016 r. SN uznał jednak, że o bezprawności internowań można mówić tylko do 17 grudnia, wobec czego bezprawne pozbawienie wolności internowanych nie było długotrwałe, gdyż nie przekroczyło 7 dni. Wtedy SN podkreślił, że krótkotrwałość bezprawności nie wyklucza faktu, iż mogło dojść do zbrodni przeciw ludzkości, która się nie przedawnia i jest karalna. Nawet bowiem nieprzekraczające 7 dni pozbawienie wolności może być uznane za taką zbrodnię, jeśli spełnione są wszystkie warunki określone w prawie międzynarodowym definiującym pojęcie zbrodni przeciw ludzkości.",,
"Grodzki: Doświadczam nienawiści tak, jak ksiądz Popiełuszko","Mam nagranie, które jest dowodem na to, że proponowane były pieniądze człowiekowi za to, żeby publicznie mnie oczernił, żeby powiedział, że brałem łapówki – powiedział marszałek Senatu Tomasz Grodzki. Według Radia ZET i Onetu chodzi o relację 90-letniego Tadeusza Staszczyka, któremu – twierdzą portale – „człowiek” miał zaproponować 5 tys. zł za oczernienie polityka PO. Marszałek Senatu ma w tej sprawie zawiadomić ABW. Sam Grodzki twierdzi, że jest ofiarą i doświadcza nienawiści „tak jak Paweł Adamowicz czy ks. Jerzy Popiełuszko”.","Wobec prof. Tomasza Grodzkiego w ostatnich tygodniach pojawiło się kilka relacji pacjentów, którzy oskarżają go, że jako lekarz przyjmował od nich łapówki. Mowa jest tutaj o kilku kwotach – m.in. 5 tys. zł, 3 tys., 2 tys., 1,5 tys., 500 dolarów. Relacje przekazywało Radio Szczecin i TVP3 Szczecin.  Grodzki konsekwentnie odpierał zarzuty. Twierdził, że nigdy nie uzależniał praktyki lekarskiej od przyjęcia jakichkolwiek korzyści. Śledztwo w tej sprawie wszczęła Prokuratura Regionalna w Szczecinie. Do CBA złożono też zawiadomienie o możliwości popełnienia przestępstwa – złożył je Karol Guzikiewicz, radny sejmiku pomorskiego.   Tomasz Grodzki w rozmowie z dziennikiem.pl powiedział, że dysponuje nagraniem „pod imieniem i nazwiskiem”, gdzie jego byłemu pacjentowi mężczyzna złożył propozycję korupcyjną za to, że oczerni Grodzkiego.  – Nie wiem, czy dziennikarz, czy agent naszych służb czy agent obcych służb. Na pewno sprawa nadaje się do ABW. Mam nagranie pod imieniem i nazwiskiem – mówi Tomasz Grodzki. Dalej wskazał, że „to nie jest żaden pan Romuald czy Krzysztof, tylko konkretny człowiek”. – W dodatku powstaniec warszawski, człowiek honoru – powiedział polityk.  – Zadzwonił do szpitala w Szczecinie. Rozmawiał z jednym z moich kolegów. A kto to wszystko koordynuje... To są spekulacje. Wiadomo, że tropy prowadzą na Nowogrodzką, do siedziby PiS. Telewizja PiS-owska jest realizatorem tej operacji. A Polskie Radio Szczecin jest producentem sfabrykowanych informacji na mój temat. Jak mówią plotki, koledzy z PiS dostali zadanie odzyskania Senatu jak najszybciej. Jak widać, metody są nieważne. Pozwę wszystkich tych, którzy mnie oczerniają – opowiada.  Grodzki pytany o to, czy jest „ofiarą” medialnej nagonki wskazał, że doświadcza tego, czego wielu ludzi w Polsce już doświadczało. – Doświadczam nienawiści, zorganizowanego hejtu tak, jak w większym stopniu doświadczał Paweł Adamowicz czy ksiądz Jerzy Popiełuszko – mówił.  – Nie porównuję się. Ale jak pani sobie przypomni, co wypisywano w propagandowych mediach innej władzy na temat księdza Jerzego, co wypisywano, mówiono na temat Adamowicza już w czasie rządów PiS, to można znaleźć analogie. Kto sieje wiatr, zbiera burzę. I takie sianie nienawiści wobec mnie, oczernianie mnie, może oczywiście wyzwolić jakieś mordercze zamiary u ludzi nienormalnych, niezrównoważonych – mówił. Według Radia Zet jeszcze przed południem we wtorek marszałek Senatu złoży odpowiednie zawiadomienie w tej sprawie do ABW.  Jak podało Radio Zet, dziennikarz stacji dotarł do Tadeusza Staszczyka, który osiem lat temu przeszedł operację wycięcia nowotworu. „Jego przypadek był bardzo ciężki i nikt nie chciał podjąć się operacji. Trafił do profesora Tomasz Grodzkiego, a ten miał uratować mu życie” – informuje stacja.",,
Byli opozycjoniści grożą prof. Zybertowiczowi sądem. „O części z nich nigdy nie słyszałem”,"– Jest to list grupy 37 osób, o części których nigdy nie słyszałem. Skoro o nich nie słyszałem, nigdy nie wymieniałem ich nazwisk – powiedział doradca prezydenta prof. Andrzej Zybertowicz, odnosząc się do wezwania przedsądowego 37 opozycjonistów w związku z jego wypowiedzią nt. Okrągłego Stołu.","Pełnomocnicy części uczestników obrad Okrągłego Stołu – m.in. Ryszarda Bugaja, Władysława Frasyniuka, Andrzeja Celińskiego, Aleksandra Halla, Adama Strzembosza, Henryka Wujca i Andrzeja Zolla – wystosowali w ubiegły wtorek wezwanie przedsądowe do doradcy prezydenta, socjologa prof. Andrzeja Zybertowicza. Jest to reakcja na wypowiedź, która padła z ust prof. Zybertowicza 5 lutego w Pałacu Prezydenckim, podczas debaty oksfordzkiej na temat Okrągłego Stołu.Zybertowicz powiedział wówczas: „Dzisiaj wielu obserwatorów i komentatorów Okrągłego Stołu nie uświadamia sobie, jak głęboka prawda była w komentarzu Andrzeja Gwiazdy po rozmowach Okrągłego Stołu, gdy powiedział: »podczas obrad Okrągłego Stołu władza podzieliła się władzą z własnymi agentami«”.W rozmowie na antenie Radia Wnet Zybertowicz podkreślił, że w sensie procesowym sytuacja jest „dziwna”, ponieważ jak dotąd wezwanie przedsądowe opublikowano tylko na jednym z portali, a do niego samego jeszcze ono nie wpłynęło.– Jest to list grupy 37 osób, o części których nigdy nie słyszałem. Skoro o nich nie słyszałem, nigdy nie wymieniałem ich nazwisk – mówił. Tłumaczył też, że słowa, które padły podczas debaty, były propagowane „w różnych mediach” w postaci „zdeformowanej, uproszczonej, by nie powiedzieć siermiężnej”.– Grupa 37 osób niewymienionych przeze mnie z nazwiska, niewskazywanych, w ogóle nie miałem ich na myśli, poczuła się tak zmobilizowana do działania, że zamiast podjąć debatę, dyskusję z moimi słowami, zwrócili się do paru adwokatów zaangażowanych politycznie w kampanię „wolne sądy” i rozpoczęto medialną zadymę – ocenił Zybertowicz.",,
Większość Katalończyków nie chce niepodległości,Większość mieszkańców Katalonii nie chce niepodległości regionu – wynika z opublikowanego przez dziennik „El Pais” sondażu. Według tej wydawanej w Madrycie gazety zaledwie 24 proc. Katalończyków opowiada się za secesją od Królestwa Hiszpanii.,"„Skoro w badaniu tylko 24 proc. ankietowanych wyraziło przekonanie, że należy dążyć do procesu niepodległości, to logiczne jest, że większość Katalończyków nie chce secesji” – napisał „El Pais”, który zlecił przeprowadzenie sondażu ośrodkowi Metroscopia.Z badania wynika, że wśród trzech ugrupowań proniepodległościowych największy odsetek separatystów wśród swoich zwolenników ma Republikańska Lewica Katalonii (ERC). Aż 63 proc. sympatyków tego ugrupowania wskazuje, że region powinien dążyć do secesji. Nieco niższy odsetek zwolenników odłączenia od Królestwa Hiszpanii mają wśród swoich sympatyków dwie inne partie proniepodległościowe, wchodząca w skład bloku Junts per Catalunya (Razem dla Katalonii) Demokratyczna Europejska Partia Katalonii (PdeCAT) i Kandydatura Jedności Ludowej (CUP). Odsetek ich zwolenników popierających dalszy proces separatystyczny wynosi odpowiednio 58 i 56 proc.Polityczne porozumienie zakończy kryzysZ ankiety przeprowadzonej wśród mieszkańców Katalonii wynika też, że 71 proc. z nich chciałoby, aby politycy znaleźli rozwiązanie służące pozostaniu tego regionu w granicach Hiszpanii. 56 proc. uczestników badania uważa, że bez względu na to, kto wygra przedterminowe wybory do lokalnego parlamentu 21 grudnia, kryzys w regionie zostanie rozwiązany na mocy politycznego porozumienia.Komentatorzy dziennika „El Pais” twierdzą, że przeprowadzone w dniach 20-22 listopada badanie na grupie 1,8 tys. osób, dowodzi, że „Katalończycy są już zmęczeni politycznym i gospodarczym kryzysem w swoim regionie”. Z kolei z sondażu opublikowanego 20 listopada przez barceloński dziennik „El Periodico” wynika, że opowiadające się za secesją partie polityczne Katalonii mogą liczyć na większość w regionalnym parlamencie – nawet ponad 70 miejsc. Rozkład głosówSondaż dowiódł, że największą popularnością wśród Katalończyków cieszy się ERC. Chęć zagłosowania na to ugrupowanie wyraziło 18,3 proc. ankietowanych, a partia ta mogłaby liczyć na 37–38 miejsc w 135–osobowym parlamencie.Z kolei 14,4 proc. ankietowanych zadeklarowało, że zagłosuje na inne proniepodległościowe ugrupowanie, blok wyborczy dotychczasowego premiera Carlesa Puigdemonta Junts per Catalunya. Zdobyłoby ono od 24 do 25 miejsc w parlamencie Katalonii.",,
Śledztwo ws. majątku Kwaśniewskich przedłużone o pół roku,"O kolejne pół roku zostało przesłużone śledztwo w sprawie majątku Aleksandra i Jolanty Kwaśniewskich; dotąd w postępowaniu nikomu nie przedstawiono zarzutów – poinformowano w Prokuraturze Regionalnej w Katowicach, która prowadzi to postępowanie. Chodzi o wyjaśnienie okoliczności nabycia oraz finansowania willi w Kazimierzu Dolnym.","W grudniu zeszłego roku katowicka prokuratura podjęła umorzone wcześniej śledztwo dotyczące majątku byłego prezydenta i jego małżonki. Chodzi o wyjaśnienie okoliczności nabycia oraz finansowania willi w Kazimierzu Dolnym. Informację o przedłużeniu postępowania do 3 czerwca przyszłego roku przekazał rzecznik Prokuratury Regionalnej w Katowicach Waldemar Łubniewski. – Trudno przewidzieć, czy do tego czasu uda się zamknąć to postępowanie, zależy to od wielu czynników. W sprawie dotychczas przesłuchano szereg świadków i zgromadzono wiele dokumentów. Przeprowadzenie części czynności pociąga za sobą konieczność wykonania kolejnych – powiedział prokurator.Podstawa do oceny prawnejWśród przesłuchanych dotychczas świadków nie ma byłego prezydenta ani jego żony. Sprawę majątku Kwaśniewskich wyjaśniała wcześniej katowicka prokuratura apelacyjna i umorzyła śledztwo, nie dopatrując się przestępstwa. Podejmując to postępowanie pod koniec zeszłego roku Prokuratura Regionalna w Katowicach podawała, że zamierza przeprowadzić „szereg czynności procesowych”, by wyjaśnić okoliczności nabycia oraz finansowania willi w Kazimierzu Dolnym.Przeprowadzenie tych czynności - dodawali śledczy - będzie stanowić podstawę do ponownej prawnokarnej oceny zgromadzonego w sprawie materiału dowodowego. Sprawa dotyczy, jak podawała prokuratura w komunikacie, „uchylania się ustalonych osób zobowiązanych od opodatkowania oraz podejmowania, wspólnie i w porozumieniu z innymi osobami, działań mogących utrudnić stwierdzenie przestępczego pochodzenia środków płatniczych, tj. o przestępstwa z art. 299 par. 5 k.k. i inne”. Chodzi o tzw. pranie pieniędzy. Afera OleksegoŚledztwo, umorzone wcześniej przez byłą Prokuraturę Apelacyjną w Katowicach, stanowiło pokłosie tzw. taśm Oleksego, nagranych jesienią 2006 r. przez ochronę znanego biznesmena Aleksandra Gudzowatego (Gudzowaty zmarł w 2013 r., a Oleksy w 2015 r.). Były premier Józef Oleksy podczas rozmowy z właścicielem Bartimpeksu wyrażał wątpliwości, czy Kwaśniewski jest w stanie wytłumaczyć się ze swojego majątku.Ten fragment ujawnionego w 2007 r. nagrania Prokuratura Krajowa przesłała do Katowic z poleceniem wszczęcia postępowania. W jego ramach sprawdzano m.in., czy małżeństwo Kwaśniewskich nie uchylało się od opodatkowania. Po dokładnej weryfikacji nie potwierdziły się podejrzenia wobec byłego prezydenta i jego żony. Postępowanie umorzono. W tamtym postępowaniu prokuratura przyjrzała się domom w Kazimierzu i Wilanowie oraz działce na północy Polski. Agent TomekJak ustalili prokuratorzy, dom w Wilanowie i działka zostały kupione legalnie, były wykazywane w oświadczeniach majątkowych, a dom w Kazimierzu nigdy nie był własnością byłego prezydenta i jego małżonki. Według ówczesnych doniesień prasowych, w sprawie willi w Kazimierzu Dolnym Centralne Biuro Antykorupcyjne przeprowadziło kontrolowaną transakcję, w której brał udział słynny agent o pseudonimie Tomasz Małecki (to późniejszy poseł Tomasz Kaczmarek). Miał on wkupić się w łaski rodziny J., administrującej willą w Kazimierzu, której właścicielem był przyjaciel rodziny Kwaśniewskich Marek M. CBA było przekonane, że naprawdę dom należy do byłego prezydenta; by to udowodnić, agent, poprzez rodzinę J., namówił M. do sprzedaży willi – informowała wówczas prasa.",,
Spółka Centralny Port Komunikacyjny ma nowego prezesa,"Mikołaj Wild, były wiceminister infrastruktury i były pełnomocnik rządu ds. Centralnego Portu Komunikacyjnego został prezesem spółki CPK. Rozpoczęcie prac związanych z budową nowego lotniska centralnego dla Polski w 2023 roku, a także stworzenie ram prawnych i finansowych do dobrowolnego wykupu gruntów pod inwestycję – to priorytety nowego prezesa spółki.","Spółka Centralny Port Komunikacyjny powstała w 2018 r., by przygotować i zrealizować budowę nowego lotniska centralnego dla Polski i inwestycji towarzyszących, w tym nowej sieci linii kolejowych, dróg ekspresowych, autostrad i pozostałej infrastruktury przesyłowej. Oferty na prezesa spółki można było składać do 13 grudnia br.  Decyzją rady nadzorczej Wild stanął na czele czteroosobowego zarządu. Wcześniej od 9 maja 2017 r. do 28 listopada br. był pełnomocnikiem rządu ds. CPK. W maju br. zgodnie z ustawy o CPK, został powołany na przewodniczącego rady nadzorczej spółki. 28 listopada rada nadzorcza oddelegowała go do czasowego wykonywania czynności prezesa CPK. – Priorytetem jest dla nas rozpoczęcie prac budowlanych w 2023 r., a jednocześnie brak kompromisów w zakresie jakości prac oraz traktowania fair mieszkańców terenu inwestycji – powiedział Wild.  Przypomniał, że w połowie 2020 roku do CPK ma dołączyć międzynarodowy doradca strategiczny, który „wesprze spółkę w realizowaniu celów”.   – Kolejnym priorytetem jest dla nas rozpoczęcie dobrowolnego wykupu gruntów. Chodzi o dla zakupu nieruchomości od osób, które sobie tego życzą. Konkretne rozwiązania będziemy oczywiście konsultowali z mieszkańcami – powiedział.",,
Frasyniuk z manifestantami o wyborcach PiS: Je**ć pisiora,"Przed sądami w kilkudziesięciu miastach w Polsce oraz przed ministerstwem sprawiedliwości w niedzielę po południu odbyły się protesty opozycji. Na jednym z nich, we Wrocławiu, pojawił się Władysław Frasyniuk. – Jeb**ć pisiora i się nie bać – krzyczał do demonstrujących były opozycjonista. Tłum podjął hasło.","Protesty były związane z cofnięciem delegacji do olsztyńskiego sądu okręgowego sędziemu Pawłowi Juszczyszynowi, a następnie zawieszeniem go w wykonywaniu obowiązków.W protestach, zorganizowanych m.in. w Warszawie, Krakowie, Poznaniu, Gdańsku, Łodzi, Lublinie, Katowicach, Częstochowie, Bydgoszczy, Wrocławiu, Szczecinie uczestniczyli sędziowie, prawnicy, artyści i grupy obywateli.We Wrocławiu wśród manifestantów pojawił się Władysław Frasyniuk. – Przychodzimy tu i będziemy przychodzić, żeby walczyć o wolność. Nie oddamy wolności. To jest jedyna wartość, za którą warto oddać życie. Wolny obywatel powinien zaczynać każdy dzień od dekalogu: „Wolność, równość, demokracja” i wszędzie się o to upominać – w domu, pracy, autobusie. Nie ma wolnego państwa bez demokracji. Nie ma naszej wolności bez państwa prawa. A my nie możemy być dłużej grzecznymi obywatelami – mówił. Później dodał, że „namawia do tego, żeby cytować Frasyniuka, więźniów z czasów stanu wojennego”.– J***ć pisiora! I się nie bać – krzyknął, a tłum powtórzył jego słowa. Film z manifestacji we Wrocławiu na Twitterze zamieścił profil „Prawa strona”. Zawieszenie sędziego JuszczyszynaW piątek prezes Sądu Rejonowego w Olsztynie Maciej Nawacki wydał zarządzenie, na mocy którego ze skutkiem natychmiastowym zawiesił sędziego Pawła Juszczyszyna w wykonywaniu obowiązków na miesiąc. Zarządzenie prezesa Sądu Rejonowego w Olsztynie będzie teraz przekazane Izbie Dyscyplinarnej Sądu Najwyższego i ona zdecyduje, czy przedłuży okres zawieszenia, czy nie. W piątkowym komunikacie rzecznik dyscyplinarny sędziów sądów powszechnych Piotr Schab poinformował, że przeciwko sędziemu Juszczyszynowi wszczęto w czwartek postępowanie dyscyplinarne. Jego zdaniem, sędzia ten uchybił godności urzędu.Po tym, gdy sędzia Juszczyszyn zażądał od Kancelarii Sejmu list poparcia dla kandydatów do nowej Krajowej Rady Sądownictwa, został odwołany przez ministra sprawiedliwości Zbigniewa Ziobrę z delegacji do olsztyńskiego sądu okręgowego z sądu rejonowego. Ministerstwo Sprawiedliwości nie uzasadniło powodów cofnięcia tej delegacji. Resort podał jedynie podstawę prawną swojej decyzji – art. 70 ustawy o ustroju sądów powszechnych, który mówi o tym, że MS w każdej chwili może cofnąć sędziemu delegację.",,
To nie jest dobry czas dla ropy. Zniżki na światowych giełdach,"To nie jest dobry czas dla notowań ropy naftowej; Europejski Bank Centralny, OECD i Chiny obniżyły prognozy wzrostu PKB – podają maklerzy.","Baryłka ropy West Texas Intermediate w dostawach na kwiecień na giełdzie paliw NYMEX w Nowym Jorku jest wyceniana po 56,31 dolarów, po zniżce ceny o 0,62 proc. Brent w dostawach na maj na giełdzie paliw ICE Futures Europe w Londynie jest wyceniana po 65,87 dolarów za baryłkę, po spadku ceny o 0,65 proc.  Na rynkach rosną obawy o kondycję globalnej gospodarki, bo wszyscy obniżają prognozy ekonomiczne. Europejski Bank Centralny obniżył prognozy wzrostu PKB strefy euro na 2019 r. do 1,1 proc. z 1,7 proc., a na 2020 r. - do 1,6 proc. z 1,7 proc.  Wcześniej Organizacja Współpracy Gospodarczej i Rozwoju (OECD) obniżyła swoje szacunki globalnego wzrostu gospodarczego w 2019 r. do 3,3 proc. z 3,5 proc. Z kolei chiński rząd ustalił cel wzrostu gospodarczego na 2019 rok na poziomie 6-6,5 proc. PKB wobec wcześniejszych ok. 6,5 proc.",,
„Potrzebna nowoczesna opłata za media publiczne”,"– Abonament ma już kilkadziesiąt lat i dożywa swych dni w całej Europie. To ostatni moment, żeby wprowadzić w życie nowy, współczesny, niższy niż do tej pory, sposób pobierania pieniędzy na media publiczne, które są jedną z najważniejszych instytucji demokratycznego państwa – przekonywał przewodniczący Krajowej Rady Radiofonii i Telewizji, Jan Dworak, który gościł w programie „Minęła dwudziesta” w TVP Info.","Na koniec 2012 r. zaległości wynikające z niezapłaconego abonamentu sięgają blisko 2,5 mld zł. Ok. 3 mln Polaków zalega z opłatami dłużej niż miesiąc. Jednak według szacunków rok 2012 r. był lepszy niż 2011. –   Rzeczywiście udało się powstrzymać ten negatywny trend spadającego od kilku lat abonamentu. 2013 r. także zapowiada się nieźle. Ten wynik jest rezultatem zarówno akcji promocyjnej, zwiększonej świadomości widzów, że TVP jest potrzebna, ale także dobrej pracy Poczty Polskiej i aparatu skarbowego, ścigającego tych, którzy nie wywiązują się z tego obowiązku  – wyjaśniał przewodniczący Jan Dworak.  Zdaniem Dworaka abonament w takiej formule, w jakiej obowiązywał przez ostatnie kilkadziesiąt lat „dożywa już swoich dni”. – To ostatni moment, żeby wprowadzić w życie nowy, współczesny sposób pobierania pieniędzy na media publiczne, które są jedną z najważniejszych instytucji demokratycznego państwa  – przekonywał.  Przewodniczący KRRiT wskazywał na sukcesy mediów publicznych, jakim były transmisje Euro 2012, programy Teatru Telewizji, a także zakup piłkarskich mistrzostw świata w 2014 r., na które to prawa do transmisji tylko TVP zgodziła się wyłożyć pieniądze. –  Telewizja publiczna, w sferze informacyjnej,  coraz bardziej się wyróżnia powagą i profesjonalizmem.  Widać dobrą pracę TVP Info. Za mało jeszcze jest programów dla dzieci, ale wiem, że TVP nad tym pracuje. Godnymi pochwały są kanały TVP Kultura i TVP Historia, docierające do ludzi o bardziej wyrobionych gustach czy zainteresowaniach  – wyliczał prezes Dworak.Jan Dworak odniósł się także do zarzutów pod adresem KRRiT, które padły ze strony ojca  Tadeusza Rydzyka, gdy ogłoszono konkurs na miejsce w multipleksie dla stacji o charakterze religijnym. –  Ojciec Tadeusz Rydzyk powiedział, że konkurs jest ustawiony. To zwykłe oszczerstwo. Zastanawialiśmy się, czy nie wystąpić do organów ścigania, ale doszliśmy do wniosku, że musimy wypełniać pewne najwyższe standardy. Przecież wystąpiliśmy przeciwko art. 212 Kodeksu karnego, który pozwala skazywać na więzienie za zniesławienie. Musimy dbać o wolność słowa i nie możemy wykorzystywać takich organów, nawet wtedy, kiedy jesteśmy oskarżani niesprawiedliwie i nas boli  – podkreślił Dworak.",,
„Przejście Schulza do polityki niemieckiej spotęguje trudności Tuska”,"– Gdyby się okazało, że Martin Schulz przejdzie do polityki niemieckiej, a opróżnione przez niego stanowisko obejmie polityk z Europejskiej Partii Ludowej, to spotęguje to trudności Donalda Tuska. Sytuacja, w której dwa kluczowe stanowiska – szefa Parlamentu Europejskiego i szefa Radu Europejskiej – są zajmowane przez przedstawicieli tej samej rodziny politycznej, byłaby trudna dla Brukseli – stwierdził w programie „Gość poranka” były premier Leszek Miller.","Były premier odniósł się również do wyborów w Stanach Zjednoczonych, które wygrał znienawidzony przez lewicowe elity Donald Trump.– W USA wygrał ten, który miał nie wygrać. Obserwuję w Polsce moralne wzburzenie różnych ośrodków typu nieocenionej „Gazety Wyborczej”, którym się nie podoba ten werdykt. Pamiętajmy, że to Amerykanie wybrali Donalda Trumpa – powiedział Miller.W jego opinii „nowy prezydent amerykański powinien rozpocząć dialog z Rosją, w efekcie czego te obydwa mocarstwa mogłyby doprowadzić do zmniejszenia napięcia światowego”.",,
„Prezes Kaczyński nie da  Beacie Szydło stanowiska premiera nawet na chwilę”,"– PiS wygra te wybory. Miesiąc temu myślałem, że będzie miał te 231 mandatów, że będą mieli większość, dziś taki pewien nie jestem. Do akcji wkroczyli ci politycy PiS, którzy zniechęcają centrowych wyborców – mówił w programie „Po przecinku” w TVP Info były premier Kazimierz Marcinkiewicz. Dodał, że gdyby Jarosław Kaczyński jeździł po świecie, to nie powiedziałby takiej bzdury jak słowa wypowiedziane podczas spotkania z wyborcami w Makowie Mazowieckim. Prezes PiS zastanawiał się, czy imigranci nie sprowadzą do Europy bardzo niebezpiecznych chorób.","Kazimierz Marcinkiewicz zapytany o to, kto jego zdaniem wygra wybory 25 października, odpowiedział, że PiS. Stwierdził jednak, że choć miesiąc temu był przekonany o tym, że partia ta otrzyma 231 mandatów, dziś nie jest tego pewien. Przyczyną według byłego premiera jest to, że do głosu zaczynają dochodzić takie osoby jak Antoni Macierewicz, czy Jarosław Kaczyński, którzy wyborców zniechęcają. – Jeśli ta kampania tak się potoczy, to mogą zniechęcić te parę procent, które jest niezbędne do przejęcia całości – powiedział.Jego zdaniem takie elementy kampanii jak otwarta przez Beatę Szydło restauracja „Ewa&Przyjaciele”, która bije rekordy popularności w sieci, to „bawienie się w piaskownicy”. – Fajnie, że partie dostają pieniądze i mogą sobie urządzać coś w rodzaju zabawy, ale to marnotrawienie kilkudziesięciu tysięcy złotych. To dla mnie pachnie skandalem, po to dajemy pieniądze partiom politycznym, żeby one pracowały nad programem dla Polski, żeby się prezentowały, a tu wydawane są lekką ręką na zabawki polityczne – mówił. „Gdyby jeździł po świecie, nie powiedziałby takiej bzdury”Marcinkiewicz skomentował także słowa Jarosława Kaczyńskiego na temat imigrantów. Prezes PiS na spotkaniu z wyborcami w Makowie Mazowieckim powiedział m.in., że „w Europie są objawy pojawienia się bardzo niebezpiecznych i dawno niewidzianych chorób”. Według niego w sprawie uchodźców powinien wypowiedzieć się minister zdrowia. Marcinkiewicz przypomniał, że w Wielkiej Brytanii żyją setki tysięcy imigrantów, którymi postraszył Kaczyński i nie powodowało to przez lata żadnych chorób. – Gdyby Jarosław Kaczyński jeździł po świecie, oglądał świat, nie powiedziałby takiej bzdury – stwierdził. Dodał, że dziwi go to, że politycy nie rozmawiają o tym jak Polskę przygotować na przyjęcie 10 tys. muzułmanów, nie ma dyskusji o nowoczesnych metodach asymilacji imigrantów, tego jak ich przyjąć. – Jest wyłącznie straszenie się. To jest przykre – powiedział były premier.                                                teraz odtwarzane„Kaczyński gra ludźmi bardzo mocno” „Kaczyński gra ludźmi bardzo mocno”W programie poruszony został wątek mianowania Beaty Szydło na premiera oraz kadencji samego Marcinkiewicza. – Nie wiedziałem, jak długo potrwa moja kadencja. Znałem i rozumiałem prezesa Jarosława Kaczyńskiego jako człowieka słownego i mówiącego to, co trzeba mówić. Potem zobaczyłem, że on jednak w trakcie sprawowania urzędu gra ludźmi bardzo mocno. Nie miał powodów, żeby mnie odwoływać – mówił Marcinkiewicz. W jego opinii został odwołany, bo „żądał tego jego brat”. – Było to zupełnie niepotrzebne. Miałem przeświadczenie, że idę na cztery lata. Dziś znając Jarosława Kaczyńskiego, to w jaki sposób postępuje w różnych sytuacjach, widzę, że on chyba jednak nie da tego stanowiska Beacie Szydło nawet na chwilę. Od razu przejmie władzę, bo on do niej się już dziś szykuje. Wrócił na scenę polityczną, zabiera głos równie często i spotyka się z ludźmi równie często jak ona – dodał Marcinkiewicz.",,
Rosjanie zabili w Syrii prawie 88 tysięcy rebeliantów,"Rosyjski minister obrony Siergiej Szojgu powiedział, że odkąd wojska Rosji podjęły działania w Syrii, zabiły prawie 88 tysięcy rebeliantów. Dodał, że Rosjanie działali w obronie sił rządowych.","Minister wygłosił oświadczenie na regionalnym szczycie w Singapurze. – W trakcie wszystkich operacji wyeliminowaliśmy ponad 87 i pół tysiąca rebeliantów, wyzwoliliśmy 1411 osiedli i wyswobodziliśmy ponad 95 procent terytorium Syrii – mówił Siergiej Szojgu. Dodał, że „większość rebeliantów została zlikwidowana”.Rosja rozpoczęła interwencję na rzecz prezydenta Syrii Baszara al-Asada we wrześniu 2015 roku. Siergiej Szojgu dodał, że od tego czasu Rosjanie przeprowadzili ponad 40 tysięcy ataków bombowych, trafiając w ponad 120 tysięcy obiektów, zajmowanych przez terrorystów. – Armia syryjska kontroluje obecnie terytorium, na którym żyje ponad 90 procent ludności kraju – zakończył Siergiej Szojgu.",,
Miliarder chce zastąpić Trumpa. Zainwestuje krocie w spoty,"Kilkadziesiąt milionów dolarów planuje wydać na nową ogólnokrajową kampanię spotów wyborczych Michael Bloomberg, któremu zamarzył się Biały Dom. Miliarder ubiegający się o prezydencką nominację Demokratów ma być w nich przedstawiany jako osoba zdolna do pokonania Donalda Trumpa.","Były burmistrz Nowego Jorku ogłosił swój start w wyborach prezydenckich w połowie listopada. Od tego czasu – jak piszą media – jego wstępna kampania telewizyjnych spotów kosztowała około 40 mln dolarów. Ma ją zastąpić nowa dwutygodniowa kampania.Nie podano dokładnej kwoty; Associated Press pisze, że jej koszt ma być podobny do pierwszej. W nowych spotach miliarder ma być przedstawiany jako osoba skutecznie walcząca z lobbingiem przemysłu zbrojeniowego i tytoniowego oraz zdolna do wygrania wyborczej rywalizacji z prezydentem USA Donaldem Trumpem.Spoty będą emitowane we wszystkich amerykańskich stanach. Dotyczy to również tych stanów, gdzie w lutym prawybory odbędą się jako pierwsze (Iowa, New Hampshire, Nevada, Karolina Południowa). Bloomberg deklarował wcześniej, że nie będzie w nich startować; jego sztab podtrzymuje, że nazwisko miliardera nie będzie tam widniało na kartach wyborczych. Finansowanie kampanii z własnych środków spotyka się z krytyką innych pretendentów Demokratów do prezydenckiej nominacji. O tym, że milionerzy nie powinni „kupować wyborów” mówili m.in. senator Bernie Sanders i senator Elizabeth Warren. Ten pierwszy stwierdził, że „jest zniesmaczony pomysłem, że Michael Bloomberg lub jakikolwiek innych miliarder myśli, że może obejść proces polityczny (...)”.To powody finansowe były powodem zrezygnowania we wtorek senator Kamaly Harris z ubiegania się o nominację Partii Demokratycznej. „Nie jestem miliarderką. Nie mogę sfinansować własnej kampanii” – przekazała w swoim oświadczeniu parlamentarzystka z Kalifornii. Sztab Bloomberga odpiera ataki podkreślając, że fundowanie kampanii z własnych pieniędzy oznacza m.in. niezależność od wpływowych i bogatych lobbystów.",,
Znacznie większe zło [OPINIA],"W ostatnim odcinku serialu „Platforma chce przeprosin” Sąd Apelacyjny w Warszawie nakazał premierowi Mateuszowi Morawieckiemu sprostowanie informacji, że podczas swoich rządów PO wydawała na drogi lokalne mniej pieniędzy, niż PiS przez ostatnie półtora roku.","Jeden z sędziów okazał się sądzić we własnej sprawie, będąc byłym urzędnikiem ekipy premiera Donalda Tuska. Premier wyrok wykonał, opozycja zapowiada jednak drugi sezon, niezadowolona z faktu, że doczekała się jedynie suchego sprostowania, nie zaś ekspiacji ze strony szefa rządu. Tymczasem jednak warto przypominać nie tylko fakt, że jakieś tam drogi faktycznie powstały i było ich nie mało, ale również i o wszystkim, co się z tym łączyło. Wysokimi kosztami, potwornymi opóźnieniami, zrywanymi kontraktami z wielkimi i bankructwami małych podwykonawców, wreszcie wiele tajemniczych historii, jak choćby afera wokół firmy DSS Surowce Skalne, wybranej bez przetargu do budowy A2. Trzeba pamiętać o tym, że „nie drogi grają w mistrzostwach”, o czym mówił Sławomir Nowak, tłumacząc się bez większej autorefleksji z niedotrzymania terminów na EURO 2012. Ba, w filmie „Drogówka”, tak pokochanego dziś przez całą opozycję Wojciecha Smarzowskiego, w tle głównej opowieści o moralnej degrengoladzie funkcjonariuszy, pojawia się przecież i wątek potężnej afery, rozgrywającej się wokół dróg, budowanych na tę imprezę. W 2012 roku opinią publiczną wstrząsnął materiał, pokazany przez Jana Pospieszalskiego w telewizyjnym programie „Bliżej”. Doprowadzony do ostateczności przedsiębiorca, krzycząc i płacząc opowiadał o swoim dramacie posłom sejmowej komisji. To właśnie takie historie, koszmar ludzi, którzy pracowali jako podwykonawcy i do których nie trafiały należne środki, kryją się pod asfaltem dróg, za które premier ma dziś przepraszać Platformę i, nie wiedzieć czemu, Nowoczesną. Czy politycy tych partii przeprosili kiedyś doprowadzonych do ruiny przedsiębiorców i ich pracowników? Być może mi to zwyczajnie umknęło, tyle się przecież dzieje. Grzegorzowi Schetynie marzy się już nawet dymisja premiera, choć trudno właściwie uznać, co by to dało opozycji, która najpewniej opozycją jeszcze jakiś czas zostanie. Nie podpowiadam, ale dawno nie było żadnego wotum nieufności? Może pora znów ośmieszyć się w sejmie i dać rządzącym okazję do przypomnienia posłom i telewidzom, dlaczego to oni notują wciąż poparcie między 34 a 43 proc.? Platformie na kolejne lata pozostanie prawdopodobnie okopanie się w samorządach, w których zdoła stworzyć koalicje większościowe. Na poziom ogólnopolski się to jednak nie przełoży, zwłaszcza, gdy działania przeciwników władz wciąż sprzyjają cementowaniu niezadowolonych z porządku III RP wokół PiS. Potyczki, rozgrywające się wokół reformy sądownictwa są tego najlepszym przykładem. Skargi prejudycjalne, zaskarżenia wyborów sędziów SN, oświadczenia części środowisk prawniczych de facto nie uznających nowego kształtu wymiaru sprawiedliwości nie są w stanie przekonać nikogo do racji prawniczych elit. Wręcz przeciwnie, kolejne wydarzenia utrwalają jedynie w zwolennikach reform przekonanie o ich konieczności, potęgując wręcz tęsknotę za rozwiązaniami jeszcze radykalniejszymi, wyrażaną na ogół w lapidarnym haśle „Wszyscy won!”. Jak darzyć zaufaniem sądy i wierzyć w ich obiektywizm, gdy o wyrokach decydować mogą wprost polityczne przekonania sędziów, tak, jak stało się ostatnio w Poznaniu? „Słowa Joanny Jaśkowiak były zapewne słyszane przez dzieci, co jest oczywiście złem, ale znacznie większym złem jest to, co się dzieje teraz w Polsce” – uzasadniał wyrok uniewinniający żonę prezydenta tego miasta sędzia Sławomir Jęksa. Przypomnijmy, że zarzut dotyczył wykroczenia w postaci użycia wulgaryzmu w miejscu publicznym i w obecności dzieci. Przypomina to trochę dawne tłumaczenia Julii Pitery, która nie wykonywała wyroków sądów, lecz wg niej było „to nic przy tym, co robi PiS”. Dziś takie tłumaczenie przyjął sam sąd. Strach pomyśleć, co będzie, gdy komuś nie wystarczy przemoc werbalna i posunie się do rękoczynów. Wtedy zapewne również okaże się to uzasadnione stanem wyższej konieczności, oczywiście, jeśli sędzia będzie zwolennikiem odpowiednich poglądów politycznych. Trudno też, by do racji antyrządowych prawników czy szerzej, „obrońców demokracji”, przekonały kogoś Twitterowe przygody prof. Marcina Matczaka, w którym niektórzy zdążyli zobaczyć już nawet kandydata opozycji na prezydenta Polski. O profesorze Matczaku pierwszy raz sympatycy prawicy szerzej usłyszeli, gdy w kontrze do Patryka Jakiego i jego „stałem pod blokiem”, pochwalił się, że w tym czasie on uczył się na górze. Coraz aktywniejszy w roli komentatora prawnik dał się poznać jako osoba bardzo pewna siebie, której imponuje przede wszystkim on sam, a także olbrzymie pieniądze, które zarabia jako przedstawiciel koncernów farmaceutycznych. Nie tak dawno zdarzyło mu się pochwalić wyzwaniem na „intelektualne solo” jednego ze swoich studentów, bynajmniej nie zwolennika obecnej władzy. Profesor pouczać lubi najwyraźniej nie tylko politycznych adwersarzy i nie tylko oni nie godzą się pokornie z mocą jego autorytetu. O ile jednak wcześniejsze wirtualne przygody profesora można było potraktować z przymrużeniem oka (niektórzy widzieli w nim nawet nowego Ryszarda Petru), o tyle granice zostały przekroczone, gdy w ferworze polemiki z blogerem Piotrem Wielguckim („Matką Kurką”) Matczak zapowiedział wykorzystanie własnych wpływów do publicznego upokorzenia córki adwersarza. W lipcu, gdy temperatura dyskusji była jeszcze niższa, Marcin Matczak pisał do blogera tymi słowy „Ha! I tu Pan przegrał naszą potyczkę słowną, bo zmienił Pan temat. A wie Pan dlaczego Pan przegrał? Bo jestem doskonale wykształconym prawnikiem, któremu ludzie płacą grubą kasę, żeby masakrował takich cieniasów jak Pan. Niech Pan potrenuje, może jeszcze zaproponuję Panu sparing.” Finalnie sparing zaproponował jednak córce Wielguckiego, dodatkowo zapowiadając zaangażowanie w sprawę swoich kolegów:  „Kiedyś mówiłeś że twoja córka idzie na prawo do Wrocławia, prawda? Wyślę ten twój defekacyjny tekst moim kolegom z Wydziału i poproszę, żeby go omówili na zajęciach w Jej grupie jako przykład mowy nienawiści. Zobaczymy, jak będziesz piszczał, jak wróci do domu”. Wcześniej panowie zdążyli wymienić wiele mocnych słów, jednak zapowiedź wciągnięcia w konflikt polityczny dwóch dorosłych i świadomych (jak się dotąd mogło wydawać) siły słowa facetów dziecka jednego z nich to przekroczenie granicy, za którą mamy już zwykłą gangsterkę. We wpisie Matczaka mamy patologię polskiego środowiska prawniczego w pigułce – zapowiedź wykorzystania własnych wpływów do zemsty na przeciwniku, a zarazem przyznanie, że kluczowe dla funkcjonowania środowiska, w tym kooptacji nowych adeptów prawa są więzi towarzyskie, układy i układziki oraz zawodowa solidarność i jednomyślność, również polityczna. Jak często profesorowie prześladują studentów za poglądy? Jak często towarzyskie zależności wpływają na decyzje sądów? Najgorsze, że choć słowa Matczaka wzbudziły falę krytyki, nie zabrakło również entuzjastów, którzy pochwalili zawartą we wpisie groźbę. Sam profesor prawa nie zamierza się z niej wycofywać, próbując przedstawić to zachowanie jako element… walki z hejtem. Jak widać, toczonej wszystkimi możliwymi środkami. Hasło „Ulica i zagranica” stopniowo zmienia się w „nasi prawnicy i pomoc z zagranicy”. Sędziowie jawnie zapowiadali swój udział w imprezach przedwyborczych Platformy, co jednak nie spodobało się PKW i ostatecznie zostało odwołane. Ostatnie przecieki z unijnych spotkań wskazały, że Frans Timmermans, który utracił zaufanie we własnym kraju, na twardym stanowisku wobec Polski buduje swoją pozycję w Brukseli, zmieniającej się w kurort dla politycznych bankrutów. W jego grze nie chodzi nawet o zmianę stanowiska Warszawy, a o przeciąganie sporu, który kreuje go na mocnego obrońcę „europejskich wartości”. Polska czeka na decyzję TSUE, który nie powinien co prawda w ogóle badać kwestii kształtu naszego wymiaru sprawiedliwości, ale być może zechce wyjść poza swoje kompetencje, ponieważ, znów cytując sędziego Jęksę,  „znacznie większym złem jest to, co się dzieje teraz w Polsce”. Tymczasem jednak i Europa się zmienia, wpływy zdaje się tracić nawet Angela Merkel, zaś politycy Platformy nagle znów cieplej zaczynają wypowiadać się o Rosji. Dzieje się to w momencie, gdy obserwujemy dalsze zbliżenie w naszych relacjach z USA. Wszystko to wystarcza, by mobilizować własny elektorat (lecz również elektorat przeciwnika). To dość, by utrzymać wpływy w samorządach, gdzie zapewne uda się zmontować szerokie koalicje „wszyscy przeciwko PiS”, lecz za mało na sejm. Pokazuje to, że o ile Prawo i Sprawiedliwość nie jest jak na razie w stanie sięgnąć po żelazny elektorat opozycji, o tyle opozycja nie umie wyjść poza tą samą grupę. Dla obu stron sporu nie jest to dobra wiadomość, ponieważ opozycja nie ma co marzyć o powrocie do władzy, PiS zaś wciąż nie może zdobyć tak wysokiego poparcia społecznego, by swój program realizować w pełni na poziomie centralnym i lokalnym. Na tym ostatnim zresztą opozycja potrafi wykazać się wszystkimi grzechami, które z lubością zarzuca rządzącym. Wiele razy słyszeliśmy, że PiS nie rozumie i nie lubi samorządów, najchętniej przekazując wszystkie ich kompetencje władzy centralnej. Być może Borys Budka wraz z Martą Golbik chcieli przez chwilę poczuć, jak to jest robić to, co zarzuca się bez przerwy innym, po swojemu, wbrew ustaleniom z lokalnymi działaczami przemeblowując w ostatniej chwili gliwickie listy opozycji obywatelskiej.Czy ten pokaz partyjnego centralizmu wzburzy wyborców i opozycyjną opinię publiczną, czy też skończy się na rozgoryczeniu kilku cenionych przez miejscowe społeczności samorządowców? Przecież znaczenie większym złem jest…",,
Trump: Materiał BuzzFeed to hańba dla kraju i dziennikarstwa,"Donald Trump podziękował prokuratorowi Robertowi Muellerowi za zakwestionowanie doniesienia BuzzFeed, według którego prezydent miał polecić swemu byłemu już prawnikowi Michaelowi Cohenowi, by ten okłamał Kongres USA. Materiał BuzzFeed Trump nazwał „hańbą dla kraju” i „hańbą dla dziennikarstwa”.","Kłamstwa miały dotyczyć realizacji pewnego projektu deweloperskiego w Rosji. Chodziło o budowę wieżowca w Moskwie w czasie, gdy Trump prowadził kampanię prezydencką.  Demokratyczni kongresmeni zapowiedzieli, że będą chcieli zweryfikować prawdziwość materiału portalu BuzzFeed, podkreślając, że gdyby okazał się on prawdziwy, stanowiłby dowód na przestępczą działalność prezydenta.  – Polecenie podwładnemu okłamania Kongresu jest przestępstwem federalnym – powiedział szef komisji sądownictwa Izby Reprezentantów Jerrold Nadler, reagując na publikację BuzzFeed. Prezydent USA poinformował także, że miał bardzo dobre spotkanie z wysłannikiem północnokoreańskiego przywódcy Kim Jong Czolem. Prezydent podkreślił, że obie strony poczyniły „wielkie postępy”.  Dzień wcześniej Biały Dom ogłosił, że drugie spotkanie na szczycie Donalda Trumpa z Kim Dzong Unem jest planowane na koniec lutego, zaznaczając zarazem, że sankcje USA wobec Korei Północnej pozostają w mocy.",,
Służbowe auto w Rosji? Tylko „made in Russia”,"Rosja chroni swój przemysł motoryzacyjny. I robi to w specyficzny sposób... Rząd uniemożliwi kupno samochodów służbowych i publicznych zza granicy. Auta kupowane za państwowe pieniądze mają być produkowane, bądź montowane w Rosji. Również te dla ważnych osób, w tym prezydenta Władimira Putina.","Prezydent już wcześniej nakazał, by zakłady ZiŁ zbudowały mu rosyjską limuzynę. Władimir Putin wspiera rodzimą motoryzację, pełnił nawet oficjalną rolę promotora Łady. Teraz poszedł dalej. Rosja, wespół z Niemcami, pracuje na rzecz powstania nowej marki luksusowych aut dla rodzimych urzędników. Przedsięwzięcie nosi kryptonim „Orszak”.  Polonezy dla rząduPodobne rozwiązanie wprowadził kiedyś drugi rząd Waldemara Pawlaka. Chodziło o kultowe polonezy. – Do jeżdżenia po mieście z powodzeniem wystarczą – mówił w 1993 roku ówczesny premier.CZYTAJ TAKŻE: Łada jedzie coraz wolniejDwadzieścia jeden lat temu ówczesny minister gospodarki Marek Pol uznał, że należy promować polskie samochody. Polonezy służyły więc rządowi, choć bywało z tym różnie. – W przyszłym tygodniu czeka mnie trasa Warszawa-Katowice, Katowice-Szczecin, ze Szczecina może jeszcze gdzieś. Muszę ją pokonać bardzo szybko i  zastanawiam się, czy jednak nie wziąć lancii – rozmyślał wtedy Leszek Miller, wówczas minister pracy.Ale i tak najlepszym samochodem pozostaje samochód... służbowy. CZYTAJ TAKŻE: Premiera Poloneza Caro",,
„Trzaskowski kpi z własnego programu. Na 59 obietnic nie dotrzymał 55”,Politycy PiS zarzucają prezydentowi Warszawy Rafałowi Trzaskowskiemu niedotrzymanie niemal wszystkich obietnic wyborczych. Trzaskowski „robi sobie kpiny” z własnego programu – stwierdził podczas konferencji prasowej w Sejmie europoseł PiS i były kandydat na prezydenta stolicy Patryk Jaki.,"Rok temu polityk PO objął urząd włodarza stolicy. W ocenie Jakiego, bilans tych 12 miesięcy jest dla prezydenta Warszawy druzgocący. – Na 59 obietnic, które są policzalne, Rafał Trzaskowski nie dotrzymał 55. Właśnie zaktualizowaliśmy stronę trzaskowskiwatch.com. Każdy z państwa będzie mógł zobaczyć źródło tych obietnic, dokładne cytaty, którymi posługiwał się Rafał Trzaskowski podczas kampanii prezydenckiej, i zobaczy, że nikt do tej pory nie robił sobie takich żartów z własnego programu jak Rafał Trzaskowski. Dalej nie ma wizji zarządzania miastem, a zamiast tego mamy dziwaczne projekty jak strefa palet, jak wydawanie pieniędzy na programy, takie jak LGBT+ – mówił Jaki. Europoseł PiS zarzucił Trzaskowskiemu między innymi brak likwidacji tak zwanych kopciuchów, brak zapewnienia darmowych żłobków, odejście od obietnicy budowy obwodnicy śródmiejskiej, rezygnację z budowy czwartej i piątej linii metra, a także problemy z wypłatą 500 Plus. – Oczywiście mówili »nie wiemy«, »nie, nie«. .Dlaczego tak mówili? Bo były wybory do PE, wybory do Sejmu. Przez ponad rok ukrywali dramatyczny stan zarządzania odpadami w Warszawie i dzisiaj emeryci, którzy mieszkają np. w 60-metrowy mieszkaniu będą musieli płacić horrendalne pieniądze, ażeby zaspokoić budżet na gospodarkę odpadami. Przez wiele lat ta sfera była zaniedbana – mówił Kaleta. Polityk ocenił też, że władze Warszawy nie radzą sobie z obietnicami, mimo zwiększonego budżetu miasta. Jak zaznaczył, w okresie rządów PiS Warszawa zyskała dodatkowe 4 miliardy złotych w miejskiej kasie. Kilka dni temu Trzaskowski ocenił, że budżet na 2020 rok będzie „bardzo trudny”. Zarzucił władzom centralnym, że obciążają samorządy częścią kosztów reform. W tym kontekście wymienił reformę edukacji i zmiany w segregacji odpadów. Zapowiedział też podwyżki niektórych opłat, w tym za odbiór odpadów.",,
Kwaśniewski: walka o dobre imię generała trwa. Pogrzeb w cieniu protestów,"– Wojciechu, żołnierzu, spocznij. Twoja służba skończona, a my baczność. Walka o dobre imię Wojciecha Jaruzelskiego trwa. Cześć twojej pamięci – powiedział Aleksander Kwaśniewski podczas uroczystości pogrzebowych gen. Jaruzelskiego na Powązkach Wojskowych. Na cmentarzu zgromadzili się też przeciwnicy pochowania generała w tym miejscu. Uroczystość odbyła się wśród gwizdów protestujących.","– Żegnamy polityka, który w najtrudniejszym czasie podjął się odpowiedzialności za państwo i uchronił je przed obcą interwencjąlub wojną domową – powiedział nad grobem gen. Jaruzelskiego Kwaśniewski.– Żegnamy człowieka szczególnej epoki naznaczonej tragedią, dramatem,poszukiwaniem sensu i nadziei. Żegnamy żołnierza, który służył Polsce taką,jaką była, nie odmawiając ani poświęcenia, ani krwi. Żegnamy dowódcę, którytroszczył się o polskie wojsko, o swoich żołnierzy – mówił b. prezydent na pogrzebie.„Generałowi nic nie zostało oszczędzone”– Żegnamy polityka, który w najtrudniejszym czasie podjął sięodpowiedzialności za państwo w stanie kryzysu i ze szczerym przekonaniemwybrał mniejsze zło, chroniąc nas przed obcą interwencją albo domowąbratobójczą wojną – podkreślił b. prezydent. CZYTAJ TAKŻE Prezydent o generale: „Niech mu polska ziemia lekką będzie”  Jak zaznaczył, generałowi podczas życia „nic nie zostało oszczędzone”.– Stracony dom rodzinny, Syberia i katorżnicza praca, front, krew i łzy.Polityczna odpowiedzialność i ryzyko porażki, niewdzięczność, ataki, procesy, choroby i cierpienia. Nawet dziś te krzyki wydobywające się z serc, które nie mają miłosierdzia a tylko Boga na ustach – mówił Kwaśniewski.– Drogi Wojciechu, zadośćuczynieniem za to wszystko niech będzie świadomość, że Polska jest niepodległa, bezpieczna, że dobrze się rozwija – dodał.„Dobrze zasłużyłeś się ojczyźnie”Kończąc przemówienie podkreślił, że sercu Jaruzelskiego najbliższe byłookreślenie żołnierz. – Żegnamy więc ciebie, żołnierzu. Żołnierzu, którywytrwale, dzielnie i wiernie służyłeś Polsce. Żegnamy cię żołnierzu idziękujemy za wszystko. Dobrze zasłużyłeś się ojczyźnie. Wojciechu,żołnierzu, spocznij. Twoja służba skończona, a my baczność. Walka o dobreimię Wojciecha Jaruzelskiego trwa. Cześć twojej pamięci – powiedział b.prezydent.                                                teraz odtwarzaneKwaśniewski: walka o dobre imię generała trwa Ciszej nad urnąUroczystości rozpoczęło wystawienie urny z prochami generałami przed domem pogrzebowy na Cmentarzu Wojskowym na Powązkach. Uczestniczyli w nich córka i wnuk generała; byli też m.in. wicemarszałek Sejmu Jerzy Wenderlich (SLD) oraz szefowie MON i BBN Tomasz Siemoniak i Stanisław Koziej. Obecny był prezydencki minister Tomasz Nałęcz i szef SLD Leszek Miller.Po przemówieniu Kwaśniewskiego urnę z prochami generała złożono do grobu. W tym czasie demonstrujący, którzy skandowali wcześniej hasła przeciw generałowi, zachowywali się ciszej. Tuż przed złożeniem urny, prochy generała pożegnała córka.Później na grobie uczestnicy pogrzebu składali kwiaty. Na Powązkach zebrało się w sumie ponad 1000 osób. Autobusy w kierunku cmentarza było zatłoczone na długo przed rozpoczęciem uroczystości. Na miejsce przyjechały głównie osoby starsze.                                                    Urna z prochami gen. Jaruzelskiego (fot. PAP/Leszek Szymański)teraz odtwarzanePrzeciwnicy gen. Jaruzelskiego manifestują na Powązkach Transparenty zwolenników i przeciwników  Zwolennicy wznosili m.in. hasła: „Generale żegnamy. Chwała i honor. Bezrobotni. Komuno wróć”. CZYTAJ TAKŻE „Precz do Moskwy”; przeciwnicy gen. Jaruzelskiego pikietują przed katedrą  Przeciwnicy zebrali się m.in. przy grobie płk. Kuklińskiego. Oddzieleni są kordonem policji. Skandowali hasła: „morderca, morderca” oraz „Raz sierpem, raz młotem czerwoną hołotę”, „zdrajca, zdrajca”.  Zdjęcia ofiar z lat 80. Protestujący trzymali też zdjęcia ofiar z lat 80. m.in. Grzegorza Przemyka i wizerunek generała Jaruzelskiego, widać było transparenty „Cześć i chwała ofiarom generała” i „Zdrajca won pod Kreml”. Kiedy na cmentarz weszła kompania reprezentacyjna przyjęto ją gwizdami.",,
Ambasada USA w Iraku wzywa Amerykanów do opuszczenia kraju,Ze względu na rosnące napięcia w Iraku i całym regionie ambasada USA w Iraku wzywa Amerykanów do natychmiastowego opuszczenia kraju – przekazała placówka w oświadczeniu.,"Ambasada zasugerowała Amerykanom wyjazd z kraju drogą lotniczą, a jeżeli to będzie niemożliwe drogą lądową do krajów sąsiadujących z Irakiem.W oświadczeniu wskazano również, że „ze względu na ataki wspieranej przez Iran milicji na obiekty ambasady, wszystkie działania konsularne zostały zawieszone do odwołania”. Wezwano także obywateli USA, by nie próbowali zbliżać się do ambasady. Dodano, że nadal czynny jest Konsulat Generalny w Ebrilu.Placówka w Bagdadzie zaapelowała również o śledzenie lokalnych i międzynarodowych informacji.Protesty przed amerykańską ambasadą w Bagdadzie rozpoczęły się po niedzielnej informacji Pentagonu, który podał, że amerykańskie siły przeprowadziły naloty na związane z szyicką milicją Kataib Hezbollah cele w Iraku i Syrii. USA uważają, że Kataib Hezbollah stoi m.in. za piątkowym atakiem rakietowym na bazę wojskową w pobliżu miasta Kirkuk na północy Iraku. Zginął w nim cywilny pracownik amerykańskiej misji wojskowej, a sześć osób zostało rannych. W atakach lotnictwa USA zginęło co najmniej 25 osób, a 55 zostało rannych.",,
Piotr Müller: Premier nie wybiera się w tym roku na urlop,"– W tym sezonie nie ma urlopów dla polityków PiS – powiedział w programie „O co chodzi” Piotr Müller, rzecznik rządu. Jak wyjaśnił, w związku z tym „premier na urlop w tym roku się nie wybiera”.","Mówiąc o pracy w kancelarii rzecznik rządu stwierdził, że Mateusz Morawiecki to wymagający przełożony.  – Wymaga bardzo dużo od siebie, a przy okazji wymaga dużo od współpracowników – powiedział rzecznik i dodał, że to go cieszy, bo bardzo dużo się uczy od premiera.  Pytany o to, jak szef rządu zaczyna dzień, wyjaśnił, że często ma zaplanowaną wizytę  w terenie i o godz. 6 czy 7 rano wylatuje z Warszawy samolotem.",,
Minister obrony Ukrainy: Nasze okręty będą pływały przez Cieśninę Kerczeńską,"Okręty marynarki wojennej Ukrainy nadal będą pływały przez Cieśninę Kerczeńską, a Kijów nie pozwoli Rosji na zajęcie Morza Azowskiego – oświadczył minister obrony Ukrainy Stepan Połtorak.","– Kiedy tylko będziemy gotowi do kolejnego przejścia (przez Cieśninę Kerczeńską) w ramach rotacji naszych jednostek, będziemy realizowali takie rejsy zgodnie z normami prawa międzynarodowego – powiedział Połtorak w programie stacji telewizyjnej „Priamyj”.– Sądzę, że do tego czasu presja wspólnoty międzynarodowej na Rosję pozwoli jej zrozumieć, że nie wypełnia ona swoich zobowiązań międzynarodowych – dodał. Minister podkreślił, że Ukraina ma prawo do korzystania z Cieśniny Kerczeńskiej i wód Morza Azowskiego. Jeśli Ukraina zrezygnowałaby z tego prawa, „będzie to oznaczało, że Rosja dokonała okupacji Morza Azowskiego i stracimy kolejne terytorium” – kontynuował Połtorak.Cieśnina Kerczeńska łączy Morze Azowskie z Morzem Czarnym. W 2003 r. Ukraina i Rosja zawarły umowę, zgodnie z którą akwen ten uznany został za ich terytorium wewnętrzne. Oba kraje mają tam swobodę żeglugi.",,
T-shirt „przeciw przemocy policyjnej”. Z koszulką sfotografował się Macron,"Internauci komentują zdjęcie przedstawiające prezydenta Francji. Emmanuel Macron trzyma koszulkę, na której widnieje rysunek –  wyraz sprzeciwu wobec stosowania broni w akcjach policji rozprawiającej się od miesięcy z demonstrantami. T-shirt wręczył prezydentowi francuski rysownik Jul. Artysta chciał zwrócić uwagę szefa państwa na kwestię „przemocy policyjnej”. Macron nie zgodził się, że taki problem w ogóle istnieje.","Od blisko dwóch miesięcy na ulice francuskich miast wychodzą manifestanci, którzy sprzeciwiają się m.in.. reformom emerytalnym proponowanym przez Emmanuela Macrona. Podczas demonstracji interweniuje policja. We wtorek w centrum Paryża doszło do starć między protestującymi strażakami a policjantami.  We francuskim społeczeństwie pojawiło się określenie „przemocy policyjnej”. Uważa się, że funkcjonariusze używają broni wobec obywateli w nieuzasadniony sposób. Innego zdania jest prezydent Francji.   – Nie zgadzam się ze stwierdzeniem o istnieniu przemocy policyjnej. We Francji żandarmeria to służby republikańskie. Nie zgadzam się z przemocą na takim poziomie – powiedział Emmanuel Macron po zrobieniu kontrowersyjnego zdjęcia, które obiegło portale społecznościowe. Widać na nim prezydenta Francji, artystę Jula oraz koszulkę z rysunkiem zwierzęcia z zabandażowanym okiem oraz skrót „LBD 2020” (Lanceur de balles de défense – broń na kule gumowe).     Macron podczas konferencji prasowej podkreślił, że „odrzuca pojęcie przemocy policyjnej”. Wyjaśniając, dlaczego zgodził się na zdjęcie z t-shirtem przyznał, że „prezydent republiki musi akceptować niektóre rzeczy, z którymi nawet się nie zgadza”.    – Muszę bronić kreatywności i wolności słowa oraz zrozumieć kreatywność artystów, którzy mówią pewne rzeczy, z którymi się nie zgadzam się. To także dlatego, że jesteśmy wolnym społeczeństwem – wyjaśniał Macron.   – Jednak każdego razu, gdy żandarmi nie szanują etyki (…), mam nadzieję, że będą ścigani i karani – dodał. Sam rysownik Jul powiedział „France Info”, że podczas kontroli przed rozmową policja skonfiskowała mu koszulkę, mówiąc, że to „materiał buntowniczy” i nie ma mowy o zabraniu rzeczy tego rodzaju na spotkanie z prezydentem. Artyście udało się jednak odzyskać t-shirt.    Podczas rozmowy z Macronem mówił, że „przemoc (policyjna) jest nie do zniesienia, bez względu na kontekst”. Prezydent odpowiedział, że w wielu sprawach jest uzasadniona. Po chwili artysta przekazał mu koszulkę i zaproponował wspólne zdjęcie. Sam rysownik wyjawił francuskim mediom, że czuł się zaskoczony pozytywną odpowiedzią prezydenta.    Po publikacji zdjęcia na portalach społecznościowych pojawiły się ostre komentarze. „Skandaliczne i niezrozumiałe! Prawdziwa prowokacja w kierunku manifestantów, którzy stracili oko!” – napisała jedna z internautek mając na uwadze rysunek.",,
Fundusze norweskie nie dla Muzeum Getta Warszawskiego,"Państwa, które są darczyńcami funduszy, nie zgadzają się na przekazanie części pieniędzy na Muzeum Getta Warszawskiego. To efekt rozmów przedstawicieli Muzeum Polin z darczyńcami i osobistego zaangażowania ambasadora Olava Myklebusta.","„Sprawie od samego początku towarzyszy skandal związany z gigantycznymi pieniędzmi” – pisze wtorkowa „Gazeta Polska Codziennie”. Dziennik informuje, że chodzi o projekt „Żydowskie Dziedzictwo Kulturowe” o wartości 10 mln zł. Beneficjentem ma być Muzeum Polin, które zgodziło się na udział Żydowskiego Instytutu Historycznego (ma on dostać 10 proc. dofinansowania, resztę weźmie Polin), zaś sprzeciwiło się objęciu programem również Muzeum Getta Warszawskiego.Powołując się na zagranicznych uczestników rozmów „GPC” stwierdza, że „decydującą rolę odgrywa Muzeum Polin, którego przedstawiciele nie zgodzili się na udział w programie Muzeum Getta Warszawskiego”. „Jednym z argumentów były nieprzychylne komentarze dotyczące powstającego muzeum, ukazujące się w mediach krytycznych wobec polskiego rządu oraz brak osiągnięć MGW”.Decyzję o stworzeniu Muzeum Getta Warszawskiego podjął wicepremier Piotr Gliński pod koniec 2017 r., a ma ono zostać otwarte w 2023 r., w 80. rocznicę powstania w getcie warszawskim. Mimo to placówka już przygotowała dla mieszkańców stolicy i gości pierwszą wystawę. Działalność środowisk LGBT również jest wspierana finansowo za pośrednictwem wspomnianych funduszy norweskich, czego poselstwo skandynawskiego kraju nie ukrywa.",,
Projekt ustawy o SN: parlamentarzyści bez prawa wnoszenia skargi nadzwyczajnej,Sejmowa Komisja Sprawiedliwości i Praw Człowieka kontynuuje obrady. Posłowie kontynuują prace nad prezydenckim projektem ustawy o Sądzie Najwyższym. Wczoraj posłowie pracowali do późna w nocy i omówili 85 spośród 132 artykułów projektu. Rano mają nadal zajmować się zapisem o skardze nadzwyczajnej.,"Komisja od wtorkowego wieczoru rozpatruje zgłoszony przez prezydenta Andrzeja Dudę projekt ustawy o SN. Obrady komisji zostaną wznowione o godz. 9:00. – A jak będzie potrzeba, możemy pracować też w piątek, sobotę i w niedzielę – zapowiedział szef komisji Stanisław Piotrowicz (PiS).74–stronicowy projekt o SN zakłada m.in. badanie przez SN skarg nadzwyczajnych na prawomocne wyroki sądów, w tym z ostatnich 20 lat; utworzenie Izby Dyscyplinarnej z udziałem ławników oraz przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta.W środę posłowie PiS przedłożyli 35 poprawek do projektu – komisja przyjęła ich kilkanaście; wszystkie dotychczas omówione. Poszerzają one m.in. autonomię mającej powstać w SN Izby Dyscyplinarnej. Posłowie i senatorowie nie wniosą skargi nadzwyczajnejSejmowa komisja sprawiedliwości przyjęła poprawkę PiS, która wykreśliła z projektu o SN posłów i senatorów, jako wnoszących skargę nadzwyczajną od prawomocnych orzeczeń. Prezydent chciał, by takie prawo przysługiwało grupie 30 posłów lub 20 senatorów.Jerzy Jachnik (Kukiz'15) zapowiedział, że jego klub zgłosi w drugim czytaniu poprawkę, by przywrócić w jakiejś formie możliwość wnoszenia takich skarg przez parlamentarzystów.Do katalogu instytucji, które skargę mogą wnieść, posłowie w poprawce PiS dodali Prezesa Urzędu Ochrony Konkurencji i Konsumentów obok Prokuratora Generalnego, Rzecznika Praw Obywatelskich, Prezesa Prokuratorii Generalnej RP, Rzecznika Praw Dziecka, Rzecznika Praw Pacjenta i Przewodniczącego Komisji Nadzoru Finansowego. Skargę nadzwyczajną wnosi się w terminie 5 lat od uprawomocnienia się zaskarżonego orzeczenia - zakłada prezydencki projekt.Według wiceministra sprawiedliwości Marcina Warchoła, gdyby takiej procedurze szacunkowo podlegała jedna dziesiąta procenta spośród 60 mln prawomocnych orzeczeń od 2001 r., byłoby to 60 tys. orzeczeń. – To duża liczba, ale nie sprzeciwiamy się tej instytucji, ponieważ rozumiemy ideę sprawiedliwości społecznej - zaznaczył. Spięcia między PiS, a opozycją podczas omawiania projektu o SNBurzliwą dyskusję wywołały m.in. zapisy projektu odnoszące się do nowej instytucji skargi nadzwyczajnej, którą wprowadza projekt, oraz wzajemnych relacji pomiędzy SN a Trybunałem Konstytucyjnym, w kontekście rozpatrywania takich skarg.Przewodniczący komisji Stanisław Piotrowicz (PiS) przerwał wypowiedź Borysa Budki (PO), który chciał uzasadnić swoją poprawkę do jednego z artykułów i przegłosował wniosek o przejście do głosowania nad tą poprawką, którą komisja odrzuciła. Budka wniósł do protokołu sprzeciw, że nie mógł dokończyć uzasadnienia wniosku.– Panie pośle, nie mówi pan do rzeczy – przerwał mu Piotrowicz. – Nie zdążyłem przedstawić uzasadnienia – mówił Budka.Dopuszczony do głosu poseł PO przedstawił uzasadnienie i dodał, że orzeczenia TK są ostateczne i mają moc powszechnie obowiązującą, „więc każdy, kto zna orzeczenie TK z grudnia 2015 r. ma prawo i obowiązek zwracać uwagę na to, że w Trybunale zasiadają trzy osoby bez odpowiedniej legitymacji”.– Protestuję przeciwko temu – powiedział przewodniczący. Budka odparł: – Protestuje pan tak, jak w latach 80-tych. Piotrowicz ripostował: – Pan teraz protestował przed niemieckimi mediami i uskarżał się na państwo polskie.Wcześniej Kamila Gasiuk-Pihowicz (Nowoczesna) mówiła, że trzej sędziowie zasiadają w TK niezgodnie z prawem. Krystyna Pawłowicz (PiS) przerwała jej, protestując przeciw obrażaniu sędziów TK.Budka próbował nawiązać do kwestii sędziów TK, ale Piotrowicz przerwał jego wypowiedź. – Rolą przewodniczącego nie jest cenzurowanie wypowiedzi, to raz i nie chciałbym uciekać się do przykładów z przeszłości – mówił Budka. Piotrowicz przerwał mu mówiąc: „natomiast pańską przyszłość, też nie chciałbym również wybiegać w pańską przyszłość, bo ona również rysuje się nieciekawie, jeżeli już pan nawiązuje do mnie tak ad personam”.O „zaniechanie argumentów ad personam” zaapelował Bartłomiej Wróblewski (PiS).Dotychczas komisja przyjęła podczas trwających od wtorkowego wieczoru prac ponad 20 poprawek PiS spośród ponad 30 zgłoszonych do tego projektu. Komisja za rozdziałem organizacyjnym między SN a jego Izbą Dyscyplinarną Sejmowa komisja sprawiedliwości opowiedziała się za rozdziałem organizacyjnym pomiędzy Sądem Najwyższym, a jego Izbą Dyscyplinarną. Podczas prac nad prezydenckim projektem ustawy o SN przyjęto przepisy o osobnej kancelarii tej Izby i wynagrodzeniu jej szefa.Z przyjętej poprawki PiS do projektu wynika, że szef kancelarii prezesa Izby Dyscyplinarnej – podobnie jak szef kancelarii I prezesa SN – będzie miał wynagrodzenie ustalane na poziomie sekretarzy stanu. Pierwotnie w prezydenckim projekcie było przewidziane, że szef kancelarii prezesa Izby Dyscyplinarnej miałby mieć wynagrodzenie na poziomie podsekretarza stanu.Z prezydenckiego projektu wynika, że prezes tej Izby, lub upoważniona przez niego osoba, będzie decydowała w sprawach prawa pracy w stosunku do osób wykonujących w niej czynności służbowe.",,
Setki przestępstw z nienawiści wobec chrześcijan w Europie,"W 2017 r. w Europie doszło do 485 przestępstw z nienawiści względem chrześcijan, z czego 25 miało miejsce w Polsce. Większość to przypadki wandalizmu, akty przemocy fizycznej i groźby karalne – poinformował w komunikacie Instytut na rzecz Kultury Prawnej Ordo Iuris.","Jak poinformowali autorzy komunikatu, akty wrogości wobec chrześcijan zostały opisane w najnowszym raporcie Organizacji Bezpieczeństwa i Współpracy w Europie dotyczącym przestępstw z nienawiści.Według Ordo Iuris raport został utworzony na podstawie danych z 39 państw, w tym oficjalnych statystyk policyjnych z 23 krajów oraz informacji przekazanych przez 124 organizacje pozarządowe. „Akty wypełniające znamiona przestępstwa wobec chrześcijan zgłoszone zostały przez 8 państw, m.in. Danię, Grecję, Finlandię, Polskę, Gruzję, czy Niemcy. Natomiast wszystkie raportowane przestępstwa z nienawiści wobec chrześcijan dotyczyły aż 35 państw, w tym również Wielkiej Brytanii, Irlandii, Węgier, Francji, Belgii, Bułgarii, Włoch czy Rumunii” – czytamy w komunikacie. Z danych zawartych w raporcie wynika, że w 2017 r. zdarzeń uznanych za przestępstwa z nienawiści względem chrześcijan było w Europie 485, z czego 25 miało miejsce w Polsce. Większość z nich – 355 – to przypadki wandalizmu i niszczenia mienia. Doszło też do 93 aktów przemocy fizycznej i 37 gróźb karalnych. Zdaniem autorów kwestia przestępstw z nienawiści nie doczekała się dotychczas uniwersalnej i wiążącej definicji. Z tego powodu na potrzeby raportu przyjęto umowną definicję tego zjawiska. Składa się na nią wymóg wypełniania znamion przestępstwa zawartego w ustawie karnej danego państwa oraz uprawdopodobnienie, że dane zdarzenie było spowodowane wrogością lub niechęcią ze względu na określoną cechę ofiary. Wszystkie raportowane przypadki musiały być dodatkowo udokumentowane określonym źródłem, by można było zweryfikować ich prawdziwość. Cytowana w komunikacie dyrektorka Centrum Wolności Religijnej Ordo Iuris Karina Walinowicz zaznaczyła, że instytut już po raz czwarty złożył do OBWE swój raport o przestępstwach z nienawiści wobec chrześcijan w Polsce. „Niestety skala zjawiska chrystianofobii staje się coraz poważniejszym tematem, częściej zauważanym nie tylko w Polsce, ale i innych europejskich państwach. Liczba aktów nienawiści wobec chrześcijan nie maleje, a system ich monitorowania powinien zostać usprawniony. Temu służyć ma powołanie Centrum Wolności Religijnej Ordo Iuris, poprzez które będziemy przyjmować zgłoszenia wszelkich incydentów na tle nienawiści wobec chrześcijan w Polsce i interweniować wszędzie tam, gdzie będzie to konieczne” – zaznaczyła.",,
Prezydent: Atak na Magierowskiego wyrazem wrogości wobec Polski,Z najwyższym zaniepokojeniem przyjąłem wiadomość o ataku na ambasadora Marka Magierowskiego; akt ten jest odbierany jako wyraz uprzedzeń i wrogości wobec naszego państwa i narodu – napisał prezydent Andrzej Duda w liście do prezydenta Izraela Reuwena Riwlina.,"Ambasador RP w Izraelu Marek Magierowski został we wtorek zaatakowany fizycznie i słownie przez mężczyznę przed budynkiem polskiej placówki dyplomatycznej w Tel Awiwie. W związku z atakiem, do MSZ w środę została wezwana ambasador Izraela w Polsce Anna Azari, która wyraziła ubolewanie z powodu incydentu, deklarując zarazem pomoc władz izraelskich w jego pełnym wyjaśnieniu.Izraelska prokuratura postawiła w czwartek zarzuty napaści i gróźb karalnych mężczyźnie, który zaatakował Magierowskiego. Zarzuty te zagrożone są karą do pięciu lat więzienia.Andrzej Duda w liście skierowanym do prezydenta Izraela napisał, że „z najwyższym zaniepokojeniem” przyjął wiadomość o ataku na polskiego ambasadora.„Najwyższego przedstawiciela Rzeczypospolitej w Państwie Izrael znieważono słowem i czynem przed siedzibą polskiej placówki dyplomatycznej. Akt ten jest odbierany jako wyraz uprzedzeń i wrogości wobec naszego państwa i narodu” – podkreślił prezydent w liście. „Liczę, że władze Izraela wyjaśnią i sprawiedliwie ocenią incydent” „Stanowczo nie godzimy się na szowinizm i nienawiść na tle narodowościowym; takie postawy muszą być piętnowane – liczę, że władze Izraela wyjaśnią i sprawiedliwie ocenią incydent z ambasadorem Markiem Magierowskim” – napisał w liście prezydent Duda.„Zachowania godzące w bezpieczeństwo cudzoziemskich dyplomatów są niedopuszczalne. Jeszcze bardziej bulwersują powody napaści. Stanowczo nie godzimy się na szowinizm i nienawiść na tle narodowościowym. Takie postawy muszą być piętnowane, a wynikające z nich czyny surowo karane” – napisał prezydent w liście.„Mając wciąż w pamięci nasze spotkanie przed rokiem i wspólny udział w Marszu Żywych na terenie byłego niemieckiego nazistowskiego obozu koncentracyjnego i zagłady Auschwitz-Birkenau, liczę na to, że władze Państwa Izrael dołożą wszelkich starań, by rzetelnie wyjaśnić i sprawiedliwie ocenić niedawny incydent” – podkreślił Andrzej Duda. „Polska jest ojczyzną i domem rodzinnym tysięcy Żydów”   Prezydent zapewnił, że „w Polsce, która jest ojczyzną i domem rodzinnym tysięcy Żydów, wszelkie przejawy antysemityzmu” spotykają się z jego stanowczym sprzeciwem. Jak dodał, docenia również zaangażowanie prezydenta Riwlina „na rzecz budowania pozytywnych relacji między Polską i Izraelem w duchu wzajemnego szacunku”.„Ufam, że dbając o ważne i dobre wzajemne relacje między naszymi państwami będziemy w dalszym ciągu pielęgnować łączącą nasze narody wspólnotę wartości i przyjaźni, współpracy i zaufania” – zaznaczył prezydent.",,
Hejt pobłogosławiony,"W 2007 r., wbrew wcześniejszym umowom, na debatę telewizyjną Kaczyński-Tusk sztab tego drugiego wprowadził głośno i agresywnie zachowujących się klakierów, która utrudniała wszelkie wypowiedzi lidera PiS, gorąco oklaskując jego konkurenta. Jarosław Kaczyński nie był na taką sytuację przygotowany. W efekcie debatę przegrał, pozostawiając wrażenie rozbicia i zagubienia. Jego partia byłą już wtedy na fali opadającej, debata prawdopodobnie przypieczętowała utratę władzy przez PiS. Oficjalnie autoryzując internetową akcję „Silni Razem” Platforma chce powtórzyć ten manewr, trudno jednak wróżyć mu powodzenie.","Kto z czytelników nie używa na co dzień Twittera, może nie wiedzieć nawet, o co chodzi, potrzebne jest więc krótkie wyjaśnienie.  Hasło „#SilniRazem” uznane za motywacyjne zawołanie Koalicji Obywatelskiej na ostatnie tygodnie kampanii wyborczej, w mediach społecznościowych funkcjonuje nie od dziś. Zawołanie bojowe sympatyków opozycji, niestety, dla wielu osób stało się przykrywką do nie tyle waleczności, co zwykłego chamstwa, oczywiście w imię świętej polsko-polskiej wojny. Trudno uwierzyć, by politycy chcący wykorzystać tę internetową energię nie mieli świadomości, że jest to energia zła. Oczywiście, nie za każdym razem i nie w wykonaniu każdego uczestnika. Nie wątpię, że znajdziemy wpisy mieszczące się w zasadach normalnej rozmowy o polityce, opatrzone hashtagiem #SilniRazem. Jednak wystarczy wpisać go w wyszukiwarkę, by wyskoczyło nam mnóstwo zupełnie innych wypowiedzi. Idealnych, by ilustrować demaskatorskie materiały o farmach trolli i wspieraniu hejtu przez polityków. Idealny prezent dla PiS, dla Koalicji zaś zagranie ryzykowne i chyba też zwyczajnie szkodliwe. Oto bowiem chwilę temu słyszeliśmy, że Polacy mają już dość podziałów i agresji, więc dostaną nową ofertę, wygładzającą spory i skupiającą się nie na politycznej walce, ale konkretach, życiowych bolączkach i systemowych problemach, choćby służby zdrowia. Jest, rzecz jasna, inną sprawą, jak realizacja tych zapowiedzi wyglądała w praktyce.  Od teraz jednak koncyliacyjna marszałek Kidawa-Błońska przez oznaczenie #SilniRazem staje się częścią tej samej grupy, która bynajmniej naszego politycznego sporu nie uspokaja. Przeciwnicy opozycji, doskonale świadomi faktu, że od teraz wszystkie przyszłe i już napisane wykwity hejtu opatrzone frazą, która stała się oficjalnym logo, idą na konto Koalicji Obywatelskiej i tworzących ją polityków.  Dlatego już od samego rana najczęściej używanym przez prawicowych czytelników Twittera klawiszem był ten odpowiedzialny za tworzenie zrzutów ekranu „PrtSc”. Efekty ich poszukiwań można znaleźć oczywiście po kliknięciu w hashtag, pod którym, obok satysfakcji uczestników grupy z docenienia ich pracy, znajdziemy też specyficzne „the best of” z dotychczasowej działalności. Często mocno antyklerykalnej, zawsze – antypisowskiej i prawie zawsze odpychającej wszystkich jeszcze nieprzekonanych lub wahających się, lecz stroniących od agresji. „Źle ci koleżko na TT? Możemy skrócić twoje męki. A teraz do budy, pisowski psie” , „śmiecie pisowskie”,  „zwieracze puszczają” – to znajdzie potencjalny wyborca zachęcony do sprawdzenia hasła „SilniRazem” przez polityków Platformy.  Znajdzie, oczywiście, jeszcze więcej, ale nie wszystko, nawet poglądowo, nadaje się do cytowania w miejscu, gdzie obowiązuje nas ustawa o ochronie języka. Pozostaje jeszcze kwestia zawłaszczania hasła, używanego przez sympatyków całej opozycji, również lewicy. Od kilku tygodni zwolennicy SLD czy Razem byli upominani przez kolegów z POKO, by tego nie używali.  „Niewielki procent wyborców w ogóle wie, na czym polega Twitter. Tymczasem KO na miesiąc przed wyborami zaprasza potencjalnego wyborcę pod hashtag #SilniRazem, gdzie katolikom życzono, żeby ich dzieci zgwałcił ksiądz. Niepojęte.  Kto jest spin-doktorem w tej formacji?” – pyta na Twitterze Daniel Staniszewski, nieznany mi bliżej i nieangażujący się raczej w polityczne dyskusje użytkownik, którego pytanie, znalezione również dzięki hashtagowi, wydaje się bardziej niż zasadne. I z nim chciałbym zostawić czytelników, a przede wszystkim pomysłodawców tej akcji, zanim pod tekstem pojawi się kolejnych kilkadziesiąt komentarzy potwierdzających zawarte w nim tezy, choć zapewne w mało przyjemny dla mnie, jako autora, sposób.",,
Prezes PiS zlustrowany – nie było wątpliwości,"Sąd Okręgowy w Warszawie orzekł prawdziwość oświadczenia lustracyjnego Jarosława Kaczyńskiego. O uznanie, że nie był on agentem służb PRL wnosił prokurator IPN Jarosław Skrok. Oznacza to, że Jarosław Kaczyński może startować w wyborach prezydenckich. W środę pozytywną opinię warszawskiego sądu uzyskał również Bronisław Komorowski. Zgodne z prawem oświadczenia lustracyjne złożyli też Waldemar Pawlak i Janusz Korwin-Mikke.","Prokurator lustracyjny Jarosław Skrok oświadczył przed sądem, że w archiwach IPN nie stwierdzono po obszernej kwerendzie żadnych materiałów świadczących o pracy, służbie lub tajnej współpracy Jarosława Kaczyńskiego ze służbami specjalnymi PRL. Wniósł więc o stwierdzenie, że oświadczenie lustracyjne kandydata na prezydenta jest zgodne z prawdą.Prokurator IPN przypomniał także, że postępowanie lustracyjne wobec Jarosława Kaczyńskiego było już prowadzone w 2008 roku. Wtedy to również Jarosław Kaczyński oświadczył, że nie współpracował z komunistyczną służbą bezpieczeństwa. Prezes PiS  był obecny tylko na rozprawie, nie pojawił się już na ogłoszeniu orzeczenia (nie ma takiego obowiązku).Z danych zgromadzonych przez Instytut Pamięci Narodowej wynika, że Jarosław Kaczyński był inwigilowany jako opozycjonista od 1979 roku gdy działał między innymi w KSS KOR, Klubie Służby Niepodległości i Solidarności. Zabroniono mu także wyjazdów zagranicznych. Wyrejestrowany został w sierpniu 1989 roku. Wiadomo również, że po 1990 roku zostało sfałszowane zobowiązanie Jarosława Kaczyńskiego, który rzekomo w 1981 roku zobowiązał się do zaprzestania działalności szkodliwej dla Polski Ludowej.  To, że „lojalka” została sfałszowana, potwierdził sąd w latach 90., w wygranym przez J. Kaczyńskiego procesie z tygodnikiem „Nie”, który dokument opublikował – za co potem przeprosił.Lider PiS sam opublikował kilka lat temu większość dokumentów SB, do których uzyskał dostęp jako pokrzywdzony. Instytut Pamięci Narodowej już wcześniej zapowiedział, że  będzie wnioskował do sądu o uznanie oświadczenia lustracyjnego Jarosława Kaczyńskiego za prawdziwe.   Sąd Okręgowy w Warszawie uznał, że kandydat na prezydenta  Waldemar Pawlak  złożył zgodne z prawem oświadczenie lustracyjne.    Wcześniej Pawlak składał takie samo oświadczenie w związku z pełnieniem funkcji parlamentarzysty. W uzasadnieniu orzeczenia sędzia Małgorzata Wasylczuk powiedziała, że nie ma podstaw ku temu, by podejrzewać Waldemara Pawlaka o to, iż popełnił kłamstwo lustracyjne.Zgodne z prawdąoświadczenie lustracyjne złożył również Janusz Korwin-Mikke. Ostatnie oświadczenie składał w czasie poprzednich wyborów parlamentarnych. Wtedy również oświadczył, że nie współpracował z komunistyczną służbą bezpieczeństwa. Zgodnie z prawem kandydaci na prezydenta RP są lustrowani z urzędu przez sądy okręgowe właściwe dla miejsc ich zamieszkania. Państwowa Komisja Wyborcza rozesłała im oświadczenia lustracyjne kandydatów co do ich ewentualnych związków ze służbami specjalnymi PRL. Po otrzymaniu oświadczenia, sąd wydaje orzeczenie w I instancji w 21 dni, a w II instancji – w 14 dni. Prawomocny wyrok o złożeniu niezgodnego z prawdą oświadczenia powoduje m.in. pozbawienie danej osoby na lat 10 biernego prawa wyborczego na urząd prezydenta. W środę warszawski sąd okręgowy stwierdził, że kandydat Platformy Bronisław Komorowski złożył zgodne z prawdą oświadczenie lustracyjne i że nie miał związków ze służbami PRL. W najbliższym czasie, najprawdopodobniej 17 maja – sąd zbada oświadczenie Marka Jurka i Andrzeja Olechowskiego.",,
Protesty przyniosły efekty. Gubernator Portoryko zrezygnował ze stanowiska,"Gubernator Portoryko, terytorium stowarzyszonego z USA, Ricardo Rossello poinformował w piątek, że zrezygnował ze stanowiska i postanowił wyznaczyć na swojego następcę doświadczonego polityka Pedro Pierluisi. Rezygnacja nastąpiła po wielotygodniowych demonstracjach przeciwko jego rządom.","W oświadczeniu wysłanym drogą elektroniczną przez jego urząd, Rossello poinformował, że Pierluisi nie potrzebuje zatwierdzenia jego kandydatury przez obie izby portorykańskiego parlamentu ponieważ już wcześniej został zatwierdzony na stanowisku sekretarza stanu, czyli najwyższym po gubernatorze.Oświadczenie nie precyzuje kiedy Pierluisi zostanie zaprzysiężony.Rezygnacja Rossello nastąpiła po wielotygodniowych protestach Portorykańczyków z powodu złego zarządzania krajem i głębokiego kryzysu ekonomicznego, który spowodował, że kraj stanął na krawędzi bankructwa. Demonstranci domagali się niezwłocznej rezygnacji Rossello.Kraj wciąż boryka się ze skutkami katastrofalnego huraganu Maria w 2017 r., który zdewastował znaczną część wyspy a niektóre rejony zrównał z ziemią.",,
Ukraina: polskie placówki dyplomatyczne ponownie otwarte,Polskie konsulaty na Ukrainie zostały we wtorek ponownie otwarte – poinformowało biuro prasowe MSZ. Placówki były zamknięte od środy zeszłego tygodnia w związku z ostrzałem konsulatu w Łucku.,"MSZ w Warszawie zdecydowało o zamknięcie placówek po ataku na placówkę w Łucku na północnym zachodzie kraju. Według ustaleń śledczych do ataku użyto granatnika, którego pocisk uderzył tuż nad częścią mieszkalną konsulatu. W tym czasie w placówce znajdowało się kilku jej pracowników. Nikt nie ucierpiał.Polska ma na Ukrainie sześć konsulatów: w Kijowie, Charkowie, Lwowie, Łucku, Odessie i Winnicy.",,
Sondaż: Do Sejmu wchodzą trzy partie,"Gdyby wybory do Sejmu odbyły się w lipcu, PiS wraz z Solidarną Polską i Porozumieniem, mogłoby liczyć na poparcie 39-proc. osób deklarujących gotowość wzięcia udziału w głosowaniu, a PO na 26 proc. – wynika z sondażu Kantar. Do Sejmu weszłaby jeszcze Wiosna Roberta Biedronia z 5–proc. poparciem.","Wśród Polaków, którzy w lipcu zadeklarowali gotowość wzięcia udziału w wyborach do Sejmu, największe poparcie – 39–proc. – uzyskało Prawo i Sprawiedliwość razem z Solidarną Polską i Porozumieniem. W porównaniu z poprzednim miesiącem jest to wzrost poparcia o 5 punktów procentowych. Na drugim miejscu, z 26–proc. poparciem, uplasowała się Platforma Obywatelska, co oznacza wzrost w ujęciu miesięcznym o 2 punkty proc. Do Sejmu dostałaby się jeszcze Wiosna Roberta Biedronia, uzyskując 5 proc. poparcia; Partia Biedronia zanotowała w ciągu miesiąca spadek o 3 punkty procentowe. W Sejmie nie znalazłby się ruch Kukiz'15, na który chciało głosować 4 proc. wyborców. W stosunku do zeszłego miesiąca komitet zanotował spadek o 3 punkty procentowe (w czerwcu było to 7 proc.). W lipcu 63 proc. badanych zadeklarowało chęć udziału w wyborach do Sejmu, przy czym 31 proc. jest zdecydowane w tej kwestii, a 32 proc. „raczej” przystąpiłoby do głosowania. Przeciwne stanowisko wyraża 27 proc. respondentów, 16 proc. zapowiada, że raczej nie pójdzie głosować, a 11 proc. osób mówi, że zdecydowanie nie weźmie udziału w wyborach. 10 proc. Polaków jeszcze nie wie, czy odda swój głos. W lipcu Kantar pytał respondentów o poparcie dla partii i ugrupowań politycznych nie uwzględniając po stronie opozycji żadnych koalicji – deklaracje polityczne dotyczące tych koalicji pojawiły się drugiej połowie miesiąca.„Jeśli do skutku dojdą planowane koalicje, to układ głosów może być w miarę korzystny dla partii, które połączą swoje siły. Warto pamiętać, że nadal pozostaje spory odsetek niezdecydowanych. Są to częściej kobiety niż mężczyźni, najmłodsi wyborcy, ci w wieku 18-24 lata, mieszkańcy miast 20-100 liczących tys. mieszkańców, osoby z regionu pomorskiego” – napisali autorzy badania.Badanie przeprowadzono w dniach 12-17 lipca tego roku, na próbie ogólnopolskiej 974 mieszkańców Polski w wieku 18 i więcej lat, techniką wywiadów bezpośrednich wspomaganych komputerowo (CAPI).",,
Miliony dolarów od Sorosa na organizacje stojące za strajkami klimatycznymi,"Należąca do amerykańskiego miliardera i finansisty George’a Sorosa fundacja Open Society przeznaczyła 24,9 mln dolarów na finansowanie grup aktywistów klimatycznych – wynika z raportu Media Research Center, obejmującego lata 2000-2017. Z funduszy miały skorzystać co najmniej 22 organizacje.","Open Society, znane w Polsce jako Fundacje Społeczeństwa Otwartego, to proimigrancka, liberalna i popierająca multikulturalizm i homoseksualizm organizacja, którą założył George Soros. Wśród finansowanych przez nią w latach 2000-2017 grup aktywistów klimatycznych znalazły się m.in. Fund for Global Human Rights, Center for Popular Democracy, People’s Action, Amnesty International, Avaaz czy Color of Change.Jak wynikało z kolei z raportu Media Research Center z 2017 roku, Soros przeznaczył – w latach 2000-2014 – ponad 36 mln dol. na kilkanaście organizacji z komitetu sterującego marszami dla klimatu.Globalny Strajk Klimatyczny w tym roku odbywał się w dniach 20-27 września. W Polsce przeszedł m.in. w piątek ulicami stolicy pod nazwą Warszawskiego Wielkiego Strajku Klimatycznego.",,
Niemcy utrzymywały ochroniarza Osamy bin Ladena. Teraz go wydalą,"Ponad 1000 euro miesięcznie zapomogi otrzymywał w Niemczech Sami A., choć nie otrzymał azylu. Były członek ochrony przywódcy Al-Kaidy Osamy bin Ladena został aresztowany w poniedziałek i czeka do deportacja.","Sami A. od 2005 roku mieszkał w Bochum. O jego zatrzymaniu poinformował dziennik „Bild”, a doniesienia potwierdził rzecznik miasta Bochum. Już wcześniej imigrant był zobowiązany do regularnego meldowania się na policji.Do aresztowania doszło w momencie, gdy zgodnie z obowiązkiem A., wieloletni członek przybocznej gwardii Osamy bin Ladena, zgłosił się na posterunek – informuje telewizja Deutsche Welle.42-latek ma żonę i czwórkę dzieci w wieku od 4 do 11 lat. W kwietniu ubiegłego roku Sąd Administracyjny w Münster uznał, że w razie powrotu do Tunezji mężczyźnie „z najwyższym prawdopodobieństwem będą grozić tortury, nieludzkie i poniżające traktowanie”. W związku z tym nie zdecydowano się go deportować.",,
Nacjonaliści najsilniejsi przy polskiej granicy,Kampania skrajnie prawicowej NPD oparta m.in. na antypolskich hasłach przyniosła efekty w wyborach regionalnych w Niemczech. W położonych niedaleko granicy z Polską miejscowościach Meklemburgii-Pomorza Przedniego partia uzyskała ponad 30-procentowe poparcie – wynika z wyliczeń komisji wyborczej landu.,"W skali całego kraju związkowego Narodowodemokratyczna Partia Niemiec zdobyła w niedzielę ok. 6 proc. głosów (o 1,3 punktu procentowego mniej niż w wyborach pięć lat temu). Wprowadzi ona do parlamentu regionalnego (landtagu) pięciu posłów. Im dalej na wschód, tym bardziej intensywny jest kolor brunatny na mapceprzedstawiającej wyniki Narodowodemokratycznej Partii Niemiec (NPD) wwyborach w Meklemburgii. W zamieszkanej przez około 200 osób gminie Koblentz skrajna prawica zdobyła aż 33 proc., a w Postlow i Blesewitz około 29 proc. Podobnie jest również w miasteczku Loecknitz, gdzie od kilku latosiedlają się Polacy z okolic Szczecina. W przygranicznym okręgu wyborczymUecker-Randow I na neonazistowską partię głos oddało 15 proc. wyborców, a wUecker-Randow II - 12 proc. Przed wyborami NPD prowadziła populistyczną kampanię, wykorzystując m.in.antypolskie hasła. Żądała wyrzucenia „kryminalistów zza granicy” i straszyła zalewem taniej siły roboczej ze wschodu, a nawet ostrzegała przed „atomową śmiercią z Polski”, nawiązując do planów budowy nad Wisłą elektrowni jądrowych. Przywódcy pozostałych ugrupowań uznali wejście NPD do landtagu za swojąporażkę. Socjaldemokratyczny premier Meklemburgii-Pomorza Przedniego ErwinSellering już w niedzielę wieczorem zaapelował do władz landów zachodnich opodjęcie kolejnej próby delegalizacji neonazistowskiego ugrupowania. –  Musimy nadal występować przeciwko tej trucicielskiej ideologii  – powiedział polityk. Zdaniem ekspertów NPD ma w północno-wschodnim regionie Niemiec stałyelektorat, zapewniający 3-procentowe poparcie. Podczas kampanii udało jej się pozyskać kolejne 3 proc., głównie wśród młodych i rozczarowanych brakiem perspektyw mieszkańców najuboższego landu. Oprócz Meklemburgii-Pomorza Przedniego skrajna prawica ma równieżreprezentację w landtagu wschodnioniemieckiej Saksonii. Na zachodzie Niemiec i w skali całego kraju odgrywa marginalną rolę.",,
Macierzyństwo czy kariera? Apple i Facebook zapłacą pracownicom za zamrażanie jajeczek,"Kobiety pracujące w firmach Apple i Facebook mogą otrzymać nawet 20 tys. dolarów za to, że zdecydują się zamrozić swoje komórki jajowe – donosi NBC News. Technologiczne giganty chcą w ten sposób pomóc kobietom, które stają przed życiowym dylematem – kariera, czy macierzyństwo. – Lewica, która ma dużo pieniędzy, realizuje takie kretyńskie pomysły. Te firmy takim działaniem w obrzydliwy sposób przyczyniają się do szerzenia się szkodliwych poglądów  – ocenia w rozmowie z tvp.info publicysta Tomasz Terlikowski.","W Facebooku program działa od kilku miesięcy, w Apple rozpocznie się w styczniu 2015. Obydwa koncerny są pierwszymi firmami, które proponują swoim pracownicom takie nietypowe rozwiązanie. Tłumaczą, że dzięki temu kobiety, które stają przed dylematem – rozwój zawodowy czy rodzina, będą mogły nie tylko odłożyć na później myślenie o macierzyństwie, ale również podjąć konkretne działania w tym kierunku.  Zwolennicy zamrażania komórek jajowych uważają, że to właśnie poświęcanie się wychowywaniu dzieci sprawia, że rosną dysproporcje nie tylko w zawodowych sukcesach kobiet i mężczyzn, ale również w wysokości wynagrodzenia, jakie otrzymują za swoją pracę. „Kretyński pomysł lewicy” Publicysta Tomasz Terlikowski w ostrych słowach krytykuje pomysł obydwu firm.  – Lewica, która ma dużo pieniędzy, realizuje takie kretyńskie pomysły. Każdy nawet najbardziej ograniczony człowiek zna trochę biologię i wie, że wcześniejsze macierzyństwo między 20.  a 30. rokiem życia jest dużo lepsze niż późniejsze. Dzieci starszych matek częściej chorują, są słabsze. Poza tym zamrożone komórki, to potrzeba wprowadzenia procedury in vitro, która wiąże się z zabijaniem nienarodzonych dzieci. Apple i Facebook takim działaniem w obrzydliwy sposób przyczyniają się do szerzenia się tego głupiego i szkodliwego pomysłu, nie tylko wrogiego wobec kobiet, ale i człowieczeństwa – mówi Terlikowski. Brigitte Adams, która jest zwolenniczką wprowadzanych przez obydwie firmy rozwiązania i samego zamrażania jajeczek uważa, że pogodzenie pracy zawodowej i rodzicielstwa jest niezwykle trudne,  a takie wsparcie, to inwestycja w kobiety i ich rozwój. – Dzięki temu mogą robić to, co chcą w życiu, a nie to, co muszą – uważa. „Potrzeba kadry pracowniczej”Zdaniem konsultanta biznesowego Miłosza Brzezińskiego taka oferta nie wzięła się znikąd.  Tego typu działania są wynikiem,  intensywnych znaków, które płyną ze strony kadry pracowniczej.  –  Oczywiście takie działania będą miały zawsze swoich przeciwników. Nie każda kobieta będzie chciała z tego skorzystać, ale jest to jakaś możliwość. Poza tym trzeba wziąć pod uwagę to, że z biznesowego punktu widzenia jest to bardzo fajny pomysł, ale ze społecznego już niekoniecznie. Długoterminowo ten pomysł się nie sprawdzi,  pieniądze i tak zostaną ostatecznie wpompowane w zarząd firmy, a nie w samych pracowników – mówi Brzeziński. I dodaje, że dla korporacji powodem takiego działania zawsze będzie zysk. – Bez względu na to, jak to jest komentowane, wiadomo, że jeśli spełnia się pewne wymagania pracowników, oni lepiej pracują, ale tego też się od nich wymaga. Pewnego, często lepszego poziomu produktywności – wyjaśnia.   Psycholog Jacek Santorski stwierdza natomiast, że trudno jest stwierdzić, czy w takich rozwiązaniach jest więcej serca, czy chciwości i przebiegłości proponujących je firm. – Albo jest to cyniczne i nastawione na rentowność i wyniki albo misyjne. Moim zdaniem trzeba się temu na razie po prostu z uwagą przyglądać i nie potępiać tych, którzy się na to zdecydują – mówi.                                                    Firmy będą dopłacać nawet 20 tys. dolarów (fot. TVP Info) „Złudna nadzieja, że mogę tak, jak chcę” Zamrażanie jajeczek to dość kosztowna procedura. Sam zabieg polegający na pobraniu jajeczka i zamrożenia go to koszt ok. 10 tys. dolarów. Ich przechowywanie to wydatek kilkuset dolarów rocznie. Kolejne wydatki wiążą się z ich rozmrożeniem, zapłodnieniem go in vitro i wszczepienie embriona do macicy. Specjaliści przestrzegają jednak, że zamrożone jajeczka nie zawsze są niezawodne. Zwracają uwagę również na to, że o ile zegar aktywności zawodowej da się zatrzymać, o tyle samego zegara biologicznego nie i szanse na posiadanie dziecka mogą z wiekiem spaść. Dominikanin ojciec Paweł Gużyński uważa, że najbardziej niepokojąca w tym pomyśle jest chęć posiadania kontroli nad wszelkimi aspektami naszego życia. – Ta pokusa, że rzeczywiście mam nad tym władzę, a potem dopiero będę miała dzieci. Między decyzją o odłożeniu macierzyństwa na później a momentem, kiedy się to stanie, może się wiele wydarzyć i często tyle też się zdarza. Takie planowanie to czysto hipotetyczna, złudna nadzieja, że mogę tak jak chcę, że mam nad tym władzę. Poza tym nie wyobrażam sobie takiego decydowania o narodzinach dziecka z cybernetyczną precyzją, programowaniem jego narodzin jak jakiejś maszyny – tłumaczy Gużyński.",,
Zbrodnia bez winnych. 30 lat temu bezpieka zamordowała ks. Suchowolca,"Dokładnie 30 lat temu, 30 stycznia 1989 roku, został zamordowany przez komunistyczną bezpiekę ks. Stanisław Suchowolec, kapelan białostockiej Solidarności. Jego zwłoki znaleziono na plebanii parafii na Dojlidach w Białymstoku. Kapłan zginął w pożarze mieszkania, według oficjalnego komunikatu – wskutek zatrucia tlenkiem węgla.","Ks. Suchowolec był przyjacielem ks. Jerzego Popiełuszki, zamordowanego w 1984 roku również przez bezpiekę. Duchowny propagował prawdę o jego śmierci, wskazując funkcjonariuszy SB jako winnych tej zbrodni. Ks. Suchowolcem interesowała się bezpieka. Wielokrotnie doświadczył pobicia przez tzw. nieznanych sprawców, kilka razy wyszedł cało z zamachów na swoje życie, otrzymywał anonimy z pogróżkami i był inwigilowany. W 1983 roku rozpoczął posługę w parafii w Suchowoli, a trzy lata później w Dojlidach. Utworzył duszpasterstwo robotnicze, pomagał prześladowanym. Odprawiał msze za ojczyznę, występował przeciw komunistycznej dyktaturze, domagał się sprawiedliwości społecznej, piętnował bezprawie i brutalne interwencje milicji wobec robotników. Ks. Suchowolec został pochowany przy kościele w Dojlidach. Jego pogrzeb przerodził się w manifestację patriotyczną. Podczas mszy podkreślano postawę kapłana, który służył ludziom i Kościołowi.",,
Tranzyt Merkurego przez tarczę Słońca. Dziś możemy zaobserwować bardzo rzadkie zjawisko,Do zmroku możemy dziś w Polsce obserwować tranzyt Merkurego przez tarczę Słońca. To jedno z najważniejszych wydarzeń astronomicznych tego roku.,"– Najmniejsza planeta układu słonecznego na tle naszej gwiazdy wygląda jak mała kropka, ale mimo to zjawisko jest bardzo ciekawe – mówi dr Milena Ratajczak z Obserwatorium Astronomicznego Uniwersytetu Warszawskiego. – Zjawiska takie jak tranzyt, czyli moment, kiedy trzy ciała Układu Słonecznego, w tym przypadku Ziemia, Merkury i Słońce, są na jednej linii są dość rzadkie – wyjaśnia dr Ratajczak. Jak dodaje, w naszym Układzie Słonecznym możemy oglądać jedynie tranzyty Merkurego i Wenus.  Zjawisko ma rozpocząć się około godziny 13.35. Będzie można je obserwować do zachodu Słońca pod warunkiem, że niebo będzie bezchmurne. By oglądać tranzyt Merkurego, należy użyć teleskopu lub lornetki ze specjalnymi filtrami przeznaczonymi do oglądania słońca. W największych polskich miastach naukowcy i wielbiciele astronomii udostępniają sprzęt, dzięki któremu można obserwować to zjawisko. Kolejny tranzyt Merkurego będzie można zobaczyć dopiero w 2032 r.",,
Sąd zawiesił lekarza za kwestionowanie konieczności szczepień,"Karę zawieszenia prawa wykonywania zawodu na rok wymierzył Okręgowy Sąd Lekarski w Łodzi Hubertowi Czerniakowi, lekarzowi z Opoczna, który kwestionował obowiązujący kalendarz szczepień. Wyrok jest nieprawomocny. Obrona będzie się od niego odwoływać.","O decyzji sądu, który wymierzył lekarzowi karę zawieszenia prawa wykonywania zawodu na rok, poinformowała rzeczniczka Okręgowej Izby Lekarskiej w Łodzi Justyna Kowalewska.Sąd uznał, że obwiniony jest winny zarzucanego mu przewinienia zawodowego polegającego na szerzeniu postaw antyzdrowotnych, niezgodnych z przepisami kodeksu etyki lekarskiej, które zobowiązują lekarzy do postępowania zgodnie z aktualnie obowiązującą wiedzą medyczną. Wyrok jest nieprawomocny.Postępowanie w sprawie Huberta Czerniaka (lekarz zgodził się na publikowanie jego danych przez media) Okręgowy Rzecznik Odpowiedzialności Zawodowej w Łodzi wszczął pod koniec 2016 r. po publicznych i medialnych wypowiedziach, w których kwestionował on obowiązujący kalendarz szczepień. Wypowiadał się też o szkodliwości szczepień.Przez półtora roku prowadzone było postępowanie wyjaśniające, m.in. rzecznik kilkukrotnie przesłuchał obwinionego lekarza i powołał dwóch biegłych – specjalistę z zakresu chorób zakaźnych i w dziedzinie pediatrii. Zakończyło się ono postawieniem zarzutów dotyczących kwestionowania kalendarza szczepień i skierowaniem do Okręgowego Sądu Lekarskiego w Łodzi wniosku o ukaranie lekarza.",,
"„Putin byłby szczęśliwszy, gdyby wygrała Hillary Clinton”","– Jest wiele rzeczy, które robię dokładnie na odwrót niż on by sobie tego życzył – powiedział wywiadzie dla stacji CBN prezydent USA Donald Trump o rosyjskim przywódcy Władimirze Putinie. Dodał również, że „Putin byłby szczęśliwszy, gdyby wybory prezydenckie w USA wygrała Hillary Clinton”.","Trump argumentował, że wiele rzeczy robi odwrotnie niż chciałby Putin, bo „rozbudowuje wojsko USA i pracuje nad eksportem amerykańskiej energii”, a Kreml sprzeciwia się tym działaniom. –  Jesteśmy najsilniejszym krajem na świecie i stajemy się jeszcze silniejsi, ponieważ ja wspieram wojsko. Gdyby wygrała Hillary nasza armia zostałaby zdziesiątkowana, energia byłaby o wiele droższa – uważa prezydent USA. – To są rzeczy, które nie podobają się Putinowi. I dlatego mówię: dlaczego on miałby chcieć mnie jako prezydenta? Od pierwszego dnia chciałem silnego wojska, a on przecież nie chce takiej sytuacji – dodał. Owocne spotkanie z Putinem W jego ocenie Putin „chce tego, co jest dobre dla Rosji”, a Trump pragnie rzecz jasna „tego, co jest dobre dla Stanów Zjednoczonych”. – Myślę, że w takim przypadku jak Syria możemy działać razem, zarządzić zawieszenie broni i jest wiele innych sytuacji, w których nasze dobre stosunki mogą być czymś bardzo pozytywnym. Ale Putin zawsze będzie dbał o Rosję, a Trump o USA. Tak już po prostu jest  – dodał.Amerykański prezydent ocenił, że jego pierwsze spotkanie z Putinem, do którego doszło w Hamburgu podczas szczytu G-20, było owocne. – W niektórych sprawach nie będziemy się zgadzać, a w innych tak. Nasze spotkanie było dobre i długie. Trwało dwie godziny i piętnaście minut. Wszyscy byli zdziwieni, że tak długo, ale to jest pozytyw a nie negatyw. Dogadywaliśmy się bardzo dobrze i jest to dobre a nie złe. Ludzie mówią: „oni nie powinni się dogadywać”. Kim są ci ludzie, co to mówią? Ja myślę, że dogadujemy się bardzo, bardzo dobrze. Jesteśmy olbrzymią potęgą atomową, podobnie jak oni. Nieposiadanie żadnych relacji nie ma sensu – powiedział Trump.",,
"Warszawie brakuje pieniędzy na budżety dzielnic, jednak nie wszystkich","Niedobory w wydatkach bieżących warszawskiej Pragi-Północ wynoszą blisko 47 mln zł, a stołeczny ratusz przeznaczy w przyszłorocznym budżecie mniej środków na tę dzielnicę. Urzędnicy Rafała Trzaskowskiego tłumaczą, że spowodowane jest to „ograniczonymi możliwościami dochodowymi”. Pieniędzy w budżecie Warszawy nie brakowało jednak m.in. na kontrowersyjną instalację z palet, czyli „strefę relaksu” na placu Bankowym, czy rekordowe – jak poinformowało ostatnio Ordo Iuris – wydatki na stołeczne organizacje LGBT.","Radny Grzegorz Walkiewicz, prezes stowarzyszenia Warszawa Obywatelska, opublikował w mediach społecznościowych zdjęcie z obrad rady dzielnicy Praga-Północ nad budżetem. Wynika z niego, że niedobory w wydatkach bieżących wynoszą ogółem 46 920 tys. zł.Pieniędzy brakuje m.in. na: edukację – 12,6 mln zł; gospodarowanie nieruchomościami – 24 mln zł; ochronę zdrowia i pomoc społeczną – 4 mln zł; rekreację, sport i turystykę – 2,7 mln zł; gospodarkę komunalną i ochronę środowiska – 1,5 mln zł; administrację publiczną – 1,4 mln zł; działalność kulturalną – pół miliona złotych.Dzielnicowy Zarząd Gospodarowania Nieruchomościami dzielnicy przeznaczy o 10 mln zł mniej na remonty mieszkań (z 25 mln w 2019 do 14,8 mln zł w 2020 r.). Mniejsze możliwości finansowe warszawski ratusz tłumaczy tym, że miasto w 2020 roku i kolejnych latach będzie „funkcjonowało w warunkach ograniczonych możliwości dochodowych” spowodowanych m.in. zmianami w podatkach PIT. Zdaniem urzędników spowoduje to spadek wpływów w wysokości 800 mln zł. W nadchodzącym roku Warszawa ma też zapłacić o 167 mln więcej tzw. janosikowego, czyli pomocy dla biedniejszych regionów kraju.Jak wynika z zaprezentowanego na początku miesiąca raportu przygotowanego przez Instytut na rzecz Kultury Prawnej Ordo Iuris, od początku prezydentury Rafała Trzaskowskiego dla warszawskich organizacji LGBT przeznaczono więcej pieniędzy niż w ciągu całej ostatniej kadencji Hanny Gronkiewicz-Waltz, blisko 900 tys. zł.Z kolei urządzona za 920 tys. zł na ruchliwym pl. Bankowym „Strefa Relaksu” miała stanowić realizację zobowiązania wyborczego Trzaskowskiego. W miejscu parkingu (który miał zostać przeniesiony pod ziemię, ale nic takiego się nie stało) ustawiono na asfalcie drewniane ażurowe konstrukcje, rośliny doniczkowe i leżaki. Inwestycja wzbudziła powszechną krytykę, tym większą, że urządzony kosztem blisko miliona złotych projekt został po wakacjach rozmontowany.",,
Zamachy na Sri Lance. Rośnie liczba ofiar,"Do 359 wzrosła liczba śmiertelnych ofiar serii ataków na kościoły i hotele, do których doszło w Niedzielę Wielkanocną na Sri Lance – poinformowała miejscowa policja. Jak dodano, serię ataków na kościoły i hotele w tym kraju przeprowadziło dziewięciu zamachowców, a tożsamość ośmiu z nich już ustalono. Według władz jeden ze sprawców studiował w Wielkiej Brytanii i Australii.","Poprzedni bilans mówił o 321 ofiarach śmiertelnych. Liczba zabitych wzrosła, gdy na skutek odniesionych w zamachach obrażeń zmarły kolejne osoby. Dotychczas w śledztwie w sprawie ataków aresztowano 60 osób, a ponad 100 prawdopodobnie zostanie aresztowanych – powiedział przewodniczący parlamentu Lakshman Kiriella, nie podając szczegółów. Poprzednio o ponad 100 aresztowanych informowała agencja Reutera, później jednak skorygowała tę liczbę. Jak poinformował lankijski wiceminister obrony, przywódca muzułmańskiej organizacji terrorystycznej, która dokonała zamachów, popełnił samobójstwo w jednym z hoteli. Jeden ze sprawców zamachów studiował w Wielkiej Brytanii i Australii. Służby ostrzegają, że na wolności nadal może pozostawać kilku uzbrojonych terrorystów.W Niedzielę Wielkanocną zamachowcy samobójcy dokonali serii skoordynowanych ataków na kościoły, w tym dwa katolickie i jeden protestancki, oraz luksusowe hotele na Sri Lance. Wśród ofiar są także zagraniczni turyści. Nie ma informacji, by wśród nich byli obywatele Polski.Były to największe ataki na Sri Lance, odkąd w 2009 roku w kraju tym zakończyła się wojna domowa. Odpowiedzialność za ataki wzięło na siebie Państwo Islamskie.",,
Szef MSZ: Donald Trump jest zaproszony na obchody 80. rocznicy wybuchu II wojny światowej,– Donald Trump jest wśród prezydentów zaproszonych przez Andrzeja Dudę na obchody 80. rocznicy wybuchu II wojny światowej – powiedział minister spraw zagranicznych Jacek Czaputowicz w programie „Minęła 8”.,"Czaputowicz został zapytany o doniesienia dziennika „Fakt”, który informuje, że na 80. rocznicę wybuchu II wojny światowej 1 września do Polski może przyjechać prezydent Stanów Zjednoczonych Donald Trump. – Jest to ważna, okrągła rocznica rozpoczęcia II wojny światowej, będziemy ją uroczyście obchodzić – powiedział.Dodał, że „prezydent zaprasza przywódców wielu państw m.in. Donalda Trumpa”. – Zobaczymy, jaki będzie kalendarz. Zaproszenie jest otwarte – oznajmił.Jak podkreślił szef dyplomacji, rocznica wybuchu II wojny światowej „przypomni światu o tych tragicznych wydarzeniach, roli Polski w czasie II wojny światowej”. – Oczywiście chcemy ją bardzo uroczyście obchodzić, natomiast jest to perspektywa jeszcze kilku miesięcy – zauważył Czaputowicz. Szef MSZ dodał, że Pompeo i Pence przyjadą do Warszawy przed rozpoczynającą się w przyszłym tygodniu w Warszawie konferencją bliskowschodnią. – Pierwszy etap ich wizyty to właśnie wizyta dwustronna. Kolejny dzień to udział w tej ważnej konferencji, na którą razem z Mike’iem Pompeo zapraszaliśmy ministrów spraw zagranicznych z całego świata – podkreślił.Czaputowicz pytany, kto ważny przyjedzie na konferencję, odpowiedział, że będzie to poziom ministrów spraw zagranicznych. – Najważniejsze, że ministrowie spraw zagranicznych, czyli ministrowie z państw arabskich potwierdzili udział. Będą prezentować swój punkt widzenia na to, jak zapewnić pokój na Bliskim Wschodzie – zaznaczył.– Wiceprezydent Pence otworzy konferencję, będzie zabierał głos, tak jak Mike Pompeo. Będzie też pan doradca prezydenta (ds. Bliskiego Wschodu, Jared) Kushner, który będzie się wypowiadał – poinformował Czaputowicz. –Ze strony polskiej oczywiście prezydent Andrzej Duda, premier Mateusz Morawiecki w odpowiednich panelach wezmą też udział – dodał minister spraw zagranicznych.Szef MSZ powiedział, że na konferencje nie został zaproszony Iran, ale zostanie poinformowany o ustaleniach konferencji później.",,
Azjatycki odpływ z polskich obligacji. Polskie papiery skarbowe mniej pożądane,Spada popyt zagranicznych inwestorów na nasze papiery skarbowe. Wolą kupować aktywa peryferyjnych członków strefy euro – donosi „Puls Biznesu”.,"Dziennik informuje, że według Ministerstwa Finansów polskie obligacje skarbowe w rękach zagranicznych inwestorów są dziś warte o 10 mld zł mniej niż w grudniu, czyli 181,6 mld zł. Jest to najgorszy wynik od 2012 r.Według „Pulsu Biznesu” największy spadek popularności polskich obligacji resort odnotował wśród inwestorów z Azji, mających aż 30 proc. wszystkich posiadanych przez zagraniczne instytucje. Wartość polskich papierów dłużnych w portfelach inwestorów z tego rejonu świata spadła aż o 13 mld zł. Szczególnie wyraźny jest spadek zainteresowania naszymi obligacjami skarbowymi ze strony azjatyckich banków centralnych.",,
Prezydent: Odesłanie sędziów na emeryturę było jak najbardziej uzasadnione,"Przyjmuję werdykt Trybunału Sprawiedliwości Unii Europejskiej, bo Polska nie ma już, gdzie się od niego odwołać – powiedział w rozmowie z „Super Expressem” prezydent Andrzej Duda. Jego zdaniem jednak „odesłanie sędziów na emeryturę było jak najbardziej uzasadnione”.","Prezydent pytany w świątecznym wydaniu dziennika, czy ogłoszenie powrotu szefa Rady Europejskiej, byłego premiera Donalda Tuska do polityki krajowej byłoby dla niego „dobrym prezentem pod choinkę”, odparł, że nie byłby to zaskakujący prezent. – Wystartować może każdy – dodał.Jak zaznaczył, Tusk cieszyłby go jako „ktoś z długą historią polityczną”. – Można będzie zestawić jego słowa z tym, co miał okazję zrobić, a raczej nie zrobić. Jego siłą byłoby jednak doświadczenie – wyjaśnił.Na uwagę, że siłą Tuska byłoby również powtarzanie w kampanii o „łamaniu konstytucji”, prezydent ocenił, że jest to „stara metoda”, a „najgłośniej krzyczą ci, którzy mają najwięcej na sumieniu”. – Prosiłem o konkretne zarzuty i wciąż ich nie usłyszałem – podkreślił. Jego zdaniem to, że sędziowie nie uznają TK po zmianach, oznacza, że „nie uznają rzeczywistości”. – To, że dzielą trybunały na swoje i nie swoje to brak odpowiedzialności – ocenił.Prezydent zapytany został również, czy – w świetle ostatniej noweli – warto było „forsować” przejście sędziów i I prezes SN w stan spoczynku. – Przyjmuję werdykt Trybunału Sprawiedliwości Unii Europejskiej, bo Polska nie ma już gdzie się od niego odwołać. Za jego odrzucenie czekałyby nas konsekwencje na poziomie UE. Nie oznacza to jednak, że się z tym werdyktem zgadzam – podkreślił.Według Andrzeja Dudy „odesłanie sędziów na emeryturę było jak najbardziej uzasadnione”. – Tak samo jak wprowadzenie Izby Dyscyplinarnej, która na szczęście zostaje – dodał. – Proszę też pamiętać to, że stawałem w obronie części sędziów SN. To, że nie wyrzucono ich wszystkich, jest wyłącznie zasługą mojego weta z lipca 2017 r. – zaznaczył.Prezydent podkreślił, że cieszy go zmiana atmosfery w Sądzie Najwyższym. – Są nowi sędziowie i mam nadzieję, że ludzie zaczną uważać, że wraca w Polsce sprawiedliwość – powiedział. – Wyrażam jednak głębokie ubolewanie, że w związku z orzeczeniem TSUE wracają do SN sędziowie splamieni w czasach komunistycznych – dodał.",,
Papież: Wyzysk kobiet to grzech przeciwko Bogu,"Uprzedmiotowienie kobiety, traktowanie jej jak rzecz, którą można
wykorzystać i wyrzucić to grzech przeciwko Bogu – stwierdził
papież podczas porannej mszy w Domu Świętej Marty. Zaznaczył, że bez kobiety mężczyźni nie mogą stawać się na Boży obraz i podobieństwo.","W swojej homilii Ojciec Święty nawiązał do czytanego fragmentu Ewangelii, gdzie Pan Jezus wypowiada słowa: „Każdy, kto pożądliwie patrzy na kobietę, już się w swoim sercu dopuścił z nią cudzołóstwa”.Franciszek przypomniał, że kobiety są „tym, czego brakujewszystkim ludziom, aby być na Boży obraz i podobieństwo”.Zaznaczył, że Jezus wypowiedział słowa mocne, radykalne,zmieniające historię, ponieważ do Jego czasów kobieta była osobądrugiej klasy, traktowana była jak niewolnik, nie ciesząc sięnawet pełną swobodą. „A nauka Jezusa o kobiecie zmienia historię. Czym innym jestkobieta przed Jezusem, czym innym kobieta po Jezusie. Jezusobdarza kobietę godnością i stawia ją na tym samym poziomieco mężczyznę, ponieważ podejmuje pierwsze słowo Stwórcy, gdyobydwoje są na Boży obraz i podobieństwo” – podkreślił papież.Franciszek wskazał, że mężczyzna sam bez kobiety – jako matki,siostry, małżonki, koleżanki z pracy, przyjaciółki nie jestobrazem Boga.Franciszek, nawiązując do czytanego wcześniej fragmentu Ewangelii zwrócił uwagę na prezentowanie kobiety jako ,,obiektu pożądania"". Widać to w filmie, programach telewizyjnych, czasopismach, reklamie, gdzie kobieta ukazywana jest jako przedmiot pożądania, użycia, jak w supermarkecie, aby sprzedać na przykład więcej pomidorów. – Odrzucanie kobiety jest grzechem przeciw Bogu Stwórcy, bez niej bowiem my mężczyźni nie możemy być obrazem i podobieństwem Boga – stwierdził papież. Dodał, że wielokrotnie dziewczęta, abyuzyskać miejsce pracy muszą się sprzedawać, jak przedmiot używany i wyrzucany.Franciszek nawiązał do słów dzisiejszej Ewangelii: „Każdy,kto oddala swoją żonę, poza wypadkiem nierządu, narażają na cudzołóstwo”. Zaznaczył, że za prostytucję odpowiadająmężczyźni, którzy nie traktują dobrze kobiet, stających się„niewolnicami mentalności odrzucenia”.– To wszystko dzieje się tutaj, w Rzymie; zdarza się w każdymmieście, kobiety anonimowe, kobiety – można powiedzieć – bezspojrzenia, bo wstyd pokrywa spojrzenie, kobiety, które niepotrafią się śmiać, nie znają radości karmienia piersiąi mówienia do nich „mamusiu”. Ale także w życiu codziennym, nieudając się do tych miejsc, pojawia się ta okropna myślo odrzuceniu kobiety, traktowaniu jej jak przedmiot drugiejklasy – zauważył Franciszek.",,
„Nie mogę milczeć”. Benedykt XVI zabiera głos w ważnej dla Kościoła sprawie,"Emerytowany papież Benedykt XVI przerwał milczenie i stanął w obronie celibatu księży i jego wartości. „Nie mogę milczeć” – podkreślił w książce, którą napisał z prefektem Kongregacji ds. Kultu Bożego i Dyscypliny Sakramentów, kardynałem Robertem Sarahem. Książka „Z głębi naszych serc” ukaże się w środę.","Fragmenty jednak już teraz opublikował francuski dziennik „Le Figaro”; najpierw na swej stronie internetowej, a następnie w poniedziałkowym wydaniu.  Papież Ratzinger podkreśla: celibat ma „wielkie znaczenie” i jest „niezbędny, aby nasza droga ku Bogu mogła pozostać fundamentem naszego życia”.  Opinia emerytowanego papieża została przedstawiona w książce trzy miesiące po synodzie biskupów na temat Amazonii, w trakcie którego jedną z poruszanych kwestii była możliwość wyświęcania żonatych mężczyzn, tzw. viri probati na księży na odległych terenach, gdzie brakuje kapłanów.  Większość biskupów w głosowaniu na zakończenie obrad opowiedziała się za możliwością wyświęcania na księży żonatych stałych diakonów, co wywołało protesty części konserwatywnej hierarchii i środowisk katolickich. W najbliższych miesiącach ogłoszony zostanie postsynodalny dokument papieża, czyli adhortacja apostolska, w którym wypowie się w tej sprawie.  Do tych obrad Benedykt XVI i kardynał Sarah nawiązali mówiąc, że spotkali się w minionych miesiącach po „dziwnym synodzie medialnym, który przeważył nad synodem realnym”. To ich komentarz do rozgłosu, jakiemu media nadały sprawie dyskusji na temat przedstawionej propozycji wyświęcania żonatych mężczyzn. Benedykt XVI stwierdził: „z codziennego odprawiania Eucharystii, które zakłada stałą służbę Bogu, zrodziła się spontanicznie niemożliwość związku małżeńskiego”. Jego zdaniem „nie jest możliwa jednoczesna realizacja dwóch powołań”. Należy zatem w jego przekonaniu „zrezygnować ze wszystkich kompromisów”.  Wtóruje mu kardynał Sarah podkreślając: „Nie możemy proponować kapłanów drugiej kategorii”.  Mocna wypowiedź Benedykta XVI w obronie celibatu została uznana przez watykanistów za wydarzenie wyjątkowe. Zapowiadając swą dymisję w 2013 roku wyjaśniał, że pozostanie „ukryty dla świata”. Mieszka w rezydencji w Ogrodach Watykańskich. Obecnie ma 92 lata, a niedawno powiedział bawarskiej telewizji, że jest „starym człowiekiem u kresu życia”.",,
"Franciszek ogłosił pięcioro nowych świętych, w tym Johna Newmana","Podczas mszy kanonizacyjnej w Watykanie z udziałem tysięcy osób papież Franciszek ogłosił świętymi pięcioro błogosławionych: kardynała Johna Henry'ego Newmana i cztery kobiety. Mówił, że chrześcijanin jest wesoły, miły, łagodny, uprzejmy, uczciwy, skromny.","Świętymi ogłoszone zostały trzy zakonnice: Józefina Vannini (1859-1911) – założycielka Zgromadzenia Córek św. Kamila, Maria Teresa Chiramel Mankidiyan (1876-1926) z Indii, siostra Dulce Lopes Pontes (1914-1992) z Brazylii – opiekunka ubogich oraz Marguerite Bays (1815-1879) – świecka ze Szwajcarii, tercjarka franciszkańska, mistyczka.John Henry Newman (1801-1890) to brytyjski konwertyta. Został wyświęcony w Kościele anglikańskim, po czym już w dojrzałym wieku przeszedł na katolicyzm. Przyjął katolickie święcenia kapłańskie i wstąpił do zgromadzenia księży filipinów. Prowadził działalność m.in. w Dublinie, gdzie brał udział w organizacji katolickiego uniwersytetu, które był też rektorem. Później zaangażował się w prace na rzecz rozwoju edukacji katolickiej w Anglii.W swej działalności jako katolicki duchowny Newman był często osamotniony i spotykał się z brakiem zrozumienia i nieufnością obu stron, a także z przejawami wrogości. Zarzucano mu, że jest „półkatolikiem”. W 1879 r. papież Leon XIII w pełni go zrehabilitował i mianował kardynałem. Jego proces beatyfikacyjny rozpoczął się w 1986 roku. Błogosławionym ogłosił go papież Benedykt XVI w Birmingham w czasie swej wizyty w Wielkiej Brytanii w 2010 roku.W homilii papież mówił, że wszyscy ludzie potrzebują uzdrowienia. Franciszek wskazywał także, że „wiara wymaga pielgrzymowania, wyjścia”. – Działa cuda, jeśli wydostaniemy się z naszych dostosowujących się pewników, jeśli opuścimy nasze kojące porty, nasze wygodne gniazdka. Wiara rośnie wraz z darem i rozwija się wraz z podejmowaniem ryzyka – zaznaczył papież. Ojciec Święty zachęcał wierzących, by rozwijali się w wierze z „pokorną i konkretną miłością, z codzienną cierpliwością”. Wiara to „pielgrzymowanie razem, nigdy samotnie” – wyjaśnił.– Naszym zadaniem jest zatroszczenie się o tych, którzy przestali iść, tych, którzy zagubili drogę: jesteśmy opiekunami braci nieobecnych – podkreślił papież.Wskazywał wierzącym, że punktem docelowym nie jest zdrowie czy dobre samopoczucie, ale spotkanie z Jezusem. – Zbawienie nie polega na wypiciu szklanki wody, żeby być w formie, lecz na pójściu do źródła, którym jest Jezus – zauważył.Franciszek apelował o to, by  żyć „w dziękczynieniu”. – Dziękczynienie nie jest kwestią uprzejmości, etykiety, lecz kwestią wiary. Serce, które dziękuje, jest zawsze młode. Mówienie „Dziękuję Ci, Panie”, gdy się budzimy, w ciągu dnia, przed pójściem spać, jest środkiem zapobiegającym starzeniu się serca – wskazał. Zaznaczył, że słowo „dziękuję” ma dobroczynne działanie w rodzinach, między małżonkami.Papież przypomniał słowa kardynała Newmana: „Chrześcijanin posiada głęboki, milczący, ukryty pokój, którego świat nie widzi. Chrześcijanin jest wesoły, prosty, miły, łagodny, uprzejmy, uczciwy, skromny, bezpretensjonalny”.Dodał cytując świętego: „w jego postawie jest tak niewiele niezwykłości czy efektowności, że na pierwszy rzut oka można go z łatwością wziąć za zwyczajnego człowieka”. – Prośmy, abyśmy byli takimi łagodnymi światłami pośród mroków świata – wzywał Franciszek.",,
Prezes PiS: Marek Kuchciński nie złamał prawa i obyczajów. Podtrzymuję swoją opinię z 2011 r,"Marszałek Sejmu nie złamał prawa; nie złamał też istniejących w tej dziedzinie obyczajów. Decyzja o dymisji jest dowodem postawy, która jest związana z naszym hasłem: słuchać Polaków, służyć Polsce – powiedział na konferencji prasowej prezes PiS Jarosław Kaczyński. Marek Kuchciński ogłosił, że w piątek poda się do dymisji.","Podczas konferencji prasowej Marszałek Sejmu Marek Kuchciński poinformował, że w piątek zamierza złożyć rezygnację ze sprawowanej funkcji. Sprawa dotyczy  wątpliwości co do zasadności wykorzystywania przez Kuchcińskiego rządowych samolotów.Na konferencji prasowej przypomniano wypowiedź Jarosława Kaczyńskiego z 2011 r. odnoszącą się do lotów ówczesnego premiera Donalda Tuska. Prezes PiS mówił wówczas: „Jeżeli chodzi o latanie samolotem, cóż, premier ma takie prawo. To jest prawo premiera, każdy ma prawo być w swoim domu, nie można przyjąć, że każdy, kto jest premierem, musi mieszkać w Warszawie. Ja bym z tego sprawy nie robił”.Kaczyński oświadczył, że podtrzymuje swoje stanowisko z 2011 r. – Pan marszałek nie złamał prawa, pan marszałek nie złamał też istniejących w tej dziedzinie obyczajów. To chcę bardzo mocno podkreślić – mówił prezes PiS.– Ale skoro państwo najwyraźniej mają inne zdanie i przynajmniej bardzo poważna część opinii publicznej ma inne zdanie, to w związku z tym mogę powiedzieć, iż decyzja pana marszałka jest dowodem postawy, która jest związana z naszym hasłem: słuchać Polaków, służyć Polsce – podkreślił Kaczyński.Prezes PiS powiedział też, że Donald Tusk jako premier odbył „281 lotów do Gdańska; odbył też szereg podróży do krajów atrakcyjnych turystycznie i jeździł tam z żoną”. Prezes PiS zapowiedział, że w krótkim czasie zostanie złożony projekt ustawy, który ureguluje w sposób „rygorystyczny”, kto i w jakich okolicznościach może latać samolotami rządowymi. Jak mówił, potrzebne jest skoordynowanie działalności kancelarii: premiera, prezydenta, Sejmu i Senatu.– Uregulujemy tę sprawę, bo do tej pory regulacji odnoszącej się do tego, kto, w jakich okolicznościach może latać, po prostu nie było. Było kilka osób w państwie, które miały prawo korzystać z samolotów i w gruncie rzeczy na tym to się kończyło – powiedział.",,
"„Dla Putina najważniejsze jest utrzymanie władzy, stąd antypolska kampania”","„Najważniejszym elementem dla Putina jest po prostu utrzymanie władzy. Obecna antypolska kampania propagandowa służy odwróceniu uwagi rosyjskiej opinii publicznej od kłopotów wewnętrznych samej Rosji” – mówi w rozmowie z „Gazetą Polską Codziennie” prof. Andrzej Nowak, historyk Uniwersytetu Jagiellońskiego.","W ocenie prof. Nowaka „Rosja wykorzystuje swoją silniejszą pozycję w regionie, w którym zmniejszyła się obecność USA, ale wykorzystuje też inny niekorzystny dla nas czynnik wewnętrzny: 1,5 mln obywateli Izraela, którzy są rosyjskimi Żydami, wychowanymi w duchu sowieckiej nienawiści do Polski, połączonej ze stereotypem Polski jako siedliska antysemityzmu”. „To jest ogromny elektorat, w tej chwili decydujący w polityce izraelskiej, w którym bardzo łatwo odwołać się do ślepej, niewrażliwej na fakty nienawiści do Polski” – podkreślił Nowak.  Według historyka „wspomniany czynnik polityki wewnętrznej Izraela i konieczność odwoływania się do elektoratu Żydów rosyjskich sprawia, że trudniej będzie utrzymać kurs, w ramach którego Polska i Izrael będą współpracowały jako ważni sojusznicy Stanów Zjednoczonych”.",,
Projekt „Słowik”. Po co Google’owi dane medyczne milionów Amerykanów?,"Gigant światowego sektora IT, koncern Google w ramach tajnego programu „Nightingale” (Słowik) gromadzi szczegółowe dane medyczne Amerykanów z 21 stanów. Istnienie programu ujawnił dziennik „Wall Street Journal”.","Google rozpoczął ten do niedawna tajny program wspólnie z siecią katolickich instytucji medycznych Ascension Healthcare z siedzibą w St. Louis w stanie Missouri. Sieć ta obejmuje 2600 szpitali, poradni zdrowotnych, laboratoriów medycznych i innych placówek medycznych.Jak podał „WSJ”, ani pacjenci, ani lekarze i personel medyczny pracujący w placówkach Ascension Healthcare nie zostali poinformowani, że szczegółowe dane osobiste są gromadzone przez Google'a w ramach programu „Nightingale”.Obecnie co najmniej 150 pracowników Google'a ma dostęp do informacji medycznych setek milionów pacjentów placówek AH. Rzecznicy Google'a i AH utrzymują, że program jest zgodny z prawem federalnym USA oraz przewiduje „rygorystyczną ochronę danych osobowych”. Prawo regulujeZdaniem ekspertów prawnych przyjęta w 1996 roku ustawa o ubezpieczeniach medycznych rzeczywiście pozwala szpitalom i innym placówkom medycznym na wymianę bez wiedzy pacjentów informacji o ich stanie zdrowia ze swoimi partnerami biznesowymi (takimi jak firmy ubezpieczeniowe), jeśli informacje te są wykorzystywane „wyłącznie w celu pomagania instytucjom objętym ubezpieczeniem w spełnianiu ich funkcji w dziedzinie opieki medycznej”.Zbieranie danych medycznych w ramach projektu „Nightingale” ma pomóc Google'owi w stworzeniu nowego oprogramowania,opartego na sztucznej inteligencji i gromadzeniu danych z zastosowaniem chmury obliczeniowej, które pozwoliłoby na opracowanie planów leczenia i zaleceń dla indywidualnych pacjentów. Opracowanie takiego programu i systemu gromadzenia danych medycznych „pomoże w poprawie rezultatów, zmniejszeniu kosztów i ratowaniu życia pacjentów” – powiedział Tariq Shaukat, prezes Google Cloud – oddziału Google'a, któremu podlega „Nightingale”.",,
Mały ruch graniczny z Rosją i Ukrainą zawieszony od 4 lipca,Od 4 lipca Polska tymczasowo wstrzyma działanie umowy o ruchu przygranicznym z Obwodem Kaliningradzkim oraz z Ukrainą. Jest to związane ze zbliżającym się szczytem NATO w Warszawie. Inne nadzwyczajne środki bezpieczeństwa to przywrócenie kontroli na granicach wewnętrznych Polski.,"Zawieszenie umowy o ruchu przygranicznym zaskoczyło naszych sąsiadów. „Powyższe zawieszenia nie naruszają prawa wyjazdu ze strefy przygranicznej Rzeczypospolitej Polskiej. O terminie wznowienia stosowania powyższych przepisów, strona polska poinformuje odrębnie” – poinformowały służby prasowe MSZ.Mały ruch graniczny między Polską i Rosją obowiązuje od lipca 2012 r. i obejmuje cały obwód kaliningradzki oraz część województw pomorskiego i warmińsko-mazurskiego. Z Ukrainą – od lipca 2009 r. MSZ poinformowało, że w związku ze zbliżającym się szczytem NATO i następnie ŚDM, od 4 lipca zawieszone są przepisy umów o małych ruchu granicznym, w części dotyczącej wjazdu i pobytu na terytorium Polski mieszkańców strefy przygranicznej Ukrainy oraz mieszkańców strefy przygranicznej Federacji Rosyjskiej. Wyrywkowe kontrole na granicach Również 4 lipca przywrócona zostanie tymczasowa kontrola na wewnętrznych granicach lądowych Polski z Czechami, Niemcami, Litwą, Słowacją, a także w portach i na lotniskach zostanie przywrócona 4 lipca. Zostanie zniesiona 2 sierpnia po Światowych Dniach Młodzieży. Kontrole prowadzone będą w sposób wyrywkowy – inaczej niż na granicy zewnętrznej Unii Europejskiej – czyli wobec wytypowanych osób, na podstawie analizy ryzyka oraz informacji przekazywanych przez służby innych państw. W sumie wyznaczono 285 miejsc, w których można przekraczać granicę, w tym 260 na granicy lądowej, gdzie prowadzona będzie mobilna kontrola graniczna. Funkcjonariusze SG będą korzystać ze specjalistycznych pojazdów, tzw. schengenbusów. Są one wyposażone w przenośne urządzenia z dostępem do baz danych, urządzenia do weryfikacji autentyczności dokumentów, identyfikacji narkotyków oraz kontroli radiometrycznej. Ograniczenia dla lotnictwaW związku ze szczytem NATO, od północy z 6 na 7 lipca, do północy z 10 na 11 lipca będą obowiązywały ograniczenia lotów dla małego lotnictwa. W praktyce ograniczenia nie będą dotyczyć lotów rejsowych i państwowych, ale tzw. lotnictwa ogólnego, np. małych samolotów. Z wnioskiem o wprowadzenie ograniczeń w przestrzeni powietrznej w rejonie Warszawy do Polskiej Agencji Żeglugi Powietrznej zwróciło się Dowództwo Operacyjne Rodzajów Sił Zbrojnych. Ograniczenia będą dotyczyć przestrzeni w promieniu 100 kilometrów wokół Warszawy. Rejsowe samoloty pasażerskie mogą nieznacznie zmieniać kurs, tak by nie przelatywać nad centrum miasta.  Szczyt NATO w Warszawie odbędzie się w dniach 8-9 lipca. Spodziewanych jest 58 delegacji z całego świata, w tym 28 z państw NATO, 26 z krajów stowarzyszonych oraz delegacje kwatery głównej NATO, Banku Światowego, ONZ i UE.",,
Komitet Polityczny PiS ustalił ponad 40 kandydatur na prezydentów miast,"Komitet Polityczny Prawa i Sprawiedliwości zaakceptował ponad 40 kandydatur na prezydentów miast w nadchodzących wyborach samorządowych. Wśród nich jest m.in. wiceszef MON Wojciech Skurkiewicz z PiS, który będzie ubiegał się o funkcję prezydenta Radomia.","Posiedzeniu Komitetu Politycznego przewodniczył wiceprezes partii, szef MSWiA Joachim Brudziński. Udział wzięli w nim m.in. marszałek Sejmu Marek Kuchciński, marszałek Senatu Stanisław Karczewski, wiceprezesi partii, obok Brudzińskiego: Beata Szydło, Antoni Macierewicz, Mariusz Kamiński i Adam Lipiński, a także szef gabinetu premiera Marek Suski, minister rolnictwa i rozwoju wsi Krzysztof Jurgiel oraz minister środowiska Henryk Kowalczyk.– Podjęliśmy stosowne uchwały i zabieramy się do dalszych prac i do tego, aby dalsi kandydaci - przecież miast na prawach prezydenckich jest 106 - byli jak najszybciej przez PiS i obóz Zjednoczonej Prawicy wyłonieni – powiedziała Beata Mazurek po zakończeniu posiedzenia.Zgodnie z listą kandydatur zamieszczoną na stronie internetowej partii kandydatem na prezydenta Radomia będzie wiceminister obrony narodowej Wojciech Skurkiewicz. W Ciechanowie wystartuje Marek Rutkowski, w Płocku - Wioletta Kulpa, w Ostrołęce - urzędujący od 2006 r. prezydent miasta Janusz Józef Kotowski, w Siedlcach - Karol Tchórzewski, w Legionowie - Andrzej Kalinowski, w Otwocku - Jarosław Margielski, a w Pruszkowie - Konrad Sipiera. Kandydatem na prezydenta Kędzierzyna-Koźle będzie Andrzej Chrzanowski, Krosna - Adam Skiba, Przemyśla - obecny wiceprezydent tego miasta Janusz Hamryszczak, Mielca - Fryderyk Kapinos, który - decyzją premiera - pełni obowiązki prezydenta tego miasta, po tym, gdy w lutym zmarł dotychczasowy prezydent - Daniel Kozdęba. W Stalowej Woli wystawiony zostanie obecny prezydent miasta Lucjusz Nadbereżny, w Tarnobrzegu - Kamil Kalinka, w Suwałkach - Grzegorz Mackiewicz, w Sopocie - Piotr Meler, w Starogardzie Gdańskim - poseł Jan Kilian (PiS), w Wejherowie - przedsiębiorca Tomir Ponka.Natomiast w Bielsko-Białej kandydatem na prezydenta będzie Przemysław Drabek, w Częstochowie - senator PiS Artur Warzocha, w Bytomiu - Mariusz Janas, w Gliwicach - poseł PiS Jarosław Gonciarz, w Zabrzu - Borys Borówka, w Jastrzębiu-Zdroju - Łukasz Kasza, w Rybniku - Łukasz Dwornik, a w Będzinie - senator PiS Arkadiusz Grabowski, w Dąbrowie Górniczej - Tatiana Duraj-Fert. W Jaworznie z poparciem PiS wystartuje rządzący w mieście od 2002 r. Paweł Silbert. Kandydatem w Sosnowcu będzie radna Renata Zmarzlińska-Kulik, a w Zawierciu - Beata Chawuła. Kandydatem na prezydenta Elbląga będzie były prezydent tego miasta, a obecnie poseł PiS Jerzy Wilk, w Gnieźnie - Paweł Kamiński, w Koninie - radny Zenon Chojnacki. Z kolei kandydatem na prezydenta Piły będzie poseł PiS Marcin Porzucek, a Kołobrzegu - Maciej Bejnarowicz.",,
Cimoszewicz: Ujazdowski powinien przeprosić i wtedy zaczynać współpracę z PO,– Kazimierz Ujazdowski dżentelmeńsko powinien się zachować. Najpierw powiedzieć „przepraszam” i dopiero zaczynać współpracę z Platformą Obywatelską – powiedział Tomasz Cimoszewicz z Platformy Obywatelskiej. W ten sposób odniósł się do kandydowania europarlamentarzysty z list tej partii na prezydenta Wrocławia.,"Poseł Tomasz Cimoszewicz zrezygnował z prac w gabinecie cieni PO, gdzie był wiceministrem środowiska. To reakcja na zaproszenie do współpracy w tym gremium europosła Kazimierza M. Ujazdowskiego. „Nie widzę możliwości współpracy z religijnym fundamentalistą” – napisał Cimoszewicz na Facebooku. Ujazdowski ma być także kandydatem PO na prezydenta Wrocławia.– Podjąłem jasną decyzję ze względu na to, że uznałem, że nie ma wystarczająco miejsca dla nas dwojga (...) znając dziesięć lat jego działalności politycznej i bardzo kontrowersyjne wypowiedzi, które - w moim przekonaniu - mogły urazić miliony wyborców Platformy Obywatelskiej, kobiety, mniejszości seksualne – tłumaczył swoją decyzję w Radiu Zet Tomasz Cimoszewicz. – Ujazdowski dżentelmeńsko powinien się zachować i najpierw wyjść, powiedzieć „przepraszam” i uzasadnić, dlaczego zmienił zdanie, i dopiero zaczynać współpracę z nami – dodał. Lider Platformy, odnosząc się do decyzji Cimoszewicza, mówił, że ma zamiar porozmawiać z nim o tej sprawie. – Zawsze namawiam do cierpliwości, dystansu i tak będę rozmawiał z Tomaszem Cimoszewiczem, tłumacząc mu te decyzję – zaznaczył Schetyna.",,
Kosmiczny kongres. Wyznaczono datę powrotu człowieka na Księżyc,Międzynarodowy Kongres Astronautyczny (IAC) rozpoczął w poniedziałek swoje obrady w Waszyngtonie. Przedstawiono na nim założenia nowego programu kosmicznego „Artemis.,"70. edycję kongresu zorganizowała Międzynarodowa Federacja Astronautyczna (IAF) oraz Amerykański Instytut Aeronautyki i Astronautyki. W tym roku zebrało się ponad 6 tys. uczestników – naukowców, przedstawicieli rządów i prywatnych ośrodków badawczych oraz przedstawicieli dynamicznie rozwijającego się w ostatnich latach prywatnego przemysłu kosmicznego z ponad 80 państw świata. W pięciodniowych obradach (21-25 października) bierze udział liczna delegacja z Polski, z prezesem Polskiej Agencji Kosmicznej Michałem Szaniawskim na czele. W jej skład wchodzą również: dyrektor Agencji Aleksandra Bukała oraz Julita Wilczek, zastępca dyrektora Departamentu Innowacji Ministerstwa Przedsiębiorczości i Innowacji. Sektor prywatny polskiego przemysłu kosmicznego reprezentuje Paweł Wojtkiewicz, prezes Związku Pracodawców Przemysłu Kosmicznego, który zrzesza około 70 pracodawców polskiego sektora kosmicznego, zarówno z przedsiębiorstw należących do Skarbu Państwa, jak i firm prywatnych, powstałych w ciągu kilku ostatnich lat od wejścia w listopadzie 2012 roku Polski do Europejskiej Agencji Kosmicznej. Wiceprezydent USA Mike Pence, który w imieniu władz amerykańskich otworzył obrady kongresu powiedział, że Stany Zjednoczone chcą pozostać przywódcą w dziedzinie badań kosmicznych na świecie wspólnie z innymi „miłującymi wolność narodami”. Najpierw Księżyc potem MarsPence, który jest przewodniczącym Rady Badania Przestrzeni Kosmicznej w Białym Domu, skoncentrował się w swoim wystąpieniu na programie „Artemis”, którego celem – jak powiedział – jest „ponowne lądowanie mężczyzny i pierwsze lądowanie kobiety na Księżycu do roku 2024”. Następnie agencja NASA ma skupić się na pracach zmierzających do realizacji planów lądowania na Marsie. Pence pochwalił decyzję Japonii, która w ubiegłym tygodniu zapowiedziała udział w programie Artemis. Wyraził nadzieję, że w realizacji programu wezmą udział także państwa europejskie. Podkreślił, że tworzone obecnie z inicjatywy prezydenta Donalda Trumpa siły kosmiczne, szósty rodzaj broni amerykańskich sił zbrojnych, „wkrótce będą rzeczywistością, awangardą obrony naszego narodu, obrony naszej wolności i praw wszystkich miłujących wolność narodów w rozległych obszarach przestrzeni kosmicznej”.Po wystąpieniu Pence'a odbyła się ceremonia wręczenia Światowej Nagrody Kosmicznej (World Space Award), przyznawanej przez Międzynarodową Federację Astronautyczną (IAF). W tym roku nagrodę otrzymała załoga misji Apollo 11, która 50 lat temu doprowadziła do postawienia stopy na Księżycu przez pierwszego człowieka, amerykańskiego astronautę Neila Armstronga.Nagrodę odebrali: w imieniu nieżyjącego już Neila Armstronga jego syn Mark Armstrong, w imieniu pilota modułu dowodzenia Apollo 11 Michaela Collinsa – jego wnuk Luke Newell oraz 89-letni obecnie Edwin „Buzz” Aldrin, który 50 lat temu był pilotem lądownika (modułu księżycowego). – Zapewniam, że będę poświęcał wiele mojej energii, aby poprawić program „Artemis” – zażartował podczas ceremonii wręczenia nagrody Buzz Aldrin.",,
Nowacka zapewnia: Zjednoczona Lewica działa dalej. „Będziemy spod Sejmu pilnować”,"– My nie zmieniamy ani naszych poglądów, ani woli współpracy – mówiła Barbara Nowacka na konferencji podsumowującej udział Zjednoczonej Lewicy w wyborach parlamentarnych.","Barbara Nowacka podziękowała w czwartek wszystkim, którzy w wyborach do parlamentu oddali swój głos na Zjednoczona Lewicę. – Ten milion sto głosów to dla nas wielkie zobowiązanie i kapitał. Kapitał, którego nie zmarnujemy – podkreśliła. Silna socjaldemokracjaLiderka zadeklarowała, że po wyborach Zjednoczona Lewica nadal zamierza działać wspólnie.  – Wierzyliśmy i nadal wierzymy w wolności i prawa obywatelskie – mówiła. – My nie zmieniamy ani naszych poglądów, ani naszych priorytetów, ani naszych celów, ani woli współpracy – podkreśliła. – Będziemy dążyli do tego, aby socjaldemokracja w Polsce była silna, a Zjednoczona Lewica była realną siłą społeczną, odpowiedzią na zapotrzebowanie ponad miliona Polaków i Polek – dodała. „Nie składamy broni”– Nie składamy broni, bo wiemy, jak ciężka czeka nas praca. Już słyszymy pomysły Prawa i Sprawiedliwości na niedotrzymanie obietnic, w  szczególności tych socjalnych – stwierdziła Nowacka. – Będziemy spod Sejmu pilnować, żeby ustawy były zgłaszane, żeby projekty były realizowane, żeby godności osobiste człowieka były przestrzegane. Polityka nie jest dla samej polityki, ale dla ludzi – dodała. Jaka przyszłość SLD i TR?Nowacka zapowiedziała ponadto, że podda się weryfikacji jako współprzewodnicząca Twojego Ruchu. W połowie listopada na posiedzeniu rady politycznej TR chce poprosić o wotum zaufania. Pytana czy takiej samej weryfikacji podda się drugi współprzewodniczący TR Janusz Palikot powiedziała, żeby o to pytać samego Palikota. 5 grudnia z kolei odbędzie się kongres SLD, na których ma zapaść decyzja o zmianach personalnych i organizacyjnych w partii. Szef SLD Leszek Miller podtrzymał zapowiedź, że nie będzie po raz kolejny ubiegał się o funkcję szefa Sojuszu.",,
Awantura w krakowskim barze. Nie dostał piwa i wyciągnął pistolet,"Policjanci zatrzymali 40-letniego Mołdawianina, który miał grozić pistoletem gazowym właścicielowi lokalu na krakowskim Kazimierzu. Mężczyzna, który był już wcześniej karany, awanturował się, ponieważ nie podano mu piwa, za które – jak twierdzi zapłacił.","Jak się okazało, 40-latek miał ponad 3 promile alkoholu we krwi i był pod wpływem narkotyków. Mężczyzna usłyszał zarzut kierowania gróźb karalnych w recydywie. Wobec 40-latka sąd zastosował tymczasowy trzymiesięczny areszt.O zatrzymaniu podejrzewanego poinformowała w środę policja. Do awantury w lokalu na krakowskim Kazimierzu doszło w piątek w nocy. Z otrzymanego przez policję zgłoszenia wynikało, że w barze miał znajdować się agresywny klient, który przesadził z alkoholem i awanturował się z obsługą. Gdy policjanci byli w drodze, mężczyzna opuścił lokal oddając kilka strzałów w powietrze, a następnie wtopił się w tłum przechodniów. Przybyłym na miejsce funkcjonariuszom mężczyznę wskazała grupa świadków. Jak się okazało, był to 40-letni obywatel Mołdawii, który na co dzień mieszka w Krakowie. Przy obezwładnionym mężczyźnie policjanci znaleźli zasilaną gazem replikę pistoletu. Według ustaleń mężczyzna wszedł w konflikt z właścicielem lokalu, ponieważ nie podano mu piwa za które, jak twierdził, zapłacił.",,
Palikot: Europa Plus konsoliduje się,"Zdaniem Janusza Palikota środowe spotkanie z udziałem Aleksandra Kwaśniewskiego, Ryszarda Kalisza i Marka Siwca pokaże proces konsolidacji Europy Plus, co przeciwstawił rozpadowi – jak twierdził – Platformy Obywatelskiej.","Liderzy inicjatywy Europa Plus Marek Siwiec i Janusz Palikot spotkali się wsobotę w Łodzi ze studentami Społecznej Akademii Nauk.Palikot powtórzył, że 29 maja w Warszawie odbędzie się spotkanie z udziałemjego oraz Kwaśniewskiego, Siwca i Kalisza. –  Z całą pewnością ono pokażeistotny proces konsolidacji Europy Plus – powiedział dziennikarzom.Zapowiedział, że po spotkaniu przekazane zostaną informacje dotyczącekolejnych działań tej inicjatywy. – Potrzebujemy wielogodzinnej rozmowy wnaszym środowisku, tych filarów Europy Plus, żeby przedstawić na koniecpropozycję następnych działań – dodał.Marek Siwiec podkreślił, że będzie to okazja do przedstawienia AleksandrowiKwaśniewskiemu dotychczasowych działań Europy Plus a spotkanie ma dotyczyćtakże planów na jesień. Siwiec zapowiedział większe „wyciągania łap” EuropyPlus, po to, co pozostaje z Platformy Obywatelskiej. – Jesteśmy w tej chwilizorientowani na tą nową przestrzeń, która się tworzy i to będzie przedmiotrozmowy naszej z Aleksandrem Kwaśniewskim – ocenił Siwiec.Palikot podkreślił, że konsolidację Europa Plus można przeciwstawić pewnemurozkładowi i rozpadowi PO, który następuje – jego zdaniem – nie tylko odgóry, ale także od dołu. Według niego najlepiej to widać w Łodzi, gdzie – jakmówił – Platforma na własne życzenie straciła większość w Radzie Miejskiej.Tym samym lider Ruchu Palikota odniósł się do decyzji sąd koleżeńskiegołódzkiej PO o wykluczeniu z partii dwojga radnych i zawieszeniu w prawachczłonka czterech innych; dwoje kolejnych radnych PO samo zawiesiłoczłonkostwo.Zapowiedział, że osobiście nie weźmie udziału w zaproponowanym przezprezydenta Bronisława Komorowskiego poniedziałkowym spotkaniu o politycerodzinnej, ale będą na nim przedstawiciele klubu RP. Spotkanie ma dotyczyćprzygotowanego w kancelarii prezydenta programu polityki rodzinnej. Wśródpropozycji znalazły się m.in. nowa formuła ulgi na dzieci, „karta dużychrodzin”, tanie mieszkania na wynajem. Przedstawiciele RP mają przedstawić swoje propozycje dot. m.in. politykimieszkaniowej. – Kluczem jest polityka mieszkaniowa. W Polsce nie będziestabilizacji, bezpieczeństwa rodzin i dzieci jeżeli większość młodych ludzinie jest w stanie sfinansować zakupu mieszkania, ani nie jest w staniewynająć mieszkania – mówił Palikot.Działacze RP mają także przedstawić propozycje ulg dla małych firm rodzinnychzatrudniających do pięciu osób. Według tej propozycji takie firmy działałybyna specjalnych zasadach podatkowych, płacąc tylko VAT i ubezpieczeniespołeczne, nie płacąc innych podatków, w tym podatku dochodowego. WedługPalikota takie rozwiązanie wprowadzone zostało m.in. w Meksyku, Brazylii,Tajlandii, Malezji.",,
"Witczak, Sasin, Wenderlich i Wipler gośćmi wieczoru w TVP Info","Mariusz Witczak, Jacek Sasin, Przemysław Wipler i Jerzy Wenderlich to niektórzy goście wieczornych programów publicystycznych TVP Info.","Pełna lista gości:   „Po przecinku”  (godz. 18.27) – gośćmi Marty Kielczyk będą Jarosław Guzy, ekspert ds. międzynarodowych oraz prof. Kazimierz Kik, politolog. „Cztery strony” (godz. 19:10) –  Marcin Wikło porozmawia z Ewą Kochanowską, wdową po Januszu Kochanowskim. „Dziś wieczorem”  (godz. 19.57) – gościem Michała Adamczyka będą Mariusz Witczak (PO) i Jacek Sasin (PiS). „Minęła dwudziesta” (godz. 20:12) – Michał Rachoń będzie dyskutował  z ekonomistą z UW prof. Witoldem Modzelewskim i Marcinem Roszkowskim, prezesem Instytutu Jagiellońskiego. Rozmowa będzie dotyczyła m.in. kryteriów ocen agencji ratingowych i ich konsekwencji, wizyty wiceprzewodniczącego KE w Polsce oraz śledztwa w stadninie koni w Janowie Podlaskim. W drugiej części programu Jerzy Wenderlich z SLD i Przemysław Wipler z partii KORWiN porozmawiają o polskich wątkach  „Panama Papers”.",,
Niemcy: nieznani sprawcy podpalili dwóch bezdomnych,"W nocy w Berlinie nieznani sprawcy oblali łatwopalnym płynem i podpalili dwóch bezdomnych, śpiących na dworcu kolejowym Schoeneweide. Mężczyzn uratowali przechodnie; ciężko poparzeni zostali przewiezieni do szpitala.","Jak dowiedziało się Polskie Radio, zaatakowani bezdomni są Niemcami. Śledztwo dotyczące podpalenia przejął wydział do spraw zabójstw. – Z pierwszych ustaleń przebiegu zajścia wszystko wskazuje na to, że mamy do czynienia z próbą zabójstwa, dlatego sprawę prowadzi wydział zabójstw – powiedział rzecznik prasowy policji w Berlinie, Martin Holweg.  Nie wiadomo, jaki był motyw podpalenia i ilu dokładnie było sprawców. Świadkowie mówią o kilku podejrzanie zachowujących się mężczyznach. Sprawcy uciekli z miejsca zdarzenia i obecnie poszukuje ich policja.",,
Szef niemieckiego MSW wzywa do ochrony granic UE: Grozi większy kryzys migracyjny niż w 2015 r.,"Niemiecki minister spraw wewnętrznych Horst Seehofer obawia się, że Europie grozi jeszcze większy kryzys migracyjny niż w 2015 roku. Szef resortu w rozmowie z ""Bild am Sonntag"" w niedzielę wzywa do lepszej ochrony granic Unii.","– Musimy bardziej pomagać naszym europejskim partnerom przy kontrolach na zewnętrznych granicach Unii. Zbyt długo pozostawialiśmy ich samych sobie – alarmuje szef niemieckiego MSW w rozmowie, która ukazała się w magazynowym niedzielnym wydaniu dziennika „Bild”. – Jeśli tego nie zrobimy, to będziemy świadkami takiej fali uchodźców, jak w 2015 roku. Być może nawet większej niż cztery lata temu – przewiduje Seehofer. Wskazuje na to – jego zdaniem – wyraźny wzrost liczby migrantów, przybywających od kilku miesięcy na greckie wyspy na Morzu Egejskim. Według danych Biura Wysokiego Komisarza Narodów Zjednoczonych ds. Uchodźców (UNHCR) do połowy września do Grecji przedostało się ponad 36 tys. migrantów. Szef MSW w Atenach Michalis Chrisochoidis spodziewa się, że do jego kraju będą coraz częściej napływać ludzie z Pakistanu i Afganistanu. Horst Seehofer obiecuje, że wspólnie z nową szefową Komisji Europejskiej Ursulą von der Leyen „zrobi wszystko, żeby (sytuacja z 2015 roku) się nie powtórzyła”. Zapewnił też, że ma pełne poparcie kanclerz Angeli Merkel. Polityka migracyjna będzie również jednym z tematów wtorkowego spotkania unijnych ministrów spraw wewnętrznych w Luksemburgu. Niemiecki polityk wzywa państwa Unii do większego wsparcia Turcji. – Turcja robi bardzo dużo w kwestii przyjmowania uchodźców. Leży to też w naszym interesie. Chcę jeszcze bardziej wzmocnić współpracę z Turcją  – oznajmił były premier Bawarii i były szef CSU w innej niedzielnej rozmowie w „Welt am Sonntag”. Latem prezydent Turcji Recep Tayyip Erdogan zagroził, że przestanie powstrzymywać przebywających na terytorium jego państwa uchodźców przed wyruszaniem w stronę Europy, jeśli nie dostanie większej pomocy na ich utrzymanie. Od tego czasu liczba migrantów przybywających na greckie wyspy rośnie. W sierpniu było ich 8 tys., we wrześniu – 10 tys. Zgodnie z porozumieniem zawartym w 2016 roku między UE a Erdoganem, Grecja może odsyłać migrantów z powrotem do Turcji. W zamian za to Unia zobowiązała się przekazać Ankarze w sumie 6 mld euro na ich utrzymanie. W czwartek i w piątek Horst Seehofer przebywał w Ankarze i w Atenach, próbując ratować porozumienie. W Turcji usłyszał żądanie zwiększenia pomocy finansowej na rzecz uchodźców, ułatwień wizowych dla obywateli tureckich, pogłębienia unii celnej i pomocy w tworzeniu strefy bezpieczeństwa na terytorium Syrii. Seehofer do niczego się nie zobowiązał. Obiecał jedynie, że będzie przekonywał Ursulę von der Leyen do zwiększenia pomocy finansowej dla Ankary. Z kolei Grecji minister zaproponował przysłanie wykwalifikowanego personelu z Federalnego Urzędu ds. Migracji i Uchodźców (BAMF), który na miejscu wspierałby i szkolił urzędników rozpatrujących wnioski azylowe. Oprócz tego Niemcy mogłyby wysłać ekspertów IT, którzy pomagaliby przetwarzać dane przybywających migrantów, funkcjonariuszy straży przybrzeżnej i ludzi do pomocy przy rejestracji migrantów.",,
Silny człowiek chce wzmocnić pozycję prezydenta. Marian Kowalski w „Dziś Wieczorem”,Reklamujący się jako „silny człowiek na trudne czasy” Marian Kowalski przedstawi w TVP Info swoją wizję prezydentury. Kandydat Ruchu Narodowego będzie gościem Beaty Tadli w programie „Dziś Wieczorem”. Początek o godz. 19.57.,"Motywem przewodnim kandydatury Mariana Kowalskiego jest siła – mocna pozycja prezydenta oraz państwa na arenie międzynarodowej, dozbrojenie armii. Polityk zamierza też walczyć o poprawę sytuacji materialnej Polaków, obiecuje również między innymi zlikwidowanie „raka feminizmu-genderyzmu”.Spotkania z 11 kandydatami na urząd prezydenta prezentowane są w Telewizji Polskiej w programach „Polityka przy kawie” (od poniedziałku do piątku o godz. 8.15 w TVP1) i wieczorem w programie „Dziś wieczorem” (o godz. 19.57 w TVP Info).",,
Spędził 544 dni za kratkami w Teheranie. Sąd USA nałożył na Iran 180 mln dol. kary,"Sąd federalny w Waszyngtonie nałożył w piątek na rząd Iranu karę w wysokości 180 mln dolarów jako odszkodowanie dla korespondenta „Washington Post” Jasona Rezaiana, który w 2014 roku został aresztowany w Teheranie i półtora roku spędził w irańskim więzieniu.","– Iran aresztował i zatrzymał Jasona Rezaiana, aby zwiększyć swoją przewagę w trwających wówczas rozmowach ze Stanami Zjednoczonymi. Branie człowieka jako zakładnika i torturowanie go w celu uzyskania przewagi w negocjacjach jest haniebne i zasługuje na karę – mówił sędzia Richard Leon.Agencja AFP podkreśla, że kara ma charakter symboliczny, bowiem nikt nie spodziewa się, że Teheran zapłaci dziennikarzowi odszkodowanie.Rezaian został aresztowany wraz z żoną Jeganeh Salehi 22 lipca 2014 roku w ich domu w Teheranie pod zarzutem prowadzenia działalności szpiegowskiej, czego ostatecznie nie dowiedziono. Salehi została wypuszczona na wolność po 72 dniach, ale dostała zakaz wypowiadania się o procesie męża. Proces Rezaiana toczył się przed irańskim Trybunałem Rewolucyjnym, który Unia Europejska umieściła na swojej czarnej liście z powodu łamania praw człowieka.Praktycznie cały okres uwięzienia Amerykanin spędził w owianym złą sławą teherańskim więzieniu Ewin, a część kary odbył w odosobnieniu. W sumie za kratkami spędził 544 dni.Rok później Rezaian i trzy inne osoby z obywatelstwem USA i Iranu wyszły na wolność w ramach wymiany więźniów, wynegocjowanej przez oba kraje w czasie obowiązywania międzynarodowego porozumienia w sprawie irańskiego programu atomowego. W zamian strona amerykańska zgodziła się wycofać zarzuty lub ułaskawić siedmiu Irańczyków oraz przekazać Iranowi 400 mln dolarów.W październiku 2016 roku Rezaian złożył pozew w sądzie w Waszyngtonie przeciw rządowi Iranu, zarzucając mu przetrzymywanie go jako zakładnika, stosowanie tortur i terroryzm.",,
Awaria i iskry w kolejnej gotyckiej katedrze. Zaczęło się w poniedziałek wieczorem,"Przedstawiciele archidiecezji w Burgos w Hiszpanii poinformowali, że w poniedziałek wieczorem – w chwili, gdy płonęła paryska Notre Dame – doszło do awarii elektryczności i pojawienia się iskier w miejscowej katedrze. Interweniowała straż pożarna.","– O 22.30 zawiódł system elektryczny, używany do płoszenia ptaków. W wyniku awarii pojawiły się iskry. Wezwana na miejsce straż pożarna zdezaktywowała ten system – poinformował Juan Álvarez Quevedo odpowiedzialny w archidiecezji Burgos za dziedzictwo kulturowe. Álvarez Quevedo zapewnił, że w efekcie awarii nie mógłby powstać pożar podobny do tego, który strawił paryską katedrę Notre Dame. Dodał, że po wymianie drewnianych elementów dachu w latach 1965-80 największe niebezpieczeństwo dla świątyni w Burgos, jednej z najpiękniejszych katedr w Hiszpanii, stanowi trzęsienie ziemi. Władze miasta Burgos skierowały do mer Paryża Anne Hidalgo słowa solidarności w związku z pożarem Notre Dame. Podpisując telegram, burmistrz Burgos Javier Lacalle napisał o bólu spowodowanym paryską tragedią. Pismo z deklaracją solidarności do Paryża dotarło również z León. Władze tego hiszpańskiego miasta przypomniały o swoich podobnych doświadczeniach z przeszłości, w związku z pożarem, jaki wybuchł w miejscowej katedrze w 1966 r. Gotycka katedra w León spłonęła od uderzenia pioruna. Zniszczeniu uległ na skutek ognia cały dach świątyni. Pożar, który wybuchł w poniedziałek wieczorem w paryskiej katedrze Notre Dame, został całkowicie ugaszony dopiero we wtorek rano. Francuscy strażacy walczyli z ogniem ponad dziewięć godzin. Stołeczna prokuratura poinformowała, że pożar został prawdopodobnie wzniecony przypadkowo.",,
Traktat o przyjaźni Ukrainy i Rosji wygaśnie. Ukraiński parlament uchwalił ustawę,"Rada Najwyższa Ukrainy przyjęła ustawę, zgodnie z którą od 1 kwietnia 2019 roku wygaśnie traktat o przyjaźni, współpracy i partnerstwie z Rosją. Dokument poparło w głosowaniu 277 deputowanych 450-osobowego parlamentu.","Projekt ustawy złożył w poniedziałek prezydent Ukrainy Petro Poroszenko. Władze w Kijowie zdecydowały, że umowa nie zostanie przedłużona ze względu na rosyjską agresję wobec Ukrainy.We wrześniu Poroszenko podpisał dekret w sprawie wygaśnięcia zawartego w roku 1997 traktatu o przyjaźni, współpracy i partnerstwie z Federacją Rosyjską. Traktat nie będzie prolongowany z uwagi na konflikt ze wspieranymi przez Moskwę separatystami w Donbasie oraz dokonaną przez Rosję aneksję ukraińskiego Krymu – wyjaśniał szef państwa.Traktat o przyjaźni między Ukrainą a Federacją Rosyjską został podpisany w 1997 roku, a wszedł w życie 1 kwietnia 1999 roku. Zawarty został na 10 lat. Jego obowiązywanie przedłużało się automatycznie na kolejne 10-letnie okresy, gdy żadna ze stron nie wyrażała woli wyjścia z układu na co najmniej sześć miesięcy przed zakończeniem kolejnego okresu.Traktat zawiera zasadę partnerstwa strategicznego, uznanie nienaruszalności istniejących granic, poszanowanie integralności terytorialnej i wzajemne zobowiązanie do niewykorzystywania swojego terytorium kosztem bezpieczeństwa drugiej strony.",,
PKO BP wprowadza karty debetowe z wizerunkami klubów Ekstraklasy,Karty z wyeksponowanymi herbami klubów Ekstraklasy od 22 lutego są do nabycia dla klientów PKO Banku Polskiego; to jedyny taki produkt na rynku – poinformował bank.,"Jak wskazano w komunikacie, każdy z klientów PKO Banku Polskiego będzie mógł zamówić kartę z herbem własnego ulubionego klubu Ekstraklasy. Do akcji włączyły się: Arka Gdynia, Górnik Zabrze, Jagiellonia Białystok, Korona Kielce, Lech Poznań, Lechia Gdańsk, Legia Warszawa, Miedź Legnica, Piast Gliwice, Pogoń Szczecin, Śląsk Wrocław, Wisła Kraków, Wisła Płock, Zagłębie Lubin i Zagłębie Sosnowiec.„Będąc oficjalnym partnerem rozgrywek, wprowadzamy rozwiązanie, które sprawi, że nasi klienci będą mogli cieszyć się spersonalizowanymi produktami dostosowanymi do ich potrzeb i oczekiwań. Dzięki temu karta płatnicza PKO BP stanie się czymś więcej dla kibiców Ekstraklasy i nabierze osobistego charakteru” – zaznaczył cytowany w komunikacie dyrektor ds. marketingu sportowego banku Mariusz Chłopik.Jak wyjaśnił dyrektor departamentu komunikacji, marketingu i sprzedaży Ekstraklasy S.A. Marcin Mikucki, wprowadzenie kart to kolejny krok „do maksymalnego rozwoju partnerskiej współpracy biznesowej między Ekstraklasą, a PKO BP”.Zaznaczył, że karta z herbem daje możliwość „nowoczesnej i bardziej powszechnej identyfikacji kibiców z ich ukochanym klubem”. „To również naturalna i skuteczna promocja rozgrywek, dzięki której klienci PKO Banku Polskiego staną się ambasadorami zarówno swojego klubu, Ekstraklasy jak i całej polskiej piłki nożnej” – ocenił.",,
Rusza emisja bezpłatnych audycji wyborczych w TVP i Polskim Radiu,Od soboty komitety wyborcze będą mogły się prezentować w bezpłatnych audycjach wyborczych na antenach Telewizji Polskiej i Polskiego Radia. W publicznej telewizji wyemitowanych będzie łącznie 20 godz. a w radiu 40 godz. audycji wyborczych. Media publiczne będą emitować audycje codziennie do 23 października.,"W telewizji i radiu nadane zostaną spoty wszystkich ośmiu komitetów, które zarejestrowały listy ogólnopolskie w wyborach do Sejmu: KW KORWiN, KW Wyborców Kukiz'15, KW Nowoczesna Ryszarda Petru, KW Platforma Obywatelska RP, KW Prawo i Sprawiedliwość, KW Partia Razem, KW Polskie Stronnictwo Ludowe oraz Koalicyjny KW Zjednoczona Lewica SLD+TR+PPS+UP+Zieloni. Komitetom PO, PiS i PSL, które zgłosiły kandydatów do Senatu w co najmniej 50 okręgach na 100, przysługuje również czas antenowy w kampanii wyborczej do Senatu. Trzy komitety zadeklarowały, że wykorzystają ten czas łącznie w kampanii do Sejmu. Na audycje dla kandydujących do Sejmu TVP przeznaczy 15 godzin, do Senatu - 5 godzin. Jednakowy przydział czasu w bloku W głównych antenach telewizji publicznej, TVP1 i TVP2, audycje komitetów wyborczych startujących do Sejmu zajmą w każdej z nich po 6 godzin, a do Senatu - po 2 godziny. W TVP Polonia nieodpłatne audycje wyborcze będą nadawane w weekendy w dniach 10-11 oraz 17-18 października zajmując w sumie 4 godziny. Spoty będą prezentowane w blokach trwających od 8 do 17,5 minut. Każdy komitet w danym bloku audycji będzie miał jednakowy przydział czasu.Spoty wyborcze w Polskim RadiuPolskie Radio nada spoty wyborcze na antenie Jedynki, Dwójki, Trójki, Czwórki i Polskim Radiu dla Zagranicy. Codziennie nadawane będą dwa bloki audycji: poranny i wieczorny. W Programie Pierwszym Polskiego Radia spoty będzie można usłyszeć codziennie przez 14 dni od godzin: 9.32 i 22.32. Audycje będą trwać 24 minuty w Jedynce i Trójce, 15 minut w Dwójce i Czwórce i 17 minut w programie dla zagranicy.W wyborach do Sejmu będzie to 30 godzin, w wyborach do Senatu 10 godzin.Kolejność emisji spotów w telewizji i radiu została ustalona w drodze losowania.Wybory do Sejmu i Senatu odbędą się 25 października.",,
"Wakat w batalionie wschodniej flanki. Dowodzić nie chcą ani Francuzi, ani Włosi","Przed szczytem, na którym NATO ma podjąć decyzje umacniające Sojusz w obliczu agresywnych zachowań Rosji, wciąż nie wiadomo, kto obejmie dowodzenie siłami na wschodniej flance – pisze  w środę „New York Times”. Chodzi o jeden z czterech batalionów.","Według dziennika są trudności ze znalezieniem kraju, który obejmie dowodzenie nad ostatnim z czterech batalionów mających trafić do Polski i krajów bałtyckich. „NYT” odnotowuje, że trzema pozostałymi zgodziły się dowodzić Wlk. Brytania, Niemcy i Stany Zjednoczone. W  skład jednostek mają wchodzić żołnierze z innych krajów NATO, „by zachować ideę sił międzynarodowych”.  Wciąż nie wiadomo, kto miałby pokierować czwartym batalionem. Ambasador USA przy NATO Douglas E. Lute podkreślił, że w przypadku jego kraju w grę wchodzi tylko jeden batalion. „A inne duże kraje odmawiają” – informuje „NYT”. Wymienia  przy tym Włochy i Francję. Niechętne Francja i WłochyWedług dziennika chociaż zagrożenia rosną, wiele państw europejskich wciąż sprzeciwia się energicznym przedsięwzięciom mającym na celu wzmocnienie NATO. I niechętnie podchodzi do zwiększania nakładów na obronność, mimo składanych wcześniej obietnic. Niektóre, jak Włochy, ograniczają te nakłady. Francja „powraca do swojego tradycyjnego sceptycyzmu wobec Sojuszu, który postrzega jako instrument amerykańskiej polityki i naruszenie swej suwerenności” – ocenia dziennik. „NYT” zwraca uwagę, że Włochy zredukowały wydatki na obronność, chociaż dwa lata temu na szczycie w Walii obiecywały ich zwiększenie. A Francja, „która pod obecnym socjalistycznym rządem wróciła do bardziej nieufnego podejścia do NATO i jego amerykańskiego przywództwa”, jest już zaangażowana w kampanie militarne w Mali, Republice Środkowoafrykańskiej, Afryce Północnej i Syrii. „Nie mówiąc o patrolowaniu własnych ulic w obliczu zagrożenia atakami terrorystycznymi” – dodaje autor. „NYT” pisze, powołując się na niewymienionych z nazwiska przedstawicieli NATO, że Francja, która początkowo była przeciwna rozmieszczeniu sił NATO w Polsce, później zaakceptowała to, a jej wkładem do nowo rozmieszczanych sił będzie prawdopodobnie „zaledwie ok. 150 żołnierzy”.",,
"Szczepienia powodują autyzm? „Nie ma badań, które pozwoliłyby to stwierdzić”","– Nie ma związku między szczepieniami a autyzmem – orzekł włoski Sąd Najwyższy, który odrzucił odwołanie od wyroku niższej instancji złożone przez ojca chłopca z autyzmem. Ojciec chłopca zażądał odszkodowania argumentując, że stwierdzone u niego uszkodzenie mózgu z objawami autyzmu to wynik szczepionki przeciwko polio. Jego pozew z wnioskiem o zadośćuczynienie odrzucił wcześniej sąd apelacyjny w Salerno na południu Włoch.","Sąd Najwyższy decyzję utrzymał powołując się na literaturę naukową. Jak podkreślili sędziowie, ma ona stwierdzać, że nie można stawiać hipotezy o szczepionce jako przyczynie zaburzenia w sposób „statystycznie do przyjęcia i przekonujący”.    – Nie istnieją dzisiaj żadne badania epidemiologiczne, które definitywnie pozwoliłyby stwierdzić taką korelację – ogłosił sąd.  Obowiązkowe szczepienia Orzeczenie wywołało dyskusję we Włoszech, gdzie uaktywnił się front przeciwników obowiązkowych szczepień w związku z niedawnym rządowym dekretem w tej sprawie. Wprowadza on wymóg przedstawienia świadectwa podania szczepionek jako warunek zapisu dziecka do żłobka, przedszkola i szkoły. „Straszenie matek i rodzin” Tamtejsza minister zdrowia – Beatrice Lorenzin oświadczyła, że przeciwnicy szczepień mówiąc o istnieniu związku między szczepieniami a autyzmem „grają strachem matek i rodzin”.    – Ta teza została w minionych latach zdementowana przez światową wspólnotę naukową, a także przez wymiar sprawiedliwości dzięki temu wyrokowi Sądu Najwyższego – stwierdziła minister. Zaapelowała do parlamentu o szybkie zakończenie prac nad tym dekretem. – Trzeba szybko  podnieść stopień masowej immunizacji we Włoszech, obniżonej w niepokojący sposób z powodu szerzenia się tez antynaukowych – dodała Lorenzin.   W ostatnich dniach we Włoszech odbyło się kilka manifestacji przeciwników obowiązkowych szczepień.",,
Firmy odmawiają ubezpieczenia rakiet Sojuz,"Żadna firma ubezpieczeniowa nie chce ubezpieczyć najbliższego lotu rosyjskiej rakiety Sojuz na Międzynarodową Stację Kosmiczną, po tym gdy nie powiódł się 11 października start załogowego statku kosmicznego Sojuz MS-10 – podało radio „Echo Moskwy”.",,,
„Potrzebne są rozwiązania chroniące dzieci przed pornografią”. Głos pełnomocnika rządu,"Potrzebne są rozwiązania, także legislacyjne, chroniące dzieci przed pornografią – powiedziała w PR24 pełnomocnik rządu ds. polityki demograficznej Barbara Socha. W poniedziałek odbędzie się spotkanie Rady Rodziny w tej sprawie z udziałem premiera.","Według badania Instytutu Profilaktyki Zintegrowanej na grupie ponad 10 tys. uczniów w wieku od 14 do 16 lat, prawie 60 proc. chłopców i ponad 20 proc. dziewcząt przyznaje się do oglądania pornografii. 10,2 proc. chłopców w tej grupie wiekowej ogląda pornografię od 3 do 5 razy w miesiącu, prawie 10 proc. robi to od sześciu do 10 razy w miesiącu, niemal 11 proc. od 11 do 30 razy w miesiącu, a co najmniej raz dziennie ogląda ją aż 11,3 proc. chłopców. Socha, odnosząc się do wyników badań podkreśliła, że zjawisko łatwego dostępu dzieci do pornografii jest czymś nowym. Poraża przede wszystkim pod kątem skali zasięgu. – Dzieci w bardzo łatwy sposób, szukając bądź nie szukając, natrafiają na treści pornograficzne, i to w najmocniejszym znaczeniu, bo te treści w ostatnich latach bardzo się zmieniły, zbrutalizowały – stwierdziła. Zaznaczyła, że pornografia ma na dzieci szczególnie zły wpływ. – Trzeba o tym rozmawiać jak o nałogu. Myślę, że jest pora, żeby temu problemowi przyjrzeć się bliżej i zaproponować jakieś rozwiązania, również legislacyjne, które by pomogły ten problem rozwiązać. W konstytucji jest zapis mówiący o ochronie dzieci przed demoralizacją. Z kolei zeszłoroczna dyrektywa Unii Europejskiej o świadczeniu usług audiowizualnych nakłada na wszystkie kraje członkowskie obowiązek wdrożenia przepisów, które w realny sposób ograniczą dostępność szkodliwych treści dla dzieci, w internecie i nie tylko – oznajmiła. Zdaniem Sochy warto przyglądać się temu, jak inne kraje próbują rozwiązać problem dostępu dzieci do pornografii. Jako przykład wskazała Wielką Brytanię. – Tam są firmy wyspecjalizowane w tego typu usługach, które polegają na weryfikacji wieku. Jedna z metod wykorzystuje karty kredytowe. Przy pomocy tych kart jest weryfikowany wiek i przyznawany rodzaj pliku certyfikującego daną osobę jako pełnoletnią. Tym plikiem, który jest anonimowy, później te osoby się posługują w korzystaniu z tego rodzaju treści. Wszystko da się pogodzić – zapewniła. – Potrzebna jest nasza świadomość, jako społeczeństwa, jako rodziców, jak szeroki jest to problem, jak dużej rzeszy dzieci dotyczy, i jak wiele zagrożeń niesie. Myślę, że ta świadomość będzie krokiem wystarczającym, żeby poszukać dobrego rozwiązania – oświadczyła. Poinformowała, że na poniedziałek premier Mateusz Morawiecki poprosił o spotkanie Rady Rodziny. – To spotkanie ma służyć temu, żeby podjąć ten temat, podyskutować o tym i zaproponować dalsze kroki – zapowiedziała. Jak mówiła, są w Polsce pomysły, stowarzyszenia, które przyjrzały się tematowi. – Tym propozycjom chcemy się przyjrzeć – powiedziała. W środę Stowarzyszenie Twoja Sprawa zaprezentowało projekt przepisów mających skuteczniej chronić dzieci przed pornografią. Chodzi przede wszystkim o nałożenie na dostawców pornografii obowiązku wdrożenia skutecznych narzędzi weryfikacji wieku. Projekt zawiera definicję tzw. kwalifikowanych treści pornograficznych, ustanawia instytucję współregulatora, w którego ramach mają być reprezentowane różne organizacje chroniące dzieci, organizacje przedsiębiorców i podmioty zajmujące się ochroną prawa do prywatności. Rolą współregulatora – jak podano – będzie m.in. wskazywanie, które podmioty naruszają przepisy i wnioskowanie o podjęcie działań przez odpowiedni organ regulacyjny. Nowo powołana Rada Rodziny, w skład której weszło 14 osób: profesorów, ekspertów i przedstawicieli organizacji pozarządowych, ma wspierać i inicjować działania na rzecz promowania kultury prorodzinnej oraz promować tradycyjną rodzinę, wyznaczać kierunki działań, których celem jest poprawa sytuacji demograficznej w Polsce, jak również przestawiać ministrowi rodziny propozycje rozwiązań w zakresie polityki demograficznej w Polsce.",,
Trzęsienie ziemi w Albanii. Są ofiary śmiertelne,"Co najmniej 14 osób zginęło, a 600 zostało rannych w silnym trzęsieniu ziemi o magnitudzie 6,4, które we wtorek nad ranem nawiedziło północny zachód Albanii, w tym stołeczną Tiranę – przekazały władze.","Wstrząsy były odczuwalne wzdłuż całego wybrzeża Albanii. Było to najsilniejsze trzęsienie ziemi w tym kraju od kilkudziesięciu lat. Według ministerstwa obrony w miejscowości Kurbin mężczyzna wskutek ataku paniki wyskoczył przez okno i się zabił. Zwłoki dwóch osób wyciągnięto spod gruzów w miejscowości Thumane, ok. 30 km na północny zachód od stolicy kraju Tirany, a w mieście Durres nad Morzem Adriatyckim spod zawalonych budynków wyciągnięto trzy ofiary śmiertelne. Kolejne ciała znaleziono w zawalonym budynku byłego hotelu w Durres i w północnym mieście Thumane. Minister obrony Olta Xhacka powiedziała, że jedna z ofiar śmiertelnych to osoba, która zginęła w wypadku na odciętej przez gruzy drodze w okręgu Lezha. Około południa poinformowano o kolejnych pięciu ofiarach śmiertelnych. Do tej pory z gruzów wydobyto 28 osób, które przeżyły. Miejscowe media informują, że pod Durres całkowicie zawaliła się willa, w której było osiem osób. Nie są znane ich losy. To w Thumane i Durres odnotowano największe zniszczenia. Straż pożarna i wojsko przeszukują zawalone budynki. Nie wiadomo, ile osób może znajdować się pod gruzami. W tych dwóch miastach ok. 400 żołnierzy rozstawia namioty, by mogły się w nich schronić osoby, których domy zostały zniszczone. Według resortu zdrowia stan wielu spośród 600 rannych jest oceniany jako ciężki. Do Albanii zmierzają grupy poszukiwawczo-ratunkowe i strażacy z wielu krajów regionu. Zamknięto wszystkie szkoły w kraju. Prezydent Albanii Ilir Meta powiedział, że sytuacja w Thumane, blisko epicentrum, jest „bardzo dramatyczna”. – Podjęto wszelkie wysiłki, aby wyciągnąć ludzi spod gruzów – zapewnił. Wezwał rząd, by zwrócił się o pomoc międzynarodową. Premier Edi Rama przekazał, że wszystkie agencje rządowe „intensywnie pracują, aby ocalić ludzi w bardzo zniszczonych miejscach Durres i Thumane”. „To dramatyczny moment, w którym powinniśmy zachować spokój, trzymać się razem, aby poradzić sobie z tym szokiem” – napisał Rama na swoim koncie na Facebooku. Albańskie MSW zwróciło się do mieszkańców terenów dotkniętych kataklizmem, aby unikali poruszania się samochodami w celu umożliwienia pracy służbom ratunkowym. Świadkowie podali, że mieszkańcy w pośpiechu opuszczali budynki w Tiranie; w kilku dzielnicach nie było prądu. Trzy godziny po głównym trzęsieniu ziemi w stolicy wystąpiły silne wstrząsy wtórne o magnitudzie od 5,1 do 5,4. Kilka słabszych wstrząsów wtórnych wystąpiło godzinę po głównym trzęsieniu ziemi, które było odczuwalne na Bałkanach i w regionie Puglia w południowych Włoszech. Według amerykańskiej służby geologicznej USGS ziemia zatrzęsła się tuż przed godz. 4 nad ranem; epicentrum trzęsienia znajdowało się ok. 30 km na zachód od Tirany, a hipocentrum na głębokości 10 km. We wrześniu br. seria stosunkowo słabych wstrząsów o magnitudzie do 5,6 uszkodziła w Albanii około 500 domów. Ponad 100 osób zostało rannych. Wówczas albańskie ministerstwo obrony określiło to trzęsienie jako najsilniejszy od 30 lat. Wstrząsy odczuwalne były także w sąsiednich krajach: Macedonii Północnej i Czarnogórze. Albania znajduje się w strefie podatnej na trzęsienia ziemi, którą co kilka dni nawiedzają wstrząsy, choć większość z nich nie jest odczuwalna.",,
Trump deklaruje neutralność w polsko-niemieckim sporze o reparacje,Prezydent USA Donald Trump zadeklarował neutralność w polsko-niemieckim sporze o reparacje za zniszczenia poniesione przez Polskę wskutek wybuchu II wojny światowej – podała Informacyjna Agencja Radiowa.,"– To sprawa pomiędzy Polską a Niemcami. Mam dobre stosunki z oboma krajami – oświadczył Trump w Białym Domu przed odlotem do Camp David w stanie Maryland. Tam prezydent USA ma nadzorować przygotowania do nadejścia huraganu Dorian. Trump odniósł się też do tego, że wbrew wcześniejszym planom nie przyjedzie do Polski na obchody 80. rocznicy wybuchu II wojny światowej. – Z powodu naprawdę potężnego huraganu musiałem odwołać podróż do Polski. To będzie wspaniały weekend – święto przeszłości. Mike Pence zajmie moje miejsce, będzie mnie godnie reprezentować. Ja miałem poczucie, że muszę zostać w kraju – mówił prezydent USA. – Pojadę do Polski w innym terminie. Mamy znakomite relacje z Polską – zapewnił.",,
"„Chcemy, by za cztery lata Polacy byli wyraźnie zamożniejsi niż dziś”","Stawiamy na dochody ludności, stawiamy na płace, na emerytury, na to, żeby za cztery lata Polacy byli wyraźnie zamożniejsi, polskie rodziny były wyraźnie zamożniejsze niż dziś – zadeklarował na konwencji w Płocku prezes PiS Jarosław Kaczyński. Dodał, że najbliższe cztery lata mają być czasem na dogonienie naszych zachodnich sąsiadów i stworzenia „polskiej wersji państwa dobrobytu”.","Prezes PiS mówił w swoim wystąpieniu podczas konwencji w Płocku, że nie należy zapominać o emerytach. Podkreślał, że w 2020 roku będzie trzynasta emerytura. – Chciałbym jeszcze raz zapewnić – bo jest taka propaganda, która próbuje wprowadzić wśród emerytów niepewność – (...) że w przyszłym roku będzie trzynasta emerytura – mówił.– Ale w kolejnym roku już na stałe będzie czternasta emerytura. I będą także wyższe dopłaty do hektara, takie jak w Europie przeciętnie, czyli 260 euro, teraz jest 200 – powiedział Kaczyński.Dodał, że najbliższe cztery lata mają być czasem na dogonienie naszych zachodnich sąsiadów i stworzenia „polskiej wersji państwa dobrobytu”.Kaczyński ocenił na konwencji w Płocku, że jego obóz polityczny ma prawo powiedzieć o sobie: „wiarygodni i odpowiedzialni”. – Kiedy zapowiadaliśmy nasze plany, to były one częściowe nie dlatego, że nie chcieliśmy zrobić więcej, tylko dlatego, że wiedzieliśmy, co można zrobić na pewno. I to zrobiliśmy. Kiedy okazało się, że można zrobić więcej, to zrobiliśmy więcej. Tak postępuje odpowiedzialna władza, tak postępuje człowiek odpowiedzialny – mówił prezes PiS.Kaczyński zapowiedział, że w ciągu kolejnych czterech lat PiS chce stworzyć „polską wersję państwa dobrobytu, stworzyć taką sytuację, w której Polacy będą żyli nie gorzej niż nasi zachodni sąsiedzi i jednocześnie będą mogli mieć zapewniony odpowiedni poziom komfortu w różnych dziedzinach życia”.Jak mówił, PiS chce osiągnąć cel, który w polskiej historii jeszcze nigdy nie został osiągnięty – by Polska żyła na takim poziomie, jak nasi zachodni sąsiedzi. – Teraz nadrabiamy tę różnicę. Kolejne cztery lata to ma być droga do nadrobienia tej różnicy – dodał.",,
"Platforma straszyła „drugą Grecją”, a jest pierwszy budżet bez deficytu",Budżet państwa 2020 r. ma być zrównoważony – dowiedziała się „Rzeczpospolita” ze źródeł zbliżonych do rządu. Projektem ustawy budżetowej ma we wtorek zająć się Rada Ministrów.,"„Ma to być pierwszy w historii ostatnich 30 lat plan finansowy, w którym założono, że kasa państwa będzie zrównoważona. To znaczy, że nie trzeba będzie pożyczać pieniędzy, by móc zrealizować wszystkie konieczne wydatki” – podał dziennik.„Dotychczas wszystkie budżety opierały się na deficycie zarówno, jeśli chodzi o projekt jak i wykonanie” – przypomina Rzeczpospolita.„Budżet bez deficytu to ambitne zamierzenie w sytuacji, gdy w przyszłym roku mają być realizowane kosztowne obietnice wyborcze w ramach tzw. piątki Kaczyńskiego, tym bardziej, że tempo wzrostu gospodarczego ma być niższe niż obecnie” – napisano w artykule.„To całkowicie realne do wykonania” – komentuje Piotr Bujak, główny ekonomista PKO Banku Polskiego. „Mimo pewnego spowolnienia wciąż można liczyć na porządne dochody z podatków i składek, do tego należy dodać wpływy z dalszego uszczelniania systemu oraz zaplanowane dochody jednorazowe, m.in. z opłaty przekształceniowej przy przenoszeniu aktywów z OFE na prywatne konta emerytalne” – wyjaśnia na łamach dziennika Bujak.„Jego zdaniem koniec pożyczania pieniędzy na potrzeby kasy państwa to dobra wiadomość dla nas wszystkich, bo państwo przestanie się zadłużać” – podała „Rzeczpospolita”.",,
Miliony z partyjnych pieniędzy na fundację bliskiego współpracownika Schetyny,"Fundacja Państwo Prawa otrzymała od Platformy Obywatelskiej ponad 3 mln zł; partia ukrywała jednak, że organizację powołał Piotr Borys, prawa ręka Grzegorza Schetyny – czytamy w tygodniku „Wprost”. Jak podaje gazeta, o działalności fundacji nie wie większość prominentnych polityków PO. Na początku grudnia postanowiły dopytać o to europosłanki tej partii.","Eurodeputowana PO Róża Thun przyznaje w rozmowie z „Wprost”, że o fundacji po raz pierwszy usłyszała niedawno – na kongresie Europejskiej Partii Ludowej w Zagrzebiu. – Chciałam się dowiedzieć, czym ona jest i za co partia płaci jej pieniądze – wyjaśnia.  Róża Thun wraz z inną europosłanką Platformy Elżbietą Łukacijewską pytały o to Andrzeja Halickiego, nie otrzymały jednak odpowiedzi.  Fundacja Państwo Prawa istnieje od maja 2016 roku. Jej prezesem jest aktualnie Tomasz Świętoński, były koszykarz i pracownik Ministerstwa Sportu i Turystyki w czasach rządów PO-PSL. Fundację, jak wynika z informacji znajdujących się na jej stronie internetowej, „tworzy grupa prawników, którzy w ramach swojej działalności chcą zajmować się prawem i edukacją prawniczą w sposób otwarty i twórczy”.  3 mln zł i dublowane kompetencje think tanku POWśród nich są prof. Marek Chmaj, prof. Andrzej Bisztyga, prof. Sabina Grabowska, prof. Anna Rakowska-Trela oraz mec. Jacek Dubois. Fundacja, jak wynika z informacji pojawiających się w mediach oraz sprawozdań składanych do Państwowej Komisji Wyborczej, otrzymała od PO przez trzy lata swojej działalności ponad 3 mln zł.   Znaczna część środków przelewana jest z Funduszu Eksperckiego, który musi utworzyć każda partia na opracowanie ekspertyz prawnych, politologicznych, ekonomicznych czy socjologicznych. Jak wynika z dokumentów Krajowego Rejestru Sądowego, fundację założył w maju 2016 roku Piotr Borys, prawa ręka Grzegorza Schetyny, a wówczas szef biura krajowego PO. Politycy pracowali ze sobą m.in. podczas kampanii wyborczych, a także w Ministerstwie Spraw Zagranicznych.  Jak zauważa „Wprost”, działania fundacji Państwo Prawa pokrywają się z działającym od 2010 roku Instytutem Obywatelskim, oficjalnie nazywanym think tankiem PO. W jakim celu współpracownik lidera PO utworzył fundację?  – Instytut nie miał osobowości prawnej – odpowiada Borys i dodaje, że zajmował się wówczas sprawami organizacyjnymi jako dyrektor biura krajowego PO. Decyzji o powołaniu fundacji nie zawarto jednak w żadnej uchwale zarządu.   „Nie wiem”, „nie mam pojęcia”Także większość polityków z wierchuszki PO nie wie, czym zajmuje się opisywana instytucja.  – Nie zajmuję się Fundacją Państwo Prawa ani tym, co partia tam robi. Trudno mi mówić o rzeczach, co do których nie mam wiedzy – odpowiada tygodnikowi Sławomir Neumann.   – Nie mam pojęcia, co to jest ta fundacja – twierdzi również wiceprzewodniczący Platformy Bogdan Borusewicz. Pytany o te kwestie rzecznik PO przyznaje, że nie ma wiedzy, kto podjął decyzję o współpracy z fundacją. Odsyłają do skarbnika, ten nie obiera telefonówZ kolei Tomasz Siemoniak i Robert Tyszkiewicz, sekretarz generalny PO, odesłali dziennikarzy tygodnika do skarbnika partii. Poseł Mariusz Witczak nie odbierał jednak telefonów, a po kilku dniach w wiadomości sms przekazał, że prosi o kontakt ze swoim zastępcą.  W odpowiedzi biura prasowego, opublikowanej przez „Wprost” czytamy, że fundacja stanowi „element zaplecza eksperckiego” PO i reprezentuje partię w partnerstwie z Martens Center – think tankiem EPL.   Jak przekazał Piotr Borys, organizacja współpracuje z ponad 60 naukowcami, a w czasie swojej działalności przygotowała ponad 500 różnych ekspertyz dla PO i jej polityków, ale także samorządów oraz związków powiatowych. Czego dotyczyły analizy? „W tej sprawie odesłał jednak do sprawozdań merytorycznych opublikowanych na stronie internetowej fundacji. Problem w tym, że w sprawozdaniach takich informacji nie ma” – zauważa tygodnik.",,
Jaceniuk: Putin jest politycznym trupem,"Szef ukraińskiego rządu zaapelował w sobotę o utrzymanie sankcji wobec Rosji. Arsenij Jaceniuk uważa, że niezależnie od dalszego rozwoju sytuacji w Donbasie, prezydent Rosji Władimir Putin jest - jak się wyraził - „politycznym trupem”.","Jaceniuk wystąpił w sobotę na odbywającej się w Kijowie dorocznej konferencji Jałtańskiej Strategii Europejskiej (YES), na której wyraził opinię, że rosyjskie wojska są zagrożeniem dla bezpieczeństwa międzynarodowego i zapewnił, że Ukraina nigdy nie zgodzi się na federalizację, na którą nalega Kreml.– Putin sam wpędził się w sidła polityczne i jest w sytuacji bez wyjścia. Jeśli powie „wycofujemy się z Doniecka i Ługańska”, to będzie w Rosji politycznym trupem. Jeśli zaatakuje ukraińską armię i spróbuje zająć więcej terytoriów, to stanie się trupem dla całego świata - oświadczył szef ukraińskiego rządu. „Nie odwołujcie sankcji” Zdaniem Jaceniuka Zachód nie powinien zmniejszać nacisków na Rosję, gdyż tamtejsze władze potraktują to jako słabość. – Jeśli będziecie wysyłali Putinowi różne sygnały i mówili, że odwołacie sankcje, to będzie to oznaką słabości i w rzeczywistości będzie poparciem agresji Putina wobec Ukrainy - podkreślił. Jaceniuk dodał, że „Putin nie rozumie takiego języka. Sankcje można odwoływać jedynie po pełnej realizacji mińskich porozumień pokojowych, kiedy Donieck, Ługańsk i Krym powrócą do składu Ukrainy”.Premier Ukrainy zgodził się, że konfliktu z prorosyjskimi separatystami na wschodzie Ukrainy nie da się rozwiązać militarnie, jednak powtórzył, że jego kraj potrzebuje od Zachodu nowoczesnego uzbrojenia. – Musimy zwiększać możliwości obronne naszej armii - zaznaczył.                                                    Christine Lagarde (szefowa MFW) i Arsenij Jaceniuk (fot. PAP/EPA/ANDREW KRAVCHENKO)",,
"Prezydent Duda: Oczywiście, że Amerykanie robią interesy. Szczęśliwie są zbieżne z naszymi","Stany Zjednoczone mają wielkie polityczne interesy, by lokalizować swoje wojska na wschodniej flance NATO; mamy to szczęście, że nasze interesy są zbieżne – ocenił prezydent Andrzej Duda. Mówił także o budowie na koszt Polski infrastruktury i baz dla amerykańskich żołnierzy.","– Oczywiście, że Amerykanie robią interes – powiedział prezydent. Jego zdaniem w każdym demokratycznym państwie obywatele wybierają przywódców, którzy będą dbać o ich interesy. Wskazał także, że cele USA są trochę inne od naszych, ponieważ są globalnym mocarstwem i mają interesy na całym świecie. – Obecność w Polsce jest w interesie bezpieczeństwa i gospodarczym Stanów Zjednoczonych, ale także w naszym – wskazał Duda.Przypomniał, że od Amerykanów kupujemy także gaz skroplony, co jest normalną wymianą handlową, na której zyskują obie strony. – My tego gazu używamy, nikt nam go nie daje w prezencie ani my nie dajemy pieniędzy w prezencie – stwierdził.Prezydent stanowczo odpierał także zarzuty o to, że to Polska będzie finansować bazy dla amerykańskich żołnierzy. – To jest dla nas korzystne, bo wzmacnia nasze bezpieczeństwo. Czy w związku z tym dziwić się, że jesteśmy gotowi włożyć pieniądze w infrastrukturę na naszej ziemi? – podkreślił. Komu bardziej się to opłaca? – Myślę, że i Stanom Zjednoczonym i Polsce. Polsce się opłaca na pewno – zaznaczył Duda.Pytany o rozmowę z Trumpem o wypełnianiu przez Polskę zobowiązań sojuszniczych, czyli przeznaczaniu minimum 2 proc. PKB na obronność, modernizację polskiej armii i plany zwiększenia tych wydatków, prezydent Duda przyznał, że chciałby, aby „odsetek na modernizację polskiej armii rósł”.– Ja bym chciał, żebyśmy modernizowali polską armię porządnie, żeby nasi żołnierze byli dobrze wyposażeni, żeby dzięki temu po pierwsze mogli nas najlepiej, jak to tylko możliwe, strzec i bronić w razie potrzeby, ale także żeby sami bezpiecznie służyli – dodał prezydent.",,
Hiszpania: Zwolennik Kremla dyrektorem Departamentu Bezpieczeństwa Narodowego,Zwolennik polityki Kremla Pedro Banos obejmie urząd dyrektora Departamentu Bezpieczeństwa Narodowego (DSN) Hiszpanii. Wybrany przez nowego premiera Pedro Sancheza pułkownik hiszpańskiej armii jest zdeklarowanym zwolennikiem działań prezydenta Rosji Władimira Putina.,"W piątek Banos, 58-letni pułkownik rezerwy, przerwał medialne spekulacje na temat swojej kandydatury na szefa DSN, potwierdzając, że przyjął już propozycję złożoną mu przez Sancheza, którego socjalistyczny rząd został zaprzysiężony w czwartek. – Jestem żołnierzem. Kiedy wzywa mnie premier, jestem gotów do wykonywania jego rozkazów – powiedział Banos dziennikowi „El Mundo”. W czwartek po pojawieniu się informacji o kandydaturze Banosa opozycyjne partie: Ludowa (PP) i Obywatelska (Ciudadanos) zaprotestowały przeciwko tej nominacji. Rzecznik PP w Parlamencie Europejskim Esteban Gonzalez Pons wezwał premiera do „rezygnacji z tej kandydatury”. Płk Banos często pojawia się w programach prokremlowskich mediów, takich jak telewizja RT (dawniej Russia Today) i agencja Sputnik, i przedstawia punkt widzenia zbieżny z polityką Rosji. Jak zwykł mawiać, „kraj ten ma wszystko, czego potrzebuje Hiszpania”. Banos uważa, że Rosja ma pełne prawo dążyć do posiadania własnej strefy wpływów w sąsiedztwie swoich granic. Pułkownik był krytykowany też za inne swoje wypowiedzi. Miał wcześniej stwierdzić, że „Europa nie może oddalić się od Rosji” i że „chcielibyśmy mieć w UE przywódcę, który miałby przynajmniej połowę poparcia, jakim cieszy się w Rosji Putin”. Pułkownik rezerwy wojsk lądowych Hiszpanii jest ekspertem w dziedzinie terroryzmu islamskiego i geostrategii. W przeszłości pracował m.in. w kwaterze głównej hiszpańskich sił zbrojnych, w Wyższej Szkole Sił Zbrojnych w Madrycie, a także trzykrotnie pełnił pokojową misję w Bośni i Hercegowinie. Nowy socjalistyczny rząd Hiszpanii został zaprzysiężony w czwartek. Sanchez został szefem gabinetu w wyniku wotum nieufności wobec premiera i przewodniczącego Partii Ludowej (PP) Mariano Rajoya. Głosowanie przeprowadzone 1 czerwca powiązano z wyborem nowego premiera, na którego socjaliści zaproponowali swojego przewodniczącego.",,
Geje kpią z Lecha Kaczyńskiego i powołują się na TK. Nie wpuszczą PiS do „apartamentów”,"„Zgodnie z orzeczeniem Trybunału Konstytucyjnego i przysługującym nam w jego mocy prawem kategoryczny zakaz zbliżania się do naszych mieszkań mają bliźniaki jednojajowe, które obchodziły 70-te urodziny 18 czerwca i mają 168 cm wzrostu” – głosi oświadczenie opublikowane na stronie prowadzonej przez parę gejów. 18 czerwca 1949 r. urodzili się Lech i Jarosław Kaczyńscy.","Dawid Mycek–Kwieciński i Jakub Kwieciński–Mycek oświadczyli, że nie przyjmą w swoich „apartamentach nad morzem” przedstawicieli szeregu grup Polaków. W stosunku do sędziów Trybunału Konstytucyjnego użyli pogardliwego określenia „dubler” stosowanego przez opozycyjne media. 25 czerwca 2019 r. Trybunał Konstytucyjny wydał orzeczenie o niekonstytucyjności przepisu, na podstawie którego skazano wcześniej drukarza za to, że nie chciał uczestniczyć w promocji ideologii LGBT poprzez drukowanie propagujących ją plakatów. Z wyroku nie wynika prawo do odmowy świadczenia usług ze względu na przynależność klienta do jakiejkolwiek grupy.  W wywiadzie udzielonym portalowi onet.pl Mycek–Kwieciński i Kwieciński–Mycek potwierdzają, że chodzi właśnie o to orzeczenie. – Uznaliśmy, że ten kij ma dwa końce i dlaczego ma działać tylko w jedną stronę – mówią.   W trakcie wywiadu pada szereg oskarżeń pod adresem władzy czy osobiście ministra sprawiedliwości, którego satysfakcję z wolnościowego orzeczenia TK określono mianem „bezczelności”, a nawet społeczeństwa, które powinno „się obudzić”, „zieje nienawiścią” i „zawsze takie było”.",,
Merkel wzywa Niemców do większej tolerancji,Kanclerz Angela Merkel w tegorocznym orędziu telewizyjnym wezwała obywateli w Niemczech do większej tolerancji. Podkreśliła potrzebę międzynarodowej współpracy i zwiększenia niemieckiej roli w globalnej polityce.,"Merkel w orędziu odniosła się do migracji, zmian klimatycznych oraz do polityki międzynarodowej. – Poradzimy sobie z wyzwaniami naszych czasów tylko wtedy, gdy będziemy trzymać się razem i współpracować z innymi, ponad granicami – powiedziała kanclerz, zaznaczając, że potrzebna jest do tego tolerancja. Merkel dodała, że Niemcy zasiadając od 1 stycznia w Radzie Bezpieczeństwa ONZ będą prowadziły kampanię na rzecz ochrony klimatu oraz będą wspierały walkę z terroryzmem. Berlin będzie również wspierał wszelkie działania, które mogą uporządkować globalną migrację. Kanclerz Niemiec samokrytycznie przyznała, że w minionym roku obywatele mieli prawo krytykować rząd federalny, który miał trudne chwile. Merkel zapewniła, że Niemcom zależy na tym, aby Unia Europejska była coraz silniejsza. Ponadto Berlin chce utrzymać bliskie partnerstwo z odchodzącą z Unii Europejskiej Wielką Brytanią.",,
Dziś losowanie grup na mundial,Piątkowe losowanie grup piłkarskich mistrzostw świata 2018 to najważniejsze wydarzenie przed czerwcowo-lipcowym mundialem w Rosji. Rozstawienie Polski w pierwszym koszyku pozwala liczyć na korzystne losowanie. Początek ceremonii w Moskwie o godz. 16.,"Uroczystość, w której ma wziąć udział prezydent Rosji Władimir Putin, odbędzie się w sali koncertowej Państwowego Pałacu Kremlowskiego.Jednym z losujących będzie słynny Argentyńczyk Diego Maradona. Rolę „sierotek” mają pełnić również: Anglik Gordon Banks, Francuz Laurent Blanc, Brazylijczyk Cafu, Włoch Fabio Cannavaro, Urugwajczyk Diego Forlan i Hiszpan Carles Puyol, a Rosję reprezentować będzie 91-letni Nikita Simonian, selekcjoner reprezentacji ZSRR w latach 70., a wcześniej jej znakomity napastnik.W skład polskiej delegacji wchodzą m.in. prezes PZPN Zbigniew Boniek, selekcjoner Adam Nawałka, dyrektor reprezentacji Tomasz Iwan i sekretarz generalny federacji Maciej Sawicki. Po losowaniu PZPN ogłosi, gdzie biało-czerwoni zamieszkają w czasie mundialu. Jeżeli nic się nie zmieni, będzie to Soczi.Polska, na podstawie październikowego rankingu FIFA, znalazła się w pierwszym koszyku, co oznacza, że w grupie nie trafi na czołowe zespoły świata: Niemcy, Brazylię, Portugalię, Argentynę, Belgię i Francję. Ponadto w pierwszym koszyku – z racji funkcji gospodarza – jest Rosja, automatycznie przydzielona do grupy A. W drugim znalazły się: Hiszpania, Peru, Szwajcaria, Anglia, Kolumbia, Meksyk, Urugwaj i Chorwacja. Z trzeciego koszyka losowane będą: Dania, Islandia, Kostaryka, Szwecja, Tunezja, Egipt, Senegal i Iran, a z czwartego: Serbia, Nigeria, Australia, Japonia, Maroko, Panama, Korea Płd. i Arabia Saudyjska.Do jednej grupy nie mogą trafić zespoły z tej samej konfederacji, z wyjątkiem UEFA, przy czym reprezentacje europejskie, najliczniej uczestniczące w turnieju, mogą być tylko dwie. Były bramkarz reprezentacji Jan Tomaszewski, uczestnik MŚ 1974 i MŚ 1978, życzy polskiej drużynie, żeby w grupie trafiła na Peru, Tunezję lub Iran i debiutującą w MŚ Panamę.– Wtedy można byłoby troszeczkę rozłożyć siły na poszczególne spotkania, żeby już od czwartego meczu (czyli od fazy pucharowej – red.) zagrać na maksa i dojechać do siódmego – dodał. Rosja zorganizuje piłkarski mundial po raz pierwszy. Turniej, z udziałem 32 drużyn, odbędzie się w dniach 14 czerwca - 15 lipca 2018 r. Zostanie rozegrany w 11 miastach na 12 stadionach. Polska zagra w MŚ po raz ósmy w historii. Biało-czerwoni największe sukcesy odnieśli w 1974 i 1982 r., zajmując trzecie miejsce. W dwóch ostatnich występach - w 2002 i 2006 r. – odpadli po fazie grupowej.",,
Zakonnica najstarszą mieszkanką Europy,"Mieszkająca w Tulonie
siostra szarytka jest najstarszą Europejką – podaje
dziennik „Le Parisien”. Starsza od niej o rok jest tylko jedna
osoba na świecie – mieszkająca w Japonii.","Urodzona w lutym 1904 r. departamencie Gard na południu Francji jako Lucile Randon była guwernantką, następnie pracowała w szpitalu, by wstąpić do Zgromadzenia Sióstr Miłosierdzia św. Wincentego Paulo (szarytki) i przyjęła imię zakonne Andrzeja. – Poruszam się wyłącznie na wózku inwalidzkim i prawie już nie widzę. Moim codziennym szczęściem jest możliwość codziennej modlitwy – wyznała. Nigdy nie opuszcza modlitwy wspólnotowej. Z okazji 115. urodzin otrzymała list osobisty od papieża Franciszka i różaniec poświęcony przez Ojca Świętego. Siostra Andrzeja również najstarszą zakonnicą na świecie.",,
Kierowca stracił kontrolę nad autokarem. Zginęło wiele osób,"Co najmniej 13 osób zginęło, a 50 zostało rannych w wypadku autokaru nieopodal miasta Delicias w meksykańskim stanie Chihuahua. Lokalne władze poprosiły o pomoc w identyfikacji ofiar.","Do tragedii doszło w czwartek rano czasu lokalnego na Autostradzie Panamerykańskiej łączącej kraje obu Ameryk, od położonej na północy Alaski, poprzez Amerykę Środkową, po Patagonię na południu Argentyny.Autokar z 70 osobami na pokładzie należący do przewoźnika Tour Nomada, nie posiadający jednak licencji, jechał z Ciudad Juarez do Torreon. Między miastami Delicias i Jimenez z nieznanych przyczyn kierowca stracił kontrolę nad pojazdem. Na zdjęciach w mediach społecznościowych widać autokar leżący na boku.Na miejscu zginęło 10 osób. Gubernator stanu Chihuahua Javier Corral przekazał, że trzy kolejne osoby zmarły w szpitalu.Ranni trafili do szpitala w Delicias. Władze wezwały pracowników Czerwonego Krzyża i lokalne służby medyczne z Delicias, Meoqui i Saucillo do przyjazdu na miejsce i pomoc poszkodowanym.",,
Antoni Macierewicz i Barbara Borys-Damięcka wyznaczeni na marszałków seniorów,"Prezydent Andrzej Duda wyznaczył na stanowisko marszałka seniora Senatu Barbarę Borys-Damięcką, a na stanowisko marszałka seniora Sejmu Antoniego Macierewicza – poinformował rzecznik prezydenta Błażej Spychalski.","– Panu prezydentowi ogromnie zależało na tym, aby dokładnie tak, jak to było w 2015 r., marszałkiem seniorem w Sejmie był ktoś, kto miał piękną kartę opozycyjną - ktoś, kto szczególnie w tym roku, 30. rocznicy pierwszych częściowo wolnych wyborów do polskiego Sejmu, zasłużył się ogromnie dla państwa polskiego. Stąd decyzja, aby marszałkiem seniorem Sejmu był pan minister Antoni Macierewicz – powiedział Spychalski.Rzecznik prezydenta poinformował, że pierwsze posiedzenie Sejmu odbędzie się 12 listopada o godz. 12, Senatu - tego dnia o godz. 16.Spychalski został zapytany przez dziennikarzy, czy prezydent Andrzej Duda będzie brał udział w pierwszym posiedzeniu parlamentu. – Oczywiście, pan prezydent będzie brał udział zarówno w pierwszym posiedzeniu Sejmu, jak i w pierwszym posiedzeniu Senatu. Są planowane wystąpienia pana prezydenta zarówno w Sejmie, jak i w Senacie – odpowiedział. Pierwsze posiedzenie nowej kadencji Sejmu otwiera marszałek senior, powołany przez prezydenta spośród najstarszych wiekiem posłów; nie musi to być najstarszy poseł. Marszałek senior przeprowadza złożenie ślubowania poselskiego, a także wybór marszałka Sejmu, który następnie obejmuje przewodnictwo obrad.Pierwsze posiedzenie Senatu nowej kadencji otwiera prezydent i powołuje na marszałka seniora najstarszego wiekiem senatora. Jeśli nie ma możliwości, by prezydent otworzył posiedzenie, robi to marszałek senior. Marszałek senior odbiera ślubowanie senatorskie i przeprowadza wybór marszałka Senatu, który następnie przejmuje przewodnictwo obrad.",,
Schetyna wzywa PiS do „twardych działań” ws. języka nienawiści. Brejza zagrożony?,"Wzywam PiS, Kaczyńskiego i Ziobrę, by powiedzieli „dość” tym, którzy używają języka nienawiści, wzywają do nienawiści - powiedział Grzegorz Schetyna, żądając od prezesa PiS i prokuratora generalnego ""twardych działań"" w tej sprawie. W ostatnich tygodniach systemowym hejtem zasłynął Krzysztof Brejza - najpierw ws. Wydziału Propagandy w Inowrocławiu, a ostatnio stając na czele grupy hejterów spod znaku #SilniRazem","– To jest mój apel do prezesa Kaczyńskiego, żeby w sprawie tych, którzy używają języka nienawiści, wzywają do nienawiści, że wspólnie powinniśmy powiedzieć „dość”. To powinno być wspólne ustalenie tych wszystkich, którzy się z tym nie zgadzają – oświadczył w Białymstoku przewodniczący Platformy Obywatelskiej.  – Takiej polityki nie akceptujemy. Jestem przekonany, że to większość naszych rodaków. Wzywam PiS do twardych działań w tej kwestii. Wzywam prezesa Kaczyńskiego i ministra sprawiedliwości – mówił Schetyna. W opinii europosła Patryka Jakiego, apel ten należałoby skierować w pierwszym rzędzie do działaczy i kandydatów Koalicji Obywatelskiej oraz sympatyzujących z nią mediów.",,
Czarzasty marzy o koalicjach w samorządach,"Potencjalnymi koalicjantami SLD w wyborach samorządowym, poza ugrupowaniami lewicowymi, są: PSL, Nowoczesna i PO – powiedział w sobotę przewodniczący Sojuszu Włodzimierz Czarzasty. Jak dodał, zawarcie koalicji będzie zależało od kształtu ordynacji wyborczej oraz od woli partnerów.","Włodzimierz Czarzasty, który wystąpił na konferencji prasowej po posiedzeniu Rady Krajowej Sojuszu, poinformował, że Rada potwierdziła decyzję z czerwca o wystawieniu przez SLD „16 tys. kandydatur w najbliższych wyborach samorządowych w Polsce na poziomie powiatów oraz na poziomie sejmików pod szyldem SLD Lewica Razem”.Jak zaznaczył, na listach znajdą się przedstawiciele Sojuszu oraz jego „lewicowych partnerów”, m.in. Unii Pracy, PPS i związków zawodowych.– Jednocześnie ze względu na to, że nie wiadomo, jak będzie w ostatecznym rozrachunku wyglądała ordynacja wyborcza oraz jak będą wytyczane okręgi wyborcze, Rada Krajowa SLD jednomyślnie udzieliła przewodniczącemu i kierownictwu SLD prawa do rozmów w sprawie potencjalnych koalicji na szczeblach wojewódzkich – mówił lider Sojuszu. Na poziomie powiatów – dodał – upoważnienie takie otrzymali szefowie struktur wojewódzkich partii.Polityk poinformował, że SLD określiło swoje minimum programowe, którego spełnienie będzie warunkiem zawarcia koalicji. Pytany o elementy tego, nieprzekraczalnego dla SLD, programu minimum, podkreślił, że Sojusz nie będzie rozmawiał z „partiami, które łamią konstytucję”.Pozostałe warunki – mówił – związane są z samorządami. – Czyli ze świadczeniami na rzecz osób starszych, świadczeniami na rzecz mieszkań, szczególnie zasobów mieszkań pozostających w gestiach samorządów, ze świadczeniami na rzecz młodych ludzi, typu gabinety dentystyczne, bądź gabinety lekarskie w szkołach – wyliczył Czarzasty.Jako potencjalnych koalicjantów Sojuszu wymienił PSL, Nowoczesną i PO. – Oczywiście to zależy od ich woli i od kształtu ostatecznego ordynacji wyborczej – zaznaczył szef SLD. ""Poza partiami lewicowymi, z którymi byśmy chcieli się dogadać, choć czasami jest z nimi trudniej się dogadać, niż z innymi partiami – dodał polityk. Czarzasty podkreślił, że nie widzi natomiast szans na rozmowy swojego ugrupowania z Kukiz'15, ani PiS, ponieważ – jak ocenił – całkowicie dzielą je z SLD sprawy funkcjonowania państwa i jego instytucji, demokracji oraz konstytucji.",,
Wpadka Kidawy-Błońskiej. „Pilnie korepetytora dla eksrzecznik rządu Tuska!”,"W jednym z wywiadów kandydatka Platformy Obywatelskiej na prezydenta zasugerowała, że Komisja Wenecka to ciało unijne. Sęk w tym, że to organ doradczy Rady Europy, a nie Unii Europejskiej. – Chciałoby się krzyknąć: „Pilnie korepetytora dla pani eksrzecznik  rządu Donalda Tuska”, bo ktoś kto kandyduje w wyborach prezydenckich i traktuje to poważnie, to pewne ABC polityki zagranicznej powinien znać. Jeżeli nie zna, to znaczy, że kiepsko nadaje się na funkcję, na którą kandyduje – powiedział portalowi tvp.info eurodeputowany PiS Ryszard Czarnecki.","– Pani rzecznik rządu Donalda Tuska nie ma pojęcia o polityce międzynarodowej, a jednak prezydent piątego największego państwa Unii Europejskiej po brexicie musi pewną wiedzę posiadać. Duża wpadka, duża wtopa. Małgorzata Kidawa-Błońska weszła w buty byłego prezydenta Bronisława Komorowskiego, który tych wtop miał dużo – ocenił Czarnecki.  – Jak wizyta Komisji Weneckiej może być nielegalna? To jest ciało unijne, a my jesteśmy członkiem Unii Europejskiej – mówiła w TVN24 Małgorzata Kidawa-Błońska. Zdaniem Czarneckiego to wypowiedź podobna do wpadek Komorowskiego, który w kampanii wyborczej w 2010 roku mówił o przygotowywaniu strategii wyjścia Polski z NATO, a w kampanii w 2015 roku wszedł na krzesło w parlamencie Japonii. Czy wpadka dotycząca Komisji Weneckiej jest przeszkodą dla prezydentury Kidawy-Błońskiej? Prezydent prowadzi politykę zagraniczną. – To się zdarza. Premier Beata Szydło pytana, kiedy Polska weszła do Unii Europejskiej, pomyliła rok. Prezydent bierze udział w pracach, jeżeli chodzi o politykę zagraniczną, ale kieruje pracami zagranicznymi rząd i minister spraw zagranicznych – stwierdził poseł Koalicji Obywatelskiej Waldy Dzikowski. Politycy PO opowiadali się za takim podziałem ról, kiedy prezydentem był Lech Kaczyński, a premierem Donald Tusk. Nie wiadomo, czy Platforma nie zmieniłaby stanowiska, gdyby wybory prezydenckie wygrała kandydatka tej partii.  Czy Kidawa-Błońska jako prezydent umiałaby skutecznie prowadzić politykę zagraniczną, na przykład przy okazji spotykań z prezydentem Stanów Zjednoczonych Donaldem Trumpem? – Była marszałkiem, wielokrotnie wicemarszałkiem Sejmu, brała udział w pracach rządu, była rzecznikiem prasowym rządu, ma bogate doświadczenie. Jestem pewien, że dałaby sobie rade na arenie międzynarodowej – odpowiedział poseł Dzikowski z KO. Pod koniec listopada podobnie zachwalała się sama Kidawa-Błońska. – Ja już rozmawiałam bardzo krótko z Putinem. To była krótka, grzecznościowa wymiana zdań, tak więc dam sobie radę – pochwaliła się w Polsat News wicemarszałek Sejmu. Na pytanie, czy jest „twarda”, Kidawa-Błońska odparła: „Jestem bardzo twarda”.",,
Kempczinski nowym szefem McDonald’s. Poprzedni odszedł z powodu romansu,"Firma McDonald's odwołała dyrektora generalnego Steve'a Easterbrooka z powodu romansu z podwładną – podał gigant restauracji fast food w niedzielnym komunikacie prasowym, nazwając te relacje naruszeniem polityki firmy. Wakat na stanowisku nie trwał długo, bowiem ze skutkiem natychmiastowym powołano na nie Chrisa Kempczinskiego, bliskiego współpracownika Easterbrooka – podają amerykańskie media i zauważają, że za jego kadencji akcje spółki wzrosły o blisko 100 proc.","W komunikacie firmy zapewniono, że prywatna relacja miała miejsce za zgodą obu stron. Według zarządu sieci McDonald's Easterbrook, który piastował swą funkcję od roku 2015, decydując się na związek, „wykazał się złym osądem”.„To był błąd. (...) Biorąc pod uwagę wartości firmy, zgadzam się z zarządem, że nadszedł czas, abym odszedł” – przyznał w e-mailu skierowanym do pracowników 52-letni były szef firmy. Zrezygnował również z członkostwa w zarządzie.McDonald's nie podał innych szczegółów na ten temat. Oczekuje się, że informacje finansowe związane ze zwolnieniem Easterbrooka przedstawi w poniedziałek.Firma była krytykowana przez pracowników za postępowanie w przypadkach molestowania seksualnego, do jakich miało dochodzić  w restauracjach.„To oczywiste, że kultura McDonalda jest zepsuta od góry do dołu. (...) Firma musi zachować całkowitą transparentność w kwestii zwolnienia Easterbrooka i wiążących się z tym problemami odejściami innych menedżerów” – ocenił w oświadczeniu ruch polityczny Fight for $15. Na stanowisko dyrektora generalnego firmy McDonald's ze skutkiem natychmiastowym powołano Chrisa Kempczinskiego. Nowy szef dołączył również do zarządu. Jak mówił po otrzymaniu nominacji, spodziewa się, że firma będzie kontynuować plan rozwoju ukierunkowany na klienta.Według amerykańskich mediów Easterbrook ściśle współpracował z Kempczinskim. Od czasu objęcia stanowiska przez ustępującego dyrektora akcje McDonalda wzrosły o 96 proc. do 193,94 USD.W październiku ta sieć restauracji po raz pierwszy od dwóch lat nie dorównała jednak szacunkom finansowym przewidywanym przez Wall Street. Tłumaczy się to wydaniem funduszy na przebudowę sieci amerykańskich restauracji i proces przyspieszenia obsługi w celu sprostania problemom związanym z malejącą klientelą.Jak zauważa agencja Reutera, odejście Easterbrooka w związku z nieodpowiednimi relacjami w miejscu pracy jest jednym z najbardziej znaczących w korporacyjnej Ameryce w ciągu ostatnich kilku lat. Kontrola relacji szefów z pracownikami nasiliła się po powstaniu w mediach społecznościowych ruchu #MeToo, który nagłaśnia przypadki molestowania seksualnego.W czerwcu 2018 r. dyrektor generalny Intel Corp Brian Krzanich zrezygnował ze stanowiska, gdy dochodzenie wykazało, że utrzymywał niestosowne relacje służbowe, za obopólną zgodą. Również wówczas uznano, że naruszyło to politykę firmy.",,
„Młoda Prawica” domaga się od MSZ reakcji na kłamliwe artykuły w prasie zagranicznej,Delegacja Stowarzyszenia Młoda Prawica wręczyła Ministerstwu Spraw Zagranicznych list adresowany do Witolda Waszczykowskiego. Prosi w nim o reakcję na artykuł Maksyma Szewczenki pt. „Polacy – sojusznik Hitlera?” opublikowany na portalu Echo Moskwy.,"– Nigdy nie zgodzimy się na jawne zakłamywanie historii. Co więcej – tak bezczelne zakłamywanie historii – mówił na konferencji prasowej przed gmachem MSZ przy al. Szucha w Warszawie przewodniczący stowarzyszenia Jan Strzeżek. – Trzeba powiedzieć jasno i wyraźnie – nie było polskiego Quislinga, nie było polskiego Waffen SS, polskich nazistów, wreszcie – nie było polskich obozów koncentracyjnych – podkreślił z kolei sekretarz generalny Młodej Prawicy Jakub Drożdż.",,
"Długi Nowoczesnej spłaci teraz Schetyna? „Mam nadzieję, że nie obywatele”","Żądamy od Nowoczesnej ujawnienia dokumentów dotyczących jej zobowiązań i harmonogramu spłaty 2 mln zł wobec skarbu państwa; niech liderzy KO poinformują kto zapłaci te pieniądze – mówił podczas konferencji prasowej stołeczny radny Jacek Ozdoba, kandydat PiS do Sejmu w okręgu płockim.","Ozdoba tłumaczył, że te 2 mln zł wynikają ze sprawozdania finansowego Nowoczesnej za 2015 r., które zostało złożone do PKW. – Zawierało ono informację, że prawie 2 mln zł to były pieniądze, które poszły na kampanię wyborczą. To sprawozdanie zostało odrzucone przez PKW, a Sąd Najwyższy podtrzymał decyzję Komisji, że te pieniądze przepadają na rzecz Skarbu Państwa – mówił polityk PiS.– To jest dalej funkcjonujące zadłużenie tej partii. Partii, która teraz weszła na listy Koalicji Obywatelskiej i za chwilę może znowu pojawić się w parlamencie – dodał Ozdoba.Polityk PiS zastanawiał się też, co dalej z takim zobowiązaniem będzie się działo.– Dokumenty na stół, niech przemówią. Domagamy się, aby pani (szefowa Nowoczesnej Katarzyna) Lubnauer i politycy partii Nowoczesna, która startuje (z list) z Koalicji Obywatelskiej, pokazali dokumenty, jakie jest dokładne zobowiązanie tej partii oraz harmonogram spłaty zobowiązania wobec Skarbu Państwa, a więc wobec wszystkich Polaków – apelował na konferencji prasowej inny kandydat PiS do Sejmu Janusz Kowalski.Kowalski wezwał też szefa PO Grzegorza Schetynę, aby odpowiedział na pytanie, czy „spłaci długi Nowoczesnej i swoich koalicjantów, którzy startują z list KO, jeżeli ten dług nadal nie będzie uregulowany”. – Chcemy, aby Grzegorz Schetyna zapewni, że skoro tworzy taką strukturę jak PO-KO czy Koalicja Obywatelska, to w jakiś sposób te środki finansowe zostaną uregulowane – wtórował mu Ozdoba.– Oczekujemy harmonogramów, przedstawienia pełnej dokumentacji zobowiązań finansowych, które ciążą na tej partii i odniesienia się do tego liderów – Grzegorza Schetyny, czy też Katarzyny Lubnauer, kto zapłaci pieniądze, które należą się skarbowi państwa. Mam nadzieję, że to nie będą obywatele, bo trudno by za nieudolność działaczy zapłacili wszyscy obywatele – dodał Ozdoba.W 2016 r. Państwowa Komisja Wyborcza odrzuciła sprawozdanie finansowe Nowoczesnej z wyborów parlamentarnych w 2015 r., w wyniku czego partia straciła państwowe subwencje, przysługujące partiom znajdującym się w Sejmie.Podstawą do odrzucenia sprawozdania było m.in. przelanie blisko 2 mln zł (1 mln 971,5 tys. zł) bezpośrednio z rachunku bieżącego partii na rachunek komitetu wyborczego utworzonego w wyborach parlamentarnych w 2015 r. Przelanie środków na kampanię wyborczą z pominięciem rachunku funduszu wyborczego naruszyło przepisy ustawy o partiach politycznych i było przesłanką do odrzucenia sprawozdania finansowego partii.Za przelew odpowiedzialny był Michał Pihowicz – ówczesny skarbnik Nowoczesnej – który był także pełnomocnikiem finansowym komitetu wyborczego partii w kampanii wyborczej 2015 r. W grudniu 2018 r. zarząd Nowoczesnej przyjął dymisję Pihowicza z funkcji skarbnika partii.",,
Przeciw nielegalnym adopcjom i handlowi dziećmi. Ustawą zajął się Senat,"Wiceminister sprawiedliwości Michał Wójcik zapewnił, że nowe przepisy w Kodeksach karnym i postępowania cywilnego pozwolą na skuteczniejszą walkę z procederem nielegalnych lub przeprowadzanych z obejściem prawa adopcji dzieci. – Nie może być tak, że ta furtka będzie wykorzystywana przez przestępców – powiedział polityk na antenie Polskiego Radia.","Przyjętą w środę przez Sejm ustawą zajmuje się Senat na ostatnim posiedzeniu mijającej kadencji. Jak zaznaczył wiceminister Michał Wójcik, chodzi o skuteczne przeciwdziałanie przypadkom sprzedawania dzieci, procederu kryjącego się pod internetowymi ogłoszeniami „sprzedam brzuszek”. Za nielegalną adopcję będzie groziło od 3 miesięcy do 5 lat więzienia zarówno dla rodzica jak i osoby chcącej adoptować dziecko.–  Wiadomo, że adopcje są określone przez Kodeks rodzinny i opiekuńczy w sposób jednoznaczny przepisami, jak powinien ten cały proces adopcyjny wyglądać. Ale może się zdarzyć, że ktoś przekaże jakieś korzyści majątkowe czy też osobiste osobie w czasie postępowania adopcyjnego i spowoduje, że dziecko trafi do kogoś właśnie za te korzyści, za pieniądze. To już jest działanie wbrew przepisom prawa – powiedział Wójcik. Jak zaznaczył, chodzi o sytuacje, w których wspomniana korzyść jest zatajana przed sądem. Drugą sytuacją, za którą karę przewiduje ustawa, jest świadome obejście procedury przysposobienia. Jak tłumaczył wiceminister Wójcik, chodzi o złożenie fałszywego oświadczenia o byciu biologicznym ojcem w urzędzie stanu cywilnego.  – To będzie działanie, które oczywiście nie ma podstaw prawnych, ale jest trudne do zweryfikowania przez kierownika USC. Wprowadzamy rozwiązania, które uniemożliwią dokonywanie tego typu oświadczeń, czyli w istocie gdzieś tam w tle pojawiają się niestety pieniądze i ktoś sprzedaje swoje dziecko, wykorzystując lukę, że oświadcza, iż osoba jest ojcem biologicznym dziecka, choć w praktyce nim nie jest – wyjaśniał. Wiceminister sprawiedliwości argumentował, że nowe przepisy karne mają dać narzędzie służbom, prokuraturze i sądom, które do tej pory nie mogły działać w przypadku podejrzenia nielegalnych działań. Jak podkreślił, chodzi też o zwalczanie procederów przestępczych. – Przecież pedofil może w bardzo łatwy sposób, wykorzystując tę furtkę, przejąć władzę nad dzieckiem i nikt tego dziecka nie będzie bronił. Wywiezie za granicę i co dalej? Bardzo dokładnie to sprawdzaliśmy – powiedział. Polityk dodał, że przepisy powstałe w resorcie sprawiedliwości powinny być przyjęte wiele lat wcześniej, a o ich uchwalenie apelowali między innymi Rzecznik Praw Dziecka i Rzecznik Praw Obywatelskich. W sejmowym głosowaniu ustawę poparło 409 posłów, nikt nie był przeciw, a dwóch wstrzymało się od głosu. Senat będzie głosował nad ustawą pod koniec trwającego do piątku posiedzenia. Według szacunkowych ocen, na które powołuje się rząd, w Polsce może dochodzić rocznie nawet do 2 tysięcy przypadków handlu dziećmi, przy około 3 tysiącach legalnych adopcji.",,
Sondaż: Prawo i Sprawiedliwość wygrywa wybory do europarlamentu,"Gdyby wybory do Parlamentu Europejskiego odbyły się w połowie maja, PiS mogłoby liczyć na 40,3 proc. głosów, a Koalicja Europejska na 38,5 proc. głosów – wynika z sondażu Estymator dla DoRzeczy.pl. Prognozowana frekwencja wyniosłaby 38 proc.","Trzecie miejsce w opublikowanym w sobotę sondażu zajęła Wiosna Biedronia – 7,6 proc. głosów, a próg wyborczy przekracza jeszcze tylko Kukiz’15 – 5,1 proc. głosów.Blisko przekroczenia progu wyborczego znalazła się Konfederacja – 4,9 proc. głosów, a ostatnie miejsce w sondażu zajmuje Lewica Razem – 3,1 proc. Na inne ugrupowania wskazało 0,5 proc. respondentów. W przeliczeniu tych wyników na mandaty, PiS mógłby liczyć na 23 miejsca w Parlamencie Europejskim, Koalicja Europejska na 22, Wiosna Biedronia na 4, a Kukiz'15 na 2 (3 jeśli dojdzie do brexitu) – podaje „Do Rzeczy”.",,
Nowa ustawa ułatwi pozbycie się długów z dzieciństwa,"Ustawa ułatwiająca pozbycie się długów narosłych w dzieciństwie weszła w życie w Czechach. Zaległości mogą zostać umorzone po spełnieniu warunków. Przepisy dotyczą osób, których dwie trzecie długu narosło, nim ukończyły 18 lat.","Znowelizowana ustawa o bankructwie przewiduje też ułatwienia w spłacie zadłużenia dla osób, które przed ukończeniem 21. roku życia pożyczyły środki na spłatę starych zobowiązań. Przepisy przewidują dwa warianty oddłużenia. Pierwszy zakłada, że w ciągu trzech lat dłużnicy spłacą co najmniej 60 proc. zobowiązań. Według drugiego należy spłacić przynajmniej 30 proc. długu w ciągu pięciu lat. Jeżeli spłacający nie zdołają spłacić kwot określonych w przepisach, mogą ubiegać się o sądowe oddłużenie, które uwarunkowane jest chęcią uregulowania zadłużenia. Ułatwienia związane ze spłatą długów wprowadzono m.in. w związku z informacjami o zadłużeniu w Czechach ponad 6,5 tys. dzieci i dziesiątek tysięcy osób, których długi powstały przed osiągnięciem przez nie pełnoletności. Takie zobowiązania powstały lub nadal powstają poprzez nieuregulowanie np. opłat za wywóz śmieci i innych opłat komunalnych, nieopłacenie kar za jazdę bez biletu lub niezwrócone do bibliotek książki.",,
"„SN zostanie zreformowany tak, żeby przywrócić trójpodział władzy”","Naszym projektem ustawy o Sądzie Najwyższym dokańczamy proces reformowania sądów; teraz SN również zostanie zreformowany tak, żeby przywrócić rzeczywisty trójpodział władzy - mówił na konferencji prasowej w Sejmie poseł PiS Marcin Horała.","– Przypominam, po angielsku jest to system „check and balance”, czyli wzajemnej kontroli i wzajemnego równoważenia się trzech władz, a nie sytuacja taka, jak była do tej pory – że władza sądownicza ma być nad władzą, całkowicie wyłączona spoza jakiejkolwiek kontroli, czy to społecznej, czy ze strony innych władz – podkreślił Horała. Jednocześnie podkreślił, że to nie minister sprawiedliwości będzie powoływał sędziów Sądu Najwyższego.",,
"Szef BBN o szczycie NATO w Londynie: Sytuacja była trudna, ale wracamy z tarczą",Szef Biura Bezpieczeństwa Narodowego Paweł Soloch w poniedziałkowym wydaniu „Dziennika Gazety Prawnej” ocenił przebieg i skutki spotkania przywódców NATO w Londynie.,"Zapytany, czy polska delegacja wróciła z tarczą, czy na tarczy, Paweł Soloch odparł, że chociaż „sytuacja przed szczytem nie była podbramkowa, ale na pewno trudna”, to „wracamy z tarczą”.„Udało się kontynuować to, co zostało zapoczątkowane na wcześniejszych szczytach – w Walii w 2014 r., na kluczowym spotkaniu w Warszawie dwa lata później i potem w Brukseli, czyli transformację Sojuszu, która objawia się m.in. rozmieszczeniem wojsk sojuszniczych, głównie amerykańskich, na wschodniej flance” – mówił. „Towarzyszy temu położenie akcentu na szybkość i skuteczność podejmowania decyzji politycznych, ale też rozwój wojskowy, choćby poprzez utworzenie nowych dowództw” – dodał. Jego zdaniem „w Londynie udało się również pójść dalej. Zatwierdzone zostały plany ewentualnościowe dla Polski i państw bałtyckich, które były blokowane przez Turcję”.„Jeżeli porównamy NATO sprzed 2014 r., czyli sprzed agresji Rosji na Ukrainę, i dzisiaj, to zrobiliśmy ogromny postęp. Utrzymano też jednolite stanowisko Sojuszu wobec Rosji, zgodnie z którym zagraża ona stabilizacji. Sojusz zwiększa wydatki na obronność, co znalazło potwierdzenie w bardziej koncyliacyjnym niż wcześniej wystąpieniu prezydenta Donalda Trumpa” – przekonywał Soloch. Szef BBN mówił również o wyzwaniach dla NATO. Wskazał, że „jest ich kilka”. „Kluczowe to relacje Stany Zjednoczone – Europa. Z jednej strony utrzymanie zainteresowania i zaangażowania Stanów w Sojuszu, i nie chodzi tylko o zaangażowanie wojskowe, ale również polityczne. Z drugiej – zwiększenie europejskich wydatków na obronność. Kolejnym wyzwaniem jest patrzenie w perspektywie 360 stopni, łączenie optyk, które mają państwa na południowej flance, jak Francja, Hiszpania czy Włochy, i te, które mają państwa na wschodniej i północnej flance NATO” – mówił. Dodał również, że „wyzwaniem, z którym Sojusz musi sobie poradzić, jest też to, że nie tylko USA, ale też Francja oraz Turcja prezentują bardzo wyraziste oczekiwania co do roli i miejsca NATO”. Zauważył jednocześnie, że „to USA są najważniejszym filarem Sojuszu i trudno sobie bez nich wyobrazić NATO”.",,
"Rzecznik KEP: „Jezus Chrystus kochał grzesznika, ale nie przyzwalał na grzech”","– Jezus Chrystus mówi tak i to nawet w tym kontekście, co dzieje się w Polsce. Jezus Chrystus kochał grzesznika, ale nie przyzwalał na grzech. Kochać każdego człowieka, ale nie przyzwalać, by ten człowiek miał brak szacunku dla drugiego człowieka – stwierdził w programie „Strefa starcia” rzecznik Konferencji Episkopatu Polski ks. dr Paweł Rytel-Andrianik, komentując prowokacyjne antykatolickie akcje, które miały miejsce w trakcie marszów równości w Gdańsku i Warszawie.","Rzecznik Konferencji Episkopatu Polski został spytany o ocenę nietolerancyjnych zachowań – mających charakter profanacji – do jakich doszło w trakcie marszów równości w Gdańsku i Warszawie.– Polacy są mądrym narodem. Pokazała to historia, pokazują to też nasze doświadczenia. Ludzie mają swoje zdanie na ten temat i widzą, że tam, gdzie mówi się o szacunku, jest brak szacunku. To Polacy sami widzą i sami oceniają – stwierdził.– Ja widzę chociażby komentarze i to nawet w takich miejscach, gdzie czasami ktoś po kim się być może bym nie spodziewał, widzi bardzo jasne komentarze, które mówią o prawdzie. Pan Jezus powiedział: „Prawda nas wyzwoli”. Ludzie rzeczywiście mają ten zmysł prawdy – dodał rzecznik KEP.Spytany czy spodziewa się, że takie zachowania będą kontynuowane, powtórzył, że wierzy w „zmysł krytyczny” Polaków.– Jezus Chrystus mówi tak i to nawet w tym kontekście tego, co dzieje się w Polsce. Jezus Chrystus kochał grzesznika, ale nie przyzwalał na grzech. Kochać każdego człowieka, ale nie przyzwalać, by ten człowiek miał brak szacunku dla drugiego człowieka, żeby mówił czasami o tolerancji, ale jeśli tak ma wyglądać tolerancja, to mówienie o tolerancji w takim kontekście czasami, który widzimy, nie ma wartości. A ludzie mają ten zmysł, ludzie sami to oceniają. My tu rozmawiamy, ale państwo, którzy są tutaj w studio, państwo, którzy są przed telewizorami oceniają to, widzą to, mają zmysł krytyczny. Widzą prawdę – odsiewają plewy od pszenicy – stwierdził Rytel-Andrianik.Rzecznik został również spytany o głosy z wewnątrz Kościoła, które ubolewają, że Konferencja Episkopatu Polski nie odpowiada wystarczająco mocno w tej sprawie. Zdaniem Rytela-Andrianika problemem nie jest brak odpowiedzi, tylko fakt, że nie jest ona słyszana wskazując na wypowiedź abp. Jędraszewskiego w trakcie homilii w Nowym Targu.– Głos Konferencji Episkopatu Polski jest. Na przykład dzisiaj ks. abp Marek Jędraszewski powiedział: „Czy tak ma wyglądać tolerancja? Wyszydzanie drugiego człowieka?”. Inna jest sprawa czy ten głos jest słyszany, czy my słuchamy tego głosu. Przewodniczący KEP niejednokrotnie zabiera głos w sprawach bardzo jasnych. Kwestia chociażby tego, co się dzieje w społeczeństwie – czy my to słyszymy? Kwestia ochrony życia, ochrony drugiego człowieka, szacunku do człowieka – czy my to słyszymy? – pytał rzecznik KEP.Rytel-Andrianik wspomniał też naukę Jezusa, pytany, czy możliwe są „ostrzejsze” reakcje na prowokacyjne zachowania środowisk LGBT. – Dlatego Jezus powiedział: „Kochamy każdą osobę”. Jezus nie przekreśla nikogo. Kocha człowieka każdego, jakim jest. Jezus oddał życie również za te osoby, które były na marszu, na tej paradzie, dlatego my szanujemy godność każdego człowieka, ale nie możemy zgadzać się, na brak szacunku i deptanie godności właśnie tych osób nawet – przypomniał.",,
„Mimo obstrukcji Senatu uda nam się dokończyć reformę sądownictwa”,"Jestem przekonany, że mimo obstrukcji Senatu uda nam się dokończyć reformę sądownictwa – podkreślił w Radiu Maryja minister sprawiedliwości Zbigniew Ziobro. Jego zdaniem opozycja wykorzystuje spór o zmiany w sądownictwie wyłącznie do celów politycznych.","– Na parlament polskie społeczeństwo ma wpływ, bo co cztery lata może zmienić posłów i senatorów. Na prezydenta ma wpływ, bo może go zmienić. Na władzę wykonawczą ma wpływ, a na sędziów nie ma żadnego wpływu. Ani nie może ich powołać, ani odwołać, ani wpłynąć pośrednio na awans lepszych lub gorszych. O to rozbija się główny spór (w sprawie reformy – przyp. red.) – mówił Prokurator Generalny.Zapowiedział dalsze zmiany w sądownictwie, ale powiązał je z tym, czy uda się dokończyć już rozpoczęte przez obóz Zjednoczonej Prawicy. – Następnie chcielibyśmy zmienić strukturę sądownictwa. Obecnie są cztery szczeble. Po co aż tyle? To jest właśnie biurokracja. Chcielibyśmy tę strukturę spłaszczyć, żeby były trzy szczeble, np. sądy okręgowe, apelacyjne i Sąd Najwyższy – mówił Ziobro.Dodał, że przed Polską nadal jest kilka ważnych działań, które mają wpłynąć na poprawę działania sądownictwa.",,
„W Polsce nie ma już na opozycji antysystemowych ugrupowań”,"Widzimy pewnego rodzaju kapitulację ugrupowań, które pozycjonowały się jako ugrupowania antysystemowe; ten eksperyment okazał się w Polsce kompletną porażką – ocenił Artur Wróblewski w rozmowie z portalem tvp.info. Politolog odniósł się do koalicji Lewicy, w której SLD, Wiosna i Razem wystartują w nadchodzących wyborach parlamentarnych, a także możliwej koalicji PSL z Kukiz’15 czy przyszłości Nowoczesnej i PO.","– Jeśli ktoś chce, żeby było tak jak było, to po prostu trzeba głosować na Nowoczesną, bo Nowoczesna to Grzegorz Schetyna – powiedział Wróblewski. W jego opinii dni partii Katarzyny Lubnauer są policzone, a projekt wraz z upadkiem – jak podkreśla politolog – Ryszarda Petru stracił swój impet i energię. Według Wróblewskiego „trzeba jednak pamiętać, że Nowoczesna była inna niż Platforma, niosła inne hasła i inne propozycje programowe”.– Łącząc się z PO wyzbyła się swoich ideałów i pokazała swoją koniunkturalną twarz, tylko i wyłącznie z powodu własnych interesów, by wygodnie żyć przez następne cztery lata, a nie po to, by realizować program zaprezentowany w 2015 r. – powiedział.Jak wskazał Wróblewski, w Polsce istniał „rynek” na ugrupowania antysystemowe, antyestablishmentowe, jednak okazały się porażką. – Nadal mamy chyba zapotrzebowanie i oczekiwania wyborców, ale ci antysystemowcy okazali się koniunkturalistami, porzucili swoje ideały i dali się pożreć – stwierdził.Kukiz spadł z piedestałuJego zdaniem w przypadku Pawła Kukiza ten upadek jest jeszcze większy i ocenia go jako „spadek z piedestału” – tak skomentował możliwą koalicję Kukiz’15 z Polskim Stronnictwem Ludowym. – Okazało się, że antysystemowiec przystępuje do partii nie tylko mainstreamu, ale partii pewnych interesów, która reprezentuje stary porządek w polskiej polityce – powiedział. Jak ocenił, „elastyczne podejście Pawła Kukiza” kompromituje jego ugrupowanie, bo jest to „kompletna bezideowość”. Podkreślił, że Kukiz’15 było leniwe i nie stworzyło żadnych struktur. – Chciało cały czas być takim amatorskim ugrupowaniem, które posługuje się amatorskimi instrumentami. Wiadomo natomiast, że w polityce nie ma już miejsca na amatorszczyznę z początku lat 90. – powiedział Wróblewski.– To, co zostało z Pawła Kukiza, to jego skórzana kurtka, wymięty podkoszulek i krzykactwo, tyle że jest już cztery lata starszy. Można powiedzieć, że jest już podstarzałym rewolucjonistą – ocenił.– Wyborcy Kukiza mogą czuć się oszukani, tak jak wyborcy Roberta Biedronia czują się oszukani, że on nie zrezygnował z mandatu i wykorzystał energię ludzi na zasadzie efektu nowości, a podłączył się do Sojuszu Lewicy Demokratycznej, czyli ugrupowania anachronicznego i szkodliwego, które stworzyło razem z PSL i PO swoisty układ biznesowo-polityczny – zauważył politolog.",,
Protestowali przeciw spotkaniu z Polańskim. Staną przed sądem,"Grupa protestujących przeciwko spotkaniu studentów z Romanem Polańskim stanie przed sądem – napisała „Gazeta Wyborcza”. Przytacza też słowa protestujących: „Niczego nie żałujemy. Mówimy o człowieku, który odurzył i zgwałcił 13-latkę, a przyjmowany jest z honorami”.","Gazeta pisze, że policja stawia zarzuty kolejnym osobom, które w gmachu Łódzkiej Szkoły Filmowej protestowały przeciw wizycie słynnego reżysera Romana Polańskiego.  „W tym tygodniu zarzut wykroczenia »zakłócania porządku i spokoju studentów i wykładowców« usłyszały dwie kobiety. Kolejni uczestnicy akcji mają stawić się na komisariacie w najbliższych dniach” – czytamy.  „GW” przypomina, że 30 listopada po godz. 10 przed Szkołą Filmową w Łodzi pojawiła się grupa ok. 10 osób z transparentami np. „Kultura filmu czy gwałtu”.",,
„Sugestie i spekulacje nie mają pokrycia w faktach”. Orlen dementuje rewelacje „Wyborczej”,"PKN Orlen dementuje doniesienia prasowe o rzekomej sprzedaży węgla na stacjach paliw. Chodzi o artykuł pt. „Patriotyczny ekogroszek”, który ukazał się we wtorek na łamach „Gazety Wyborczej”. W publikacji podano, że oferowany przez stacje Orlenu ekogroszek jest produkowany z rosyjskiego węgla, co nie jest zgodne z rzeczywistością. Spółka rozważa podjęcie kroków prawnych przeciwko redakcji.","„Ubolewamy nad tym, że w materiale nie uwzględniono stanowiska firmy, które zostało udostępnione redakcji w ciągu kilku godzin od otrzymania pytań” – poinformowała na Twitterze rzeczniczka spółki Joanna Zakrzewska.  Jak czytamy w oświadczeniu wydanym przez PKN Orlen, „na niektórych stacjach sprzedawany jest m.in. ekogroszek, produkowany przez polską firmę Sobianek”. Jak podkreśla biuro prasowe firmy, producent zapewnia, że ekogroszek nie jest produkowany z rosyjskiego węgla.  PKN Orlen podkreśla, że oferowany produkt spełnia obowiązujące w Polsce normy ekologiczne, cechując się niską zawartością siarki oraz mniejszą emisją gazów cieplarnianych. „Sugerowanie w artykule, że  poprzez  sprzedaż tego produktu PKN Orlen przyczynia się do zanieczyszczenia powietrza, a na dodatek promuje rosyjski węgiel jest nadużyciem” – informuje spółka w wydanym oświadczeniu. „Wiązanie sprzedaży ekogroszku ze sprzedażą rosyjskiego węgla i zanieczyszczeniem powietrza należy traktować wyłącznie jako chęć zdyskredytowania wizerunku PKN Orlen. Dlatego Spółka rozważa podjęcie kroków prawnych w tym zakresie” – czytamy w oświadczeniu.  Koncern poinformował także, że „Gazeta Wyborcza” nie uwzględniła stanowiska firmy, mimo że ta odpowiedziała na pytania redakcji w ciągu ok. 4 godzin po ich otrzymaniu. „Prosimy o nierozpowszechnianie nieprawdziwych informacji” – zaapelowano na koniec w oświadczeniu.",,
System zarządzania antykryzysowego do przeglądu. Powstanie specjalny zespół,Międzyresortowy zespół przygotuje rekomendacje dotyczące działania systemu zarządzania kryzysowego – poinformował wiceszef MSWiA Sebastian Chwałek.   Przeglądu prawa w sprawie zarządzania kryzysowego domagają się samorządowcy.,"Podczas posiedzenie Komisji Wspólnej Rządu i Samorządu Terytorialnego burmistrz Rejowca Fabrycznego Stanisław Bodys apelował o dokonanie wspólnego przeglądu prawa związanego z zarządzaniem kryzysowym. Wskazywał, że zarówno strona rządowa, jak i samorządowa mają doświadczenie w tym, co należy zrobić, aby proces zarządzania kryzysowego udoskonalić i poprawić. – Jest to temat na czasie, przechodzimy różne stany klęsk. Nawałnice, deszcze, czy inne zjawiska stwarzają dużo problemów – mówił. Wąskie gardło – Zauważyliśmy pewne, wątpliwe albo zbyt słabe strony w niektórych miejscach, na różnym etapie; będzie to przeanalizowane – powiedział Chwałek. Jak dodał, „ostatnie wydarzenia pokazały, że mimo posiadanych procedur i systemów ostrzegawczych, zawsze gdzieś znajduje się jakieś wąskie gardło, w niektórych miejscach znowu zawiódł człowiek prawdopodobnie i efekty takie czy inne mogliśmy obserwować”. W pierwszej połowie sierpnia nad Polską przeszły nawałnice, które spowodowały znaczne zniszczenia. Bilans ofiar śmiertelnych wynosi sześć osób. Poszkodowanych zostało 58 osób, w tym 19 strażaków. Uszkodzonych zostało 4,8 tys. budynków, z czego 3,4 tys. to budynki mieszkalne.",,
Sondaż: PiS ciągle na czele; PO odrabia straty,"31 proc. osób, które zamierzają wziąć udział w wyborach parlamentarnych, chce głosować na PiS; PO cieszy się 26-proc. poparciem – wynika z sondażu TNS Polska. Do Sejmu weszłyby jeszcze: SLD – 9 proc. i Twój Ruch – 5 proc.","Wśród pozostałych partii, o które pytano w sondażu, PSL uzyskało 4 proc.wskazań, Polska Razem Jarosława Gowina oraz Solidarna Polska – po 3 proc., aNowa Prawica – 2 proc. wskazań. Spośród badanych, którzy wyrażajązainteresowanie udziałem w wyborach parlamentarnych, 17 proc. osób nie jestzdecydowanych, której partii przekazać swoje poparcie. TNS Polska podaje, że w porównaniu z poprzednim miesiącem dystans między liderami rankingu partyjnego zmniejszył się ponad dwukrotnie, z 11 do 5 punktów procentowych – w lutym zamiar głosowania na PiS deklarowało 33proc., a na Platformę Obywatelską – 22 proc.Poparcie dla SLD w porównaniu do lutego spadło o 1 pkt proc., podobnie wprzypadku PSL; poparcie dla Twojego Ruchu oraz dla Polski Razem się niezmieniło. Wzrost o 1 pkt procentowy zanotowała Solidarna Polska; spadek o 1pkt proc. – Nowa Prawica.62 proc. badanych chce pójść o urnW marcowym sondażu TNS Polska zamiar wzięcia udziału w wyborachparlamentarnych zadeklarowało 62 proc. badanych. Przy czym zdecydowaną chęćuczestnictwa wyraziło 24 proc., a 38 proc. odpowiedziało, że „raczej”wzięłoby udział w głosowaniu. W porównaniu do lutego deklarowana gotowość dowzięcia udziału w wyborach (suma odpowiedzi „zdecydowanie tak” i „raczejtak”) wzrosła o 8 pkt proc.30 proc. ankietowanych odpowiedziało, że nie zamierza uczestniczyćw głosowaniu, z czego 13 proc. raczej nie wzięłoby w nim udziału, a 17 proc.na pewno nie poszłoby do urn. W lutym 36 proc. ankietowanych odpowiedziało,że nie zamierza uczestniczyć w głosowaniu.8 proc. badanych nie było pewnych swojego udziału w wyborach. W poprzednim miesiącu było to 10 proc.Badanie przeprowadzono w dniach 7-12 marca na ogólnopolskiej reprezentatywnejpróbie 970 dorosłych mieszkańców Polski. Preferencje partyjne były określanedla próby 603 osób deklarujących zamiar głosowania.",,
Rzecznik SN: od zawsze jestem sędzią. Nie umiem niczego innego,"– Od zawsze jestem sędzią, nie umiem niczego innego i nie wiem, jaki inny zawód mógłbym wykonywać. Nie wiem, czy będę w stanie to zrobić, czyli zrezygnować z pracy – powiedział w TOK FM rzecznik Sądu Najwyższego Michał Laskowski.","Sędzia Michał Laskowski był dziś gościem Jacka Żakowskiego w poranku TOK FM. Dziennikarz pytał go, czy projekt PiS o Sądzie Najwyższym, to jego koniec. Według niego, nowy organ, który powstanie, nie będzie już niezawisły. – Będą różnego rodzaju mechanizmy powodujące, że po pierwsze, będą w tym sądzie tacy sędziowie, jakich wybierze mniej lub bardziej bezpośrednio minister, a po drugie, nawet na tych sędziów będzie można w różny sposób wpływać – argumentował. Rzecznik SN przyznał, że nie wierzy w to, aby projekt ustawy został dostosowany do konstytucji. Jak przyznał, nie wie, czy przestałby pracować, ponieważ od zawsze jest sędzią i nie wie, jaki inny zawód mógłby wykonywać. – Można się zastanawiać, czy lepiej odejść honorowo, tak jak wychodzą posłowie w czasie różnych głosowań, czy może zostać i głosować przeciw, zgłaszać zdania odrębne, orzekać uczciwie, walczyć o standardy – mówił.",,
Izrael: amnestia dla palestyńskich więźniów,"Izraelski rząd wyraził zgodę na amnestię dla 104 więźniów palestyńskich. Premier Beniamin Netanjahu osobiście rekomendował amnestię.  13 członków rządu było za, siedmiu przeciw, dwóch wstrzymało się od głosu.","Palestyńczycy twierdzili, że bez spełnienia tego postulatu rozmowy pokojowe nie zostaną wznowione. Premier ma stanąć na czele komitetu, który ustali listę osób, wypuszczanych na wolność. Spotkanie rządu w tej sprawie opóźniło się o godzinę. Według mediów, premier długo przekonywał do pomysłu swoich partyjnych kolegów. Przeciwko amnestii protestują rodziny ofiar oraz skrajna prawica, współrządząca Izraelem w szerokiej koalicji.     Rząd postanowił, że jeśli Izrael i Autonomia Palestyńska podpiszą porozumienie pokojowe, zostanie ono poddane pod głosowanie w referendum. Wcześniej mają je ratyfikować rząd i parlament. To gest w kierunku skrajnej prawicy, która jest przeciwna jakimkolwiek negocjacjom z Palestyńczykami. W komunikacie kancelarii premiera Beniamina Netanjahu czytamy, że w „sprawach dotyczących przyszłości kraju” każdy obywatel powinien mieć prawo głosu. Rząd będzie chciał, by parlament przyjął w tej sprawie szybką ścieżkę legislacyjną.    Rozmowy pokojowe miałyby być wznowione w najbliższym tygodniu   w Waszyngtonie. Porozumienie w tej sprawie ogłosił w połowie lipca amerykański negocjator, John Kerry. Pertraktacje między Izraelem a Autonomią Palestyńską są zawieszone od 2010 roku.",,
Kostki rosołowe zamiast precjozów. Fałszywa księżniczka ukradła biżuterię wartą majątek,"Klejnoty o wartości 1,6 mln euro skradła w Paryżu kobieta podająca się za księżniczkę ze Zjednoczonych Emiratów Arabskich. Francuska policja szybko odnalazła łup.","Do kradzieży doszło w 31 lipca. Do sklepu jubilerskiego przy rue Saint Honoré w centrum Paryża przyszły dwie kobiety. Jedna z nich podawała się za księżniczkę ze Zjednoczonych Emiratów Arabskich.Lokalne media informują, że podczas przymierzania precjozów co chwilę odbierały jakiś telefon, a potem zwróciły biżuterię, zapewniając, że następnego dnia po wrócą. Jubiler odłożył skarby do sejfu i zadowolony czekał aż nazajutrz klientki wrócą.Gdy księżniczka i jej przyjaciółka jednak się nie pojawiły, jubiler wiedziony złym przeczuciem poszedł sprawdzić, co schował do sejfu. Okazało się, że sprytne kobiety podmieniły biżuterię wartą 1,6 mln euro na kostki rosołowe opakowane w złoty papierek.Policja szybko namierzyła łup. Dzięki analizie nagrań z kamer monitoringu śledczy ustalili miejsca pobytu oszustek i dotarli do hotelu w departamencie Sekwana-Saint-Denis pod Paryżem. Podczas nalotu w jednym z pokojów odnaleziono skradzione skarby.",,
Mucha: Wizyta prezydenta Trumpa w Polsce prawdopodobnie w tym roku,"Wizyta prezydenta Donalda Trumpa w Polsce nie jest wizytą odwołaną, a jest wizytą przełożoną. Prawdopodobnie będzie ona miała miejsce w tym roku – powiedział wiceszef Kancelarii Prezydenta Paweł Mucha. Zaznaczył, że trwa ustalanie nowego terminu, który może zostać ogłoszony w nadchodzącym tygodniu.","W niedzielę z wizytą do Warszawy przybywa wiceprezydent USA Mike Pence wraz z małżonką, który weźmie udział w uroczystościach 80. rocznicy wybuchu II wojny światowej na Placu Piłsudskiego w Warszawie. Podczas uroczystości wystąpienia wygłoszą prezydenci Polski Andrzej Duda oraz Niemiec Frank Walter Steinmeier, a także wiceprezydent USA.Początkowo do Polski m.in. na uroczyste obchody 80. rocznicy wybuchu II wojny światowej miał przybyć prezydent USA Donald Trump, jednak w czwartek przełożył wizytę w związku z nadciągającym nad Florydę huraganem Dorian.Mucha został zapytany w Radiu Zet o nieobecność Trumpa podczas obchodów 80. rocznicy wybuchu II wojny światowej. Pytany, czy brak Trumpa jest rozczarowaniem dla Pałacu Prezydenckiego, odpowiedział: „Mamy delegację amerykańską i to jest delegacja amerykańska, która zważywszy na okoliczności, które mają miejsce, jest na najwyższym możliwym szczeblu, czyli mamy pana wiceprezydenta Mike’a Pence’a”. – Wizyta pana prezydenta Donalda Trumpa, co wynika wprost z jego wypowiedzi, przedstawicieli jego administracji, nie jest wizytą odwołaną, a jest wizytą przełożoną. Prawdopodobnie będzie ona miała miejsce w tym roku – mówił Mucha.Pytany, czy wizyta Trumpa w Polsce odbędzie się przed czy po wyborach parlamentarnych, odpowiedział: „Zostało kilka propozycji złożonych i teraz jest kwestia domówienia kalendarzy”. – To nigdy nie jest rzecz bardzo prosta, jeżeli chodzi o kalendarz zarówno prezydenta Rzeczpospolitej, jak i prezydenta Stanów Zjednoczonych, ale te propozycje nie są w kontekście politycznym, wyborczym umiejscowione, one są związane z tym, kiedy będzie taka możliwość, żeby taką wizytę odbyć – powiedział i dodał, że nie jest ważne, czy to będzie przed czy po wyborach.Mucha podkreślił, że podczas uroczystości centralnych na placu Piłsudskiego posłanie od narodu amerykańskiego zostanie wygłoszone przez pierwszą osobę w hierarchii, która może zastąpić prezydenta USA, czyli wiceprezydenta Pence’a. Prezydencki minister został też zapytany, czy nieobecność Trumpa jest afrontem ze strony prezydenta USA, Mucha odpowiedział, że takie rozumowanie jest nieracjonalne. – Odpowiedzialność za państwo, bezpieczeństwo obywateli w sytuacji takiego kataklizmu jakim jest huragan Dorian to jest rzecz naturalna, że prezydent Stanów Zjednoczonych dzwoni do prezydenta Andrzeja Dudy, mówi „przepraszam, deleguje wiceprezydenta, natomiast oczywiście tę wizytę będę w Polsce odbywał, ale w tym momencie z uwagi na nasz problem jakim jest realne zagrożenie bezpieczeństwa obywateli, mienia obywateli Stanów Zjednoczonych, sytuację na Florydzie i nie tylko, muszę być u siebie na miejscu” – mówił.Mucha zwrócił też uwagę prowadzącej rozmowę, że byłaby niezwykle zdziwiona, gdyby w podobnej sytuacji prezydent Duda czy premier Morawiecki albo inny przywódca wyjeżdżał z kraju, kiedy jest zagrożenie czy niebezpieczeństwo wyrządzenia szkód.W rozmowie przypomniano o doniesieniach medialnych mówiących, że przy okazji wizyty prezydenta USA w Polsce miała paść deklaracja ws. zniesienia wiz dla Polaków podróżujących do Stanów Zjednoczonych. Mucha powiedział, że nie będzie wyprzedzał deklaracji, a ogłoszenie ich to przywilej przywódców obu państw.Wiceszef Kancelarii Prezydenta został też zapytany, czemu tak późno zostało wysłane zaproszenie na uroczystości rocznicowe do szefa Rady Europejskiej, byłego premiera Donalda Tuska, odpowiedział, że Tusk miał świadomość, że takie zaproszenie zostanie mu wysłane, bo zawsze jest zapraszany na różne uroczystości jako były polski premier. Zaznaczył, że jeżeli Tusk pojawi się na placu Piłsudskiego, to będzie tam mile widziany.",,
PO chce odrzucenia projektów blokujących wolny handel z USA i Kanadą,Odrzucenia w pierwszym czytaniu poselskich projektów uchwał w sprawie umów TTIP oraz CETA domaga się Platforma Obywatelska. Zdaniem Marcina Święcickiego z PO argumenty autorów projektów są nieaktualne. W czwartek w nocy w Sejmie odbyło się pierwsze czytanie projektów uchwał przygotowanych przez przedstawicieli Kukiz'15 i PSL.,"Posłowie z Kukiz'15 wezwali w projekcie uchwały w sprawie umów międzynarodowych TTIP i CETA rząd i ministra spraw zagranicznych „do zajęcia stanowiska respektującego podmiotowość Państwa Polskiego”.  Projekt mówi, że zgodnie z Konstytucją umowy te powinny zostać przyjęte przez Sejm i Senat większością dwóch trzecich głosów przy obecności co najmniej połowy ustawowej liczby posłów lub senatorów lub w referendum ogólnokrajowym. Według nich UE negocjuje te umowy z pogwałceniem standardów ustanawianych przez swoich przedstawicieli – były negocjowane w sposób niejawny, a ich przebieg był nieprzejrzysty.  Natomiast posłowie PSL przygotowali projekt „w sprawie sprzeciwu wobec zaproponowanego przez Komisję Europejską trybu ratyfikacji umowy między Unią Europejską a Kanadą – CETA bez akceptacji państw członkowskich”.  „Sejm Rzeczpospolitej Polskiej wyraża stanowczy sprzeciw wobec stanowiska Komisji Europejskiej dotyczącego obowiązywania umowy handlowej pomiędzy Unią Europejską a Kanadą - CETA. (...) Sejm stoi na stanowisku, że do ratyfikacji umowy niezbędna jest ratyfikacja przez wszystkie państwa tworzące Unię Europejską. Za niedopuszczalne należy uznać tymczasowe stosowanie umowy CETA bez zgody państw członkowskich”. „Nie możemy pozostawić tego tylko biurokratom”  Grzegorz Długi z Kukiz'15 mówił, uzasadniając projekt, że wolny handel jest wartością, za którą opowiada się cały cywilizowany świat, ale w TTIP muszą być zapewnione równe zasady dla wszystkich stron umowy i wszyscy powinni przestrzegać tych samych reguł.    – Nie możemy pozostawić tego tylko biurokratom – zaznaczył.  Wskazał, że negocjacje mają ograniczoną jawność, ale wierzy, że po ich zakończeniu tekst umowy będzie jawny i nic nie powinno stać na przeszkodzie temu, aby politycy i obywatele poszczególnych krajów UE wyrazili pogląd na jego temat.  Podkreślił, że KE traktuje prawo w sposób wybiórczy, więc przedstawiciele Polski muszą dołożyć starań aby obie umowy mogły być przedyskutowane w gronie polskich ekspertów i obywateli.  Sprzeciwił się też tymczasowemu stosowaniu CETA, bo – jego zdaniem – może to doprowadzić do nieodwracalnych skutków, jeżeli umowa miałaby zawierać niekorzystne rozwiązania.   „Na równych zasadach”  Natomiast Marek Sawicki (PSL) poinformował, że umowa CETA de facto weszła w życie, potrzebna jest tylko akceptacja Parlamentu Europejskiego. – Nie jestem przeciwnikiem rozszerzania wolnych obszarów handlowych, ale jest jeden warunek: na równych zasadach – podkreślił. Według niego poza negocjatorami politycy unijni nie mają wiedzy na temat rozwiązań, które mają znaleźć się w TTIP. Sawicki mówił, że poziom subsydiów dla rolnictwa w USA jest dużo wyższy niż w Europie, apelował też, by nie bagatelizować sposobów konserwacji żywności za oceanem i żywności GMO. – O ich wpływie na zdrowie i środowisko dowiemy się być może za dwa, trzy pokolenia – ocenił. Wskazał ponadto, że mimo iż resort rolnictwa przez wiele lat sprzeciwiał się utajnianiu negocjacji ws. TTIP, do dziś nie mają one charakteru jawnego. Wskazał, że europejscy rolnicy zostali zmuszeni do podnoszenia standardów produkcji i żywności, ale te standardy nie obowiązują w USA i Kanadzie. „Sytuacja jest dynamiczna”   Występujący w imieniu PiS Dominik Tarczyński mówił, że kierunek uchwał jest dobry, ale ich tekst nie jest aktualny. – Sytuacja jest tak dynamiczna, że może być tak, iż za tydzień te uchwały będą nieaktualne –  mówił. Dlatego, jego zdaniem, uchwałami powinna zająć się komisja. – To jedna z najważniejszych umów, o ile nie najważniejsza umowa 25-lecia w Polsce i nie możemy procedować nad nią bardzo szybko, kolejnymi uchwałami, nerwowymi ruchami. Powinniśmy poprosić rząd o dodatkowe informacje (...) i dopiero wtedy wypracować wspólne stanowisko – zaznaczył Tarczyński.  „Jak ktoś taniej produkuje, to nie bójmy się tego”  Marcin Święcicki z PO uważa, że używane przez wnioskodawców argumenty są o tyle nieaktualne, że nie wiemy, jaki będzie ostateczny kształt TTIP i w jakim trybie zostanie zatwierdzona.  Wskazał, że to najbardziej jawnie negocjowana umowa ze wszystkich dotychczasowych, choć nie znaczy, że całkiem jawnie. Powiedział, że negocjacje z Kanadą zostały zakończone w 2014 r., a tekst umowy został ogłoszony i jest jawny, a umowa tymczasowo weszła w życie.  – Jest spór między KE, a państwami członkowskimi, czy jest to umowa mieszana, czy tylko umowa unijna i czeka się na rozstrzygnięcie tego sporu – tłumaczył. Podkreślił, że celem zmian jest dobro konsumenta, a państwa powinny rekompensować ewentualne straty producentom. – Jak ktoś taniej produkuje, to nie bójmy się tego –  mówił.  Zapewnił, że zasady dotyczące GMO w Europie się nie zmienią i amerykańska żywność GMO trafi do tych krajów UE, które się na to zgodzą. Święcicki złożył wniosek o odrzucenie projektów obu uchwał w pierwszym czytaniu. „Statki z chlorowanymi kurczakami”  Michał Stasiński (N) przyznał, że sytuacja jest bardzo dynamiczna i dziwił się, że o umowie z 2014 r. trzeba rozmawiać w polskim Sejmie po pierwszej w nocy.  – Czy jakieś statki z chlorowanymi kurczakami płyną do nas masowo? Nie płyną –  mówił. Pytał natomiast, czy będzie zagwarantowany dostęp do rynku zamówień publicznych w Stanach Zjednoczonych.  – Na obecnym etapie ja bym jednak ufał negocjatorom unijnym, bo otrzymują w skali Europy ogromnie dużo sygnałów, że mimo tego, że ta umowa jest negocjowana tak jak chcą Amerykanie (...), to istnieje bardzo silny ruch organizacji pozarządowych, organizacji konsumenckich, który monitoruje te sprawy –  mówił. Stasiński postulował, aby najpierw zobaczyć jakie rozwiązania będą wynegocjowane, bo jeśli będziemy mieli świetną umowę to tryb jej przyjmowania będzie kwestią drugorzędną. Poseł wyraził pewność, że nasi producenci jabłek zawojują rynek amerykański znacznie szybciej, niż amerykańscy producenci kurczaków rynek Polski. Złożony przez PO wniosek o odrzucenie projektów w pierwszym czytaniu zostanie rozpatrzony w bloku głosowań. Największa strefa wolnego handlu   Negocjacje umowy handlowej pomiędzy UE i USA TTIP trwają od 2013 r. Ich celem jest stworzenie największej strefy wolnego handlu na świecie. Żeby tak się stało, mają zostać ujednolicone normy techniczne oraz usunięte bariery w handlu po obu stronach Atlantyku po to, żeby obniżyć koszty dla eksporterów, importerów i inwestorów. Wokół TTIP narosło szereg kontrowersji – dotyczących utraty miejsc pracy czy łamania demokratycznych zasad. W 2016 r. organizacja Greenpeace opublikowała też poufne dokumenty z negocjacji, oceniając, że planowana umowa przyczyni się do obniżenia obowiązujących w UE norm bezpieczeństwa żywności i standardów środowiskowych. Niektóre organizacje pozarządowe obawiają się, że umowa może być niekorzystna dla europejskich konsumentów i rolnictwa m.in. z powodu innych standardów produkcji żywności w USA niż w Europie.",,
Jurgiel: Decyzja rządu ws. budowy płotu zabezpieczającego przed dzikami z ASF będzie pozytywna,"– Decyzja rządu ws. budowy płotu zabezpieczającego przed dzikami z ASF na wschodniej granicy Polski będzie pozytywna – powiedział w „Gościu Wiadomości” minister rolnictwa Krzysztof Jurgiel. Dodał, że większość ekspertów uważa budowę zapory za słuszną.","Jurgiel przypomniał, że w sprawie płotu „rząd przyjął projekt uchwały, a teraz Komitet Stały (Rady Ministrów – red.) będzie rozpatrywał ustawę”. – W imieniu rządu przygotowałem te projekty, ale premier, cały rząd ma przed sobą podjęcie decyzji. Myślę, że będzie ona pozytywna, czyli za budową płotu – powiedział Jurgiel we wtorek w TVP. Minister przypomniał, że „większość ekspertów stwierdza, że taki płot jest potrzebny”. Zapytany o ocenę słuszności budowania płotu, którą ma wydać Europejski Urząd ds. Bezpieczeństwa, powiedział, że „do końca lipca, w sierpniu, taka decyzja będzie”. Projekt zakłada budowę zapory o długości ok. 1200 km wzdłuż wschodniej granicy Polski z Ukrainą i Białorusią oraz obwodem kaliningradzkim Federacji Rosyjskiej. Ma mieć ona formę płotu z siatki, o wysokości do 2 metrów, który będzie zakotwiczony na głębokości ok. pół metra. W pierwszej kolejności takie ogrodzenie miałoby powstać w miejscach, które są najbardziej zagrożone migracją dzików.",,
Marznące opady w dwóch województwach. IMGW wydał ostrzeżenia,"Instytut Meteorologii i Gospodarki Wodnej wydał we wtorek rano ostrzeżenie o słabych, marznących opadach mżawki, które miejscami będą powodowały gołoledź na terenie dwóch województw: podlaskiego i warmińsko–mazurskiego.","W woj. podlaskim ostrzeżenie obejmuje powiaty: augustowski, białostocki, Białystok, bielski, grajewski, hajnowski, kolneński, Łomża, łomżyński, moniecki, sejneński, siemiatycki, sokólski, suwalski, Suwałki, wysokomazowiecki oraz zambrowski. Jeżeli chodzi o woj. warmińsko–mazurskie dotyczy ono powiatów: ełckiego, giżyckiego, gołdapskiego, kętrzyńskiego, mrągowskiego, oleckiego, piskiego oraz węgorzewskiego. „Obecnie słabe opady marznące mżawki w dalszym ciągu występują w szczególności na Suwalszczyźnie oraz w centralnych i wschodnich powiatach województwa warmińsko–mazurskiego. Przewiduje się dalsze występowanie zjawiska na obszarze ostrzeżenia, zwłaszcza w jego północnej i wschodniej części” – napisano w komunikacie IMGW.",,
Agresja posła KO na konferencji w Szczecinie. „Chcemy zapytać o pana partię”,"– Czy pan Brejza może z nami porozmawiać? – Nie może, bo jesteście niekulturalni – to fragment rozmowy jaką z dziennikarzem TVP 3 Szczecin prowadził, niejako w zastępstwie szefa kampanii wyborczej KO Krzysztofa Brejzy, poseł Sławomir Nitras, który w 2018 r. z poparciem PO i Nowoczesnej, ale bez powodzenia, kandydował na urząd prezydenta Szczecina.","Najpierw Nitras obiecywał dziennikarzom TVP3 Szczecin, że Brejza odpowie na jego pytania po zrobieniu zdjęcia, potem – że po zakończeniu wywiadu dla TVN. Z reporterką tej stacji poseł rozmawiał blisko sześć minut, atakując Prawo i Sprawiedliwość. O własnej partii – w której jest szefem sztabu wyborczego – rozmawiać nie chciał.  Gdy dziennikarz TVP3 Szczecin zaczął zadawać pytanie o poparcie kandydatury Stanisława Gawłowskiego, na którym ciąży szereg poważnych zarzutów, osoby z otoczenia Brejzy zaczęły odpychać pracownika publicznych mediów. Pytania o aferę hejterską w inowrocławskim ratuszu, w którą zamieszany jest Brejza, nie udało się nawet sformułować.  – Platforma przyjęła metodę polaryzacji sceny politycznej poprzez agresję. I kiedyś to już było. My mamy program. Platforma ma hejt i agresywne zachowania – skomentował tę sytuację kandydat do Sejmu z ramienia Prawa i Sprawiedliwości, poseł Artur Szałabawka.",,
Setki osób zamieszanych w kradzież milionów przy pomocy wirusa,"Co najmniej 300 osób ma usłyszeć zarzuty w największym polskim śledztwie dotyczącym cyberprzestępczości, które prowadzą lubelskie „pezety” Prokuratury Krajowej – dowiedział się portal tvp.info. Polski odłam gangu wykradł z kont bankowych na całym świecie ponad 150 mln zł. Pod koniec listopada jego lider Dariusz O. został skazany na 15 lat więzienia za udział w ponad 780 cyberwłamaniach, w czasie których skradziono 50 mln zł.","– Należy się spodziewać, że w śledztwie tym zarzuty usłyszy jeszcze 300 osób, w tym kilkudziesięciu obywateli innych państw Unii Europejskiej. To głównie tzw. muły, ludzie, którzy za niewielkim wynagrodzeniem zakładali konta bankowe pomocne w transferze wykradanych pieniędzy. Do tej pory zarzuty w sprawie usłyszało 215 osób, z czego niespełna 100 zostało już skazanych – mówi jeden ze śledczych Lubelskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej.Grupa, na czele której stał Dariusz O., zajmowała się atakami hackerskimi mającymi na celu włamania do systemów bankowości elektronicznej, a następnie czyszczeniu oszczędności z kont. Od grudnia 2011 r. do lutego 2016 r. cybergang dokonał przeszło 1250 kradzieży pieniędzy z kont bankowych na łączną sumę ponad 150 mln zł. Jednorazowe przelewy wynosiły od kilkunastu do kilkuset tys. zł. Jednak sami podejrzani przyznają, że kwota ta była wyższa. Organizatorami nielegalnych operacji mają być mafiosi zza wschodniej granicy. Boss musi zapłacić także ponad 3,7 mln zł grzywny. W lipcu 2018 r. lubelski Sąd Okręgowy skazał dwóch przybocznych Dariusza O.: Mariusza S. i Mariusza P., a także 15 innych członków cybergangu.Śledczym udało się też zablokować kilkadziesiąt rachunków bankowych należących do członków grupy. Gdy właściciele kont usłyszeli zarzuty, zajęto je wraz ze zgromadzonymi na nich pieniędzmi. Dzięki temu udało się odzyskać ponad 70 mln zł.O skali postępowania świadczy fakt, że akta śledztwa liczą 773 tomy i dołączono przeszło 330 postępowań z całego kraju. W trwającej od kilku lat sprawie zabezpieczono także ponad 6 tys. dowodów rzeczowych, w tym: karty bankomatowe, nośniki danych czy telefony komórkowe. „Mały bankowiec”, duży problemCybergansterzy włamywali się na konta bankowe na terenie całego świata, głównie jednak w krajach Unii Europejskiej, USA i Kanadzie. Wykorzystywali wirus komputerowy Tinba (od słów: tiny banker – czyli mały bankowiec). Ten tzw. trojan był dołączany do fałszywych e-maili pochodzących rzekomo od firm ubezpieczeniowych, kurierskich, banków czy poczty. Wystarczyło otworzyć załącznik do otrzymanej wiadomości i wirus już uzyskiwał dostęp do konta ofiary.Rada Bakowości Elektronicznej tak przedstawia mechanizm działania „trojana”: klient podaje hasło i login do bankowości internetowej, które są następnie przesyłane na serwer hakerów. Na komputerze klienta przez okres czasu około minuty lub dłużej wyświetlany jest komunikat „trwa przesyłanie danych”, „proszę czekać”, „trwa aktualizacja danych” itp. W tym czasie na podstawie wykradzionego loginu i hasła następuje: logowanie przez hakerów do bankowości internetowej klienta, badanie dostępnych środków, przygotowywanie transakcji oszukańczej, pobranie informacji z banku o konieczności podania numeru wygenerowanego przez token w celu autoryzacji ww. transakcji. Po tych czynnościach na komputerze klienta skrypt wyświetla komunikat o rzekomych problemach z uwierzytelnieniem i generuje prośbę o wprowadzenie dodatkowego numeru wygenerowanego przez token w celu prawidłowego przeprowadzenia procesu uwierzytelnienia tożsamości klienta. Nieświadomy użytkownik, wprowadzając numer z token, de facto autoryzuje transakcję oszukańczą, myśląc, iż dokonuje dodatkowego uwierzytelnienia swojej tożsamości. Aby zamaskować nielegalne operacje, po kradzieży wirus często wysłał komunikat o „pracach modernizacyjnych czy przerwie w pracy bankowości internetowej. Koniec marzeń o fortuniePoczątkiem końca polskiej rezydentury cybergangu było zatrzymanie w listopadzie 2015 r. Mariusza S. Mężczyzna ukrywał się w Danii, posługując węgierskim paszportem oraz dwoma węgierskimi dowodami osobistymi. W mieszkaniu jego ukochanej znaleziono 70 tys. euro i 300 tys. koron duńskich.W marcu 2016 r.  policjanci z Wydziału do Walki z Przestępczością Gospodarczą lubelskiej komendy wojewódzkiej, zatrzymali również w Danii - Dariusza O. Z ustaleń śledczych wynika, że po wyjeździe do Skandynawii, mężczyzna stworzył tam najbardziej liczną sieć „mułów”. Policjanci mówili, że jego organizacja przypominała wręcz obóz pracy dla Polaków i Łotyszy. Miesiąc później w Białej Podlaskiej wpadł Mariusz P.W czasie śledztwa ustalono, że przez polski odłam gangu przewinęło się 500 osób.",,
Juncker i Tusk pogratulowali Morawieckiemu. Liczą na współpracę,"Szef Komisji Europejskiej Jean-Claude Juncker oraz przewodniczący Rady Europejskiej Donald Tusk wystosowali listy z gratulacjami do premiera Mateusza Morawieckiego. Przywódcy instytucji unijnych napisali, że liczą na współpracę z nowym szefem polskiego rządu.","Tusk, który zamieścił list na swoim prywatnym koncie na Twitterze, napisał, że gratuluje Morawieckiemu zarówno w swoim imieniu, jak i Rady Europejskiej. „Liczę na dobrą współpracę. Działanie na rzecz silnej pozycji Polski w UE i jedności wszystkich państw członkowskich jest potrzebą chwili. Mam nadzieję, że znajdziemy sposobność porozmawiania o tym przy okazji najbliższej Rady Europejskiej” – napisał jej szef.",,
Kto stanie na czele rządu – Kopacz czy Siemoniak? „Jest kłótnia w PO”,"Najpóźniej do końca września mamy poznać nazwisko nowego premiera, po tym, jak Donald Tusk podda się do dymisji. Kto nim będzie? Według komentatorów i polityków szczególnie dwa nazwiska wydają się prawdopodobne – są to Ewa Kopacz i Tomasz Siemoniak. – Plotka głosi, że marszałek Sejmu jest kandydatką Donalda Tuska, a minister obrony – prezydenta – mówił w TVP Info Leszek Miller.","Donald Tusk od 1 grudnia pokieruje Radą Europejską. Na stanowisko wybrali go szefowie państw Unii Europejskiej, którzy w sobotę spotkali się na szczycie w Brukseli. To oznacza, że Tusk musi zrzec się stanowiska polskiego premiera, a także przestać kierować Platformą Obywatelską. Dla komentatorów sceny politycznej oczywiste jest, że to Tusk wyznaczy swojego następcę. Chociaż wybór na pewno będzie konsultował z prezydentem Bronisławem Komorowskim, który ogłosi nazwisko nowego premiera. – Jeśli dokonamy wspólnie z prezydentem Komorowskim wyboru, to będzie on uwzględniał:   relacje z naszym koalicjantem, możliwość utrzymania większości w parlamencie oraz stabilność w Platformie  – mówił Donald Tusk w poniedziałek, w programie „Tomasz Lis na żywo”.                                                teraz odtwarzaneKto stanie na czele rządu? „Premier ma swojego kandydata, prezydent swojego” Ewa Kopacz silnym kandydatem  Komentatorzy polityczni wskazują, że dużą szansę na przejęcie fotela premiera ma kobieta – wśród kandydatek najczęściej wymieniana jest Ewa Kopacz, marszałek Sejmu. Ona sama, jeszcze przed wylotem premiera na sobotni szczyt Unii Europejskiej powiedziała, że gdyby zaszła taka potrzeba, to ona jest gotowa przejąć funkcję szefa rządu. – Jest kłótnia: Donald Tusk chciałby z tylnego siedzenia rządzić realnie, no ale jest przecież prezydent Komorowski, którego faworytem jest Tomasz Siemoniak, któremu potrzebna jest PO w kampanii prezydenckiej za rok – mówił w TVP Info szef klubu PiS Mariusz Błaszczak.– Parę razy próbowaliśmy, żeby ktoś rządził z drugiego fotela i to zawsze fatalnie wychodziło. W związku z tym nie sądzę, żeby to było na dłuższą metę możliwe. Ten, który jest liderem PO powinien być jednocześnie premierem, to wtedy jest czytelne  – uważa Stanisław Żelichowski z PSL. Sam Tusk w poniedziałek w TVP2 zaznaczył, że „optymalne” jest łączenie funkcji premiera i szefa partii. – Moje doświadczenie pokazuje, że jeśli jest się premierem i chce się naprawdę rządzić twardą ręką, a czasami trzeba rządzić twardą ręką, to lepiej, gdy to robi ktoś, kto jest też szefem partii mającej większość – podkreślił. – Naturalną następczynią Donalda Tuska jest pierwsza wiceprzewodnicząca partii, Ewa Kopacz. Na pewno do momentu, w którym zdecydujemy o tym, że będą przeprowadzone wybory (na szefa partii – przyp. red.) – powiedział we wtorek w TVP Info szef klubu PO Rafał Grupiński.  Część opozycja też „stawia” na marszałek Sejmu   Także według opozycji Ewa Kopacz jest silnym kandydatem, chociaż opinie na jej temat są już bardzo podzielone.  – Pani Ewa Kopacz była złym ministrem zdrowia, jest złym marszałkiem Sejmu. Nic nie wskazuje na to, żeby była dobrym premierem – mówił w programie „Po przecinku” Mariusz Błaszczak, szef klubu PiS.  Natomiast Andrzej Rozenek z Twojego Ruchu uważa, że Kopacz sprawdziłaby się jako premier, ponieważ dała się poznać jako nieugięty polityk. W czasie, gdy była ministrem zdrowia oparła się presji mediów i koncernów farmaceutycznych i nie zdecydowała się na zakup niesprawdzonej szczepionki przeciwko świńskiej grypie.                                                teraz odtwarzaneEwa Kopacz najprawdopodobniej przejmie przywództwo w PO Tomasz Siemoniak kandydatem prezydenta Komorowskiego?  Według Mariusza Błaszczaka z PiS Bronisław Komorowski bierze aktywny udział w rozważaniach kto powinien zastąpić Donalda Tuska na stanowisku premiera. – Komorowski jest graczem w tych przetasowaniach – mówił TVP Info Błaszczak.  Z kolei Leszek Miller, szef SLD zdradza, że w kuluarach sejmowych krążą plotki, że prezydent ma już swojego kandydata. – Premier ma swoją kandydatkę, a prezydent ma swojego kandydata – ministra obrony narodowej Tomasza Siemoniaka – powiedział TVP Info Miller.  Andrzej Rozenek z Twojego Ruchu także uważa, że Tomasz Siemoniak jest mocnym kandydatem. Według niego Siemoniak, który awansowałby na szefa rządu byłby „całkiem sensownym rozwiązaniem” w tych okolicznościach. Dodał, że Siemoniak w ostatnich latach nie miał żadnej wpadki, dlatego można o nim mówić w samych superlatywach.                                                teraz odtwarzaneTusk w TVP: Polki są najlepsze na świecie",,
Disney rezygnuje z „Foxa”.  Zmienia nazwy i loga,"Walt Disney Company oficjalnie zmienia nazwy studiów filmowych po nabyciu w ubiegłym roku 21st Century Fox. Nową nazwą dla 20th Century Fox będzie teraz 20th Century Studios, a Fox Searchlight Pictures stanie się Searchlight Pictures.","Zmienia się nazwa i podświetlane logo, które sięga 85 lat wstecz. Usunięcie „Foxa”, ma zapobiec błędnemu skojarzeniu, że studio filmowe ma coś wspólnego z  kanałem informacyjnym i siecią kablową Ruperta Murdocha –  Fox News.  Walt Disney Company przejął w 2019 roku większość aktywów rozrywkowych Roberta Murdocha za 71,3 miliarda dolarów.  Transakcja dotyczyła części „rozrywkowej” Foxa. Wśród przejętych marek znalazły się m.in. 20th Century Fox i Fox Searchlight Pictures. Kupując Foxa Disney nabył prawa m.in. do wielu znanych seriali i filmów, m.in. : „Avatar”, „Obcy”, „Deadpool”, „Planeta małp”, „Predator” czy „Kevin sam w domu”.",,
Bielan: Publikację „Wyborczej” kwituję wzruszeniem ramionami,– Publikacje „Gazety Wyborczej” zwiększyły poparcie dla Prawa i Sprawiedliwości – powiedział w radiowej Trójce wicemarszałek Senatu Adam Bielan.,"Dziś, w kolejnym cyklu artykułów dotyczących budowy dwóch wieżowców przez spółkę Srebrna „Gazeta Wyborcza” napisała, że powiązana ze środowiskiem PiS firma udzieliła Geraldowi Birgfellnerowi pełnomocnictwa do prowadzenia w jej imieniu projektu inwestycji.  – Pełnomocnictwo to nie umowa – skomentował w radiowej Trójce Adam Bielan. Dodał, że „Wyborcza” opisuje „normalny spór między dwoma spółkami”. – Gdyby intencje pełnomocników tego Austriaka były czyste, to sprawę by rozpatrywał w tej chwili sąd gospodarczy, jak zresztą proponował w zeszłym roku Jarosław Kaczyński na ujawnionym nagraniu – mówił Adam Bielan.  Wicemarszałek Senatu dodał, że sprawę może „skwitować wzruszeniem ramion”. Podkreślał, że publikacje rozpoczęły się dwa tygodnie temu, a od tego czasu poparcie dla PiS w sondażach wzrosło o 7 punktów procentowych.",,
Oddadzą wszystko za lepsze życie. Tysiące imigrantów z Afryki szturmują UE,"Blisko 3,5 tys. nielegalnych imigrantów tylko w niedzielę uratowano z dryfujących łodzi, którymi próbowali przepłynąć do Włoch. W akcji ratowania uciekinierów z Afryki i Bliskiego Wschodu brały udział jednostki włoskie, brytyjskie, irlandzkie i niemieckie. Europejczycy z coraz większą niechęcią patrzą na imigrantów. Problemowi przyjrzała się „Panorama dnia” TVP Info.","Życiorys każdej z takich osób to gotowy materiał na film o wojnie, biedzie, gangach przemytników, szaleńczej ucieczce i nadziei na lepsze życie. – Zapłacę każdą cenę, oddałbym wszystko za nowe życie tam, w Europie – mówi Mustafa, jeden z uciekinierów. Unia Europejska jest ziemią obiecaną dla coraz większej liczby osób. Tylko od początku 2015 roku do Włoch przybyło 35 tys. uciekinierów. Ośrodki dla nich pękają w szwach.Szaleńcza wyprawaAle to dopiero początek prawdziwych kłopotów. Z powodu anarchii panującej w Libii, kolejne tysiące osób planują szaleńczą wyprawę przez Morze Śródziemne.  Część włoskich polityków mówi „basta”. Roberto Maroni z prawicowej, niechętnej imigrantom, Ligi Północnej chce karać miasta i gminy Lombardii za przyjmowanie imigrantów. Jego słowa spotkały się z błyskawiczną krytyką rządu włoskiego.  Polacy niechętniAle krytyków przyjmowania imigrantów jest coraz więcej także w Polsce. Autorzy kampanii „Polska. Jadę tam” łączą przyjmowanie imigrantów ze wzrostem zagrożenia atakami terrorystycznymi.A według szacunków Międzynarodowej Organizacji do spraw Migracji, tylko tym roku w Morzu Śródziemnym utonęło około 1800 osób.",,
Nie żyje były mistrz świata WBC,"W wieku 60 lat zmarł portorykański bokser Carlos de Leon, były czterokrotny mistrz WBC w wadze junior ciężkiej (w dawnym limicie – 86,1 kg). W ostatnim czasie borykał się z różnymi problemami zdrowotnymi – poinformowały miejscowe media.","Po raz pierwszy po tytuł World Boxing Council sięgnął w 1980 r., pokonując niejednogłośnie na punkty Amerykanina Marvina Camela. Z kolei ostatni raz de Leon był posiadaczem mistrzowskiego pasa na przełomie lat 80. i 90. Łącznie stoczył kilkanaście pojedynków o trofeum WBC. Na zawodowych ringach wygrał m.in. z Leonem Spinksem i przegrał z Evanderem Holyfieldem. Karierę zakończył w 1995 r. 25 stycznia w Kinszasie o wakujący tytuł czempiona WBC w junior ciężkiej (do 90,7 kg) mają boksować Michał Cieślak (19–0, 13 KO) i Ilunga Makabu (26–2, 24 KO) z Demokratycznej Republiki Konga.",,
Marihuana lekiem w Czechach,Czeska Izba Poselska uchwaliła w piątek nowelizację prawa o narkotykach. Deputowani zalegalizowali marihuanę dla celów leczniczych. Jako lek marihuana ma być dostępna w aptekach od 2013 roku. Za nowelizacją głosowało 120 deputowanych ze 154 obecnych na sali. Tylko siedmiu było przeciwnych.,"Od 1 stycznia przyszłego roku marihuana zniknie z listy substancji zakazanychi trafi do spisu leków. Początkowo będzie się ją importować, najprawdopodobniej z Holandii i z Izraela. Dopiero w roku 2014 ruszą krajowe plantacje konopi indyjskich zakładane pod nadzorem władz.Pozwolenia na uprawę konopi w krytych halach będzie przyznawał firmom resortzdrowia, który zapisze je do specjalnego rejestru i będzie odbierał towar pocenie około 70-80 koron za gram suszu. Pozwolenia mają być wydawane na 5 lat.Prywatne uprawy będą nadal zakazane.Dystrybucja marihuany i leków zawierających ekstrakty z tego narkotyku będzierównież podlegać ścisłej kontroli. Lek ma być dostępny tylko na receptyelektroniczne, co umożliwi kontrolę jego dystrybucji. Pacjent będzie pokrywałsto procent ceny.Deputowani przychylili się do opinii ekspertów resortu zdrowia, którzywskazują, że marihuana pomaga w leczeniu takich schorzeń, jak stwardnienierozsiane, choroba Parkinsona czy AIDS. Petycję za legalizacją marihuany dlacelów leczniczych podpisało 11 tysięcy Czechów, w tym wielu lekarzy iekspertów.Argumentowano, że pacjenci korzystający z leków opartych na konopiachindyjskich muszą płacić wysokie ceny za sprowadzane leki. Jeden z takichleków, dostępny w czeskich aptekach i przepisywany pacjentom ze stwardnieniemrozsianym, kosztuje ok. 8 tys. koron (1300 zł). Zdaniem autorów petycji„czescy pacjenci powinni mieć takie same prawa, jak Szwajcarzy, Włosi,Hiszpanie, Niemcy, Kanadyjczycy czy Izraelczycy”.Nowelizacja prawa o narkotykach musi jeszcze zostać zatwierdzona przez Senati podpisana przez prezydenta Vaclava Klausa. Eksperci sugerują, że ustawazostanie przyjęta, ponieważ opozycyjna lewica, która dysponuje większością wSenacie, również opowiada się za legalizacją marihuany dla celów leczniczych.Czechy należą do najbardziej liberalnych krajów europejskich, jeśli chodzi opodejście do narkotyków. Od 1 stycznia 2010 roku posiadanie małych ilościśrodków odurzających, w tym zaliczanej do grupy tzw. narkotyków miękkichmarihuany jest wciąż nielegalne, ale nie jest karane. Marihuana jestnajpowszechniejszym narkotykiem w Czechach. Według najnowszych sondażypróbowała jej ponad połowa Czechów w wieku od 15 do 34 lat.",,
"Mazurek: Wszyscy czynni politycy, którzy byli do tego zobligowani, przekazali swoje nagrody","– Wszyscy czynni politycy, którzy są w parlamencie i byli zobligowani, żeby przekazać nagrody za pracę w rządzie b. premier Beaty Szydło, przekazali je – poinformowała w środę wicemarszałek Sejmu Beata Mazurek. Dodała, że nagród nie przekazały trzy osoby, które „już w polityce nie są”.","Wicemarszałek Sejmu i rzeczniczka PiS była pytana przez dziennikarzy w Sejmie o to, czy wszyscy ministrowie i wiceministrowie oddali nagrody, które otrzymali za pracę w rządzie b. premier Beaty Szydło.– Wszystkie osoby, które są czynnymi politykami, które są w parlamencie, które były zobligowane, żeby przekazać te pieniądze, przekazały je - poza trzema osobami, które już w polityce nie są – oświadczyła.Jak dodała Mazurek, tymi osobami są b. minister cyfryzacji Anna Streżyńska, b. minister finansów Paweł Szałamacha, b. minister skarbu państwa Dawid Jackiewicz.– Jedna osoba nie przekazała informacji, ale to nie oznacza, że nie zwróciła (nagrody), bo nie mamy z nią kontaktu – poinformowała wicemarszałek Sejmu. Jak dodała, osobą tą jest b. wiceszef MON Bartosz Kownacki. Po konferencji, Mazurek powiedziała PAP, że Kownacki poinformował ją, że przekazał swoją nagrodę.– Część osób pokazała nam przelewy, część nas poinformowała, ale nie jest to żadną tajemnicą. Państwo możecie pytać Caritas, czy te pieniądze zostały przekazane (...). Jestem przekonana, że informacje, które zostały nam przekazane, są informacjami wiarygodnymi – oświadczyła. Rzeczniczka PiS wskazywała, że nagrody dla ministrów i wiceministrów nie mogą zostać zwrócone do budżetu państwa, ponieważ stanowiły one wynagrodzenie, a jak dodała – z wynagrodzeniem każdy „robi to, co chce”.Mazurek mówiła, że prawie wszystkie osoby przekazały nagrody do Caritasu. – Jest kilka przypadków wpłaty na konta innych fundacji, ale całość pieniędzy została przekazana – powiedziała.Wicemarszałek Sejmu pytana o to, dlaczego nie została opublikowana lista polityków, którzy przekazali swoje nagrody, podkreśliła, że osoby te chcą „zachować pełną anonimowość”. – Szczególnie część osób, które część pieniędzy przekazuje na osoby prywatne, a osoby prywatne tego nie chcą – mówiła.Na początku marca premier Mateusz Morawiecki zapowiedział likwidację wszelkich nagród, premii dla ministrów i wiceministrów. Na początku kwietnia prezes PiS Jarosław Kaczyński zapowiedział, że ministrowie konstytucyjni i sekretarze stanu do połowy maja przekażą swoje nagrody na cele charytatywne.",,
Schetyna przeprasza. „Szefowie klubów sobie nie poradzili”,"Opozycja zawiodła, przez brak zrozumienia, jak ważne to jest głosowanie – powiedział lider PO Grzegorz Schetyna, odnosząc się do nieobecności posłów opozycji na głosowaniu ws. dołączenia do porządku obrad projektu ustawy sądowej. – Przepraszam we własnym imieniu i nas wszystkich – dodał.","Lider PO powiedział w Polsat News, że „pełna mobilizacja jest ważna, szczególnie przy takich sprawach jak ta ustawa dotycząca sądów”. Polityk zwrócił też uwagę na „brak doświadczenia młodych szefów klubów parlamentarnych”. – Borys Budka, kolega (Krzysztof Gawkowski), ale też (Władysław) Kosiniak–Kamysz. To szefowie klubów, którzy nie poradzili sobie z taką odpowiedzialnością – zaznaczył Schetyna. W czwartek w Sejmie odbyło się pierwsze czytanie projektu PiS ws. zmian w sądownictwie. Na Konwencie Seniorów zgłoszono sprzeciw wobec uzupełnienia porządku obrad o ten projekt, ale w głosowaniu większość sejmowa zdecydowała, że Izba zajmie się projektem. Głosowało 394 posłów, za uzupełnieniem porządku obrad było 201, przeciw 193, nikt nie wstrzymał się od głosu. Udziału w głosowaniu nie wzięło 66 posłów, w tym 34 z PiS, 11 z Koalicji Obywatelskiej, 12 z Lewicy, 7 z PSL–Kukiz'15 oraz 2 z Konfederacji.",,
Paweł Rabiej: Nie wycofam się z wyścigu o prezydenturę Warszawy,"– Wiele osób mi zaufało i z tego powodu będę startował – powiedział w programie „Kwadrans polityczny” Paweł Rabiej, kandydat Nowoczesnej na prezydenta Warszawy.","– Będę kandydował jako kandydat Nowoczesnej, nie poprę Rafała Trzaskowskiego. Myślę, że popierając innego kandydata, opuściłbym naszych wyborców. Wiele osób mi zaufało i z tego powodu będę startował – powiedział w programie „Kwadrans polityczny” Paweł Rabiej, członek zarządu Nowoczesnej, a także członek komisji weryfikacyjnej ds. reprywatyzacji. – Mamy różne wizje odnośnie przyszłości Warszawy: Nowoczesna ma program dla Warszawy, a Platforma go jeszcze nie przedstawiła. Będę namawiał warszawiaków, aby nas poparli w wyścigu – powiedział.",,
W więzieniach PO nieznacznie przed Ruchem Palikota,"W aresztach i zakładach karnych zwyciężyła Platforma Obywatelska z wynikiem 35,6 proc., nieznacznie wyprzedzając Ruch Palikota (32,2 proc.) – dowiedział się portal tvp.info. Frekwencja była dużo wyższa niż na terenie całego kraju i wyniosła 57,8 proc.",,,
Naimski o wyroku ws. OPAL-u: Solidarność energetyczna w UE może być ważna,"Udało się obronić polski interes – tak wyrok sądu Unii Europejskiej ws. gazociągu OPAL ocenił Piotr Naimski, pełnomocnik rządu do spraw strategicznej infrastruktury energetycznej. Sekretarz stanu w KPRM zaznaczył w Polskim Radiu 24, że nasz kraj jest „pełnoprawnym członkiem Unii Europejskiej i powinniśmy korzystać ze swoich uprawnień”.","W zeszłym tygodniu TSUE unieważnił zgodę Komisji Europejskiej z 2016 r., która zezwalała na większe wykorzystanie przepustowości rurociągu przez rosyjski Gazprom. Jak ocenił Naimski, wyrok sądu jest „bardzo ważny”. – Gazociąg OPAL jest przedłużeniem rosyjsko-niemieckiego połączenia, które już istnieje po zachodniej stronie Polski. Gazociąg ten łączy Bałtyk z Czechami i Europą Środkową – mówił rządowy pełnomocnik.Dodał, że OPAL to taki „rosyjski pierścień”, zamykający Europę Środkową. Zaznaczył, że zgoda, którą Rosjanie otrzymali z Brukseli na wykorzystanie tej trasy w stu procentach, jest „odstępstwem od regulacji unijnego prawa, które jest prawem rynkowym i mówi, że tego typu instalacja musi być dostępna dla wszystkich”.",,
Wieczorne czuwania w rocznicę śmierci Jana Pawła II,"W wielu miejscach w Polsce i na świecie odbyło się we wtorek modlitewne czuwanie w 14. rocznicę śmierci Jana Pawła II. – On żyje w naszej pamięci, w naszej wierze, żyje w kościele powszechnym – mówił do zebranych przed „oknem papieskim” w Krakowie metropolita krakowski abp Marek Jędraszewski.","Godzina 21.37 – kontynuował metropolita krakowski abp Marek Jędraszewski – jest momentem przejmującym i wzruszającym dla tych, którzy pamiętają wydarzenie sprzed 14 lat. – Dla wielu kończyło się coś bardzo ważnego, poczucie że tracimy ojca. Z drugiej strony „Ciebie Boga wysławiamy” za życie świętego Jana Pawła II, za to wszystko, co pan Bóg przez niego, prawdziwie świętego człowieka, dokonał – mówił metropolita.Jak przekonywał, „św. Jan Paweł II jest z nami i opiekuje się nami, kościołem powszechnym, kościołem w Polsce, naszą ojczyzną”.Modlitewne czuwanie przed „oknem papieskim” trwało przez kilka godzin. Przybyli modlili się i zapalali znicze w miejscu, gdzie przed laty papież Jan Paweł II rozmawiał z wiernymi w czasie swoich pielgrzymek do Krakowa.W Warszawie wierni spotkali się na Placu Piłsudskiego – w miejscu, gdzie podczas pielgrzymek do Polski papież spotykał się z warszawiakami. Na budynku Dowództwa Garnizonu Warszawa, usytuowanym przy placu, wyświetlono animację z wizerunkiem Jana Pawła II i napisem: „Nie lękajcie się”. Przesłanie do młodzieżyW uroczystości udział wziął m.in. metropolita warszawski kard. Kazimierz Nycz, który podkreślił, że dziś trzeba wchodzić „w głąb słów pontyfikatu Jana Pawła II” – katechez i kazań, które głosił on na całym świecie. Duchowny podkreślał też, że dla Jana Pawła II niezwykle ważne było, aby jego przesłanie docierało do młodzieży. – On potrafił do nich mówić (do młodzieży – przyp. red.) – dodał Nycz.Modlono się także w Rzymie. Na Placu św. Piotra zebrało się kilkaset osób, w większości Polaków, m.in. polscy duchowni i zakonnice, mieszkający w Rzymie, ale też pielgrzymi z Polski. Przybył również ambasador Rzeczpospolitej przy Watykanie Janusz Kotański z małżonką. – Zawsze przychodziliśmy w Warszawie na plac Piłsudskiego, tym bardziej jesteśmy zawsze na Placu św. Piotra. Bo trzeba pamiętać. Trzeba pamiętać o tym największym z rodu Polaków i o krwi przelanej tutaj – powiedział dyplomata.",,
„Każdy powinien wypracować minimalną emeryturę”,"Powinniśmy dążyć do tego, by każdy w wyniku swojej aktywności zawodowej miał wypracowaną choćby minimalną emeryturę – mówi minister przedsiębiorczości i technologii Jadwiga Emilewicz.","– Jestem przeciwniczką takiego rozwiązania. Na przykład Niemcy od niego odchodzą – wskazuje Emilewicz pytana w sobotnim wydaniu „Faktu” o dobrowolny ZUS dla przedsiębiorców. Według szefowej MPiT, „rzeczywistość jest taka, że gdy pojawią się trudności w gospodarce, z reguły zaczyna się oszczędzać na tym, co wydaje się niepotrzebne, czyli właśnie na składkach na ubezpieczenie społeczne”. Zdaniem Emilewicz, powinniśmy dążyć do tego, by każdy „w wyniku swojej aktywności zawodowej miał wypracowaną choćby minimalną emeryturę"". Jak dodaje, nasze społeczeństwo się starzeje, „a w przyszłości oczekiwania wszystkich pracowników będą jednoznaczne – będą chcieli uzyskać świadczenie”.",,
"Joanna Scheuring-Wielgus i Tomasz Lis dyskutują, kiedy zmarł Jan Paweł II","Podczas rozmowy Tomasza Lisa z Joanną Scheuring-Wielgus jednym z głównych tematów były sprawy związane z przypadkami pedofilii w Kościele. W pewnym momencie pojawia się spór o to, kto był papieżem w 2001 roku. – Po 2001 roku papież Benedykt wrzucił do przestępstw kanonicznych właśnie przestępstwa seksualne – mówiła posłanka Scheuring-Wielgus. – W takim razie jeszcze nasz papież? – dopytywał prowadzący.","Rozmowa Tomasza Lisa i posłanki Joanny Scheuring-Wielgus koncentrowała się wokół spraw Kościoła i przypadków pedofilii wśród księży oraz filmu „Kler”.  W pewnym momencie posłanka wskazała, że w samym Kościele zmieniało się podejście do przestępstw seksualnych.  – Do 2001 roku każdy biskup i każdy ksiądz odpowiadał przed Bogiem. Ale po 2001 roku papież Benedykt wrzucił do przestępstw kanonicznych właśnie przestępstwa seksualne – mówiła Scheuring-Wielgus. – W takim razie jeszcze nasz papież? – dopytywał prowadzący.  – przerwał jej Tomasz Lis?– Nie, Ratzinger – odparła rozmówczyni.– Ale Ratzinger był papieżem od 2005 roku – przypomniał dziennikarz. W końcu Scheuring-Wielgus stwierdza, że to nieważne.Wtedy Lis ocenił, że to on coś poplątał. – Oczywiście pani ma rację – powiedział.– W 2001 roku na pewno był Ratzinger – zapewniła posłanka,na co prowadzący wtrącił, że jednak Jan Paweł II zmarł w roku 2005.  Wówczas posłanka stwierdziła, że od 2001 roku jest dokument, zgodnie z którym każdy biskup i każdy ksiądz ma obowiązek „prawny, wedle prawa kanonicznego zgłaszać takie przypadki swojemu przełożonemu i do Watykanu”. Rozmowę natychmiast skomentowali internauci.",,
Rosyjski rząd podał się do dymisji. Premier wyjaśnił powody,"Premier Rosji Dmitrij Miedwiediew podał się do dymisji wraz z całym składem gabinetu. Szef rządu wyjaśnił, że decyzja ta ma związek z propozycjami zmiany Konstytucji Federacji Rosyjskiej, złożonymi przez prezydenta Władimira Putina. Putin przyjął dymisję rządu, a jego członkom podziękował za dotychczasową pracę, choć, jak ocenił, „nie wszystko się udało”. Powierzył im także pełnienie swoich funkcji do czasu sformowania nowego gabinetu.","– Poprawki do konstytucji wprowadzą istotne zmiany nie tylko w brzmieniu szeregu artykułów tejże konstytucji, ale także w równowadze władz: wykonawczej, ustawodawczej i sądowniczej – wyjaśnił Miedwiediew tłumacząc powody swojej decyzji.  Po decyzji o podaniu się rządu do dymisji kurs rubla rosyjskiego spadł o 30 kopiejek, do 61,725 rubli za 1 dolara. To najniższy poziom w ciągu ostatniego tygodnia. Jedna z przedłożonych przez prezydenta zmian dotyczy osobiście dotychczasowego szefa rządu. Putin chce stworzyć stanowisko wiceprzewodniczącego Rady Bezpieczeństwa Federacji Rosyjskiej i powierzyć to stanowisko właśnie Miedwiediewowi. Oznacza to, że przyszłym premierem zostanie prawdopodobnie kto inny. Szefem Rady na mocy Konstytucji jest prezydent.  Poprawki zaproponowane przez Putina zmniejszają pełnomocnictwa prezydenta, zwiększają kompetencje Zgromadzenia Federalnego. Władimir Putin zastrzegł jednak, że Rosja powinna być nadal silną republiką prezydencką. Prezydent nie będzie miał prawa odrzucić kandydatur, na które zgodził się parlament. Natomiast będzie nadal miał prawo do odwołania premiera, jego zastępców i ministrów w przypadku utraty do nich zaufania lub gdy nie będą wykonywać należycie swych obowiązków.  Jednocześnie szef państwa nadal ma zachować prawo kierowania resortami siłowymi i zwierzchnictwa nad siłami zbrojnymi. Prezydent ma mianować szefów resortów siłowych po konsultacjach z Radą Federacji. Obecnie Duma Państwowa nie ma wpływu na wyznaczanie ministrów. Powoływanie i odwoływanie członków rządu należy do kompetencji prezydenta. Zgodnie z konstytucją prezydent powołuje premiera za zgodą Dumy Państwowej.  W pierwszych komentarzach media wskazują, że zaproponowane zmiany oznaczają zasadniczą zmianę w systemie władzy. W razie ich wprowadzenia nowe reguły będą obowiązywać w okresie, gdy w 2024 r. zakończy się obecna, druga pod rząd - i ostatnia dozwolona przez konstytucję - kadencja prezydencka Putina.  Obserwatorzy od dłuższego czasu przychylają się do opinii, że po 2024 r. utrzyma on realną władzę, jednak na innym stanowisku, być może kierując Radą Państwową, parlamentem lub rządem. W orędziu Putin powtórzył swą wcześniejszą propozycję ograniczenia do dwóch liczby dozwolonych kadencji prezydenckich (obecnie obowiązuje ograniczenie do dwóch kadencji z rzędu).  Zaproponował zaostrzenie kryteriów dla kandydatów na prezydenta - mianowicie normę, by kandydat na najwyższy urząd w państwie mieszkał w Rosji przez ostatnich 25 lat (obecnie jest to 10 lat) i nie posiadał obcego obywatelstwa nie tylko w momencie kandydowania, ale też nigdy w przeszłości. W odniesieniu do wysokich rangą urzędników państwowych: gubernatorów, parlamentarzystów, ministrów i sędziów - Putin zaproponował zakaz posiadania obywatelstwa zagranicznego lub dokumentu pozwalającego na stały pobyt w innym państwie. Putin zaproponował zapisanie w konstytucji prymatu ustawy zasadniczej nad ustawodawstwem międzynarodowym w rosyjskiej przestrzeni prawnej. – Wymogi ustawodawstwa międzynarodowego i umów, a także decyzje organów międzynarodowych mogą obowiązywać na terytorium Rosji tylko w tej części, w której nie pociągają za sobą ograniczenia praw i wolności człowieka i obywatela, nie są sprzeczne z naszą konstytucją – powiedział rosyjski prezydent. Jak wskazał, na temat proponowanych poprawek będą musieli wypowiedzieć się obywatele.  W orędziu Putin poruszył także temat polityki historycznej w odniesieniu do roli Związku Radzieckiego w pokonaniu Niemiec hitlerowskich. – Mamy obowiązek bronienia prawdy o zwycięstwie, inaczej cóż powiemy naszym dzieciom, jeśli kłamstwo, jak zaraza, rozpełznie się po całym świecie – oświadczył.  Zapowiedział utworzenie w Rosji zbioru dokumentów archiwalnych oraz materiałów filmowych i fotograficznych na temat II wojny światowej. Zasoby te - dodał - będą „największe i najpełniejsze”, a także będą dostępne „dla całego świata”. Orędzie transmitowano na największych ekranach reklamowych w Moskwie, znajdujących się na fasadach kilku budynków w centrum miasta, a także na Międzynarodowej Stacji Kosmicznej, na lotniskach, w bibliotekach i środkach transportu publicznego.",,
Wybrano stu białostoczan na stulecie odzyskania przez miasto niepodległości,Stu białostoczan na stulecie odzyskania przez miasto niepodległości wybrała specjalna kapituła złożona z przedstawicieli różnych środowisk. Dziesięć osób spośród tej setki dodatkowo będzie wyróżnionych honorowym tytułem w czasie głównych rocznicowych obchodów przypadających 19 lutego.,"Choć Polska odzyskała niepodległość 11 listopada 1918 roku, to niemiecka okupacja Białegostoku zakończyła się trzy miesiące później – 19 lutego 1919 roku. Wtedy – jak przypominają historycy – z miasta odjechał ostatni pociąg z niemieckim wojskiem ewakuującym się do Prus Wschodnich, a na ulicach pojawili się pierwsi polscy żołnierze. Dlatego tę datę przyjmuje się za symboliczny dzień „odzyskania niepodległości” przez Białystok. Obchody setnej rocznicy tych wydarzeń będą kilkudniowe. Główna uroczystość odbędzie się 19 lutego w południe przy pomniku marszałka Józefa Piłsudskiego w centrum miasta. Wieczorem podczas uroczystego koncertu w Operze i Filharmonii Podlaskiej zostaną zaprezentowane nazwiska białostoczan stulecia. Chodzi o osoby, które w latach 1919-2019 swoją postawą i dokonaniami miały największy wpływ na miasto i jego rozwój – poinformował magistrat. Nad listą nominowanych pracowała kapituła składająca się z historyków, pracowników naukowych białostockich uczelni, dziennikarzy, przedstawicieli świata kultury, sportu, środowiska organizacji pozarządowych, przedstawicieli Kościoła katolickiego i prawosławnego oraz przedsiębiorców. – Posiedzeniom towarzyszyła żywiołowa dyskusja, bo – jak się okazało – niełatwo wybrać „tylko” setkę. Białystok może poszczycić się znacznie większą liczbą osób zasłużonych, dzięki którym możemy być dumni z miasta – powiedział zastępca prezydenta Białegostoku Przemysław Tuchliński, który przewodniczył pracom kapituły. Ostatecznie na liście znalazły się osoby pochodzące z Białegostoku, które zapisały się w historii z racji dokonań w różnych dziedzinach (medycyna, sztuka, kultura, gospodarka, sport, polityka itp.). Są na niej również te, które podkreślały lub podkreślają swoje związki z miastem, pracowały lub pracują na rzecz miasta i mieszkańców, a ich działalność ma również znaczenie dla Polski, czy nawet świata. Cała lista będzie znana 19 lutego. Już wiadomo, że znaleźli się na niej m.in. patroni obecnego roku w mieście: prezydent Białegostoku w latach 1934-39 Seweryn Nowakowski, ostatni prezydenta RP na uchodźstwie Ryszard Kaczorowski i pierwszy prezes rady miasta z okresu międzywojennego Feliks Filipowicz. Są na niej również m.in. Jakub Szapiro – dziennikarz, kontynuator myśli twórcy esperanto Ludwika Zamenhofa, Mordechaj Tenenbaum – przywódca powstania w białostockim getcie w 1943 roku, arcybiskup Edward Kisiel – pierwszy biskup diecezji białostockiej czy zwierzchnik Cerkwi w Polsce metropolita Sawa, który był wcześniej ordynariuszem prawosławnej diecezji białostocko-gdańskiej. Dyrektor miejskiej Galerii im. Slendzińskich, historyk Jolanta Szczygieł-Rogowska zwróciła uwagę, że „głęboko ukryta” była pamięć o białostoczanach z okresu tuż po odzyskaniu niepodległości. – Nie pamiętaliśmy o nich przez wiele lat, teraz ta pamięć jest przywracana. Wkład tych osób w życie społeczne, kulturalne czy polityczne miasta jest olbrzymi – powiedziała. Zwróciła uwagę na nauczycieli, którzy w okresie międzywojennym odegrali ważną rolę w rozwoju polskiego szkolnictwa, oraz na kobiety, zaangażowane nie tylko w oświatę czy sprawy społeczne, ale też w miejską politykę. Wśród zasłużonych dla Białegostoku kobiet podała przykłady Jadwigi Klimkiewiczowej (jednej z pierwszych kobiet-radnych miasta po I wojnie światowej) czy Heleny Bohle-Szackiej – plastyczki i projektantki mody. Dziesięć osób spośród stu wybranych otrzyma honorowy tytuł „Białostoczanin 100-lecia”.",,
Ul. Jedności Robotniczej zamiast „Nila”. „Pierwsza nazwa bardzo dobrze mi się kojarzy”,"– Jeśli to była wola mieszkańców miejscowości, to wydaje się, że radni powinni ją uwzględnić i jej wysłuchać – ocenił w programie „Strefa starcia” Wojciech Kubalewski. Działacz Partii Zieloni (Koalicja Obywatelska) skomentował decyzję Rady Miasta Żyrardowa o zmianie nazwy ul. Fieldorfa „Nila” na Jedności Robotniczej. – Wydawało się, że po 1989 r. w ogóle nie będziemy do tego wracać, że te czasy bezpowrotnie minęły. To są nazwy ulic z poprzedniego ustroju – ocenił z kolei europoseł PiS Zbigniew Kuźmiuk.","W trakcie sesji rady miasta 14 radnych – z Koalicji Obywatelskiej oraz z lokalnego Porozumienia Prezydenckiego – poparło powrót do nazwy nadanej w 1977 r. przez władze komunistyczne. Przeciw była szóstka radnych PiS.Działacz Partii Zieloni spytany o to, czy właściwe byłoby przywrócenie takich nazw ulic, jak Nowotki, Świerczewskiego czy Rokossowskiego, odparł, że „każdy ma swoich bohaterów”.– Mi się nazwa „Jedności Robotniczej” bardzo dobrze kojarzy. (…) Mi się kojarzy jedność robotnicza z faktem, że muszę teraz do pracy jeździć tylko na osiem godzin, a nie 12 dziennie, że mam płatny urlop, że mam opiekę medyczną w ramach ubezpieczeń społecznych. To jest owoc jedności robotniczej – kontynuował Kubalewski.Z kolei na pytanie, czy słusznie odebrano Augustowi Fieldorfowi, ps. „Nil” ulicę, działacz PZ odparł, że „tego nie powiedział”.– Myślę, że pamięć o gen. „Nilu” nie zależy w Polsce od tego, czy w jakiejś małej polskiej miejscowości jakaś ulica nazywa się jego nazwiskiem, czy nie. My wszyscy pamiętamy tę historię – stwierdził. – Tu nie chodzi o usuwanie, tu chodzi o przywrócenie starej nazwy ulicy. Generał „Nil” mógłby mieć jakąkolwiek inną ulicę, tam czy gdzie indziej – podsumował Kubalewski. Zaskoczony i zbulwersowany decyzją radnych Żyrardowa jest z kolei europoseł PiS Zbigniew Kuźmiuk, który podkreślił, że „w Polsce w 1989 r. i w kolejnych latach, coś się wydarzyło i wydawało się, że wydarzyło się bezpowrotnie”.Europoseł mówił również o „radykalnej zmianie postawy Platformy Obywatelskiej wobec żołnierzy wyklętych” w ostatnich latach.– Co takiego stało się z formacją polityczną, jaką jest Platforma, bo przecież przypomnijmy sobie, że jeszcze w 2010 i 2011 r., kiedy powstała ta inicjatywa ustanowienia dnia pamięci żołnierzy wyklętych i powstała ustawa – zainicjował ją śp. prezydent Lech Kaczyński, a później przegłosował Sejm i podpisał Bronisław Komorowski – za tą ustawą opowiedziało się, jeżeli dobrze pamiętam, 420 posłów. Wszystkie kluby parlamentarne – przypominał Kuźmiuk.– Wydawało się, że nie ma w tej sprawie wątpliwości i skoro rzeczywiście już w tym nowym ustroju ta ulica uzyskała taką nazwę – przecież także na skutek aprobaty mieszkańców, bo nie sądzę, żeby uwcześni radni, którzy tę nazwę nadawali działali wbrew woli mieszkańców – to teraz odwracanie tego koła historii i to w taki sposób i przez radnych partii Platforma Obywatelska, która jeszcze parę lat temu pilnowała tych pryncypiów, za nimi się opowiadała, jest po prostu w sposób szczególny bulwersujące – ocenił europoseł.",,
"TNS Polska: PiS – 33 proc., PO – 22 proc.","33 proc. osób, które zamierzają wziąć udział w
wyborach parlamentarnych, chce głosować na PiS, a 22 proc. na PO – wynika z sondażu TNS Polska. Do Sejmu weszłyby ponadto: SLD – 10 proc. oraz Twój Ruch i PSL – po 5 proc.","Wśród pozostałych partii, o które pytano w sondażu, Polska Razem JarosławaGowina oraz Nowa Prawica uzyskały po 3 proc., zaś Solidarna Polska - 2 proc.Spośród badanych, którzy wyrażają zainteresowanie udziałem w wyborachparlamentarnych, niespełna jedna piąta (17 proc.) nie jest zdecydowana,której partii przekazać swoje poparcie.TNS Polska podaje, że w porównaniu z poprzednim miesiącem dystans międzyobydwoma liderami rankingu partyjnego nie uległ znaczącym zmianom – wstyczniu zamiar głosowania na PiS deklarowało 32 proc., zaś na PO - 22 proc.W lutowym sondażu TNS Polska zamiar wzięcia udziału w wyborachparlamentarnych zadeklarowało 54 proc. badanych. Przy czym zdecydowaną chęćuczestnictwa wyraziło 23 proc., a 31 proc. odpowiedziało, że „raczej”wzięłoby udział w głosowaniu. Natomiast 36 proc. ankietowanych odpowiedziało, że nie zamierza uczestniczyćw głosowaniu, z czego 17 proc. raczej nie wzięłoby w nim udziału, a 19 proc.na pewno nie poszłoby do urn.10 proc. badanych nie było pewnych swojego udziału w wyborach. W porównaniudo stycznia deklarowana gotowość do wzięcia udziału w wyborach nie zmieniłasię. Badanie przeprowadzono w dniach 7-13 lutego na ogólnopolskiejreprezentatywnej próbie 971 mieszkańców Polski w wieku 18 i więcej lat. Preferencje partyjne były określane dla próby 527 osób deklarujących zamiargłosowania.",,
Prezes PiS: Trzaskowski prowadzi operację zmierzającą do niewypłacania 500 Plus,"Prezydent stolicy Rafał Trzaskowski prowadzi operację, która zmierza do tego, żeby nie wypłacać 500 Plus – powiedział prezes PiS Jarosław Kaczyński. Jego zdaniem postawa prezydenta Warszawy jest zapowiedzią tego, co będzie się działo, gdy Koalicja Obywatelska przejmie władzę.","Jarosław Kaczyński na konferencji prasowej podkreślił, że pieniądze potrzebne do wypłaty świadczenia zostały przekazane stołecznemu ratuszowi.– Wszystkie pieniądze, które są potrzebne po to, by to 500 Plus w Warszawie było wypłacane, zostały przekazane władzom miasta. Ostatnia transza 26 września. Nie ma żadnych przeszkód, jest tylko polityka – powiedział Kaczyński. – Polityka, która ma dwa aspekty. Ten najbardziej doraźny, odnoszący się do warszawskich rodzin, dzieci. Ten odnoszący się do podobnych działań w różnych częściach Polski, przy czym to są działania z reguły samorządowców z Platformy Obywatelskiej, a jeżeli chodzi o wypłaty dla rolników –  także z PSL-u – powiedział Jarosław Kaczyński. Dodał, że jest to „także ten aspekt, który się odnosi do przyszłości”. – To jest po prostu zapowiedź tego, co będzie się działo, jeżeli nasi przeciwnicy przejmą władzę, co będzie się działo z tym wielkim programem społecznym, który zrealizowaliśmy i który będziemy w dalszym ciągu kontynuować i rozwijać. Być może to jest w ogóle próba, która ma sprawdzić, w jaki sposób Polacy, polskie rodziny na to reagują – powiedział prezes PiS.Wyjaśnił również, że wypowiada się w tej sprawie nie jako prezes partii, tylko jako poseł i kandydat na posła z Warszawy. – Chciałem te działania bardzo surowo potępić i jednocześnie wezwać prezydenta Trzaskowskiego do ich zaniechania – powiedział. Obecna na poniedziałkowej konferencji minister rodziny Bożena Borys-Szopa wskazała, że „zgodnie z ustawą transze finansowania programu 500 Plus odbywają się w miesięcznych przekazach środków pieniężnych na konta samorządów”. – Już 19 września na konto samorządu warszawskiego zostało skierowane 160 mln zł. Następne transze, o które wnioskował pan prezydent Warszawy, zostały skierowane do miasta niezwłocznie – zapewniła minister.Zaapelowała do prezydenta Warszawy, „żeby w kampanii wyborczej, która jest polityczną rozgrywką, nie używał polskich rodzin i nie straszył zagrożeniem realizacji tego sztandarowego programu naszego ugrupowania”.Zapewniła jednocześnie, że program 500 Plus „będzie realizowany nie tylko w tej kadencji, ale środki na realizację są też zapewnione w budżecie na następne lata”.",,
Siwiec będzie europosłem Ruchu Palikota,"Marek Siwiec będzie reprezentował Ruch Palikota w Parlamencie Europejskim. Europoseł niedawno odszedł z SLD, nie zamierza jednak wstępować do partii Janusza Palikota.","Marek Siwiec podczas konferencji prasowej powiedział, że zamierza zainspirować posłów Ruchu Palikota do działania na rzecz Europy, gdyż jego zdaniem aktywność posłów lewicy w PE nie jest wystarczająca. Dodał, że w Parlamencie Europejskim umacnia się frakcja socjalistów europejskich i – jak się wyraził – „szukają oni nowych zasobów”. Chodzi o grupę polityczną, która składa się z przedstawicieli bardzo różnych partii politycznych o orientacjach lewicowych. – Myślę, że jest taka przestrzeń, gdzie może znaleźć się obszar wspólny tego czym zajmuje się Ruch Palikota i czym zajmują się socjaliści europejscy"" – powiedział Marek Siwiec.Janusz Palikot dodał, że nigdy nie proponował, aby Marek Siwiec wstąpił do jego partii, gdyż planuje utworzenie nowej formacji politycznej, która byłaby ofertą dla wyborców centrolewicowych. – Albo zaczynamy budowanie czegoś większego i poszerzamy bazę polityczną Ruchu Palikota i w ten sposób budujemy nadzieję, że powstanie jakaś szersza oferta, albo nie, a wstąpienie do Ruchu Palikota zamykałoby tę ofertę – powiedział Janusz Palikot. Dodał, że wkrótce będzie rozmawiał na temat „szerszej oferty” z Andrzejem Celińskim, Pawłem Piskorskim oraz ze wszystkimi politykami związanymi niegdyś z Aleksandrem Kwaśniewskim.",,
Terroryści wrzucili granat do komisariatu. Trwa obława,"Konflikt w Kaszmirze przybiera na sile. W indyjskim mieście Śrinagar, letniej stolicy stanu Dżammu i Kaszmir nieznani sprawcy wrzucili granat do komisariatu policji. Trwa obława.","Do incydentu doszło w sobotę rano czasu lokalnego. Granat wrzucono do posterunku Centralnej Rezerwy Sił Policyjnych (CRPF). Ładunek eksplodował obok transformatora i jak podała agencja ANI nikt nie zginął ani nie odniósł obrażeń.Policja otoczyła teren kordonem, zaś na ulice wysłano funkcjonariuszy uzbrojonych w karabiny. Media informują, że poszukiwani są terroryści, co w tym przypadku oznacza pakistańskich separatystów walczących o oderwanie spornego regionu od Indii.Spór o Kaszmir trwa od ponad 70 lat. Po rozpadzie Imperium brytyjskiego powstały niepodległe Pakistan oraz Indie, z założenia państwa miały być w miarę jednolite religijne, ale w Kaszmirze, który przypadł hinduistycznym Indiom, 80 proc. populacji to muzułmanie.Rebelianci regularnie atakują oddziały indyjskiego wojska i policji, Indie zaś bombardują obozy separatystów znajdujące się na terytorium Pakistanu. Oba kraje dysponują bronią jądrową.",,
„Unia nie doceniła brutalnych działań Rosji”,"– Gremia polityczne Unii nie doceniły, że działanie rosyjskie będzie tak brutalne, a jednocześnie, że Rosja wykorzysta istotne podziały, które są wewnątrz obozu rządzącego na Ukrainie – powiedział w TVP Info Aleksander Kwaśniewski specjalny wysłannik UE na Ukrainę.",,,
„Prof. Rzepliński jest bardziej politykiem niż sędzią”,"– Jeśli chodzi o prof. Rzeplińskiego, to nie od dziś on zajmuje pozycje polityczne – mówił w programie „Gość poranka” TVP Info Leszek Miller. Były premier i lider SLD skomentował też sprawę ultimatum i potencjalnych sankcji KE wobec Polski, które grożą Warszawie w związku z toczącym się sporem wokół TK. – Komisja Europejska nie mówiła o żadnym ultimatum – wyjaśnił i dodał, że „gazety różne rzeczy twierdzą”.","Wiceprzewodniczący Komisji Europejskiej Frans Timmermans spotka się we wtorek w Warszawie z premier Beatą Szydło. W poniedziałek upłynął termin, w którym Komisja dała Polsce czas na przysłanie propozycji rozwiązania sporu wokół Trybunału Konstytucyjnego. W przeciwnym razie Bruksela miała opublikować ocenę o sytuacji w Polsce. Nie zrobiła tego wczoraj. W styczniu KE wszczęła procedurę ochrony państwa prawa wobec Polski.„Traktaty nie dają KE uprawnień do stosowania ochrony praworządności” Do sprawy odniósł się na antenie TVP Info były premier Leszek Miller. – Traktaty nie dają Komisji Europejskiej uprawnień do stosowania ochrony praworządności. Obecnie w KE jest pewność, że zastosowanie procedur, które oni chcą zastosować, wywoła spory – stwierdził Miller. Jak dodał, Komisja Europejska ma jednocześnie narzędzia finansowe, by karać Polskę.„Gość poranka” skomentował też tytuły w niemieckiej prasie, głoszące, że KE postawiła Polsce ultimatum w związku z nierozwiązanym dotąd sporem wokół TK. – Rzecznik Komisji wczoraj powiedział, ze to nie jest żadne ultimatum, że nigdy Komisja Europejska nie mówiła o żadnym ultimatum – podkreślił. Temperament politycznyByły lider SLD jednoznacznie ocenił też postawę przewodniczącego Trybunału Konstytucyjnego.– Nie wiem czy wszyscy sędziowie są zaangażowani w ten spór politycznie, natomiast jeżeli chodzi prof. Rzeplińskiego, to nie od dzisiaj zajmuje on pozycje polityczne. Pamiętam jak się zachowywał po wyborach samorządowych, kiedy krytykował każdą uwagę na temat ich przebiegu – wskazał Miller. – Jeżeli chodzi o temperament, (Rzepliński) jest bardziej politykiem niż sędzią – podsumował. ",,
"Jarosław Kaczyński: Okazało się, że jesteśmy dużo bogatsi, niż się wydawało","– Na pewno sytuacja w Polsce się poprawiła. Okazało się, że jesteśmy dużo bogatsi, niż się wydawało. Tylko, że to bogactwo szło w ręce [będące] w dużej części na zewnątrz Polski. Teraz jest wykorzystywane w interesie zwykłych Polaków i dla rozwoju, by Polska stawała się bogatsza i lepiej zorganizowana, abyśmy byli takim państwem, jak te, które leżą na zachód od naszych granic – tak Jarosław Kaczyński, prezes PiS podsumował w „Gościu Wiadomości” dwa lata rządów „dobrej zmiany”. Natomiast pytany, jakie jest największe osiągnięcie rządu Beaty Szydło, prezes PiS odpowiedział, że jest to „przełamanie niemożności”.","Zdaniem Jarosława Kaczyńskiego po dwóch latach rządów Zjednoczonej Prawicy „dobra zmiana następuje”, a PiS „robi to w „dobrym tempie”. Prezes PiS mówił, że jednym z najważniejszych sukcesów obecnych rządów jest „uszczelnienie sfery VAT”. – Nie jest szczelny w pełni i są sfery, którymi z całą pewnością będziemy musieli się zająć. Bo w Polsce bardzo dużo pieniędzy, które powinny być pieniędzmi publicznymi, lądowały w kieszeniach prywatnych – mówił Kaczyński. Prezes wskazywał, że do znacznych nadużyć dochodziło przy informatyzacji państwa. Jak mówił, niektóre przedsięwzięcia były wyceniane nawet dziesięciokrotnie drożej niż „powinny kosztować”. Podkreślił jednak, że za rządów „dobrej zmiany” sytuacja w kraju się poprawiła. – Okazało się, że jesteśmy dużo bogatsi, niż się wydawało. Tylko że to bogactwo szło w ręce [będące] w dużej części na zewnątrz Polski. Teraz jest wykorzystywane w interesie zwykłych Polaków i w dla rozwoju, aby Polska stawała się bogatsza i lepiej zorganizowana, abyśmy byli takim państwem, jak te, które leżą na zachód od naszych granic – podkreślił. Prezes Prawa i Sprawiedliwości wspomniał przy tym, że osiągnęlibyśmy taki poziom rozwoju państwa, „gdyby przez dwadzieścia kilka lat była inna polityka” w Polsce. Promil hańbyPrezes PiS odniósł się także do komentarza Jesse’go  Lehricha, byłego rzecznika prasowego Hillary Clinton ds. zagranicznych, który tak skomentował na Twitterze Marsz Niepodległości: 60 tys. nazistów maszerowało w Warszawie. – Ten wpis obraził dziesiątki tysięcy uczciwych ludzi. Doszło do incydentów skrajnie złych i niedopuszczalnych. Ta tradycja, do której się odwołujemy, nie ma nic wspólnego z antysemityzmem, rasizmem i ksenofobią.  Formacje, do których należałem, zawsze przynależność narodową definiowały jako przynależność kulturową i przynależność lojalności w stosunku do państwa i na narodu, a nie do pochodzenia etnicznego. Co do tych spraw nie może być wątpliwości – mówił. Kaczyński stwierdził, że za skandaliczne hasła odpowiedzialny jest „margines marginesu”. – Bardzo prawdopodobna jest prowokacja tych, którzy chcą szkodzić Polsce. Tego rodzaju haniebne bzdury, bardzo nam szkodzą. Ten mniej niż promil wystarczy, by rozpętać wielką ofensywę i mówić o dziesiątkach tysięcy tych, którzy wyrazili swoje przywiązanie do Polski, że są nazistami – dodał. Za nieuprawnione uznał Jarosław Kaczyński twierdzenia ambasadora Niemiec w Polsce Rolfa Nikela, który w rozmowie z tygodnikiem „Do Rzeczy” ocenił, że kwestia reparacji wojennych jest już prawnie i politycznie zamknięta. – Z jednej strony jest to kwestia finansowa, a z drugiej – kwestia prawdy, która jest w Europie słabo znana. Prawdy, którą próbuje się zmieniać opowieścią niemającą z prawdą nic wspólnego – o polskiej winie czy współwinie – dodał.",,
"„Reformę powinno się rozpocząć od fundamentów”, „musi się zmienić otoczenie wokół sądów”","– W ustawach, które są procedowane w parlamencie, mamy pewne elementy, które przywracają wiarę w sąd sprawiedliwy – oceniła w programie „Gość Wiadomości” prof. Genowefa Grabowska. W ocenie prof. Piotra Kruszyńskiego reformę należałoby zacząć od uproszczenia procedur, a nie od zmian personalnych.","Sejm opowiedział się w piątek za dalszymi pracami nad prezydenckimi projektami ustaw o Sądzie Najwyższym i Krajowej Radzie Sądownictwa. Obie propozycje prezydenta trafią teraz do Komisji Sprawiedliwości i Praw Człowieka.Prof. Genowefa Grabowska wskazała, że w potocznym rozumieniu ludzie do sądu idą po sprawiedliwość, jednak w wielu wypadkach otrzymują rozstrzygnięcie,  którego absolutnie nie traktują jako rozstrzygnięcia sprawiedliwego. – W ustawach, które są autorstwa prezydenta i które są procedowane w parlamencie, mamy pewne elementy, które przywracają wiarę w sąd sprawiedliwy – oceniła. Zwróciła jednak uwagę, że do przywrócenia powszechnego odczucia, że sądy działają sprawiedliwie, potrzeba wielu lat. – Musi się zmienić otoczenie wokół sądów, musi się zmienić nasze postrzeganie praworządności – mówiła prof. Grabowska. „Uprościć procedury”  W ocenie prof. Piotra Kruszyńskiego reformę należałoby zacząć od uproszczenia procedur, a nie od zmian personalnych. Wskazał, że największym problemem polskiego wymiaru sprawiedliwości jest przewlekłość postępowania  i zbytni formalizm w drobnych sprawach. – Powinno się rozpocząć od dołu tę reformę, od fundamentów, a nie od dachu. Jeżeli się nie uprości procedury w sprawach drobnych, to niewiele z tej reformy wyjdzie – mówił. Prof. Kruszyński odniósł się również do czwartkowej wypowiedzi prezydenta Francji o polskich ustawach sądowych. Emmanuel Macron zarzucił im niekompatybilność z rozwiązaniami stosowanymi w innych krajach UE i z wartościami europejskimi. – Nie jest to prawda. W bardzo wielu krajach UE jest tak, że albo legislatywa, albo wręcz egzekutywa wybiera, czy też mianuje, sędziów. Na przykład w RFN ministrowie poszczególnych landów mianują sędziów, w Hiszpanii Kortezy (parlament – red.) wybierają sędziów, w Austrii prezydent federalny mianuje sędziów – wyliczał gość TVP Info.",,
"„Elektorat tego nie doceni”, „to raczej walka o stołki”. Politycy o zawiązaniu Koalicji Europejskiej","– To koalicja osób, które chciałyby się znaleźć w Parlamencie Europejskim i próbują szukać politycznego uzasadnienia dla swoich ambicji. To raczej walka o stołki tych, którzy chcą się dostać do europarlamentu z listy PO  – tak Marcin Ociepa (Porozumienie) skomentował w „O co chodzi” powołanie Koalicji Europejskiej. – Myślę, że elektorat tego nie doceni. Polityka to nie matematyka – stwierdziła Paulina Piechna-Więckiewicz (Ruch Biedronia).","Sześcioro byłych premierów, były szef polskiej dyplomacji oraz lider PO podpisali w piątek deklarację powołania Koalicji Europejskiej. – Wybory do PE przypadają w chwili kluczowej dla losów Polski. Wzywamy odpowiedzialne siły i środowiska polityczne, samorządowe i obywatelskie do wystawienia jednej, szerokiej listy, której celem byłaby odbudowa mocnej pozycji Polski w UE. Apelujemy o powstanie Koalicji Europejskiej, która uniemożliwi wyprowadzenie Polski z UE. Tego wymaga polska racja stanu – głosi apel, odczytany przez Grzegorza Schetynę.Pod deklaracją podpis złożyli - oprócz Schetyny - także byli premierzy: Ewa Kopacz, Jerzy Buzek, Kazimierz Marcinkiewicz, Włodzimierz Cimoszewicz, Leszek Miller i Marek Belka, a także b. szef MSZ Radosław Sikorski. Nic nowego?Paulina Piechna-Więckiewicz pytana o to, czy jej ugrupowanie zostało zaproszone przez Grzegorza Schetynę do Koalicji Europejskiej, unikała jednoznacznej odpowiedzi. – To i tak nie ma większego znaczenia. Jesteśmy zdecydowani na samodzielny start w wyborach do europarlamentu – stwierdziła reprezentantka Ruchu Biedronia.Jej zdaniem w grupie sygnatariuszy Koalicji Europejskiej są „osoby mające swoje zasługi”, ale nie wyobraża sobie koalicji z takimi konserwatystami jak Hanna Suchocka czy Kazimierz Marcinkiewicz. – Takie koalicje nie budują zaufania i wiarygodności. Myślę, że elektorat tego nie doceni. Polityka to nie matematyka – dodała. Według Marcina Ociepy Koalicja „nie ma żadnej poważnej siły politycznej”. – To koalicja osób, które chciałyby się znaleźć w Parlamencie Europejskim i próbują szukać politycznego uzasadnienia dla swoich ambicji. To raczej walka o stołki tych, którzy chcą się dostać do europarlamentu z listy PO – mówił. – Wreszcie pokazano czarno na białym, że te różnice między PO a środowiskiem postkomunistycznym to tylko gra i teatr. Ta ekipa nie ma programu – podkreślił.",,
„Ziobryści” ruszają w Polskę,"Były wiceprezes PiS – Zbigniew Ziobro powiedział, że rozpad prawicy stał się faktem i ogłosił, że posłowie Solidarnej Polski, będą jeździć po kraju, aby zakładać kluby regionalne. Nie odpowiedział na pytanie dotyczące dalszych planów i ewentualnego założenia partii.","Ziobro oświadczył, że celem jego środowiska jest zwycięstwo prawicy w wyborach. Podkreślił, że on i jego koledzy nie są przygotowani do założenia partii, gdyż do końca mieli nadzieję na porozumienie z władzami PiS-u. Ziobro oświadczył, że zrobił wszystko, aby utrzymać jedność prawicy, ale stało się to niemożliwe po decyzji Jarosława Kaczyńskiego, który nie chciał podjąć dialogu.– Naszym celem jest zwycięstwo w Polsce prawicy, bo chcemy Polski nowoczesnej, ale jednocześnie zakorzenionej w wartościach. Polski solidarnej i sprawiedliwej wobec obywateli. Chcemy urzeczywistnić nadzieje bardzo wielu Polaków. Naszym celem jest zwycięstwo i doprowadzimy do zwycięstwa – przekonywał Ziobro.Jak zaznaczył, wcześniej jednak on i jego zwolennicy chcą spotkać się ze swoimi wyborcami. – Dlatego już jutro ruszamy w Polskę, ruszamy na spotkania, będziemy rozmawiać – zapowiedział. Dodał, że po tym objeździe, jego środowisko przedstawi w szczegółach, jak chce zrealizować cel, jakim jest zwycięstwo polskiej prawicy. – Dziś mamy dzień triumfu władzy Platformy Obywatelskiej i Donalda Tuska. To zwycięstwo było możliwe, ponieważ polska prawica przegrała szóste wybory z rzędu, wskutek tego, że dotychczasowa formuła partii nie zyskała akceptacji społecznej – wtórował Ziobrze podczas konferencji prasowej europoseł Jacek Kurski.Członkowie Solidarnej Polski podkreślili, że ich starania o zmianę i poprawę wizerunku i działania Prawa i Sprawiedliwości, spotkały się z krytyką i były bezpośrednią przyczyną wykluczenia ich ze struktur partii. W sobotę minął wyznaczony przez władze Prawa i Sprawiedliwości termin, w którym posłowie, którzy przeszli do klubu Solidarna Polska, mogli wrócić do klubu PiS. Nikt tego nie zrobił, wszyscy członkowie SP zostali wykluczeni z partii.",,
Skandaliczne słowa szefa izraelskiego MSZ. Waszyngton apeluje o podjęcie dialogu,"Stany Zjednoczone wezwały Izrael i Polskę do podjęcia dialogu. „Zarówno Izrael, jak i Polska są naszymi ważnymi sojusznikami i przyjaciółmi. Wzywamy naszych sojuszników i przyjaciół do znalezienia drogi do usłyszenia się nawzajem, pójścia naprzód oraz kontynuowania bliskiej współpracy i dbania o wspólne interesy” – oświadczył Departament Stanu.","W niedzielę nowy minister spraw zagranicznych Izraela Israel Katz powiedział w jednej z izraelskich telewizji, że Polacy „wyssali antysemityzm z mlekiem matki”. W odpowiedzi na te słowa polska delegacja wycofała się z udziału w szczycie Grupy Wyszehradzkiej, który miał odbyć się w Jerozolimie. Następnie na prośbę Polski odwołano szczyt. Wypowiedź szefa izraelskiej dyplomacji skrytykowała też ambasador USA w Polsce Georgette Mosbacher.W stanowisku Departamentu Stanu zaznaczono, że Waszyngton bardzo docenia współpracę z Polską przy organizacji ubiegłotygodniowego spotkania ministerialnego na temat Bliskiego Wschodu. „Doceniamy również zdecydowany udział Izraela w warszawskiej konferencji” – podały amerykańskie służby dyplomatyczne. Wyrażono przy tym nadzieję, że to wydarzenie przyczyni się do poszukiwania nowych sposobów na zaprowadzenie pokoju i stabilności na Bliskim Wschodzie.Naczelny Rabin Polski Michael Schudrich ocenił, że słowa szefa izraelskiego MSZ o genetycznym antysemityzmie Polaków są „bolesne dla ludzi, którzy lubią prawdę”. Zwrócił przy tym uwagę, że reakcja środowisk żydowskich na wypowiedź izraelskiego polityka była natychmiastowa.",,
Z węglem czy bez węgla? Trump ma ogłosić decyzję ws. porozumienia klimatycznego,"Prezydent Donald Trump ma w czwartek wieczorem ogłosić decyzję, czy Stany Zjednoczone wycofają się z paryskiego porozumienia klimatycznego, które dotyczy redukcji emisji dwutlenku węgla do atmosfery. Już od kilku dni amerykańskie media, powołując się na anonimowe źródła w Białym Domu, piszą, że prezydent odstąpi od międzynarodowego porozumienia.","Amerykański prezydent, oczywiście za pomocą Twiterra oznajmił, że poinformuje o swojej decyzji o godzinie 21 czasu polskiego. Donald Trump wygłosić ma w tej sprawie specjalne oświadczenie w ogrodzie różanym Białego Domu. Swój wpis zakończył nieodłącznym hasłem „Przywrócimy Ameryce wspaniałość”.  Donald Trump kilkakrotnie pytany był już przez dziennikarzy, czy podjął decyzję w tej sprawie, ale nie odpowiedział. Według źródeł stacji CBS News prezydent już zdecydował, że Stany Zjednoczone odstąpią od paryskiej umowy. Obecna administacja uważa, że francuskie ustalenia są dla kraju niekorzystne i osłabiają rodzimą gospodarkę kosztem wzmocnienia ekonomii takich państw jak Chiny i Indie. Donald Trump wielokrotnie negował skutki globalnego ocieplenia i emisji gazów cieplarnianych, a po objęciu przez niego prezydentury ze strony internetowej Białego Domu zniknęły artykuły o przeciwdziałaniu temu zagrożeniu.",,
"„Grodzki stał się pocztylionem opozycji, nie zamierzamy tego znosić”",Marszałek Senatu Tomasz Grodzki stał się „pocztylionem” opozycji w polityce międzynarodowej i my nie zamierzamy tego znosić – mówi w wywiadzie dla weekendowego wydania „Gazety Polskiej” szef klubu parlamentarnego PiS Ryszard Terlecki.,"– Pan marszałek z pewnością poszerza zakres funkcjonowania Senatu. Senat i jego marszałek oczywiście uczestniczą w polityce zagranicznej, którą my nazywamy „parlamentarną” – zaznacza Terlecki, pytany, czy Tomasz Grodzki poprzez konsultacje zagraniczne ustawy sądowej (zaproszenie i spotkanie z Komisją Wenecką) naruszył autonomiczność działań legislacyjnych Senatu.  Terlecki zastrzega, że poprzednicy obecnego marszałka również to robili, „ale Grodzki znacznie wszedł w kompetencje tych organów, które są powołane do prowadzenia polityki zagranicznej”.  – Grodzki – można powiedzieć – stał się „pocztylionem” opozycji w polityce międzynarodowej i my nie zamierzamy tego znosić. Oczywiście będziemy mocno także na płaszczyźnie międzynarodowej akcentować to, że marszałek Senatu nie ma takich kompetencji, jakie próbuje sobie przypisać – podkreśla Terlecki.  Pytany, czy niekorzystna opinia Komisji Weneckiej będzie wiążąca dla większości sejmowej i czy PiS będzie się z nią liczyło, Terlecki podkreśla: „wiążąca nie jest dla nikogo, bo to jest tylko opinia. Będziemy się z nią liczyć w takim zakresie, w jakim w opinii publicznej i europejskiej będzie funkcjonować jej zdanie”.",,
"„Wasza wiara wprawiła w drganie Panamę, Amerykę i cały świat”. 700 tys. osób na mszy kończącej ŚDM","Ok. 700 tys. osób uczestniczyło w niedzielę w Panamie w mszy pod przewodnictwem papieża Franciszka kończącej 34. Światowe Dni Młodzieży. Na mszy obecna była małżonka prezydenta RP Agata Kornhauser-Duda. Ogłoszono, że następne ŚDM odbędą się w Portugalii.","W homilii papież powiedział, że nieraz wierzący wolą „Boga na odległość; miłego, dobrego, wspaniałomyślnego, ale odległego, takiego, który nie przeszkadza”. – Bowiem Bóg bliski i codzienny, przyjaciel i brat wymaga od nas, byśmy nauczyli się bliskości, codzienności, a przede wszystkim braterstwa – dodał. Franciszek wskazywał, że ten konkretny wymiar miłości jest jedną z zasadniczych cech życia chrześcijan. Papież przestrzegał przed uważaniem młodości za „synonim poczekalni dla oczekujących na swój czas”. – A w tym czasie wymyślamy lub sami wymyślacie dla siebie przyszłość higienicznie dobrze opakowaną i bez konsekwencji, dobrze skonstruowaną i zagwarantowaną ze wszystkim dobrze zapewnionym – dodał. Taką postawę nazwał „udawaniem radości”. – W ten sposób was uspokajamy i usypiamy, byście „nie robili rabanu”, nie zadawali pytań samym sobie i innym, abyście nie podawali w wątpliwość samych siebie i innych – mówił Franciszek do młodzieży. – Możemy mieć wszystko, ale jeśli brakuje nam namiętności miłości, to zabraknie wszystkiego. Niech Pan sprawi, byśmy się zakochali w Jezusie – dodał. Wskazywał, że jest to miłość konkretna, bliska, rzeczywista, wyrażająca się w nadziei i miłości, solidarności i braterstwie w obliczu „wielu spojrzeń sparaliżowanych i paraliżujących ze względu na lęki i wykluczenia, spekulacje i manipulacje”. Pod koniec mszy prefekt watykańskiej dykasterii do spraw świeckich, rodziny i życia kardynał Kevin Farrell ogłosił, że następne Światowe Dni Młodzieży odbędą się w Portugalii. Na razie nieoficjalnie wiadomo, że zorganizowane zostaną w Lizbonie w 2022 roku. Żegnając się z młodzieżą na zakończenie mszy, Franciszek dziękował za możliwość ponownego przeżycia Światowych Dni Młodzieży i za ich zorganizowanie. – A wam, drodzy młodzi, wielkie dziękuję. Wasza wiara i radość wprawiły w drganie Panamę, Amerykę i cały świat – oświadczył papież. Zaapelował: „Proszę was, abyście nie ostudzili tego, co przeżyliście w tych dniach. Powróćcie do swoich parafii i wspólnot, do swoich rodzin i przyjaciół, i przekażcie to doświadczenie, aby inni mogli wibrować z tą siłą i radością, jaką wy macie”. – I proszę, nie zapomnijcie modlić się za mnie – dodał. Msza na błoniach imienia św. Jana Pawła II w Metro Park rozpoczęła się wcześnie rano miejscowego czasu ze względu na panujące w ciągu dnia upały. Obecna była małżonka prezydenta RP Andrzeja Dudy, Agata Kornhauser-Duda. Przybyło też siedmiu prezydentów: Panamy - Juan Carlos Varela, Kostaryki – Carlos Alvarado Quesada, Kolumbii – Ivan Duque Marquez, Gwatemali – Jimmy Morales Cabrera, Salwadoru – Salvador Sanchez Ceren, Hondurasu – Juan Orlando Hernandez, a także Portugalii – Marcelo Rebelo de Sousa. Powiewały tysiące flag ponad 150 krajów, także polskie. Wśród ponad 3 500 pielgrzymów z Polski byli też uczestnicy Rejsu Niepodległości, którzy zeszli z pokładu „Daru Młodzieży”, stojącego w panamskim porcie.",,
"Poręba: naszym przeciwnikiem nie jest PO, ale niechętne rządowi media","– Mam poczucie, że naszym przeciwnikiem w kampanii nie jest Platforma Obywatelska, ale bardzo mocno niechętne rządowi media - ocenił szef sztabu wyborczego PiS Tomasz Poręba. Jako przykład podał przemilczenie przez TVN sprawy notatki wskazującej, że PO nie przeciwdziałała luce VAT.","– Jedna z telewizji, która ma w swoim logo „cała prawda całą dobę”, na przykład nie jest w stanie w „Faktach” o tym powiedzieć – powiedział Poręba.– Mamy do czynienia z konkretną notatką, konkretnymi informacjami, gdzie jest czarno na białym napisane: za rządów PO nie było woli uszczelniania VAT-u – przypomniał rzecznik. – Premier Mateusz Morawiecki jest atakowany, m.in. za to, że miał odwagę, siłę i determinację, żeby z mafią VAT-owską walczyć – dodał.Notatkę, o której mówił Poręba, ujawnił dziennik „Super Express”. Powstała ona w marcu 2015 r., a wynika z niej, że ówczesny szef ministerstwa Mateusz Szczurek nie widział podstaw do przeprowadzenia zmian w prawie, które pozwoliłyby skuteczniej walczyć z wyłudzeniami VAT.– Pałeczkę w kampanii, tę narrację w kampanii, przejęły bardzo nam niechętne media – komentował Poręba. Jego zdaniem sama Platforma, „tak naprawdę w tej kampanii nie istnieje”.",,
"Papież w Chile: Naród tego kraju wie, co to znaczy podnosić się po upadkach","Papież Franciszek podczas mszy w stolicy Chile, Santiago, we wtorek mówił, że naród tego kraju dobrze wie, co to znaczy odbudowywać, zaczynać wszystko od nowa i podnosić się po upadkach. Apelował o budowę sprawiedliwości, pojednania i pokoju.","W homilii wygłoszonej w parku O'Higgins, gdzie zebrało się ok. 400 tys. osób, papież przestrzegał wiernych przed bierną postawą wobec rzeczywistości i wybieraniem dla siebie roli „widza, który staje się smutnym twórcą statystyk tego, co się dzieje”.Ostrzegał także przed „prorokami niepowodzeń, zadowalającymi się sianiem rozczarowań”, i przed obietnicami „szczęścia za pomocą pstryknięcia, mrugnięcia okiem”.Franciszek mówił, że naród chilijski wie dobrze, co to znaczy odbudowywać i zaczynać wszystko od nowa. – Ileż wy wiecie o podnoszeniu się po tak wielu upadkach – dodał, odnosząc się do historii kraju.Apelował, by nie ulegać postawom krytykanckim i pustym sloganom ludzi uważających, że wszystko wiedzą, ale nie chcących angażować się w cokolwiek. – Jezus, nazywając błogosławionym ubogiego, płaczącego, uciśnionego, cierpiącego, tego, który przebaczył, dąży do wykorzenienia paraliżującego bezruchu ludzi uważających, że rzeczy nie da się zmieniać – wyjaśnił papież.Jak podkreślił, nie można ulegać rezygnacji, która każe wierzyć w to, że można żyć lepiej, jeśli będzie się unikać problemów i uciekać od innych, zamykając się w wygodnictwie i konsumpcjonizmie. – To właśnie ta rezygnacja prowadzi nas do izolowania się od wszystkich, do podziałów, oddzielania się; do czynienia nas ślepymi na życie i cierpienia innych– zauważył.",,
"Europosłanka PO u Lisa: specjalnie nie gadam z ludźmi PiS, jest niedobra chemia","– Przyznam, że specjalnie nie gadam z europosłami PiS. Relacje są średnie – mówiła w programie „Tomasz Lis na żywo”, w TVP2  europosłanka PO Róża Thun zapytana, o czym rozmawia w Parlamencie Europejskim z politykami PiS. – Jest tu taka niedobra chemia, my aż tak się różnimy – dodała.","Według Róży Thun, PiS w Parlamencie Europejskim cały czas „pracuje nad ideologią”. – Oni mają tematy, które nie tyczą się tego, do czego powstała UE; a powstała po to, żebyśmy mieli równe szanse, bezpieczeństwo energetyczne, żeby nas nie zabiły zmiany klimatyczne. Jak my wciąż będziemy mówili „wstrętni ci Niemcy, mój ociec był w AK, jego był w Wehrmachcie”, to o czym jest ta rozmowa? Co nam to daje, czy nam daje lepsze życie? – pytała.  Z kolei były europoseł Polski Razem Marek Migalski zapytany, czy PiS spowolni zmiany w naszym kraju, a prezes Jarosław Kaczyński „zdejmie nogę z gazu”, odpowiedział, że „chciałby w to wierzyć”. – Ale moje doświadczenia tej wiary mnie pozbawiają. W tym znaczeniu jestem „ateistą kaczystowskim”,  nie wierzę w to, żeby Jarosław Kaczyński rzeczywiście zrozumiał to, jak naprawdę działa Unia Europejska – podkreślił.",,
"„Powiedział mi, że nie jestem dyplomatą, bo mam poglądy”. Waszczykowski o Bartoszewskim","– Lubił dyskutować, szybko mówił. Nie dało się uniknąć rozmów na wiele tematów – mówił Witold Waszczykowski z PiS, który miał okazję spotkać się z prof. Władysławem Bartoszewskim, gdy był ambasadorem w Teheranie.","Waszczykowski w programie „Forum” wspominał zmarłego w piątek Władysława Bartoszewskiego jako człowieka, który lubił dyskutować i bardzo dobrze znał historię. – W 2001 roku, kiedy byłem ambasadorem w Teheranie, prof. Bartoszewski składał tam wizytę( jako szef MSZ - red.). Był znany z wielkiego gawędziarstwa, znał świetnie historię. Lubił dyskutować, szybko mówił. Jadąc samochodem, gdy odwoziłem go na lotnisko, a trwało to kilka godzin, na koniec powiedział: „Pan nie jest dyplomatą”. Pomyślałem, że to koniec, każe mi się spakować i wracać do Polski, a on dodał: „bo pan ma poglądy” – opowiadał Waszczykowski. Wspomniał także, że w 1995 roku prof. Bartoszewski zrezygnował z posady ministra, gdy wybory wygrał Aleksander Kwaśniewski. – Rąbał prawdę prosto w oczy, jak to się mówi. Nie akceptował tego i dlatego z hukiem zrezygnował – powiedział.",,
Alarm pogodowy. IMGW ostrzega: rośnie poziom wód,Opady deszczu i topniejący śnieg mogą powodować wzrost poziomu wody w rzekach – ostrzega Rządowe Centrum Bezpieczeństwa. Dla większości województw IMGW wydało ostrzeżenia 2. i 3. stopnia.,"Zagrożenie hydrologiczne 3. stopnia IMGW stwierdziło w województwach lubuskim, wielkopolskim, dolnośląskim, opolskim i śląskim. Stany wody – obserwowane lub prognozowane – układają się tam w strefie powyżej stanów alarmowych.Zagrożenie 2. stopnia (stany wody powyżej stanów ostrzegawczych, lecz poniżej stanów alarmowych) występuje w woj. pomorskim, warmińsko-mazurskim, łódzkim, lubelskim i podkarpackim.W województwie zachodniopomorskim obowiązuje zagrożenie 1. stopnia.",,
"„Albo jesteście po stronie wolności, albo po stronie Maduro i zamętu, który sieje”","Sekretarz stanu USA Mike Pompeo wezwał społeczność międzynarodową do poparcia przywódcy wenezuelskiej opozycji Juana Guaido. Podczas posiedzenia Rady Bezpieczeństwa ONZ w Nowym Jorku szef amerykańskiej dyplomacji wyraził nadzieję, że w Wenezueli dojdzie wkrótce do wolnych wyborów. Polska opowiedziała się po stronie Guaido.","Mike Pompeo skrytykował reżim Nicolasa Maduro za opresje wobec własnego narodu i zrujnowanie gospodarki Wenezueli. – Były prezydent Wenezueli Maduro ponosi pełną odpowiedzialność za tę tragedię – powiedział. Szef amerykańskiej dyplomacji podkreślił, że Stany Zjednoczone stoją dumnie u boku nowego przywódcy tego kraju Juana Guaido i narodu Wenezueli. – Czas, aby wszystkie kraje zdeklarowały się jednoznacznie i niezwłocznie: albo jesteście po stronie wolności, albo po stronie Maduro i zamętu, który sieje – apelował Mike Pompeo. Stały przedstawiciel Polski przy ONZ Joanna Wronecka powiedziała, że Polska popiera demokratyczne aspiracje narodu wenezuelskiego wyrażone podczas ostatnich manifestacji.– Uznajemy Juana Guaido za prawomocny demokratyczny głos i przywódcę, który może zainicjować proces przemian w Wenezueli – oświadczyła. Joanna Wronecka zaapelowała do Guaido o jak najszybsze rozpisanie wolnych i demokratycznych wyborów prezydenckich.",,
"Migranci dotarli do stolicy Meksyku. Donald Trump naciska na władze, aby zatrzymały pochód","Pierwsza grupa migrantów z Ameryki Środkowej, idących od kilku tygodni w kierunku USA, dotarła w nocy z niedzieli na poniedziałek czasu polskiego do stolicy Meksyku. Na jednym ze stadionów zorganizowano czasowe schronienie dla ok. 1000 osób.","Konwój liczący ponad 5000 osób wyruszył przed czterema tygodniami z miasta San Pedro Sula w Hondurasie. Migranci, pochodzący głównie z Hondurasu, Salwadoru i Gwatemali, mówią, że uciekają przed przemocą, prześladowaniami i ubóstwem w ich krajach. Według meksykańskich mediów, na stadionie Jesus Martinez Palillo władze zainstalowały zbiorniki, w których dostarczono 10 tys. litrów wody. Pomoc migrantom oferują także mieszkańcy oddając im ubrania i buty. Prezydent USA Donald Trump zapowiedział w zeszłym tygodniu wysłanie kilku tysięcy dodatkowych żołnierzy na granicę z Meksykiem, aby nie dopuścić do jej przekroczenia przez migrantów. Naciska także na władze Meksyku, by zatrzymały pochód. Prezydent Meksyku Enrique Pena Neto zaoferował imigrantom tymczasowe dokumenty i zezwolenie na pracę, jeśli wystąpią oni o azyl w południowych stanach Chiapas i Oaxaca. W sobotę meksykańskie władze poinformowały, że rozpatrują prawie 2800 wniosków o azyl oraz że około 1100 osób zostało deportowanych.Grupa, która jako pierwsza przybyła do miasta Meksyk, jest największa. W dalszym ciągu znajduje się ona ponad 800 km od granicy Stanów Zjednoczonych. Prawdopodobnie jeszcze w poniedziałek w kierunku stolicy wyruszy kolejna grupa, która przebywa obecnie w mieście Cordoba w leżącym bardziej na południu, przybrzeżnym stanie Veracruz. Do przebycia mają prawie 300 km.",,
Żołnierze WOT oddali 800 litrów krwi,W czerwcu żołnierze Wojsk Obrony Terytorialnej oddali ponad 800 litrów krwi w ramach tworzonego w tej formacji sytemu honorowego krwiodawstwa – poinformował rzecznik WOT ppłk Marek Pietrzak.,"Jak poinformował ppłk Pietrzak, w Wojskach Obrony Terytorialnej podsumowano czerwcowe akcje zbiórek krwi, zorganizowane w ramach drugiej edycji projektu „Krwioobieg Terytorialsa”. Podczas dwunastu akcji zebrano ponad 800 litrów krwi. Pod koniec maja WOT rozpoczęły drugą edycję projektu „Krwioobieg Terytorialsa”. Celem akcji w tym roku, poza zwiększeniem ilości zebranej krwi oraz liczby czynnych krwiodawców, jest lepsza synchronizacja donacji krwi i osocza z potrzebami lokalnymi.– Wybranie czerwca na miesiąc przeprowadzenia zbiórek było celowe, jest to okres poprzedzający wakacje, a wtedy zawsze występują znaczące braki w bankach krwi. Akcja naszych żołnierzy jest więc realną odpowiedzią na rzeczywiste potrzeby społeczeństwa – podkreśla dowódca WOT gen. Wiesław Kukuła.Akcje krwiodawstwa były prowadzone od 7 do 23 czerwca, przez wszystkie brygady WOT, wspólnie z Regionalnymi Centrami Krwiodawstwa i Krwiolecznictwa. W sumie krew oddało 1849 osób. Najwięcej krwi zebrały brygady z Podlasia (160 l.), Lubelszczyzny (131 l.), Śląska (84 l.) oraz Podkarpacia (80 l.).                                                    (fot. media.terytorialsi.wp.mil.pl) Projekt „Krwioobieg Terytoriasla” ma charakter ciągły – każdy żołnierz WOT może w dowolnej chwili odwiedzić centrum krwiodawstwa i oddać krew. Projekt WOT jest prowadzony w ramach resortowej zbiórki krwi, która odbywa się pod hasłem „Spokrewnieni służbą”.Rzecznik WOT podkreślił, że akcja wynika z misji tej formacji, jaką jest „obrona i wspieranie lokalnych społeczności. Dlatego głównymi celami projektu są poprawa bezpieczeństwa mieszkańców kraju, zwiększenie ilości krwi w systemie oraz liczby żołnierzy gotowych do alarmowego oddania krwi na wypadek zdarzeń kryzysowych”.Realizacja projektu ma również kształtować zdrowy styl życia żołnierzy WOT i ich rodzin, a także postaw prospołecznych zgodnych z misją formacji. W ramach projektu planowane jest coroczne zwiększenie liczby honorowych dawców krwi. Obecnie na wypadek zdarzeń kryzysowych, w gotowości do alarmowego oddania krwi jest pół tysiąca żołnierzy WOT.",,
Rzecznik Praw Dziecka pyta Trzaskowskiego o podstawę prawną deklaracji LGBT,"Rzecznik Praw Dziecka Mikołaj Pawlak zwrócił się do prezydenta stolicy Rafała Trzaskowskiego, aby podał podstawy prawne odnoszące się do podpisanej przez niego deklaracji LGBT. Uprawnienia samorządu terytorialnego nie dotyczą kwestii programowych, które są uregulowane m. in. w przepisach prawa oświatowego – przypomniał rzecznik.","– Standardy, które sporządziła WHO, niosą ze sobą stwierdzenia, które są wątpliwe dla wielu rodziców – wskazał RPD. Mikołaj Pawlak zwrócił uwagę, że są one adresowane do decydentów i specjalistów zajmujących się edukacją i zdrowiem. – Pytanie, czy decydentem w sprawach treści edukacyjnych jest samorząd terytorialny i to niezależnie, czy prezydent miasta stołecznego Warszawy, wójt, burmistrz gminy na prowincji – zauważył Pawlak. – Uprawnienia w tym zakresie mają takie same i one nie dotyczą kwestii programowych. Kwestie programowe są uregulowane w podstawie programowej, w przepisach Prawa oświatowego, na które jako organ pan prezydent Trzaskowski wpływu nie ma – sprecyzował Mikołaj Pawlak. – Nawet środowisko, które co do zasady jest środowiskiem pana prezydenta, nie w pełni popiera treści przekazywane w deklaracji i w standardach WHO; czyli tam już jest rozłam i wątpliwość. Rodzice również w tym zakresie zgłaszają swe wątpliwości – zauważył RPD.",,
Finowie zamówili gigantyczny maszt w Rosji. Już grozi zawaleniem,"Z okazji 100-lecia niepodległości Finlandii w mieście Hamina miał powstać 100-metrowy maszt z fińską flagą o powierzchni boiska do koszykówki. Maszt, wykonany przez rosyjską firmę z Petersburga, już postawiono, ale okazało się, że jest zbyt słaby.","Flaga miała zostać podniesiona na początku grudnia, przed obchodami święta niepodległości kraju (6 grudnia, obecnie 101. rocznica). Jak poinformowały władze miasta, na maszcie nie można jednak zawiesić flagi ze względów bezpieczeństwa. Okazało się, że rosyjskie obliczenia wytrzymałościowe masztu nie spełniają fińskich norm.Koszt budowy masztu pochłonął już 800 tys. euro. Miał to być najwyższy w Europie maszt z flagą państwa.W mieście Hamina (będącym niegdyś ważnym portem na szlaku wodnym między Zachodem a Rosją) znaki i barwy narodowe odgrywają istotną rolę m.in. ze względu na tradycję wojskową i historyczne fortyfikacje. Na mocy pokoju w Haminie na początku XIX wieku Szwecja przekazała, po kilkuset latach władania, fińskie terytorium Rosji.",,
Władimir Putin rozpoczyna swoją czwartą kadencję,"Władimir Putin został w poniedziałek zaprzysiężony na prezydenta Federacji Rosyjskiej podczas uroczystości w Wielkim Pałacu Kremlowskim, dawnej rezydencji carów. Trzymając rękę na konstytucji Federacji Rosyjskiej, wypowiedział słowa przysięgi prezydenckiej.","Putin został wybrany w wyborach prezydenckich 18 marca. Według oficjalnych danych, wygrał w pierwszej turze, zdobywając 76,65 procent głosów. W rosyjskiej polityce obecny jest od 1999 roku. Prezydentem był w latach 1999-2008 oraz od 2012 roku do dziś. Między pełnieniem tych funkcji był premierem Federacji Rosyjskiej.  Prezydent Rosji po zaprzysiężeniu na kolejną kadencję podziękował obywatelom za poparcie okazane mu podczas wyborów prezydenckich. Jak ocenił, jest ono ważne również dla budowy pozycji Rosji na arenie międzynarodowej. W swym wystąpieniu po złożeniu na Kremlu przysięgi prezydenckiej Putin dodał, że kraj poradził sobie z bardzo trudnymi problemami gospodarczymi. – Nauczyliśmy się bronić naszych interesów – podkreślił. Ponadto Putin zapewnił, że Rosja jest otwarta na dialog i opowiada się za równoprawną i wzajemnie korzystną współpracą z innymi państwami. Podkreślił też, że zapewnione zostało bezpieczeństwo kraju i jego zdolności obronne.",,
„Dróg nigdy dosyć”. Podpisano umowę na budowę obwodnicy Raciborza,"– Kolejne drogi i kolejne obwodnice są niezbędnym elementem rozwoju gospodarczego. A więc te nowe kilometry gładko wylanego asfaltu, jestem przekonany, że przyczynią się znakomicie do poprawy warunków życia w całym województwie –  powiedział premier Mateusz Morawiecki podczas podpisania umowy na budowę Wschodniej Obwodnicy Raciborza i na przebudowę drogi nr 913 prowadzącej m.in. do lotniska Katowice.","Uroczystość podpisania umowy odbyła się z udziałem premiera Mateusza Morawieckiego przedstawiciele Zarządu Dróg Wojewódzkich w Katowicach i firmy Strabag podpisali w poniedziałek umowy na budowę Wschodniej Obwodnicy Raciborza i na przebudowę drogi nr 913 prowadzącej m.in. do lotniska Katowice.– Dróg nigdy dosyć, dlatego bardzo cieszę się, że podjęto w urzędzie marszałkowskim decyzje, dzięki którym mamy możliwość montażu finansowego i ze środków unijnych i ze środków krajowych – decyzje dotyczące budowy tych dwóch dróg – mówił podczas uroczystości szef rządu.Jak zaznaczył, połączenia drogowe w woj. śląskim są dobre w osi północ–południe, a dla zrównoważonego rozwoju region potrzebuje więcej połączeń wschód–zachód, jak obwodnica Raciborza.– Ta droga nr 935 z Raciborza do Pszczyny, przez Rybnik i Żory wraz z przede wszystkim tym odcinkiem, który będzie budowany, jest kluczowa dla rozwoju południowej części województwa – podkreślił Morawiecki.– Tutaj będziemy mieli do czynienia z wyprowadzeniem ruchu z Raciborza, a więc czystsze powietrze, zdrowsi ludzie, dużo większy komfort życia i bezpieczeństwo na drogach, ale również lepsze perspektywy rozwoju – dodał premier. Opisując inwestycję ws. drogi nr 913 wskazał, że jest ona bardzo ważna dla zwiększenia potencjału portu lotniczego Katowice i dla połączenia z nim wschodniej części województwa. – To droga, która na kilkunastu kilometrach zwiększy również drożność i przepustowość pozostałych dróg – ocenił Morawiecki.– Kolejne drogi i kolejne obwodnice są niezbędnym elementem rozwoju gospodarczego. A więc te nowe kilometry gładko wylanego asfaltu, jestem przekonany, że przyczynią się znakomicie do poprawy warunków życia nie tylko w tych dwóch częściach, ale w całym województwie, (...) a z perspektywy ogólnogospodarczej zwiększą potencjał i możliwości rozwojowe dla całego Górnego Śląska, Zagłębia, całego woj. śląskiego – podsumował szef rządu. Wschodnia Obwodnica RaciborzaWschodnia Obwodnica Raciborza jest jedną z największych inwestycji dofinansowanych środkami Regionalnego Programu Operacyjnego Woj. Śląskiego (RPO). Z tych środków do projektu oszacowanego początkowo na 200,1 mln zł, zapewniono 146 mln zł dotacji. To największe wsparcie przyznane w drugim i jednocześnie ostatnim konkursie RPO dot. inwestycji na drogach wojewódzkich woj. śląskiego. Poniedziałkowa umowa na to zadanie opiewa na 296,1 mln zł.Obwodnica będzie najbardziej wysuniętym na zachód odcinkiem Regionalnej Drogi Racibórz–Pszczyna: wieloletniej inwestycji drogowej w południowej części woj. śląskiego, pokrywającej się z przebiegiem drogi nr 935. Powstaje ona w znacznym stopniu siłami samorządu woj. śląskiego, a także dużych miast, jak Żory czy Rybnik.Początek tego liczącego ok. 8 km nowego odcinka drogi nr 935 znajdzie się w gminie Rudnik, na północ od miasta. Trasa rozpocznie się rondem przy drodze krajowej nr 45. Potem na wysokości dzielnicy Miedonia przetnie starą Odrę i wzdłuż kanału Ulgi pobiegnie do ul. Rybnickiej (obecna droga nr 935), gdzie zakończy się rondem na wysokości ul. Piaskowej. Inwestycja ma powstać za trzy lata.Droga na lotniskoDroga wojewódzka nr 913 to jedna z dróg dojazdowych do portu lotniczego Katowice w Pyrzowicach. W ostatnich latach przygotowano jej rozbudowę i modernizację. Przy wsparciu środków unijnych zakończono już rozbudowę jej odcinka od węzła „Lotnisko” trasy S1 do skrzyżowania z ul. Piłsudskiego w Pyrzowicach.Obecna inwestycja obejmuje zasadniczy odcinek od drogi nr 78 (przebiegającej w pobliżu lotniska) do przelotowej trasy nr 86 (odcinek tzw. „gierkówki”, wiodący m.in. od Katowic i Sosnowca do węzła z krajową „jedynką” w Podwarpiu).",,
Tłumy na pogrzebie brutalnie zamordowanej zakonnicy,"W Portugalii w środę odbył się pogrzeb siostry zakonnej brutalnie zamordowanej przez narkomana, któremu pomagała – podają media katolickie. Do tragedii doszło w niedzielę w miejscowości São João da Madeira. 62-letnia Antónia Pinho należała do Zgromadzenia Służebnic Maryi Posługujących Chorym.","Na jej pogrzeb przyszło wielu mieszkańców. Zakonnica była znana z hojności i zaangażowania. Jak opisuje agencja informacyjna Fides, „po mieście, zawsze w habicie, przemieszczała się na skuterze”. Od 40 lat była pielęgniarką. Pomagała chorym w ich domach oraz w szpitalu. Wcześniej pracowała też w Hiszpanii i we Włoszech.Ciało kobiety znaleziono w domu narkomana, który wyszedł z więzienia trzy miesiące wcześniej. Jak wynika z informacji Fides, siostra zakonna podwiozła mężczyznę do jego domu, gdzie miała podać mu leki. Ten w podziękowaniu chciał zaoferować jej kawę. Według ustaleń śledczych, sprawca najpierw ją udusił, po czym zgwałcił. Jak informują portugalskie media, 45-letni mężczyzna podejrzany o zabójstwo zakonnicy trafił do aresztu i został już przesłuchany przed sądem. Śledczy przyznają, że istnieją mocne dowody na to, że popełnił zbrodnię. Portugalska policja przyznaje, że zabójstwo zakonnicy miało wyjątkowo brutalny charakter.",,
Papież spotkał się z rodziną Asii Bibi. W Pakistanie domagają się jej śmierci,"Ojciec Święty przyjął na audiencji prywatnej męża i córkę Asii Bibi – pakistańskiej katoliczki skazanej na śmierć za rzekomą obrazę islamu. Spotkał się również z Rebeccą Bitrus, nigeryjską chrześcijanką, uprowadzoną przez islamskich terrorystów z ugrupowania Boko Haram.","Bitrus i rodzina Bibi znaleźli się w składzie delegacji Papieskiego Stowarzyszenia Pomoc Kościołowi w Potrzebie, którą Franciszek przyjmie z okazji inicjatywy #ColosseoRosso. Jest to zaplanowany na sobotni wieczór wiec pamięci o prześladowanych chrześcijanach w rzymskim Koloseum.Koloseum zostanie oświetlone na czerwono. Kolor krwi ma zwrócić uwagę na los chrześcijan prześladowanych w rożnych krajach. W tym samym czasie w podobny sposób będą iluminowane dwie inne świątynie chrześcijańskie w symbolicznych miejscach prześladowań: katedra św. Pawła w Mosulu i maronicki kościół św. Eliasza w Aleppo.O papieskiej audiencji, bez podawania szczegółów poinformowało Biuro Prasowe Stolicy Apostolskiej. Rebbecca Bitrus wraz z mężem i dwoma małymi synami padła ofiarą napadu islamskich terrorystów. Po porwaniu poroniła trzecie dziecko. Już wcześniej, przed audiencją zapowiedziała, że poprosi papieża o modlitwę za wszystkie dziewczęta nadal znajdujące się w rękach Boko Haram.Rebecca wyznała też, że z głębi serca przebaczyła prześladowcom.Asia Bibi przebywa od dziewięciu lat w więzieniu za rzekome bluźnierstwo przeciw Mahometowi. Według jej prawników jest szansa, że przed Wielkanocą odbędzie się rozprawa sądowa, decydująca o jej ewentualnym uwolnieniu. Jej mąż i córka spotkali się już wcześniej z papieżem Franciszkiem 23 kwietnia 2015 roku.Pakistańska chrześcijanka trafiła do więzienia w 2009 r. po sporze z muzułmańską sąsiadką, podczas którego miała powiedzieć: „Wyznaję moją religię i wierzę w Jezusa Chrystusa, który umarł na krzyżu, aby zbawić ludzkość. A cóż uczynił twój prorok Mahomet, aby zbawić ludzkość?”. Kobieta rok później została za to skazana na śmierć przez powieszenie za rzekome bluźnierstwo przeciw Mahometowi. Pakistański sąd odroczył proces ws. skazanej na śmierć a Sąd Najwyższy wciąż nie wydał wyroku w jej sprawie. Jak podaje Radio Watykańskie, jeden z sędziów niespodziewanie odmówił udziału w procesie.  O uwolnienie Bibi apelują organizacje międzynarodowe, a także papieże Benedykt XVI i Franciszek. Pakistańscy imamowie chcą powieszenia BibiPakistańscy przywódcy duchowi domagają się stracenia kobiety. Ich zdaniem odwlekanie egzekucji podważa zaufanie Pakistańczyków do oficjalnego wymiaru sprawiedliwości. Uważają również, że gdyby Asia Bibi została powieszona, w Pakistanie, nie dochodziłoby do samosądów za bluźnierstwo przeciw Koranowi i Mahometowi. Jak podała agencja Asia News, o wykonanie wyroku na Bibi zaapelowało kilku znanych muzułmańskich kaznodziejów, w tym pakistański mufti Muhammad Haneef Qureshi.",,
"Odsłaniała kulisy „Panama Papers”, demaskowała korupcję. Zginęła w zamachu bombowym","Dauphne Caruana Galizia, najbardziej znana maltańska dziennikarka śledcza, zginęła w poniedziałek po południu w zamachu bombowym – poinformowała policja. Prowadziła ona popularnego bloga, w którym pisała o przypadkach korupcji wśród miejscowych polityków.","Według policji 53-letnia dziennikarka zginęła w miejscowości Bidnija w północnej części Malty, gdy eksplodował samochód, którym jechała. Premier Malty Joseph Muscat, wielokrotnie oskarżany przez nią, potępił zabójstwo, nazywając je „barbarzyńskim atakiem na wolność prasy”. – Nie spocznę, dopóki nie zatriumfuje sprawiedliwość. Nasz kraj na nią zasługuje – powiedział w wystąpieniu telewizyjnym, apelując o jedność narodową. – Wszyscy wiedzą, że Caruana Galizia była ostrym krytykiem mojej osoby, zarówno jako polityka, jak i człowieka, jednak nic nie może usprawiedliwić takiego barbarzyństwa – oznajmił. Muskat, premier Malty, najmniejszego, 400-tysięcznego państwa w Unii Europejskiej, w czerwcu został po raz drugi szefem rządu jako reprezentant socjaldemokratycznej Partii Pracy, która wygrała wybory parlamentarne. „Panama Papers” Daphne Caruana Galizia w swoich publikacjach oskarżała m.in. rząd o korupcję. Zamach miał miejsce cztery miesiące po przedterminowych wyborach parlamentarnych. Premier Joseph Muscat rozpisał je w wyniku skandalu „Panama Papers”. Dotyczył on lokowania środków finansowych w tzw. rajach podatkowych, a jedną z jego bohaterek była żona premiera, której udział w aferze opisywała właśnie 53-letnia blogerka. Opozycja wezwała go wówczas do ustąpienia w związku z zarzutami korupcyjnymi Galizii. Oskarżając premiera, dziennikarka powoływała się na dokumenty małego maltańskiego banku, które miały być dowodem, że jego żona była właścicielką firmy w Panamie. Pomiędzy firmą a rachunkami banku w Azerbejdżanie miały krążyć wielkie sumy pieniędzy. Oskarżenie o zniesławienieMuscat i jego żona odrzucili oskarżenia, a także oskarżyli Galizię o zniesławienie. Wkrótce po tym partia Muscata z łatwością wygrała w czerwcu przedterminowe wybory parlamentarne. „Gdziekolwiek spojrzysz, sami oszuści. Sytuacja jest beznadziejna” – napisała w ostatnim poście, opublikowanym w swoim blogu w poniedziałek rano. W jednym z wcześniejszych wpisów – w zeszłym roku – zauważyła: „Życie publiczne na Malcie jest wypełnione niebezpiecznymi, chwiejnymi ludźmi, którzy nie mają ani zasad, ani skrupułów”.",,
Triumf Polaków nie zrobił na Niemcach większego wrażenia,"Prasa w Niemczech jest zadowolona z występu reprezentacji, która wygrała w niedzielę z Ukrainą 2:0 (1:0), choć nie brakuje głosów krytycznych wobec taktyki trenera Joachima Loewa. Na niemieckich dziennikarzach nie robi jednak wrażenia triumf Polaków i nie obawiają się czwartkowego spotkania z biało-czerwonymi. 
#wieszwiecej | Polub nas",,,
Ostatni weekend kampanii wyborczej. Politycy w ferworze walki,"Osiem dni pozostało do głosowania w wyborach parlamentarnych. To oznacza, że ostatni weekend kampanii wyborczej politycy spędzą pracowicie.","Premier Ewa Kopacz (PO) weźmie udział na warszawskim Torwarze w otwarciu finałów VI Turnieju Orlika o Puchar Premiera RP. Podczas uroczystości przewidziano jej wystąpienie.Najważniejsi politycy PiS spędzą sobotę także w Warszawie i jej okolicach. Prezes PiS Jarosław Kaczyński o godz. 13 spotka się z mieszkańcami warszawskiego Targówka, po godz. 16 odwiedzi podwarszawskie Legionowo. Kandydatka PiS na premiera Beata Szydło sobotę spędzi w Warszawie, gdzie weźmie udział w Nadzwyczajnym Zjeździe Związku Repatriantów RP. Będą w nim uczestniczyli także członkowie rodzin repatriantów z Kazachstanu oraz ucząca się nad Wisłą polska młodzież z Kazachstanu, Turkmenistanu i Kirgizji.Happening w Nowym KonikuPrzed południem – również w Warszawie – na warszawskim Stadionie Narodowym samorządową konwencję programową pt. „Samorząd: tu zaczyna się Polska” organizuje PSL. Ludowcy zaprezentują na niej m.in. tzw. dekalog samorządowy. W stolicy, pod pomnikiem Polskiego Państwa Podziemnego i Armii Krajowej, odbędzie się konferencja komitetu KORWiN. Z kolei w Katowicach przed południem swoją konwencję wyborczą organizuje Zjednoczona Lewica. Po niej liderka ZL Barbara Nowacka – wraz z przedstawicielami Wolnego Związku Zawodowego „Sierpień 80” – odwiedzi w Rybniku pielęgniarki prowadzące protest głodowy w wojewódzkim szpitalu specjalistycznym. Nowacka ma też dziś odwiedzić Kielce, gdzie weźmie udział w wiecu wyborczym, a potem w przemarszu ulicami miasta i spotkaniu z mieszkańcami miasta. Swój happening oraz briefing w miejscowości Nowy Konik planuje lider Nowoczesnej Ryszard Petru.",,
Tu zakładają rodziny i rozkręcają biznesy. Obcokrajowcy zakochani w Polsce,"Od kilku lat nasz kraj przyciąga coraz większą rzeszę cudzoziemców. Poza liczną grupą turystów czy ludzi przybywających wyłącznie w celach zarobkowych wiele osób decyduje się na pobyt stały. Zakładają rodziny, biznesy, stają się integralną częścią społeczeństwa.","Według danych Eurostatu w 2016 r. Polska była europejskim liderem pod względem liczby wiz długoterminowych oraz zezwoleń pobytowych dla cudzoziemców z państw trzecich spoza Unii Europejskiej, wydanych w związku z pracą. Czwarty rok z rzędu zajmujemy także drugie miejsce w Unii Europejskiej pod względem łącznej liczby wydanych wiz długoterminowych oraz zezwoleń pobytowych, wyprzedza nas tylko Wielka Brytania - informuje Jakub Dudziak, rzecznik prasowy Urzędu do spraw Cudzoziemców. Od początku 2016 r. liczba cudzoziemców, którzy posiadają ważne zezwolenia na pobyt w Polsce, wzrosła o ok. 150 tys. osób. Posiada je obecnie ok. 360 tys. przyjezdnych. Najwięcej z nich przebywa w województwie mazowieckim, gdzie swój pobyt zarejestrowało ok. 114 tys. osób. Kolejnymi najpopularniejszymi regionami wśród obcokrajowców są województwa: małopolskie (34 tys. osób), dolnośląskie (31 tys.) oraz wielkopolskie (26 tys.). Wśród najpopularniejszych typów zezwoleń zdecydowanie dominują zezwolenia na pobyt czasowy - 53 proc., zarejestrowany pobyt obywatela UE - 20,5 proc., oraz pobyt stały - 18 proc. W 2016 r. najwięcej wiz długoterminowych oraz zezwoleń pobytowych w UE wydała Wielka Brytania (866 tys.), a kolejne pozycje (po Polsce) zajmują: Niemcy (505 tys.), Francja (235 tys.) i Włochy (222 tys.). Łącznie wszystkie państwa członkowskie wydały 3,4 mln zezwoleń, o 28 proc. więcej niż w 2015 r. Obywatele Ukrainy dominują przy zezwoleniach wydanych w związku z pracą (83 proc. zezwoleń w UE dla Ukrainy). Kategoria dokumentów wydanych w związku z edukacją jest zdominowana przez obywateli Chin, natomiast obywatele Maroka korzystają z największej liczby zezwoleń w ramach łączenia rodzin.   Światowy klimat  Wystarczy przejść się ulicami większych polskich miast, żeby poczuć międzynarodowy klimat. Wiadomo, że najwięcej spotyka się obywateli Ukrainy, Białorusi, sąsiadów ze wschodu. Ci ludzie uznają nasz kraj za przyszłościowy, część z nich przyjeżdża tu wyłącznie zarobkowo, jednak spora grupa z nich zostaje na stałe. Obywateli Ukrainy można spotkać dosłownie wszędzie.  –  Pracujemy z dziewczynami w jednej z warszawskich  szwalni. Gdyby nie my, to szef miałby bardzo duży problem ze znalezieniem pracownic. Polki mają większe wymagania finansowe, a i zawód  zanika – zaznacza Żenia, pochodząca  z Ukrainy. Mieszkanka Mukaczewa czuje się w Polsce jak w domu. Bardzo jej się podoba bliskość kulturowa naszych narodów.  –  Mam niedaleko do domu, mogę odwiedzać rodziców, wspierać ich ekonomicznie, bo u nas jest naprawdę ciężko. Zakochałam się w Polaku, postanowiłam tu zostać – dodaje młoda dziewczyna. Koleżanka Żeni  traktuje pobyt wyłącznie zarobkowo. – Polacy żyją w bezpiecznym, nowoczesnym kraju. Według mnie, za bardzo narzekają, powinni więcej się uśmiechać – podkreśla Oksana, 60-letnia starsza kobieta. Ukrainka mówi wprost, że przebywa  w Polsce tylko zarobkowo. –  Mam już swoje lata, starych drzew się nie przesadza – dodaje z uśmiechem. Młody  student  z Kijowa, Stepan, patrzy bardziej przyszłościowo na Polskę. – Obecnie jestem na drugim roku grafiki komputerowej, jeśli po studiach uda mi się znaleźć pracę, to z miłą chęcią zostanę tu.  Zresztą i tak cały czas przebywam w Polsce, tu się uczę, pracuję – dodaje chłopak. Świeżo upieczona warszawianka  Uma przyjechała z Indii, jej mąż dostał pracę w Polsce, jednak po zakończeniu kontraktu postanowił wrócić.  – Nie chciałam wyjeżdżać z Polski, jednak mąż bardzo nalegał. Z wielkim smutkiem opuszczałam Polskę. Wróciłam sama po sześciu miesiącach, mąż został, małżeństwo wisiało na włosku – wspomina nowa mieszkanka Polski.  – Po ośmiu miesiącach  jednak „wymiękł”, przyjechał do mnie.  Największym wyzwaniem w codziennym życiu dla Umy jest nauka języka polskiego. –  Ćwiczę, uczę się, ale wciąż jeszcze „bardzo kaleczę”, mam jednak duży szacunek do języka polskiego, więc wolę dziś wypowiadać się po angielsku. Obiecuję, że zrobię wszystko, żeby za dwa lata mówić płynnie i wprowadzić w szok wszystkich znajomych niedowiarków – zapewnia z uśmiechem. Młoda kobieta bardzo chwali sobie życie w Polsce, podoba jej się nasz klimat, nawet pokochała jesień. Jest zachwycona gościnnością ludzką, wszyscy starają się jej pomóc, zaaklimatyzować.  – Jestem w stanie błogosławionym – wyznaje z radością. – W Polsce panuje obecnie niż demograficzny. Cieszę się, że nasz potomek przyjdzie na świat właśnie w tym kraju. Zamierzamy się tu osiedlić na stałe, więc będzie on prawdziwym Polakiem – dodaje. Nie wszystko jednak jest w Polsce takie kolorowe.  –  Na samym początku wydawało mi się, że ludzie uciekają przede mną. Zadawałam sobie pytanie dlaczego. Czy jestem jakaś inna? Może budzę lęk samym spojrzeniem albo mam nieświeży oddech? Po kilku dniach zrozumiałam, że największym straszakiem był język angielski. W Indiach angielski jest naszym drugim językiem. Dowiedziałam się, że w Polsce starsze pokolenia uczyły się języka rosyjskiego. Młodzi Polacy z angielskim radzą sobie zdecydowanie lepiej, ale spotkałam też takich, którzy od lekcji angielskiego widocznie woleli wagary. Wciąż zdarza mi się  komunikować w języku międzynarodowym – „migowo-radosnym”, najczęściej opierającym się na palcu wskazującym - dodając słowo „to” – mówi.                                                    (fot. Niebieski Syfon/ mat. prom) „Szacunku do starszych uczmy się od polskich Chińczyków” Pani Małgosia Suchecka od dwudziestu lat współpracuje z obywatelami Chin i nowymi Polakami. Uważa ich za bardzo inteligentnych, pracowitych ludzi. Wyraża się o nich w samych superlatywach. Od kilku lat pracuje w znanej chińskiej sieci pierogarni Parnik, a wcześniej działała w różnych innych restauracjach azjatyckich. –  Z moich obserwacji wynika, że z roku na rok do Polski przyjeżdża bardzo dużo mieszkańców Chin. Wielu z nich chce pozostać tutaj na stałe, kilku, których dobrze znam, już zakotwiczyło się u nas na dobre – mówi pani Małgosia. Mój kolega kilka dni temu pobrał się z Chinką, która tu pracowała. Mój szef też został w Polsce, ożenił się, ma uroczą żonę Polkę i wspaniałe dzieci. Kolejni państwo także niedawno pobrali się i mają przemiłą córeczkę, mieszkają w Wilanowie – wymienia kultowa postać warszawskich barów. Pan Eugeniusz poznał swoją przyszłą żonę właśnie w jednej z warszawskich restauracji.  – Pracowaliśmy razem przez kilka lat, jednak przyznam, że na Jing Jie zwróciłem uwagę od pierwszego spotkania – wspomina mężczyzna. Z kolei i ja dla niej też nie byłem obojętny, skoro zakończyło się to w urzędzie stanu cywilnego. – Dużo osób zadaje mi pytanie, jak my się komunikujemy ze sobą, przecież ty nie znasz chińskiego, a ona ledwie mówi po polsku – twierdzi pan Eugeniusz.  – Zawsze odpowiadam, że zakochani rozumieją się bez słów – dodaje. Rdzenny warszawiak przyznaje, że między nimi jest sporo różnic.  Wywodzą się z różnych kultur, bariery językowe są ogromne.  Jednak polska mieszana para przyznaje, że z miesiąca na miesiąc rozumieją się coraz lepiej.  – Ja uczę żonę języka polskiego, a ona mnie mówić po chińsku. Pomaga nam na co dzień także nasz dobry przyjaciel - Google - choć potrafi nas często sprowadzić na manowce – śmieje się Eugeniusz Ziętek. Niestety, tłumaczenie nie poddaje się łatwo obróbce informatycznej, czego skutkiem jest brak idealnych aplikacji tłumaczących – dodaje żona Jing Jie.– Bardzo mi się podoba, że w ich kulturze ma ogromne znaczenie szacunek do starszych ludzi. Tego powinniśmy się uczyć od nich, bo spora część naszego nowoczesnego społeczeństwa zaczyna zapominać o tym – przypomina pan Eugeniusz. Młodzi wspominają, że jedyne problemy, które spotkały ich w Polsce, stworzyła teściowa. – Na początku nie akceptowała mnie –  wspomina  Jing Jie. – Była przeciwna związkowi  syna ze mną, a o małżeństwie nie było mowy.  Z czasem jej przeszło, na co wpływ miała zdecydowanie postawa męża,  jak i moja wytrzymałość – zaznacza nowa Polka.  Chińczycy bardzo lubią biesiadować, podobnie jak Polacy. Mit, że jedzą tylko ryż i pracują, trzeba najszybciej obalić.  – Staram się być otwarty w związku, z  10 potraw stojących na stole aż 5 mam odwagę  spróbować – rzuca na koniec. Pani Jing Jie pod wpływem swojej koleżanki Chinki, która też mieszka na stałe w Polsce, zaczyna interesować  się religią. Jej znajoma już przeszła na chrześcijaństwo, jej mąż, człowiek wierzący, od samych początków ich znajomości stara się ją przekonać, żeby przystąpiła do wielkiej rodziny Jezusa Chrystusa.  –  Mam nadzieję, że się uda – mówi jej mąż. Państwo Ziętek po latach postanowili założyć swój własny biznes, także związany z gastronomią. Ich pierogarnia ma ruszyć lada dzień w podwarszawskim Błoniu. „Yerba mate nas połączyła”  Argentyńczyk Cristian Rubin z żoną Polką poznał się w Peru, osiem lat temu. – Z żoną Polką poznaliśmy się w Peru, osiem lat temu. Pobraliśmy się, mamy dwójkę dzieci, postanowiliśmy zamieszkać w Polsce. Na początku miałem mieszane uczucia, czy to dobry pomysł, jednak po kilku latach życia tutaj, wiem, że dokonałem dobrego wyboru. Kraj jest stabilny gospodarczo, w urzędach można szybko załatwić różne formalności.  – Jak większość obcokrajowców, z którymi mam styczność, dużą trudność stanowi dla mnie opanowanie języka polskiego, który jest trudny – zaznacza Cristian Rubin. Pan Cristian bardzo chwali Argentynę, jednak twierdzi, że pod względem gospodarczym i ekonomicznym, jest ona nieobliczalna. Dla niego Polska jest silna ekonomicznie i co najważniejsze przewidywalna. – Tu mogę inwestować, rozwijać biznes, wiem, że moja rodzina jest bezpieczna i ją utrzymam. Moi synowie urodzili się w Polsce, tu stawiają pierwsze kroki. Myślę, że żyjąc w takim kraju można mieć zawsze uśmiech na twarzy, albo zacząć pić więcej yerba mate – dodaje śmiejąc się. Państwo Rubin założyli rodzinną fundację – „Kulturo”.  –  W związku z faktem, że mamy dużo przyjaciół i znajomych z kręgu latynoamerykańskiego, postanowiliśmy organizować festiwale, wydarzenia upowszechniające kulturę tego regionu, pokazujące również ich działania w zakresie promowania kultur swoich krajów – mówi pani Sylwia, żona Cristiana. To osoby, które są aktywne, uczą samby, salsy, prowadzą szkoły językowe czy, tak jak mąż, restauracje z potrawami tradycyjnymi dla danego kraju. Włączają się w rytm życia tutaj, w Polsce, coraz lepiej mówią po polsku i tu zakładają swoje rodziny. Dla mnie obserwowanie i współpracowanie z obcokrajowcami to piękne doświadczanie wielokulturowości i obserwacji ich procesu integrowania ze społecznością np. Warszawy – wymienia świeżo upieczona mama.   „Turysta, czy stały mieszkaniec”  Pan Maksymilian Maj prowadzi klimatyczny lokal „Niebieski Syfon” w Muzeum Warszawskiej Pragi.  Według niego obecnie w Polsce, szczególnie w większych miastach, ciężko jest odróżnić gołym okiem turystę od stałego mieszkańca.  – Dawniej, jak słyszeliśmy kogoś mówiącego w innym języku czy wyróżniającego się odmienną karnacją, to wiedzieliśmy, że jest to prawdopodobnie turysta. Teraz już tak nie jest.  Kiedy czasem wieczorem wracam autobusem do domu, to polskiego języka często w nim nie słyszę – twierdzi restaurator.  Pan Maj podkreśla, że najwięcej spotyka osób ze wschodu. – Tak samo jak my kiedyś szukaliśmy zarobku u zachodnich sąsiadów, teraz oni robią to u nas. I bardzo dobrze! Dzięki temu nasza gospodarka się rozwija, a my możemy się przekonać, że jesteśmy już dość atrakcyjnym krajem  – zaznacza. Mężczyzna korzysta często z tanich taksówek.  Pracuje tam bardzo dużo osób zza wschodniej granicy, przeważnie Białorusinów i Ukraińców.  –  Podczas jazdy dużo rozmawiam z kierowcami. Mówią, że bardzo im się podoba nasz kraj. Wielu z nich posiada Kartę Polaka i pragną tu zostać na stałe. Bardzo chwalą sobie bezpieczeństwo na ulicach, przyjazny klimat wśród mieszkańców, możliwość znalezienia pracy, rozsądne koszty życia – wylicza właściciel „Niebieskiego Syfonu”. Polska pamięta  o cudzoziemcach   „Mieszkania na start”,  projekt premiera  Mateusza Morawieckiego, niedawno został podpisany przez prezydenta Andrzeja Dudę.  Ustawa o pomocy państwa w ponoszeniu wydatków mieszkaniowych w pierwszych latach najmu dotyczy także obcokrajowców. Umożliwia im też otrzymywanie dopłat do czynszu. O pomoc państwa będzie mogła ubiegać się każda osoba fizyczna, która posiada obywatelstwo polskie lub jest  cudzoziemcem przebywającym w Polsce na podstawie wskazanego w ustawie tytułu, np. w związku ze świadczeniem pracy. Podpisana przez prezydenta RP ustawa „Mieszkanie na start” umożliwia cudzoziemcom ubieganie się o dopłaty do czynszu przez okres 15 lat. Ich wysokość wyniesie nawet kilkaset złotych. Program ruszy na początku 2019 r. Przypomnijmy, że rządowe dopłaty dla przyjezdnych studentów otrzymały już polskie uczelnie, w wysokości 13 tys. zł na każdego ucznia. Ustawa o pomocy państwa w ponoszeniu wydatków mieszkaniowych jest kolejnym ukłonem rządu skierowanym do obcokrajowców  żyjących w Polsce.",,
Ukraina: sąd aresztował rosyjskich wojskowych zatrzymanych w Donbasie,"Rosyjscy wojskowi zatrzymani w weekend w Zagłębiu Donieckim zostali aresztowani do 19 lipca. Z wnioskiem wystąpiła ukraińska Służba Bezpieczeństwa (SBU), która też ma podjąć decyzję, gdzie będą przebywać Rosjanie. Obecnie są oni w szpitalu wojskowym w Kijowie, ponieważ w czasie zatrzymania zostali ranni.","Ukraińcy poinformowali, że losem żołnierzy zainteresował się rosyjski konsulat. Jego przedstawiciel był na posiedzeniu sądu w tej sprawie. Moskwa oficjalnie twierdzi, że są to byli, a nie obecni wojskowi. Sami aresztowani przekonują, że służą w brygadzie w Togliatti, która przybyła z misją do Zagłębia Donieckiego. Te słowa padły zarówno w czasie przesłuchania przez Ukraińców, jak i później podczas rozmowy z obserwatorami OBWE, w której nie uczestniczyła strona ukraińska. Mówili, że na Ukrainie wykonywali misję zwiadowczą, byli uzbrojeni, ale nie mieli nakazu atakować. SBU: Żołnierze realizowali zadania na Krymie, a do niedawna w obwodzie Łużańskim W czwartek Służba Bezpieczeństwa oświadczyła, że żołnierze z jednostki z Togliatti, w której służą zatrzymani wojskowi, są na terytorium Ukrainy od marca zeszłego roku. Początkowo realizowali zadania na Krymie, a do niedawna w obwodzie ługańskim. Do niedawna, ponieważ po zatrzymaniu dwóch Rosjan jednostka została ewakuowana do Rosji. Ukraińska Służba Bezpieczeństwa (SBU) twierdzi, że ma listę kilkudziesięciu wojskowych z jednostki z Togliatti, którzy służyli na Ukrainie. Ich zadaniem miała być między innymi ochrona wyrzutni Grad. Według Ukraińców, ostrzeliwały one cele cywilne.",,
Europoseł PiS: Opozycja w polityce międzynarodowej jest cienka jak rabarbar,"Pod koniec sierpnia opozycja sugerowała, że prezydent Stanów Zjednoczonych Donald Trump odwołał wizytę w Polsce z powodu negatywnej oceny władz naszego kraju. Tymczasem po weekendzie prezydent Andrzej Duda dwukrotnie spotka się z amerykańskim przywódcą w Nowym Jorku. – Opozycja zawsze twierdziła, że polityka międzynarodowa jest jej mocną stroną, mają kontakty i doświadczenie. Okazuje się, że tutaj są ciency jak rabarbar – ocenił w rozmowie z portalem tvp.info eurodeputowany PiS Ryszard Czarnecki.","W ocenie polityka nie trzeba było długo czekać, aby Waszyngton jasno dał do zrozumienia, że ma znakomite kontakty z Warszawą. – Kłamstwa i fake newsy mają krótkie nogi. Tak jak ten, który królował przez parę dni, że Donald Trump nie chciał spotkać się z Andrzejem Dudą. Do spotkania dochodzi z inicjatywy strony amerykańskiej. Na spotkaniu zapadnie decyzja, kiedy Donald Trump do Polski przyleci, a to perspektywa najbliższego czasu. Jak widać, bardzo łatwo zweryfikować kłamstwa opozycji – powiedział nam Czarnecki. – Trump odwołuje wizytę w Polsce. Oficjalnie z powodu huraganu. Nieoficjalnie zaś wystarczyło poczytać amerykańskie media i ich oceny „demokratycznych” rządów PiS, by lepiej zrozumieć tę decyzję – napisał kilka tygodni temu na Twitterze poseł PO Marcin Kierwiński. Dzisiaj niechętnie rozmawia na temat spotkania prezydentów Polski i Stanów Zjednoczonych w Nowym Jorku. – Ja będę komentował to spotkanie, jak zobaczę jego efekty. Nigdy nie chciałem komentować tego typu spotkań przed ich odbyciem, bo nie jest ważne, czy pan prezydent Duda z panem prezydentem Trumpem uścisną sobie ręce i zrobią sobie ładną fotkę. Zresztą te ostatnie pana prezydenta nie były najbardziej poważne. Wszyscy pamiętamy zdjęcie przy biurku prezydenta Trumpa. Chciałbym komentować takie spotkania przez pryzmat tego, co dla Polski udało się załatwić. Jeżeli coś uda się załatwić, to będziemy komentować  – powiedział nam poseł PO Marcin Kierwiński. Część polityków opozycji już dzisiaj twierdzi, że spotkanie w Nowym Jorku nie będzie miało wielkiego znaczenia. – Sukcesem byłaby wizyta Donalda Trumpa 1 września. Takiej wizyty nie było, choć później okazało się, że huragan nie był taki straszny w stanie, w którym miał wystąpić. Donald Trump wygrał grę w golfa, a nie spotkanie z Polakami i przywódcami światowymi w naszym kraju. Być może chciał uniknąć spotkania z nowym prezydentem Ukrainy – stwierdził z kolei poseł PO Michał Szczerba. – Po co Donald Trump ma lecieć do Polski, skoro może sobie zadzwonić na cztery dni przed terminem i zaprosić prezydenta Dudę w Nowym Jorku na rozmowę? Dobrze jednak, że się spotykają – mówił poseł PO Grzegorz Furgo. Przypomnieliśmy parlamentarzyście, że nigdy politycy na najwyższym szczeblu z Warszawy i Waszyngtonu nie spotykali się równie często. – Amerykanie wiedzą, co to jest Polonia i odczuwają dyskomfort z powodu niefortunnego odwołania wizyty z dnia na dzień –  odpowiedział Furgo.",,
„Zarzuty są bezpodstawne”. Ministerstwo Sprawiedliwości odpowiada na raport NIK,"Ministerstwo Sprawiedliwości uważa, że zarzuty zawarte w raporcie Najwyższej Izby Kontroli są bezpodstawne. NIK opublikował raport po kontroli przeprowadzonej w Służbie Więziennej, dotyczący programu „Praca dla więźniów”. W związku z wynikami kontroli Izba podjęła decyzję o skierowaniu 16 zawiadomień do prokuratury. Wcześniej wiceminister sprawiedliwości Michał Wójcik określił treść wtorkowej konferencji kontrolerów jako „zaskakującą” i „zadziwiającą”.","NIK twierdzi, że wykrył nieprawidłowości w finansowaniu inwestycji i remontów realizowanych ze środków publicznych. W ramach kontroli programu „Praca dla Więźniów” ze środków Funduszu Aktywizacji Zawodowej Skazanych oraz Rozwoju Przywięziennych Zakładów Pracy, stwierdzono 27 przypadków udzielenia zamówień z naruszeniem przepisów ustawy Prawo zamówień publicznych. Zdaniem resortu sprawiedliwości realizacja tego programu jest sukcesem. „Zarzuty są niezrozumiałe, bowiem Najwyższa Izba Kontroli w swoim wystąpieniu pokontrolnym, w głównej jego części pt. »Ocena ogólna kontrolowanej działalności«, sama pozytywnie oceniła realizację programu »Praca dla więźniów«. Program okazał się ogromnym sukcesem. Pozwolił zwiększyć zatrudnienie do 83 proc. skazanych zdolnych do pracy. W 2015 r. zatrudnionych było 24 tys. więźniów, a dziś – ponad 37 tys. To przedsięwzięcie bez precedensu w historii polskiego więziennictwa. Nigdy w historii III RP nie pracowało tylu skazanych” – napisano w komunikacie Ministerstwa Sprawiedliwości. W oświadczeniu czytamy między innymi, że program finansują sami skazani, a nie podatnicy. „Dzięki programowi w 2018 roku zatrudnieni więźniowie, którzy dotychczas nie płacili zasądzonych alimentów, wpłacili na rzecz funduszu alimentacyjnego ponad 14 milionów złotych” – napisano. Jednym z zarzutów stawianych przez Najwyższą Izbę Kontroli są znacznie niższe niż rynkowe stawki czynszu za wynajmowane przedsiębiorcom hale przemysłowe, gdzie pracują więźniowie. „Takie oczekiwania są nierealne, bowiem na dzierżawę hal według stawek rynkowych nie ma chętnych. Wynika to z uciążliwości lokalizacji obiektów na terenie zamkniętym jednostek penitencjarnych, co m.in. ogranicza ruch osób i pojazdów a w efekcie całą działalność gospodarczą” – napisano w oświadczeniu.„Ponadto dyrektorzy jednostek przy wyborze dzierżawcy obiektów kierują się, zgodnie z celem programu, nie tylko proponowaną wysokością czynszu za dzierżawę obiektu, lecz także liczbą utworzonych nowych miejsc pracy dla więźniów, okresem ich utrzymania oraz wysokością udziału kontrahenta w realizacji przedsięwzięcia” – czytamy w komunikacie.Wcześniej wiceminister sprawiedliwości Michał Wójcik określił treść dzisiejszej konferencji kontrolerów jako „zaskakującą” i „zadziwiającą”. Jak wyjaśnił, protokół pokontrolny NIK został przedstawiony resortowi sprawiedliwości wiele tygodni temu i w dokumencie były zamieszczone jedynie trzy wnioski zalecające poprawę programu.Wiceminister powiedział, że nie ma przepisu, który zabrania zlecać część robót przez przywięzienne zakłady pracy prywatnym podwykonawcom bez przetargu. Przedstawiciel resortu sprawiedliwości odniósł się również do omówionej przez NIK budowy toru przeszkód w Centralnym Ośrodku Szkolenia Służby Więziennej w Kaliszu w 2018 roku. Na polecenie prezesa NIK Mariana Banasia, skierowano w tej sprawie zawiadomienie do prokuratury o podejrzeniu popełnienia przestępstwa dotyczącego wyrządzenia znacznej szkody majątkowej. Wójcik stwierdził, że zlecenie mogła przyjąć dowolna firma, a cenę zweryfikował rynek.",,
Papieskie lamborghini znalazło nowego nabywcę,"Wystawione na aukcję auto Lamborghini, które papież Franciszek otrzymał w prezencie w listopadzie 2017r., ma nowego nabywcę. Jak poinformowano 13 września w Watykanie, obywatel Czech jest nowym właścicielem auta model Huracan RWD Coupe o mocy 580 KM. „Papieskie” Lamborghini wygrał na loterii zorganizowanej przez jedną z organizacji charytatywnych w USA.","Papież Franciszek przyjął 13 września w Watykanie dyrektora włoskiej firmy Automobili Lamborghini Sp.A, nabywcę auta oraz przedstawicieli fundacji OMAZE, która wystawiła auto na loterię. Według informacji z Watykanu, z uzyskanej ogółem sumy 900 tys. euro, papież przeznaczy 200 tys. euro na seminarium duchowne oraz szkołę podstawową na Haiti, które zostały zniszczone przez trzęsienie ziemi w 2010 r. 300 tys. euro przekaże Wspólnocie Papieża Jana XXIII, która sprawuje opiekę nad ofiarami prostytucji i handlu kobietami. Kolejne 200 tys. euro wesprze Papieskie Stowarzyszenie Pomoc Kościołowi w Potrzebie. 160 tys. trafi do – zaproponowanych przez producenta – organizacji „Amici Centrafrica” (Przyjaciele Afryki Środkowej) oraz GICAM, międzynarodowej organizacji chirurgów ręki opiekującej się osobami z wrodzonymi uszkodzeniami, urazami, oparzeniami i obrażeniami odniesionymi na skutek klęsk żywiołowych i konfliktów zbrojnych.",,
Salvini cytuje słowa św. Jana Pawła II o migracji,"Włoski wicepremier, szef Ministerstwa Spraw Wewnętrznych Matteo Salvini zacytował w niedzielę słowa św. Jana Pawła II na temat migracji. Słowa te przytoczył w czasie następnego kryzysu wokół statku organizacji pozarządowej z migrantami, któremu zabronił zawinięcia do włoskiego portu.","Na swoim profilu na Twitterze Salvini przytoczył słowa polskiego papieża z postsynodalnej adhortacji apostolskiej „Ecclesia in Europa” z 2003 roku: „Do władz publicznych należy sprawowanie kontroli nad ruchami migracyjnymi, z uwzględnieniem wymogów dobra wspólnego. Przyjmowanie migrantów winno zawsze odbywać się w poszanowaniu prawa, a zatem, gdy to konieczne, towarzyszyć mu musi stanowcze tłumienie nadużyć”. W tle znajduje się też zdjęcie Jana Pawła II. W sobotę szef włoskiego MSW podpisał dekret zabraniający statkowi niemieckiej organizacji pozarządowej Sea Watch 3, który zabrał z morza ponad 50 migrantów, wpłynięcia do włoskiego portu. Jednostka znajduje się obecnie w pobliżu wyspy Lampedusa. Władze włoskie wyraziły jedynie zgodę na to, aby pokład opuściły dzieci, kobiety w ciąży i chorzy. – Ten nielegalny statek może stać na Morzu Śródziemnym tygodniami, miesiącami, aż do Sylwestra – powiedział Salvini podczas wiecu w sobotę. Argumentuje, że statki organizacji pozarządowych zabierające migrantów z łodzi i pontonów stają się w ten sposób „wspólnikami” przemytników ludzi. Włoskie porty są dla nich zamknięte – powtarza lider Ligi.",,
Posłanka Lewicy przewodniczącą sejmowej komisji rodziny,"Posłanka Magdalena Biejat z partii Lewica Razem została wybrana przewodniczącą sejmowej Komisji Polityki Społecznej i Rodziny. – Jestem przekonana, że dla nas wszystkich tutaj w centrum jest człowiek, od prawa do lewa – przekonywała Biejat. Jej kontrkandydatem był Grzegorz Braun z Konfederacji, który prosił o wybór, gdyż w tej komisji „ważą się sprawy życia i śmierci w Polsce”. Ostatecznie Braun nie został nawet wiceprzewodniczącym komisji.","Biejat otrzymała 25 głosów.– Możemy w różny sposób definiować najważniejszepotrzeby i sposób ich rozwiązywania, ale jestem przekonana,że będziemy potrafili ze sobą konstruktywnie współpracować,a rozwiązania, które będą wychodziły z tej komisji, będą jaknajlepsze dla Polek i Polaków – dodała.Grzegorz Braun, zgłaszając swą kandydaturę, powiedział, że w tejkomisji sejmowej „ważą się sprawy życia i śmierci w Polsce”. – Przed tą komisją staje sprawa bezpieczeństwa życia ludzkiego,bez względu na płeć, wiek, wyznanie, samopoczucie, stan zdrowia,kondycję finansową. My chcielibyśmy, żeby człowiek był bezpieczny w Polsce, żeby życie ludzkie nie było zagrożone – powiedział poseł Konfederacji. Grzegorz Braun zgłosił następnie swoją kandydaturę na jednegoz wiceprzewodniczących, ale otrzymał jedynie pięć głosów (przy15 przeciwnych).Wiceprzewodniczącymi komisji zostały wybrane Urszula Rusecka(PiS), Magdalena Okła-Drewnowicz (KO), Agnieszka Ścigaj(PSL-Kukiz`15) i Teresa Wargocka (PiS).Wybór Biejat na przewodniczącą komisji skomentowali politycy.",,
Franciszek zwołuje szczyt episkopatów z całego świata. Zajmie się problemem pedofilii,Papież Franciszek zwołał na luty przyszłego roku szczyt z udziałem przewodniczących episkopatów z całego świata na temat pedofilii – ogłosił Watykan. Spotkanie to odbędzie się w dniach 21-24 lutego – podano po rozmowach papieża z Radą Kardynałów.,"W komunikacie ogłoszonym przez Watykan po trzydniowej 26. naradzie tego gremium poinformowano, że papież po konsultacjach z doradcami postanowił zwołać obrady z udziałem wszystkich przewodniczących episkopatów na temat „ochrony nieletnich” i niepełnosprawnych dorosłych.Podczas posiedzenia „Rada Kardynałów dokonała razem z Ojcem Świętym dogłębnej refleksji na temat nadużyć” – głosi nota.Watykan poinformował również, że arcybiskup Bostonu kardynał Sean Patrick O'Malley zapoznał obecnych z pracami kierowanej przez siebie Papieskiej Komisji ds. Ochrony Nieletnich. Ponadto – jak podkreślono – kardynałowie „wyrazili pełną solidarność z papieżem Franciszkiem z powodu tego, co wydarzyło się w ostatnich tygodniach”. To nawiązanie do zarzutów postawionych mu przez arcybiskupa Carlo Marię Vigano, jakoby od pięciu lat on także wiedział o czynach seksualnego wykorzystywania, także pedofilii, jakich dopuścił się były arcybiskup Waszyngtonu Theodore McCarrick.",,
„Stany Zjednoczone i Polska są bliskimi przyjaciółmi”. Sekretarz stanu USA złożył życzenia Polsce,"Amerykański sekretarz stanu Rex Tillerson złożył gratulacje narodowi polskiemu w związku z przypadającą w środę 226. rocznicą ogłoszenia Konstytucji 3 maja. „Stany Zjednoczone i Polska są bliskimi przyjaciółmi"" – podkreślił Tillerson w oświadczeniu opublikowanym na stronie internetowej Departamentu Stanu.","Amerykański sekretarz stanu wspomniał o wspólnych działaniach podejmowanych w obszarze wojskowym. „Stany Zjednoczone są szczególnie dumne z posiadania rozmieszczonych w Polsce oddziałów, współpracujących wraz z partnerami z Polski w celu jej ochrony oraz ochrony Stanów Zjednoczonych i innych NATO-wskich sojuszników” – napisał.W oświadczeniu Rex Tillerson zauważył też, że Polskę i Stany Zjednoczone łączą relacje gospodarcze. Ponad połowa największych amerykańskich firm inwestuje w Polsce, a Polska jest wiodącym partnerem handlowym Stanów Zjednoczonych w Europie Środkowej – ocenił amerykański polityk.",,
O gazie łupkowym na sportowych trybunach,"Premier Donald Tusk poleciał wieczorem razem z małżonką i kilkunastoosobową delegacją z wizytą do Norwegii. W Holmenkollen będzie rozmawiać o wydobyciu gazu łupkowego. To powód oficjalny. Kibice nazwę miejscowości łatwo skojarzą z miejscem, gdzie odbywają się mistrzostwa świata w narciarstwie klasycznym.","Premier Donald Tusk z delegacją udał się wieczorem do Norwegii – oficjalnie z wizytą państwową. Ale czy weekend jest najlepszą porą na rozmowy o gazie łupkowym?Na pytanie dziennikarzy o priorytet tej wizyty: czy jest nim rozmowa o gazie łupkowym czy kibicowanie naszym sportowcom, szef rządu odpowiada:  – Na szczęście te priorytety nie są w konflikcie, jedno drugiemu nie przeszkadza. Oficjalny rządowy komunikat mówi o tym, że premier leci do Norwegii, aby rozmawiać z szefem norweskiego rządu Jensem Stoltenbergiem o gospodarce i energetyce. Polska chce się dowiedzieć, jak Norwegia zarabia na wydobyciu gazu łupkowego. Dyskusja na te tematy – według planu – zajmie w sobotę dwie godziny. Resztę czasu premier spędzi na kibicowaniu Adamowi Małyszowi.  – To premier Stoltenberg uznał, że dobrym momentem na zaproszenie mnie są mistrzostwa i zaproponował, abyśmy nie w garniturach pod krawatami, ale tam gdzie mistrzostwa się odbywają – odbyli dwa spotkania ¬– tłumaczy Donald Tusk.Ten rodzaj dyplomacji – choć na pewno przyjemny – nie wszystkim się podoba. Najmniej – jak zwykle – opozycji. – Myślę, że on w ogóle dobrze się bawi, jeśli chodzi o rządzenie – ale to nie jest rządzenie, to taka chłopięca zabawa – ocenia posłanka PiS Beata Kempa.Inni posłowie są bardziej wyrozumiali dla sportowej pasji premiera. Który nie raz dał wyraz temu, że sportowców i ich dokonania lubi oglądać z bliska. Jednak wydaje się, że polskim sportowcom obecność na trybunach najważniejszych osób w państwie nie służy. Przykład: ówczesny prezydent Aleksander Kwaśniewski na mistrzostwach świata w 2002 roku, gdzie Polska reprezentacja poniosła sromotna klęskę. Pomimo dopingu prezydenta tak przed meczem, jak i w trakcie meczu.",,
"Lisiński pożyczył pieniądze, potem oskarżył księdza o molestowanie","Marek Lisiński z Fundacji „Nie Lękajcie się” miał pożyczyć pieniądze od księdza, nie oddać ich, a później oskarżyć duchownego o molestowanie. Taką informację przekazał portal wp.pl, powołując się na słowa parafian.","Marek Lisiński to były już szef Fundacji „Nie lękajcie się”, która zajmuje się pomocą dla ofiar księży pedofili. Według jego słów był w młodości molestowany przez księdza, nie ujawnił jednak, kim był jego prześladowca. Portal wp.pl dotarł do świadków tamtych wydarzeń.              „Historia sięga 2007 roku i dzieje się w dwóch parafiach niedaleko Płocka. Marek Lisiński miał wzbudzić litość u księdza Zdzisława Witkowskiego, proboszcza parafii w Korzeniu. Przedstawił się jako były ministrant jego parafii, który potrzebuje pieniędzy na leczenie żony. Pożyczył 23 tys. zł. Pieniądze zobowiązał się zwrócić po powrocie z Niemiec, gdzie planował pracować. Gdy ksiądz dowiedział się, że w sprawie choroby żony został oszukany, zażądał zwrotu pożyczki” – czytamy.              „Marek Lisiński złożył pisemne zobowiązanie do zwrotu pieniędzy. Wkrótce potem napisał do biskupa płockiego pismo, w którym oskarżył proboszcza o wykorzystywanie seksualne. Miało do tego dość w latach 1980-1981, gdy Lisiński był ministrantem. W latach 2010-2013 biskup płocki prowadził postępowanie wyjaśniające zarzuty” – informuje wp.pl.",,
„SN wykroczył poza uprawnienia”. Gowin o uchwale w sprawie ułaskawienia Kamińskiego,"– Część środowiska prawniczego próbuje za wszelką cenę podgrzać atmosferę – tak wicepremier Jarosław Gowin skomentował w programie „Młodzież kontra” środową uchwałę Sądu Najwyższego ws. ułaskawienia przez prezydenta Andrzeja Dudę Mariusza Kamińskiego i innych b. szefów CBA, skazanych wcześniej nieprawomocnie za działania w tzw. aferze gruntowej z 2007 r. Gowin powiedział w TVP Info, że to Trybunał Konstytucyjny jest od interpretacji konstytucji, a nie SN.","Gowin, obecny minister nauki i szkolnictwa wyższego i były (w latach 2011-2013) minister sprawiedliwości był pytany m.in. o środową uchwałę SN ws. ułaskawienia przez prezydenta obecnego ministra koordynatora służb specjalnych Mariusza Kamińskiego i innych b. szefów CBA, m.in. obecnego zastępcy Kamińskiego – Macieja Wąsika, skazanych wcześniej nieprawomocnie za działania CBA w tzw. aferze gruntowej z 2007 r. Siedmioosobowy skład SN uznał, że prawo łaski może być stosowane wyłącznie wobec prawomocnie skazanych, a jego zastosowanie przed prawomocnym wyrokiem nie wywołuje skutków procesowych. Gość TVP Info ocenił, że „część środowiska prawniczego próbuje za wszelką cenę podgrzać atmosferę”. – Co do sprawy Mariusza Kamińskiego. Po pierwsze dzień, w którym zapadł wyrok skazujący go na drakońską karę (w marcu 2015 r. Kamiński został nieprawomocnie skazany na trzy lata więzienia - red.) ogłosiłem dniem hańby polskiego wymiaru sprawiedliwości i podtrzymuje to do dzisiaj. Jeżeli ktoś ma wątpliwości, czy prezydent miał prawo zastosowania veta, czy nie miał, to nie powinien zwracać się z tym do SN. Od interpretacji konstytucji jest w Polsce Trybunał Konstytucyjny. W tym sensie uważam, że Sąd Najwyższy wykroczył poza swoje uprawnienia – powiedział wicepremier. W marcu 2015 r. Sąd Rejonowy Warszawa-Śródmieście skazał w I instancji Kamińskiego (b. szefa CBA, obecnie ministra koordynatora służb specjalnych) i Macieja Wąsika (zastępcę Kamińskiego w CBA; obecnie zastępcę ministra) na trzy lata więzienia, m.in. za przekroczenie uprawnień i nielegalne działania operacyjne CBA. Na kary po dwa i pół roku skazano dwóch innych b. członków kierownictwa CBA. Zanim Sąd Okręgowy w Warszawie zbadał ich apelację, w listopadzie 2015 r. prezydent Duda ułaskawił całą czwórkę, umarzając postępowanie sądowe. Był to precedens – nigdy wcześniej prezydent nie ułaskawił nikogo przed prawomocnym wyrokiem sądu. „Prezydent Rzeczypospolitej stosuje prawo łaski. Prawa łaski nie stosuje się do osób skazanych przez Trybunał Stanu” – głosi art. 139 konstytucji. W marcu 2016 r. Sąd Okręgowy w Warszawie uchylił wyrok SR i wobec aktu łaski prawomocnie umorzył sprawę. Od tego kasacje do SN złożyli oskarżyciele posiłkowi (m.in. oskarżony o łapówkę Piotr Ryba oraz rodzina Andrzeja Leppera). Część kasacji wnosiła o zwrot sprawy SO, z argumentacją, że „istotą prawa łaski jest całkowite lub częściowe uwolnienie skazanego od skutków karnych prawomocnego wyroku sądu”. Prokuratura wniosła o oddalenie kasacji jako „oczywiście bezzasadnych”, a adwokaci ułaskawionych – o pozostawienie ich bez rozpatrzenia. W lutym br. trzech sędziów SN zadało pytanie prawne (do czasu odpowiedzi rozpatrywanie kasacji odroczono). Pytanie brzmiało: czy art. 139 konstytucji obejmuje też normę kompetencyjną do „abolicji indywidualnej” (odstąpienia od ścigania danej osoby – PAP). Po dokonaniu wykładni – językowej, historycznej, systemowej – art. 139 konstytucji, siedmiu sędziów SN doszło do wniosku, że prawo łaski może być zastosowane tylko po tym, jak zostanie wydany prawomocny wyrok przesądzający winę (skazujący).",,
Beata Szydło o wyroku TS: nasza polityka ws. uchodźców nie zmieni się,"– Myśmy się spodziewali takiej decyzji Trybunału Sprawiedliwości, byliśmy na to przygotowani. Oczywiście nasza polityka nie zmieni się, jeżeli chodzi o przyjmowanie uchodźców – powiedziała w TVP Info szefowa polskiego rządu Beata Szydło komentując oddalenie przez TS skarg Słowacji i Węgier dot. mechanizmu relokacji uchodźców.","Trybunał Sprawiedliwości UE oddalił wniesione przez Słowację i Węgry skargi o stwierdzenie nieważności decyzji Rady z września 2015 r., ustanawiającej tymczasowy mechanizm obowiązkowej relokacji osób ubiegających się o azyl.Premier Beata Szydło przyznała, że rząd spodziewał się takiej decyzji. – Byliśmy, jesteśmy na to przygotowani. Oczywiście nasza polityka, jeśli chodzi o przyjmowanie uchodźców, nie zmieni się – zapewniła premier w „Gościu Wiadomości” Potrzebna jest jednośćSzydło odniosła się także do słów rzecznika prezydenta Andrzeja Dudy Krzysztofa Łapińskiego, który powiedział, że jeśli prezydent miałby oczekiwania co do zmian w składzie Rady Ministrów, to na pewno by je wyraził prezesowi PiS Jarosławowi Kaczyńskiemu. Zdaniem szefowej rządu fakt, że konsultuje ona z prezesem swojego ugrupowania wszystkie ważne, strategiczne decyzje, w tym zmiany personalne w rządzie, jest rzeczą naturalną. – Bo rząd nie bierze się znikąd – powiedziała i dodała, ze to partia polityczna bierze odpowiedzialność za to, jak rząd pracuje.Zwróciła jednak uwagę na inny problem, który ją martwi. – Próby podzielenia obozu dobrej zmiany. W niektórych mediach pojawiały się gotowe scenariusze, co zrobić, żeby uderzyć w PiS i naszą drużynę – powiedziała. – Mam nadzieję, że wszyscy wykażą odporność na tego typu zakusy. Bo nam dzisiaj potrzebna jest jedność – przekonywała premier Szydło. „Macron podważa filary UE”Zdaniem Szydło prezydent Francji Emmanuel Macron podważa filary UE i próbuje wprowadzić protekcjonizm, uderzając w swobodny przepływ osób i usług. Szydło odniosła się w ten sposób do wypowiedzi prezydenta Francji Emmanuela Macrona, który mówiąc o sprzeciwie Polski wobec zaostrzenia dyrektywy dotyczącej pracowników delegowanych, ocenił, iż stawia się ona na marginesie Europy w wielu kwestiach.– Bardzo mnie niepokoi to, że pan prezydent Francji w tej chwili podważa filary Unii Europejskiej i próbuje wprowadzić protekcjonizm, uderzając w swobody wolnego rynku, przepływ osób, usług. To są niepokojące sygnały. Myślę, że to ten moment, w którym przynajmniej część przywódców UE musi sobie odpowiedzieć na pytanie, czy zależy im na jedności czy też część tych przywódców chce dzielić Unię Europejską – powiedziała premier na antenie TVP Info.Jej zdaniem próby podziału UE będą złe dla całej wspólnoty. – Nasz region na pewno chce, żebyśmy tutaj mówili o tym, że UE musi się rozwijać, ale żeby mogła się rozwijać, musi być w jedności – oceniła. ",,
„Zmiana na stanowisku szefa ABW nie jest rozważana”. Fake news „Rzeczpospolitej”,"Obecny szef Agencji Bezpieczeństwa Wewnętrznego Piotr Pogonowski miałby stracić to stanowisko w nowym rządzie – podaje „Rzeczpospolita”. Jak się okazuje, jest to fake news. „Zmiana na stanowisku szefa ABW nie jest obecnie rozważana” – pisze na Twitterze rzecznik prasowy ministra koordynatora służb specjalnych Stanisław Żaryn.","Gazeta, powołując się na swoje źródła, podała nieoficjalnie, że decyzja o odwołaniu Pogonowskiego już zapadła. Miała ona zostać podjęta podczas narady kierownictwa PiS w ubiegłym tygodniu, na wniosek samego ministra koordynatora służb specjalnych i szefa MSWiA Mariusza Kamińskiego. O dymisji Pogonowskiego miały przesądzić niedopatrzenia ABW, które miały polegać na nieprześwietleniu Mariana Banasia, nim ten został szefem NIK.„Choć zaniedbania ABW w sprawie Banasia przypieczętowały rozstanie rządu z Piotrem Pogonowskim, to od dawna mówiło się, że chce on odejść albo na stanowisko ambasadora, albo do biznesu” – podawał dziennik. Doniesienia te zdementował Stanisław Żaryn. Jak napisał na Twitterze, portal i gazeta podają nieprawdę. „»Prof. Piotr Pogonowski jest szefem ABW. Zmiana na stanowisku szefa ABW nie jest obecnie rozważana« – taką odpowiedź na pyt. otrzymały Autorki” – napisał.",,
Leszek Miller: Czynna polityka jest już poza mną,"– Do śmierci syna wiedziałem, kim jestem i co jest w życiu ważne; teraz nie wiem, jakim będę człowiekiem i co będę robił – powiedział b. premier Leszek Miller w wywiadzie dla tygodnika „Wprost”. – Czynna polityka jest już poza mną – dodał.","Leszek Miller jr. zmarł pod koniec sierpnia. Prokurator Łukasz Łapczyński z Prokuratury Okręgowej w Warszawie poinformował wówczas, że wstępne ustalenia wskazują na to, że syn b. premiera popełnił samobójstwo. 1 września w Żyrardowie odbył się jego pogrzeb.B.premier pytany w poniedziałkowym wydaniu „Wprost”, co się zmieniło po śmierci syna odpowiedział: „Do śmierci syna wiedziałem, kim jestem i co jest w życiu ważne. Teraz nie wiem, jakim będę człowiekiem i co będę robił. Tragedia, która nas spotkała, głęboko przebudowuje świadomość, a przecież to jest dopiero początek drogi. (...) Słowa, że kiedy umiera ktoś bliski, umiera też cząstka nas, brzmią może banalnie, ale są prawdziwe”.Miller na pytanie, czy znał wcześniej kard. Konrada Krajewskiego, bliskiego współpracownika papieża Franciszka, który dzwonił do niego z wyrazami współczucia, odpowiedział: „Spytałem o to kardynała, okazało się, że kiedyś spotkaliśmy się przypadkiem, gdy on był w Łodzi asystentem biskupa Władysława Ziółka. W długiej rozmowie mówiliśmy nie tylko o naszej tragedii, ale też o kondycji Kościoła.”Miller był również pytany, czy nie szuka odpowiedzi w religii lub duchowości. „Dla mnie jest już na to za późno” – powiedział.        „Ta okłada to było przekroczenie granicy nieprzekraczalnej”   Podkreślił również, że kiedy zobaczył okładkę „Faktu”, która sugerowała, że śmierć syna spowodowana jest jego zaangażowaniem politycznym, „nogi się pod nim ugięły”. „Nasi prawnicy wystosowali do wydawnictwa wezwanie przedsądowe, które było listą oczekiwań wobec redakcji. (...) Wobec braku odpowiedzi formalny już pozew został przesłany do sądu” – powiedział.Pytany o list, jaki wystosował do prezesa zarządu Axel Springer, b. premier odpowiedział, że zrobił to, gdyż bał się, że wiadomość o sprawie, która miała miejsce w Polsce, może nie dotrzeć do „tak wysoko postawionego człowieka we władzach koncernu”. „Chciałem, żeby powziął wszelkie środki, by coś podobnego nie powtórzyło się w przyszłości. Ta okłada to było przekroczenie granicy nieprzekraczalnej” – podkreślił. Pytany, czy list do prezesa zarządu Axel Springer spotkał się z odpowiedzią, Miller dodał, że wiadomość przyszła po kilku dniach. „Prezes odpowiedział, że bardzo współczuje i że trzymanie wysokiego poziomu nie tylko profesjonalnego, ale i etycznego to ich misja. Na co dowodem jest zwolnienie redaktora naczelnego” – zaznaczył Miller.",,
Prezydenci uczcili 25 lat istnienia KIG. „Siła gospodarcza jest gwarantem polskiego bezpieczeństwa”,"– Nie ma wolności bez przedsiębiorczości, bo to przedsiębiorczość jest gwarantem rozwoju gospodarczego, a siła gospodarcza zapewnia Polsce bezpieczeństwo i pozycję na świecie – mówił prezydent Bronisław Komorowski podczas uroczystości 25-lecia istnienia Krajowej Izby Gospodarczej.","Krajowa Izba Gospodarcza z okazji jubileuszu 25-lecia istnienia zarosiła na uroczystości rocznicowe prezydenta Bronisława Komorowskiego oraz byłych prezydentów, czyli Aleksandra Kwaśniewskiego i Lecha Wałęsę. Ponadto w uroczystościach wzięli udział m.in. minister gospodarki Janusz Piechociński, marszałek Senatu Bogdan Borusewicz, prezes Narodowego Banku Polskiego Marek Belka. Gościem honorowym był premier Węgier Wiktor Orban. 25 lat KIG i wolności Polski Według Bronisława Komorowskiego ćwierćwiecze istnienia KIG idealnie wpisuje się w rocznicę 25 lat wolności w Polsce. Zaznaczył także, że niezależność i wolność Polski zależy od naszego potencjału gospodarczego. Jednak prezydent na uroczystości 25-lecia KIG nie ograniczał się jedynie do gratulacji i zapowiedział także, że już w następny tygodniu przedstawi projekt ustawy, który będzie dotyczył wspierania innowacyjnej gospodarki. – To jest ustawa, która ma pomóc w koordynacji przedsięwzięć ważnych z punktu widzenia innowacyjności polskiej gospodarki pomiędzy biznesem, gospodarką a szkolnictwem wyższym i instytucjami badawczo-rozwojowymi – mówił Komorowski. Kwaśniewski: Polska nie zmarnowała swojej szansyZ kolei były prezydent Aleksander Kwaśniewski podczas swojego wystąpienia zaznaczył, że Polska np. w porównaniu do Ukrainy bardzo dobrze odrobiła lekcję z demokracji. – Kiedy w 1989 roku powiedzieliśmy „wolność”, „demokracja” i „wolny rynek”, to powiedzieliśmy także NATO i Unia Europejska. Przez ostatnie 25 lat te główne cele były realizowane, niezależnie od zmian na najwyższych stanowiskach – mówił Aleksander Kwaśniewski. Zaznaczył, że „to tym bardziej rzuca się w oczy, kiedy porównujemy Polskę chociażby z Ukrainą”. Tam też 23 lata temu odzyskano niepodległość, ale tam, za każdą zmianą władzy, szanse były marnowane – mówił Kwaśniewski. Natomiast Lech Wałęsa zaznaczył, że Polska „goni świat”. – Jak dziś patrzę na wielki sukces Polski, to widzę go tylko w kontynuacji. Dobrze gonimy Europę i świat. Dobrze nam to idzie – podkreślił Lech Wałęsa. „Pakt dla Innowacji”Podczas czwartkowych obchodów 25-lecia KIG odbyła się debata „Doświadczenie zmienia perspektywę”, podczas której eksperci podsumowali 25 lat polskiej rzeczywistości gospodarczej. W trakcie gali podpisano także „Pakt dla Innowacji”, którego sygnatariusze wykażą działania, dzięki którym będzie możliwe zwiększenie wydatków na rzez badań oraz rozwoju polskiej gospodarski. Dokument podpisali: Krajowa Izba Gospodarcza, Narodowe Centrum Badań i Rozwoju, resort gospodarki oraz Polski Instytut Technologii.Krajowa Izba Gospodarcza skupia ponad 150 organizacji biznesowych, w tym regionalne izby gospodarcze. Powstała w 1990 r. Jest członkiem Eurochambres, czyli Stowarzyszenia Europejskich Izb Przemysłowo-Handlowych i Międzynarodowej Izby Handlowej w Paryżu. KIG ma też podpisane umowy o współpracy z większością narodowych izb gospodarczych na świecie. Od 2008 r. wiceprezesem Eurochambres jest prezes KiG Andrzej Arendarski.",,
„GW” punktuje Kosiniaka-Kamysza. „Przepisy biją w jego potencjalne wyborczynie”,"Lider PSL Władysław Kosiniak-Kamysz podchodzi do tematu aborcji „czysto politycznie”. Nie po raz pierwszy w przełomowych momentach politycznych gra się tematem praw kobiet – pisze „Gazeta Wyborcza”. W artykule wspomniano też, że szef ludowców „nie wejdzie do szerokiej koalicji opozycyjnej, w której miałaby być też lewica”.","W artykule przywołana została wypowiedź Władysława Kosiniaka-Kamysza z radia TOK-FM, w której polityk wskazał, że nie wejdzie w koalicję z „szeroką opozycją”, bo „oba ugrupowania dzieli przepaść światopoglądowa, która uniemożliwia sojusz”. „Znamienne, że jako przykładu użył tematu aborcji, przypominając, że kilka dni temu przedstawicielki SLD, Razem i Zielonych zapowiedziały, że jeśli wejdą do Sejmu, będą walczyły o liberalizację przepisów aborcyjnych” – napisano w artykule.   Dalej autorka stawia tezę, że „dostęp do bezpiecznego przerywania ciąży jest dziś w Polsce wyłącznie kwestią portfela”, a „rozgrywanie sprawy aborcji czysto ideologicznie to nieliczenie się z bezpieczeństwem uboższych kobiet”.„Dziwi mnie, że ludowiec Kosiniak-Kamysz składa takie deklaracje. Najwyraźniej podchodzi do tematu czysto politycznie, nie przeanalizował go natomiast merytorycznie. Gdyby to zrobił, wiedziałby, że obecne przepisy, których chce bronić, biją najbardziej w kobiety mniej zamożne, czyli często mieszkające na wsi czy w małych miasteczkach, a zatem jego potencjalne wyborczynie” – pisze dziennikarka.",,
"„Notatka pokazuje, że być może stawiano na przyjaźń z Rosją kosztem Ukrainy”","– Notatka pokazuje, że były róże warianty, być może zanadto stawiano na przyjaźń z Rosją kosztem Ukrainy. Uważam, że polityka jest trudną sztuką łączenia różnych relacji. Był taki okres, kiedy Polska starała się mieć nowe otwarcie z Rosją.  Jak to się skończyło, wszyscy widzieliśmy. O niuanse należy pytać byłego szefa MSZ albo byłego premiera – powiedział w programie „Gość poranka” poseł Paweł Pudłowski z Nowoczesnej.","Pudłowski skomentował w ten sposób ujawnienie notatki MSZ z marca 2008 r., która wg Witolda Waszczykowskiego „była początkiem porzucania przez rząd Donalda Tuska polityki proukraińskiej na rzecz polityki prorosyjskiej”.W liczącym siedem stron dokumencie znalazła się informacja, że „Departament Polityki Wschodniej sugeruje przeprowadzenie w MSZ zamkniętej dyskusji na temat polskiej polityki wobec Rosji i Ukrainy z wypracowaniem konkretnych posunięć naszej służby zagranicznej w tym zakresie”.",,
„Rozwiązania zaproponowane przez Austrię mogłyby być przyjęte również w Niemczech”,"Austria zamknie siedem  meczetów i wydali 60 radykalnych imamów. To część walki z politycznym islamem. Kanclerz Sebastian Kurz powiedział, że w jego kraju nie będzie miejsca na społeczeństwa równoległe, polityczny islam i radykalizm.  W ocenie wysłannika TVP w Wiedniu Cezarego Gmyza, podobną drogą mogłyby pójść Niemcy.","–  W licznych krajach podniosły się już głosy, że postępowanie Austrii może być wzorem na przykład dla Niemiec. W szczególności siostrzana partia kanclerz Angeli Merkel – czyli bawarska CSU, która się szykuje do wyborów jesienią tego roku – wskazuje na to, że rozwiązania zaproponowane przez kanclerza Sebastiana Kurza i wicekanclerza  Heinza-Christiana Strache mogłyby być przyjęte również przez Niemcy – powiedział Cezary Gmyz.              Zwrócił uwagę, że już w roku 2015 ówczesny gabinet austriacki postanowił przyjąć ustawę regulującą istnienie islamu w Austrii. – Wprowadzono zapisy, które zakazywały m.in. finansowania meczetów ze środków zagranicznych – powiedział. Ostatnio austriacki rząd zapowiedział nową inicjatywę ustawodawczą, mającą na celu wprowadzenie zakazu noszenia chusty przez dziewczynki w przedszkolachi szkołach podstawowych.",,
„DGP”: Von der Leyen tuż przed głosowaniem dzwoniła do Morawieckiego,Na chwilę przed samym głosowaniem nad wyborem szefa Komisji Europejskiej Ursula von der Leyen dzwoniła do premiera Mateusza Morawieckiego. Rozmawiała z nim też kanclerz Niemiec Angela Merkel – podaje „Dziennik Gazeta Prawna”.,"Decyzja strony polskiej zapadła po długich wahaniach. Jak się okazuje, wpływ na nią mogły mieć także starania Niemiec – pisze gazeta. Według jej informacji, przed głosowaniem z polskim premierem rozmawiały o tym von der Leyen i Merkel.  W rozmowach miała nie paść obietnica zakończenia sporu o praworządność. Polska strona miała dobrze rozumieć, że w sytuacji, w której kandydatka walczy również o poparcie lewicy, nie wchodziło to w grę. 383 głosami „za”, czyli tylko dziewięcioma ponad wymaganą większość bezwzględną, Ursula von der Leyen została we wtorek wybrana przez Parlament Europejski na szefową Komisji Europejskiej. Wynik głosowania do ostatnich chwil nie był przesądzony. Początkowo poparcie dla Niemki deklarowali wyłącznie ludowcy. Większość pozostałych frakcji była w tej sprawie podzielona. Kilkanaście minut przed wznowieniem posiedzenia dwie kolejne frakcje – socjaliści i liberałowie – ogłosiły, że również zagłosują „za”. Kandydaturę von der Leyen poparła delegacja PiS. Jak stwierdził europoseł tej partii Ryszard Czarnecki, polski rząd może być zadowolony, bo jest przekonany, że von der Leyen wie nie tylko, dzięki komu wygrała, ale dzięki komu będzie miała większość w PE.",,
Tureccy dyplomaci chcą do Niemiec. Trzystu prosiło o azyl,"Blisko 300 tureckich dyplomatów złożyło w Niemczech wniosek o azyl od czasu udaremnionego zamachu stanu w Turcji z lipca 2016 roku. Poinformował o tym w sobotę na swojej stronie internetowej dziennik „Die Welt”, powołując się na dane MSW w Berlinie.","Od lipca 2016 roku do czerwca 2018 roku wniosek o przyznanie azylu złożyło w Federalnym Urzędzie ds. Migracji i Uchodźców (BAMF) 298 obywateli tureckich z paszportem dyplomatycznym oraz 881 posiadaczy tureckich paszportów urzędowych, w tym małżonkowie i dzieci.  Od początku 2018 roku wniosek azylowy złożyło łącznie 3 382 Turków.  Po udaremnionym puczu władze w Turcji aresztowały ponad 40 tys. osób oraz zwolniły z pracy lub zawiesiły w wykonywaniu obowiązków ponad 100 tys. osób zatrudnionych w wojsku, administracji państwowej i sektorze prywatnym.  Odbyło się to w ramach czystek, przeprowadzonych przez rząd, który o próbę przewrotu oskarża przebywającego na uchodźstwie muzułmańskiego kaznodzieję Fethullaha Gulena i jego zwolenników.",,
Francja: Starcia policji z protestującymi po odnalezieniu zwłok zaginionego mężczyzny,"Starcia wybuchły w sobotę między policją a grupą osób protestujących przeciwko brutalności policji w Nantes na północnym zachodzie Francji po tym jak odnaleziono zwłoki młodego mężczyzny, który zaginął na rozpędzonym przez funkcjonariuszy koncercie.","W ciągu dnia w Nantes odbyły się różne wydarzenia upamiętniające 24-letniego Steve'a Canico, a także kilkusetosobowa manifestacja zwołana przez krytyków policji, zarzucających jej nadmierne stosowanie siły.Niewielka grupa demonstrantów, z których część miała maski lub naciągnięte na twarz chusty, użyła krzeseł do wzniesienia barykady na jednym z miejskich placów i podpaliła stertę śmierci, prowokując policję - wynika z relacji francuskiej telewizji.Przed demonstracją władze Nantes prewencyjnie zablokowały dostęp do niektórych części śródmieścia, obawiając się aktów przemocy ze strony chuliganów oraz antyrządowego ruchu „żółtych kamizelek”, który w mediach społecznościowych nawoływał do przyłączenia się do sobotniej demonstracji.",,
Błąd w konstytucji – orzeł to nie jest polskie godło,Przy okazji dzisiejszego Święta Flagi wraca sprawa oczywistego błędu w naszej konstytucji – w części dotyczącej symboli narodowych...,"Artykuł 28. ustawy zasadniczej głosi, że godłem Rzeczypospolitej jest wizerunek orła białego na czerwonym polu. Tymczasem – według kanonów heraldyki, czyli nauki o godłach i herbach – biały orzeł na czerwonym polu to herb, a nie godło. Godłem jest sam biały orzeł. Poprawny zapis w konstytucji musi brzmieć: herbem Rzeczypospolitej jest wizerunek orła białego na czerwonym polu, albo też godłem Rzeczypospolitej jest wizerunek orła białego. Twórcy ustawy zasadniczej pomylili pojęcia godła i herbu.Problemem zainteresował się włocławski poseł Platformy Obywatelskiej, Marek Wojtkowski, który chce z tą sprawą zwrócić się do strażnika konstytucji, czyli prezydenta. Zobowiązał się, że tuż po weekendzie majowym złoży oficjalne pismo do prezydenta o wszczęcie inicjatywy korekty tego błędu rzeczowego.Błąd już dawno temu dostrzegła specjalna komisja heraldyczna, działająca przy MSW. Komisja informowała o tym prezydenta Aleksandra Kwaśniewskiego. Ten obiecał uruchomienie procedury zmiany ustawy, ale słowa nie dotrzymał. Komisja interweniowała również u prezydenta Lecha Kaczyńskiego. Odpowiedzi z jego kancelarii członkowie komisji nigdy nie dostali.CZYTAJ TAKŻE  Radosny patriotyzm Polaków w Święto Flagi   CZYTAJ TAKŻE  Biel i czerwień na ulicach. Dziś Dzień Flagi RP",,
Najnowszy sondaż do Sejmu po sprawie lotów Marka Kuchcińskiego,"Gdyby wybory do parlamentu odbyły się w najbliższą niedzielę, Prawo i Sprawiedliwość mogłoby liczyć na poparcie 43 proc. badanych – wynika z najnowszego sondażu Instytutu Badań Pollster. To w porównaniu do takiego samego badania sprzed miesiąca wynik gorszy o dwa punkty procentowe – w granicach błędu statystycznego. Zdaniem politologa prof. Kazimierza Kika, sprawa zamieszania wokół lotów odwołanego już marszałka Sejmu Marka Kuchcińskiego nie ma wpływu na wyborców.","Sondaż zlecił „Super Express”, badanie przeprowadził Instytut Badań Pollster. Wynika z niego, że 43 proc. badanych swój głos zamierza w jesiennych wyborach do parlamentu oddać na obecną partię rządzącą. To spadek o dwa punkty procentowe – w granicy błędu statystycznego – w porównaniu do badania sprzed miesiąca.Na drugim miejscu z poparciem 25 procent znalazła się Platforma Obywatelska. W wariancie Koalicji Obywatelskiej z Nowoczesną na tę partię swój głos oddałoby 28 proc. badanych.Podium w wariancie koalicyjnym zamyka Lewica – Wiosna, SLD, Razem – z wynikiem 12 proc. poparcia. Kukiz’15 i PSL rzutem na taśmę przekroczyłyby (po 5 proc.) próg wyborczy – w badaniu nie uwzględniono obecności na listach ludowców działaczy Pawła Kukiza.Pod progiem wyborczym znalazła się Konfederacja i Bezpartyjni Samorządowcy – kolejno 4 proc. i 2 proc. poparcia.W rozmowie z „Super Expressem” politolog prof. Kazimierz Kik tłumaczy, że nieznaczny spadek poparcia dla PiS znajduje się w granicy błędu statystycznego. – Część wyborców PiS mogła się zachwiać, ale tylko przejściowo – mówi Kik.Politolog mówi też, dlaczego na wyborców PiS nie ma wpływu zamieszanie związane z wątpliwościami wokół lotów Marka Kuchcińskiego. – Cała sprawa opiera się o krytykę PiS, a nie konstruktywne propozycje opozycji. Dodatkowo, przeciwnicy PiS mają za kołnierzem te same grzechy, przez co nie są wiarygodni w swojej krytyce – ocenił prof. Kik.",,
„Gazeta Wyborcza” pisze o byłym księdzu. Jest oświadczenie kurii,"Wydalony z kapłaństwa ksiądz nie pracuje w Kurii Metropolitalnej w Poznaniu, jak podała w środę „Gazeta Wyborcza” – czytamy w oświadczeniu kurii. Zdaniem rzecznika archidiecezji poznańskiej kuria w żadnym stopniu nie chroni Krzysztofa G., byłego księdza podejrzanego o molestowanie i gwałcenie ministranta.","„Po zgłoszeniu przypadku molestowania ksiądz został usunięty z parafii, a działania archidiecezji doprowadziły do wszczęcia postępowania kanonicznego w związku z oskarżeniem o czyny przeciwko szóstemu przykazaniu Dekalogu z osobą poniżej 18. roku życia. Wyrok sądu kościelnego o wydaleniu ze stanu kapłańskiego został wydany 31 października 2018 r.” – czytamy w oświadczeniu kurii.  „Były ksiądz znalazł zatrudnienie w diecezjalnym archiwum na stanowisku magazyniera do czasu znalezienia innej pracy. Tego rodzaju praca w miejscu bez kontaktu z dziećmi czy młodzieżą nie niesie za sobą zagrożeń i jest też formą społecznej prewencji” – przekonuje w komunikacie ks. Maciej Szczepaniak.   Rzecznik poznańskiej kurii zapewnia, że „z pokrzywdzonym kilkukrotnie spotykał się delegat biskupa ds. ochrony dzieci i młodzieży, proponował mu opłacenie terapii psychologicznej, zwracano mu zawsze koszty podróży, choć pokrzywdzony nie był zainteresowany taką formą pomocy”.",,
Polska drugim najlepszym państwem do inwestowania lub robienia interesów,Polska jest drugim najlepszym państwem do inwestowania lub robienia interesów – wynika z rankingu amerykańskiego magazynu „CEO World Magazine”. W pierwszej dziesiątce znalazły się jeszcze dwa państwa z Europy.,"Ranking na najatrakcyjniejsze miejsce dla inwestorów i biznesmenów w 2018 r. zdominowały kraje azjatyckie. Pierwsze miejsce zajęła Malezja, na trzeciej pozycji uplasowały się Filipiny, a czwarta była Indonezja. W pierwszej dziesiątce sklasyfikowano jeszcze Singapur, Indie i Tajlandię.Z państw europejskich – oprócz Polski – w czołówce znalazły się Czechy i Hiszpania. Wielka Brytania zajęła 16. miejsce, Francja – 17., a Niemcy – dopiero 25.Spośród największych gospodarek świata Stany Zjednoczone uplasowały się na 18. miejscu, Chiny były 24., a Japonia – 32.W rankingu brano pod uwagę 11 czynników, m.in. poziom korupcji, poziom wolności (osobistej, handlu i walutowej), siłę roboczą, ochronę inwestorów, infrastrukturę, podatki, jakość życia, rozbudowanie biurokracji czy gotowość technologiczną. Wszystkie czynniki miały równą wagę.",,
Wpadki GRU. Kiepski kabaret czy szatańska intryga? [OPINIA],"Czy oficerowie GRU są amatorami? Czy wywiad rosyjski stał się tak nieudolny? A może to wielopoziomowa operacja dezinformacyjna na niespotykaną skalę? Po ostatnich kompromitujących wpadkach rosyjskiego wywiadu wojskowego najłatwiej byłoby dołączyć do grona tych, którzy wyśmiewają nieudolność służb Moskwy. Jednak skala tej kompromitacji jest tak porażająca, że można zacząć mieć wątpliwości. Zwłaszcza, gdy spróbujemy poszukać odpowiedzi na pytanie: kto tak naprawdę na tym traci, a kto zyskuje?","Gdyby wnioskować wyłącznie na doniesieniach medialnych i komunikatach rządów całkiem pokaźnej grupy zachodnich państw, można by dojść do wniosku, że agentom rosyjskiego wywiadu wojskowego bliżej dziś do Akroyda i Chase’a z kultowej komedii „Szpiedzy tacy jak my”, niż do bohaterów powieści Suworowa. Wydawało się, po ujawnieniu tożsamości trucicieli z Salisbury, że gorzej być już nie może. A tymczasem mamy kompromitację w Holandii, gdzie przy jednym z agentów znaleziono rachunek za taksówkę: za kurs z siedziby GRU (gwoli ścisłości, to stara nazwa, obecnie służba ma inną, bardziej rozbudowaną nazwę) na moskiewskie lotnisko… Masa dość łatwych do znalezienia choćby w internecie (!) informacji demaskujących rosyjskich szpiegów wręcz poraża. Czy to zapowiedź upadku legendarnej służby mającej siedzibę w Akwarium? Ale fortuna kołem się toczy… W 2011 r. zdolny i energiczny Igor Siergun, z krwi i kości oficer GRU, zastępuje Aleksandra Szliachturowa, uważnego we własnym środowiska za mięczaka, którego jedynym zadaniem było pozwolić Sierdiukowowi na osłabienie służby. W roku następnym nastąpiła zmiana na stanowisku ministra obrony. Znienawidzonego w Akwarium Sierdiukowa zastępuje Siergiej Szojgu. Ten hamuje reformy poprzednika, a niektóre cofa – m.in. część utraconych wpływów, kompetencji i zasobów ludzko-materiałowych odzyskuje GRU. Tłuste lata nadchodzą jednak wraz z agresją przeciwko Ukrainie (2014). Wywiad wojskowy staje się coraz ważniejszy – wszak państwo prowadzi de facto wojnę. Rok później dochodzi kolejna wojna, w Syrii. W 2016 roku zmienia się też szef służby. Generał Igor Siergun umiera w dość zagadkowych okolicznościach, podobno na serce. Przez krótki czas trwa próba sił – Putin próbuje wstawić do Akwarium swojego zaufanego człowieka. Przegrywa. Wojsko okazuje się już tak silne, że może się przeciwstawić prezydentowi. Nowym naczelnikiem GRU zostaje jego doświadczony oficer Igor Korobow, a nie żaden „spadochroniarz” z b. KGB. Pod jego rządami wywiad wojskowy zaczyna wykraczać daleko poza typowe kompetencje. GRU-nicy nie tylko szkolą rebeliantów w Donbasie i żołnierzy Asada w Syrii. Nie tylko – jako pracownicy wojskowych attachatów – zbierają informacje o siłach zbrojnych i nowoczesnych technologiach innych państw. Ruszają również na cyberwojnę z Zachodem. I polują na „zdrajców” w rodzaju Skripala. Zachód szybko ustala, że za różnymi grupami hakerów stoi właśnie GRU. Ale przełomowe staje się ustalenie, że to ludzie wywiadu wojskowego próbowali zabić Skripala. Nieudolność czy dezinformacja?  Giennadij Gudkow, były pułkownik KGB, a dziś polityk opozycji, uważa, że łatwość, z jaką już nawet nie służby specjalne Zachodu, ale internetowi śledczy dziennikarze odkrywają kolejne kompromitujące wywiad wojskowy dane w sieci, to symbol systemowego kryzysu, w jakim pogrąża się rosyjskie państwo i jego filary, czyli służby. Wydaje się na przykład, że Rosjanie zlekceważyli tak ważny fakt, jak coraz większą dostępność do informacji w tzw. źródłach otwartych. Przykład? Śledczy dziennikarze z Bellingcat nie mają większych problemów, by na podstawie szczątkowych informacji w Internecie (choćby zdjęcia i wpisy w mediach społecznościowych) odtwarzać całe operacje wywiadowcze Rosji i demaskować agentów oraz wojskowych. Jeden z podejrzanych agentów w Holandii zarejestrował pięć samochodów pod pewnym adresem w północno-wschodniej części Moskwy. Pod tym adresem mieści się siedziba GRU, słynne Akwarium. Dlaczego 1 października najbardziej wpływowy rosyjski tabloid „Komsomolskaja Prawda” opublikował wywiad z anonimowym „wykładowcą uniwersyteckim”, który potwierdził, że zamieszany w otrucie Skripala „Aleksandr Pietrow” to agent GRU? Czasem można wręcz odnieść wrażenie, agenci z premedytacją pozostawiają ślady. Tak jak w przypadku oficera, który wysłał pieniądze działającej w Serbii grupie mającej przeprowadzić pucz w Czarnogórze na jesieni 2017 r. Rosjanin przesłał środki via Western Union, używając adresu... siedziby GRU w Moskwie. Większość zdemaskowanych agentów można znaleźć w… Internecie. Jeden z nich, niejaki Aleksiej Moreniec, haker w służbie GRU, założył nawet profil na portalu randkowym. Jak to na wojnie?  Prof. Mark Galeotti, jeden z najlepszych znawców rosyjskich służb na Zachodzie, nie ma wątpliwości: ostatnie wydarzenia nie świadczą wcale o tym, że GRU wymknęło się spod kontroli Kremla, ale że przeciwnie, GRU robi dokładnie to, czego chce Kreml. Nasilenie wrogich operacji, w tym także „mokrej roboty”, jest naturalnym skutkiem polityki Kremla, który de facto prowadzi z Zachodem wojnę. Choć nie jest to otwarty militarny konflikt. GRU dostało wolną rękę. Ostatnie wpadki wywiadu wojskowego tłumaczyć można drastycznym zwiększeniem aktywności operacyjnej. Im więcej akcji się przeprowadza, im więcej jest w to zaangażowanych agentów i im większe ryzyko (a cele wrogich działań są coraz bardziej ambitne), tym większe prawdopodobieństwo popełnienia błędu. Jednocześnie zwiększeniu aktywności nie towarzyszy adekwatny wzrost środków i finansowych, i logistycznych i kadrowych. Jeśli do Wielkiej Brytanii na ryzykowną akcje wysyła się oficera, który wcześniej działał na Ukrainie i w Turcji, to oczywiste jest, że potencjalne negatywne skutki wpadki są dużo większe. Sporą popularnością cieszy się teoria, że ostatnia fatalna passa GRU to w dużym stopniu zasługa konkurencyjnych służb rosyjskich. Lub że przynajmniej służby te z radością skorzystają z problemów wojskowego rywala, aby zwiększyć własne wpływy. Innym służbom, zwłaszcza FSB i SWR, może nie podobać się rosnące znaczenie GRU w działaniach hybrydowych przeciwko Zachodowi. Służby rywalizują (jak chyba w każdym kraju, także demokratycznym) - to fakt. Ale ogranicza się to bardziej do informacyjnych przecieków do mediów. A nie zdrady aktywności kolegów z innych służb, co jest równoznaczne ze zdradą stanu i ujawnieniem tajemnicy państwowej. Na pewno też nie wszystkich ważnych politycznych graczy w Moskwie zmartwiły problemy wojskowego wywiadu. Należy pamiętać, że obecny minister obrony  jest przez niektórych uważany za potencjalnego kandydata do zastąpienia w przyszłości Putina na Kremlu. Choć do armii przyszedł z zewnątrz (przez wiele lat kierował ministerstwem ds. sytuacji nadzwyczajnych), generałowie uznali go już za „swojego”. Zupełnie inaczej było z cywilem Anatolijem Sierdiukowem, który swoimi reformami poważnie osłabił GRU i zredukował polityczną pozycję wojska w państwie, czy nawet Siergiejem Iwanowem, „intruzem” z b. KGB. Wojny z Ukrainą i w Syrii zwiększyły polityczne znaczenie armii i ministra obrony. W naturalny też sposób spowodowały, że wywiad wojskowy wysunął się na pierwsze miejsce w działaniach poza granicami Rosji. Ale przecież wojnę wywiadowczą z Zachodem prowadzi nie tylko GRU. Z Macedonii i Grecji wyrzuceni zostają agenci SWR, a agenci FSB stają się niechlubnymi bohaterami dochodzenia prokuratora Muellera w USA. Nie są to wpadki takiego kalibru, jak te z udziałem „wojskówki”, ale oznaczają, że je też można wykorzystać przeciwko szefom tych służb. Nagły przypływ nieudolności? Zbyt wiele zadań, zbyt mało środków? Świadoma operacja Moskwy mająca odwrócić uwagę od naprawdę ważnych operacji? Wojna między służbami? Pytań nasuwa się mnóstwo. I nikt się nie odważy zdecydowanie postawić na którąś z tych opcji. Jedno jest pewne, poważnym błędem byłoby teraz zlekceważyć rosyjskie służby. Choć wywiad wojskowy stał się już przedmiotem niewybrednych żartów, to należy bacznie przyglądać się rosnącemu wpływowi armii na politykę państwa. Co też dziwić nie powinno – wszak od czterech lat Rosja jest w stanie nieustannej wojny, a dokładniej dwóch wojen. Z Ukrainą i w Syrii. Do tego jeszcze dodać należy „zimną wojnę” z NATO i USA. Jeszcze się może okazać, że z całej tej awantury „jastrzębie” w Moskwie wyjdą nie osłabione, a wzmocnione.",,
„Święto 3 maja wzywa do wdzięczności za  niepodległość”. Uroczyste obchody rocznicowe,"W Warszawie z udziałem najwyższych władz państwowych odbyły się oficjalne obchody Narodowego Święta Trzeciego Maja. Rozpoczęła je msza święta w intencji Ojczyzny w archikatedrze świętego Jana Chrzciciela. – Święto 3 maja wzywa do wdzięczności za odzyskaną niepodległość – przypomniał kard. Kazimierz Nycz. Po nabożeństwie prezydent Andrzej Duda  wręczył Ordery Orła Białego i zapowiedział, że będzie dążył do zorganizowania w 2018 r. referendum  w sprawie konstytucji.","Kardynał Kazimierz Nycz przypomniał, że święto 3 maja wzywa do wdzięczności za odzyskaną niepodległość. Metropolita warszawski przewodniczył mszy świętej w intencji ojczyzny w archikatedrze świętego Jana Chrzciciela w Warszawie.  Kardynał podkreślił podczas homilii, że Narodowe Święto Trzeciego Maja zbiega się z obchodzoną przez polski Kościół uroczystością Najświętszej Maryi Panny Królowej Polski.  – Obie te uroczystości wzmacniają się wzajemnie i obie one mają głęboko patriotyczny wymiar – powiedział kardynał Nycz. Dodał, że Konstytucja 3 maja stała się moralnym fundamentem dla wielu pokoleń Polaków, również współczesnych. Zaznaczył, że dzisiejsze narodowe święto przypomina nam o potrzebie modlitwy za ojczyznę.  W nabożeństwie uczestniczyli: prezydent Andrzej Duda wraz z małżonką Agatą Kornhauser-Dudą, premier Beata Szydło, przedstawiciele najwyższych władz państwowych, m.in. marszałkowie Sejmu i Senatu Marek Kuchciński i Stanisław Karczewski, wicepremier minister kultury Piotr Gliński, szef MON Antoni Macierewicz oraz mieszkańcy stolicy.   Ordery Orła Białego    Po mszy św. prezydent wręczył Ordery Orła Białego z okazji Święta Narodowego Trzeciego Maja. Najwyższym odznaczeniem państwowym uhonorowano pięć osób  Za zasługi na rzecz rozwoju i popularyzowania kultury chrześcijańskiej został odznaczony Adam Tadeusz Bujak – fotograf, który dokumentował pontyfikat św. Jana Pawła II. Uhonorowano również profesora Mieczysława Rajmunda Chorążego, lekarza, onkologa, mikrobiologa. Otrzymał on order w uznaniu za zasługi i osiągnięcia w pracy naukowo-badawczej.   Prezydent wręczył również odznaczenie Janowi Krzysztofowi Kelusowi za obronę godności i praw człowieka w okresie PRL. Jan Krzysztof Kelus jest poetą, kompozytorem, działaczem i pieśniarzem opozycji demokratycznej w PRL.   Odznaczona została także  Zofia Teliga-Mertens, społecznik i działaczka charytatywna, która z własnej inicjatywy i na własny koszt niesie pomoc polskim rodzinom z Kazachstanu. Za osiągnięcia w pracy naukowej, artystycznej i twórczej uhonorowano profesora Mieczysława Aleksandra Tomaszewskiego, wybitnego teoretyka muzyki, twórcę krakowskiej szkoły teoretycznej. Prezydent zapowiada referendum W południe na Placu Zamkowym prezydent Duda wygłosił okolicznościowe przemówienie.  – Chcę, aby w sprawie Konstytucji Rzeczypospolitej odbyło się w naszym kraju w przyszłym roku, roku 100-lecia niepodległości, referendum - powiedział na pl. Zamkowym.  Prezydent podkreślił, że wierzy, iż to przedsięwzięcie uda się przeprowadzić ponad podziałami.– Wierzę w to, że taką konstytucję, która będzie czerpała z dorobku 226 lat od Konstytucji Majowej, z dorobku prawie 30 lat od 1989 roku i z dorobku 20 lat obowiązywania konstytucji z 1997 r. jesteśmy w stanie jako społeczeństwo stworzyć i że będzie to konstytucja na miarę 100-lecia niepodległości, na miarę wolnej Rzeczypospolitej – powiedział Duda.  Konstytucja 3 maja Święto Narodowe Trzeciego Maja jest obchodzone w rocznicę uchwalenia w 1791 roku Konstytucji 3 maja Rzeczypospolitej Obojga Narodów. Dokument był pierwszą konstytucją w nowożytnej Europie, a drugą po amerykańskiej na świecie. Rocznica przyjęcia Konstytucji 3 maja jest świętem ustanowionym w 1919 roku. Przez okres PRL jego publiczne obchodzenie było zabronione, ponownie stało się państwowym świętem w 1990 roku.",,
Boliwia na skraju wojny domowej. Starcia po wygranej socjalistycznego dyktatora,"Co najmniej dwie osoby zginęły, a sześć zostało rannych w powyborczych starciach w Boliwii. Opozycja oskarża socjalistycznego prezydenta Evo Moralesa, który zapewnił sobie kolejną reelekcję, o sfałszowanie wyborów.","Rządzący Boliwią od 2006 roku Morales otrzymał 47,1 proc. głosów, mimo to nie przeprowadzono drugiej tury wyborów, gdyż jego główny konkurent Carlos Mesa otrzymał o ponad 10 pkt proc. mniej.Mesa, były prezydent w latach 2003-05, ogłosił, że władze sfałszowały wybory. Jego zwolennicy wyszli na ulice. W trwających od tygodni starciach zginęły co najmniej dwie osoby – co potwierdził minister spraw wewnętrznych Carlos Romero.– W zamieszkach rannych zostało sześć osób, zaś dwie zginęły – 55-letni Mario Salvatierra oraz 41-letni Marcelo Terrazas – oświadczył Romero. Media wskazują, że ofiary poniosły śmierć podczas starć w mieście Montero leżącym we wschodniej części kraju.Rzeczniczka praw obywatelskich Nadia Cruz poinformowała, że podczas demonstracji, które rozpoczęły się jeszcze przed wyborami, rannych zostało 139 osób. Po ogłoszeniu zwycięstwa Moralesa przeciwnicy prezydenta wznosili w wielu miejscach barykady, dochodziło też do walk ze zwolennikami przywódcy oraz funkcjonariuszami sił bezpieczeństwa.",,
Renzi niezadowolony z wyników szczytu UE w Bratysławie,"Premier Włoch Matteo Renzi oświadczył, że nie jest zadowolony z wyników piątkowego, nieformalnego szczytu UE w Bratysławie. Jego zdaniem Unia jest wciąż daleka od stawienia czoła największym wyzwaniom.","Włoskie media zauważają, że w przeciwieństwie do kanclerz Niemiec Angeli Merkel i prezydenta Francji Francoisa Hollande'a Renzi nie jest usatysfakcjonowany rezultatami spotkania w kwestiach dotyczących wzrostu gospodarczego i migracji. Wyjaśnił, że dlatego odmówił udziału we wspólnej konferencji prasowej z przywódcami obu krajów.Jak dodał, nie podziela ich oceny konkluzji szczytu.",,
Gowin: nie zagłosuję za odrzuceniem weta prezydenta,"Wicepremier Jarosław Gowin zadeklarował w rozmowie z „Dziennikiem Gazetą Prawną”, że poprze w głosowaniu weto prezydenta Andrzeja Dudy w sprawie reformy sądownictwa. Ocenił, że gdyby doszło do przedterminowych wyborów, Polsce groziłby powyborczy chaos.","Gowin podkreślił, że nie ma szans na odrzucenie w tym Sejmie prezydenckiego weta. – Moja deklaracja jest jasna: ani ja, ani moi posłowie nie zagłosujemy za odrzuceniem weta. Nie sądzę zresztą, by do takiego głosowania doszło. Powinniśmy uszanować stanowisko głowy państwa – podkreślił.Wicepremier jest przekonany, że prezydencki projekt reformy wymiaru sprawiedliwości będzie zbliżony do tego, jaki przedstawił PiS, ale pozbawiony jego „poważnych wad”.Wrócą spory?Wyraził przy tym obawę, że jesienią, kiedy prezydent ma przedstawić projekty ustaw o Sądzie Najwyższym i Krajowej Radzie Sądownictwa, wróci dyskusja na temat reformy wymiaru sprawiedliwości. Wrócą także spory i napięcia społeczne.Przewodniczący Polski Razem przestrzegł również przed przedterminowymi wyborami w Polsce. – W tej kampanii przeciwko obozowi prawicy wytoczone zostałyby potężne armaty, zarówno krajowe, jak i zagraniczne – przekonywał.",,
"„Oczekujemy odwołania z funkcji polityków opozycji, którzy zatajają majątek”","– Wszystkie partie polityczne powinny przestrzegać wysokich standardów; oczekujemy odwołania ze swoich funkcji polityków opozycji, na których ciążą zarzuty zatajania majątku – oświadczył poseł PiS Marcin Horała. Polityk przyniósł do Sejmu tablicę, na której umieścił m.in. napis: „Afera Neumanna – standardy Schetyny”.","W minionym tygodniu CBA poinformowało o złożeniu zawiadomienia do prokuratury po kontroli oświadczeń majątkowych posła PO-KO Sławomira Neumanna.  Według portalu wPolityce.pl, zawiadomienie trafiło do Prokuratury Okręgowej w Jeleniej Górze. Z informacji portalu wynika, że kontrola CBA dotyczyła prawdziwości i prawidłowości oświadczeń o stanie majątkowym z lat 2013-18, złożonych przez Sławomira Neumanna jako posła i jako wiceministra zdrowia (2012-2015). Kontrola trwała od września 2018 r. do czerwca 2019 r.  Neumann miał nie wpisać do oświadczenia jednego z samochodów - kupionej przez żonę mazdy 3 z 2014 r. Ponieważ państwo Neumannowie mają wspólnotę majątkową, samochód powinien być w jego oświadczeniach - wynika z ustaleń CBA cytowanych przez portal. Podczas konferencji prasowej Horała przypomniał, że zwracał na tę sprawę uwagę podczas piątkowej debaty w Sejmie. – Cztery dni temu w Sejmie wezwałem do dymisji (szefa klubu PO-KO) Sławomira Neumanna po publikacjach medialnych, które wskazują na, delikatnie mówiąc, daleko idące nieprawidłowości w jego sprawach majątkowych – mówił poseł PiS. – Jak to jest możliwe, że na koniec grudnia deklaruje, że razem z żoną mają 20 tys., po czym po dwóch dniach żona kupuje samochód za 50 tys. i ten samochód nie zostaje wpisany do oświadczenia majątkowego? – pytał Horała. Polityk ocenił, że w związku z tymi pytaniami „powinien zareagować Grzegorz Schetyna”. – Będziemy odliczać kolejne dni bez tej reakcji – powiedział.  Horała za progiem jednego z gabinetów klubowych PiS-u, w głównym korytarzu Sejmu ustawił tablicę, na której umieścił hasło „Afera Neumanna - standardy Schetyny” oraz pytanie, kiedy nastąpi dymisja szefa klubu PO-KO.  – Ta tablica będzie prezentowana w Sejmie do skutku, do czasu aż będzie jakaś reakcja Grzegorza Schetyny. Będzie to taka tablica wstydu PO, która dużo mówi o standardach – powiedział polityk PiS-u.  „Zawiadomienie CBA traktuję jako czysto polityczną sprawę” W minionym tygodniu Neumann odniósł się w oświadczeniu do zawiadomienia CBA i doniesień portalu wPolityce.pl. „Zawiadomienie złożone przez CBA do prokuratury, w związku z moim oświadczeniem majątkowym, traktuję jako czysto polityczną sprawę” – napisał polityk. Jak podał, oświadczenia majątkowe składał od 17 lat i nigdy nie było do nich zastrzeżeń. Podobnie, według niego, było w przypadku jego żony, która, jak zapewnił, „rzetelnie składała oświadczenia, uwzględniając wszelkie składniki majątku”. „Pomimo tego, iż nie zgadzałem się z niektórymi interpretacjami przepisów stosowanymi przez CBA, złożyłem odpowiednie korekty w tych oświadczeniach. Nigdy też, jak to sugerują niektórzy dziennikarze, na podstawie przecieków z CBA, nie zatrudniałem w swoim biurze poselskim nikogo ze swojej rodziny” – oświadczył Neumann. Ocenił przy tym, że „CBA nierzetelnie prowadzi sprawę”. „Protokół powstał po dziewięciomiesięcznej kontroli, bez uwzględnienia składanych przez mnie wyjaśnień. Treść pytań kierowanych do mnie przez CBA, była ukierunkowana na wytworzenie atmosfery nieprawidłowości. Mimo moich kilkukrotnych próśb, pytania te nie zostały przez CBA sprecyzowane”– zaznaczył Neumann w oświadczeniu. Szef klubu PO-KO poinformował, że „obecnie te insynuacje i pomówienia” są analizowane prawnie. ""Nie wykluczam wstąpienia na drogę sądową"" - dodał Neumann.",,
"Prymas: Zaprzestańmy bratobójczych waśni, podsycania sporów i podziałów","Zaprzestańmy tych bratobójczych waśni; zaprzestańmy podsycania sporów i podziałów; nie prowokujmy jedni drugich. Na nienawiść i pogardę odpowiedzmy miłością, odpowiedzmy naszą wiernością Chrystusowej Ewangelii – mówił w poniedziałek na Jasnej Górze prymas Polski abp Wojciech Polak.","Metropolita gnieźnieński przewodniczy uroczystościom święta Matki Bożej Częstochowskiej. W homilii nawiązał m.in. do dokonywanych w ostatnim czasie profanacji wizerunku Matki Bożej Jasnogórskiej. – Nie wolno nam nigdy wykorzystywać jej wizerunku do własnych partykularnych korzyści. Nie wolno zawłaszczać tego miejsca i tego świętego, cudownego jasnogórskiego oblicza dla własnych interesów. Nie wolno tym miejscem i tym matczynym obliczem, wsławionym niezwykłą czcią wiernych, grać jedni przeciw drugim. Nie wolno nam brać go na sztandary żadnej walki – podkreślił prymas. – Tak bardzo ranią nas wszystkich takie właśnie działania, które naruszają wizerunek Matki Bożej Częstochowskiej. Tak bolesne, niezrozumiałe i krzywdzące są próby jego oszpecania, wyśmiania, wykorzystania i zawłaszczania do własnych celów ideologicznych czy politycznych. Ona jest dla nas wszystkich i dla każdego – dodał metropolita. Nawiązując do nauki papieża Franciszka abp Polak prosił, by Matka Boża zaszczepiła w nas „pragnienie wyjścia ponad krzywdy i rany przeszłości i stworzenia komunii ze wszystkimi, nigdy nie ulegając pokusie izolowania się i narzucania własnej woli”. – Dlatego jeszcze raz spod tego jasnogórskiego wizerunku, spod oblicza naszej Matki proszę: zaprzestańmy tych bratobójczych waśni, zaprzestańmy podsycania sporów i podziałów. Nie prowokujmy jedni drugich. Na nienawiść i pogardę odpowiedzmy miłością, odpowiedzmy naszą wiernością Chrystusowej Ewangelii – mówił prymas Polski.",,
Liban: Pięć miesięcy po wyborach jest szansa na utworzenie rządu,"Desygnowany na premiera Saad Hariri, lider Ruchu Przyszłości, zapowiedział w czwartek, że „nowy rząd będzie sformowany za tydzień, najdalej – w ciągu najbliższych 10 dni”. „Problemy gospodarcze, jakich doświadcza Liban, nie pozwalają na zwłokę” – podkreślił.",Wybory parlamentarne odbyły się w Libanie 6 maja br. Przyniosły one wyraźne przesunięcie na prawo na libańskiej scenie politycznej – opowiadający się za zbliżeniem z Iranem Hezbollah oraz ugrupowania z nim związane zdobyły w rezultacie wyborów pewną przewagę. Nie one jednak będą tworzyć libański rząd. Saad Hariri – przypominają media – został desygnowany na premiera dzięki poparciu kierowanego przezeń Ruchu Przyszłości. Za jego kandydaturą opowiedziały się też Socjalistyczna Partia Postępowa i Wolny Ruch Patriotyczny. Łącznie wszystkie te ugrupowania dysponują 58 głosami w 128-osobowym parlamencie.,,
Irakijczycy nie przeżyli ucieczki do Europy,"18 ciał imigrantów odnaleziono na wybrzeżu Grecji i Turcji w ciągu 
ostatnich kilku dni. Prawdopodobnie pochodzą one z Iraku – poinformowały władze obu krajów.  Ze wstępnych analiz wynika, że imigranci próbowali 
przedostać się do Europy w tej samej łodzi.","W Grecji osiem ciał, w tym zwłoki chłopca, wyłowiono w pobliżu Aleksandrupolis, przy granicy z Turcją. Przy jednym z imigrantów znaleziono irackie dokumenty.W Turcji, w ciągu ostatnich trzech dni, morze wyrzuciło na brzeg zatoki Saros 10 ciał, w tym kobiety i dziecka. Według tureckich władz, co najmniej pięć osób zostało zidentyfikowanych jako Irakijczycy.Wszystkie ciała odnaleziono na obszarze o średnicy 40 km, władze przypuszczają więc, że są to ofiary tego samego wypadku.   To nietypowe, żeby ktoś chciał przedostać się w tym regionie przez granicę łodzią   uważa zastępca gubernatora regionu Ewros, Michalis Kujiumtzis. Podejrzewa on, że imigrantów zaskoczyła nagła zmiana pogody.Przez granicę grecko-turecką, lądową i morską, co roku przenikają tysiące nielegalnych imigrantów z Azji, Bliskiego Wschodu i Afryki. W ubiegłym miesiącu czterech nielegalnych imigrantów z Gruzji zginęło na polu minowym na granicy Grecji z Turcją.",,
Amerykanie ściągają wojsko z Niemiec do Polski,Armia Stanów Zjednoczonych rozpoczęła kolejną rotację personelu i sprzętu stacjonującego na północnym wschodzie Polski w ramach wzmocnienia wschodniej flanki NATO. W ciągu najbliższych dni przez Niemcy przejedzie kilkaset amerykańskich pojazdów wojskowych.,"„Stacjonowanie gotowych do akcji jednostek USA w Europie w ramach operacji »Atlantic Resolve« jest dowodem na silne i nieprzerwane zaangażowanie Stanów Zjednoczonych na rzecz NATO i Europy” – głosi komunikat dowództwa wojsk USA w Europie w Wiesbaden.Z portu w belgijskiej Antwerpii ruszą konwoje złożone z 20 pojazdów. Trasa prowadzi przez niemieckie autostrady w Nadrenii Północnej-Westfalii, Dolnej Saksonii, Saksonię-Anhalt, Brandenburgię i Saksonię. Pojazdy gąsienicowe będą transportowane koleją. Choć konwoje będą poruszać się głównie w nocy, to może dojść do utrudnień w ruchu. Cała operacja ma być zakończona do połowy lutego.Szef sztabu wojsk lądowych USA w Europie Hartmut Renk, odpowiadając na pytanie dziennika „Bild”, dlaczego jednostki są przerzucane do Polski drogą lądową przez Niemcy, a nie bezpośrednio do polskich portów nad Morzem Bałtyckim, odpowiedział: „Ćwiczymy w ten sposób transportowanie droga lądową, na duże odległości, gotowych do akcji oddziałów. Przerzucenie ludzi i sprzętu na front drogą morską jest w przypadku wojny mało realistyczne”.",,
Weksle Kamila Durczoka. Sąd wydał decyzję,"Trwa prokuratorskie śledztwo w sprawie możliwego sfałszowania weksli, złożonych przez dziennikarza Kamila Durczoka. Jeden z tych weksli został wypełniony na sumę ponad 2 mln franków szwajcarskich, drugi na ponad 300 tys. zł. Sąd Okręgowy w Warszawie nie uwzględnił wniosku prokuratury o zwolnienie banku z tajemnicy.","„Super Express”, który donosi o sprawie, napisał, że „śledczy mają utrudnione zadanie”. – Sąd zarzucił prokuratorskiemu wnioskowi w tej sprawie ogólnikowość i niewskazanie konkretnych osób, które miałyby złożyć zeznania – poinformowała rzeczniczka Prokuratury Krajowej prok. Ewa Bialik.Jak dodała, „sąd sam wskazał, że dopiero analiza dokumentów bankowych, o które wnioskowała prokuratura, pozwoli na ustalenie osób, których przesłuchanie jest konieczne w toku postępowania”. – W ocenie prokuratury wniosek wyczerpująco określał zakres informacji niezbędnych do dalszego prowadzenia śledztwa a samo postanowienie sądu jest wewnętrznie sprzeczne. Postanowienie sądu zostało zaskarżone przez prokuraturę. Obecnie prokuratura czeka na rozstrzygnięcie Sądu Apelacyjnego – mówiła Bialik.Według gazety bank zawiadomił Prokuraturę Regionalną w Katowicach o możliwości popełnienia przestępstwa polegającego na podrobieniu weksli. – W Prokuraturze toczy się postępowanie w sprawie uzasadnionego podejrzenia popełnienia przestępstwa podrobienia podpisów poręczyciela na dwóch wekslach czym doprowadzono do niekorzystnego rozporządzenia mieniem, które zostało zainicjowane z zawiadomienia pokrzywdzonej osoby fizycznej, a następnie banku – przekazała rzeczniczka prasowa Prokuratury Regionalnej w Katowicach prok. Agnieszka Wichary.W 2009 r. dziennikarz Kamil Durczok złożył w jednym z banków dwa „weksle własne – na kwotę ponad 2 mln franków szwajcarskich i ponad 300 tys. zł – jako poręczenie kredytu na zakup nieruchomości. Na papierze widniały podpisy Durczoka i jego żony Marianny. W 2019 r. bank zwrócił się do byłej już żony dziennikarza (która zmieniła nazwisko) z wezwaniem do wykupu weksla z powodu nieuiszczenia należności przez kredytobiorcę. Była żona Durczoka zaprzeczyła wtedy, że złożyła swój podpis na wekslu. Kwestionuje ona autentyczność podpisu, który widnieje na papierze. Oświadczyła, że podpis został podrobiony, jej nie było przy sporządzeniu tego weksla ani nigdy go nie widziała.",,
Kreml: w Debalcewe kilka tysięcy Ukraińców uwięzionych w kotle; w razie ucieczki naruszą rozejm,"Kreml podtrzymuje, że prorosyjscy separatyści otoczyli siły ukraińskie w mieście
Debalcewe w obwodzie donieckim. Kremlowski rzecznik Dmitrij Pieskow wyraził w piątek obawę, że Ukraińcy naruszą rozejm wynegocjowany w Mińsku, próbując wydostać się z otoczenia. Prezydent Rosji Władimir Putin mówił w czwartek, że w kotle znalazła się grupa liczącą 6-8 tys. osób. Ukraina tego nie potwierdza.","– Ukraińskie formacje zbrojne, które znajdują się w kotle, po wejściu w życierozejmu będą próbowały wydostać się z okrążenia, naruszając reżim wstrzymaniaognia. Potencjalnie takie niebezpieczeństwo istnieje – powiedział Pieskowdziennikarzom w Moskwie. Rzecznik Kremla przypomniał, że prezydent Rosji Władimir Putin sygnalizował ten problem podczas spotkania w Mińsku tzw. czwórki normandzkiej, czyli przywódców Niemiec, Francji, Ukrainy i Rosji.  Putin: eksperci wojskowi wyjaśnią, co dzieje się pod DebalcewemPutin ujawnił po zakończeniu rozmów w stolicy Białorusi, że strona ukraińskatwierdzi, iż siły ukraińskie w mieście Debalcewe nie są w okrążeniu.Tymczasem – jak twierdzi rosyjski prezydent – separatyści „okrążyli (tam)dużą grupę liczącą 6-8 tys. osób” i „wychodzą z założenia, że grupa ta złożybroń”. Putin dodał, że uzgodnił z prezydentem Ukrainy Petrem Poroszenką, iżdadzą „polecenie ekspertom wojskowym, by wyjaśnić, co w istocie się tamodbywa (pod Debalcewe)”. Miejscowość jest jednym z najbardziej zapalnych punktów w konflikcie nawschodzie Ukrainy. Ma znaczenie strategiczne, gdyż znajduje się w połowie drogi między stolicami separatystycznych republik – Donieckiem i Ługańskiem. Kijów: separatyści chcą zdobyć w ciągu dwóch dni Debalcewe i MariupolKijów nie potwierdza informacji o kotle pod miejscowością Debalcewe. Informuje jednak o zwiększeniu zasięgu ataków i liczby prorosyjskich oddziałów.  Wiceminister obrony Ukrainy Petro Meched ostrzegł w piątek, że chcą oni zdobyć w ciągu dwóch dni Debalcewe i Mariupol.  Dodał, że w ciągu dnia Ukraińcy byli atakowani ponad 60 razy. Mówił, że toczą się prawdziwe bitwy z udziałem piechoty, czołgów i transporterów opancerzonych. Dochodzi do bezpośrednich walk, dotąd była to przede wszystkim wymiana ognia artyleryjskiego. W czwartek po 16 godzinach rozmów w Mińsku kanclerz Niemiec Angela Merkel iprezydenci Rosji – Putin, Ukrainy – Poroszenko i Francji – Francois Hollandewynegocjowali porozumienie o uregulowaniu trwającego od kwietnia 2014 rokukonfliktu w Donbasie. Dokument został podpisany przez członków grupykontaktowej OBWE-Ukraina-Rosja oraz przedstawicieli prorosyjskichseparatystów. Porozumienie przewiduje m.in. rozejm między siłami ukraińskimi arebeliantami, który ma obowiązywać od północy z soboty na niedzielę czasukijowskiego (sobota, godz. 23 w Polsce), a następnie wycofanie ciężkiegouzbrojenia ze strefy walk.                                                    Kijów nie potwierdza informacji o kotle pod Debalcewe. Informuje jednak o zwiększeniu liczby ataków (fot. PAP/EPA/SERGEY DOLZHENKO)",,
Niepełnosprawni będą głosować korespondencyjnie. PiS się wycofuje,Prawo i Sprawiedliwość zamierza wycofać się z usunięcia głosowania korespondencyjnego dla osób niepełnosprawnych. Poinformował o tym podczas posiedzenia komisji senackich poseł sprawozdawca z Prawa i Sprawiedliwości Łukasz Schreiber.,"Od popołudnia w Senacie wspólnie obradują trzy komisje: Ustawodawcza; Praw Człowieka Praworządności i Petycji oraz Samorządu Terytorialnego i Administracji Państwowej. Senatorowie dyskutują nad planowanymi zmianami w prawie wyborczym i ustawie o samorządach. Najwięcej pytań członków komisji dotyczyło głosowania korespondencyjnego. Prawo i Sprawiedliwość chciało usunąć ten sposób głosowania, tłumacząc to możliwością fałszowania wyników wyborów na przykład poprzez kupowanie głosów. Zmianom sprzeciwiała się opozycja, ale też przedstawiciele środowisk walczących o prawa niepełnosprawnych, którzy wzięli udział w obradach komisji.",,
Poseł Konfederacji o Schetynie: Powinien zostać wytarzany w smole i wykopany za granicę,"– To, że Grzegorz Schetyna publicznie, za granicą znowu krytykuje Polskę, jest aktem zdrady Polski. Powinien za to zostać wytarzany w smole i w pierzu w Polsce i wykopany właśnie za tę granicę – powiedział portalowi tvp.info Konrad Berkowicz. Poseł Konfederacji odniósł się w ten sposób do ostatnich aktywności międzynarodowych przewodniczącego Platformy Obywatelskiej.","Przyszły poseł zwrócił uwagę, że jego formacja krytycznie ocenia rząd Prawa i Sprawiedliwości, ale nigdy nie zdecydowałaby się na jego krytykę poza granicami kraju.  Berkowicz komentował spotkania, które Schetyna odbył z przedstawicielami OBWE i Rady Europy w sprawie wyborów do Senatu. – Przedstawiciele Rady Europy są zaskoczeni procesem ponownego liczenia głosów i protestami, które zgłasza partia rządząca w Polsce –  mówił lider PO w Strasburgu.  – Czy Grzegorz Schetyna równie ochoczo wzywałby OBWE lub też inne instytucje, które rozpatrują kwestię swobód obywatelskich, kiedy Platforma Obywatelska za swoich rządów pałowała ludzi na ulicach miasta stołecznego Warszawy lub też strzelała do protestujących górników pod Jastrzębską Spółką Węglową? Gdzie wówczas był Grzegorz Schetyna i jego akolici? Ten wniosek uważam za dalszy element takiej Targowicy. Jak nie ulica to zagranica – stwierdził poseł PiS Jan Mosiński.Emocje wokół działań Schetyny próbował wyciszyć rzecznik rządu. Przyszły poseł PO Paweł Poncyljusz sugerował jednak, że obawy Schetyny mogą być uzasadnione. – Jak można w jedną noc zmieniać ustawy, powoływać sędziów Sądu Najwyższego, to możliwe, że PiS ma jakieś głębsze zamysły, jeśli chodzi o ponowne przeliczenie tych głosów. Stąd trzeba użyć wszelkich środków, aby nie odbyły się jakieś cuda. Nie wiemy też, co ta PiS-owska izba Sądu Najwyższego zrobi – mówił Poncyljusz. Poseł elekt rozumie działania Schetyny jako wyprzedzające i zabezpieczające. Przyznaje jednocześnie, że jeśli protesty wyborcze PiS zostaną uwzględnione, to rewolucji nie będzie. – Jeżeli nawet w tych okręgach wszystkie głosy nieważne doliczyć do kandydatów PiS, to poza jednym wyjątkiem nic to nie zmienia – tłumaczył. Po co więc międzynarodowa ofensywa opozycji? – To ja się pytam, po co PiS składa wniosek o ponowne przeliczenie głosów? Chyba, że chlapnął coś i teraz nie za bardzo wie, jak się z tego wycofać – mówił Poncyljusz.",,
"Raz oddaje, raz zabiera. „Skromna trzódka” Kosiniaka-Kamysza może pomóc Nowoczesnej","Lider PSL Władysław Kosiniak-Kamysz zastanawia się, czy wesprzeć w Sejmie klub Nowoczesnej poprzez wypożyczenie jej jednego posła ze swoich szeregów. – We wtorek na wieczornym posiedzeniu klub PSL-UED będzie rozmawiać o tym, jak można pomóc Nowoczesnej, by było więcej klubów w parlamencie – oznajmił we wtorek lider ludowców. – Mamy skromną trzódkę. Nowoczesna musi zrobić najpierw porządek u siebie – mówił z kolei kilka dni temu.","Nowoczesnej, w związku z odejściem siedmiorga posłów do klubu parlamentarnego Platforma Obywatelska – Koalicja Obywatelska, brakuje jednego posła do utworzenia klubu parlamentarnego - obecnie formacja ta tworzy w Sejmie koło. Politycy Nowoczesnej zabiegają o to, by do ich koła dołączył choć jeden poseł i by Nowoczesna z powrotem stała się klubem parlamentarnym. W tej sprawie partia prowadzi rozmowy z klubem PSL-UED.– We wtorek na wieczornym posiedzeniu klub PSL-UED będzie rozmawiać o tym, jak można pomóc Nowoczesnej, by było więcej klubów w parlamencie – mówił w RMF FM Kosiniak-Kamysz.– Nowoczesnej brakuje jednego posła do posiadania klubu, a status klubu w Sejmie jest diametralnie różny od tego, jak się jest kołem. Dzisiaj Nowoczesna ma marszałka Sejmu, ma przedstawicieli w komisji służb specjalnych, ma szefów komisji – mówił. – Możemy rozmawiać z Nowoczesną, bo w opozycji nie mamy wrogów i raczej wyciągamy rękę, niż komuś podkładamy nogę – dodał.Jednak prezes PSL kilka dni temu o ewentualnej doraźnej pomocy Nowoczesnej w Sejmie wypowiadał się dość zachowawczo, nie składał też żadnych deklaracji. – Rozmawiamy dość często z Katarzyną Lubnauer. Rozmawialiśmy wczoraj wieczorem, dziś pewnie też będziemy. Może liczyć na naszą życzliwość. Sami mamy dość skromną trzódkę i fajnie się nam współpracuje z UED. Myślę, że Nowoczesna musi najpierw zrobić u siebie porządek. Tam odeszła część liderów. My w PSL takiej sytuacji nie mieliśmy – mówił w ubiegłym tygodniu dla „Faktu”.",,
Stolica Apostolska ma nowy portal informacyjny,Nowy portal informacyjny Watykanu rozpoczął działalność 16 grudnia. Pod adresem www.vaticannews.va będą ukazywały się w sześciu językach informacje związane z działalnością papieża i Watykanu.,"Na nowym portalu obok informacji o codziennych wydarzeniach w Watykanie, zamieszczane będą zapowiedzi działalności papieża, link do programu „na żywo” Radia Watykańskiego, codzienny biuletyn Biura Prasowego Stolicy Apostolskiej w języku włoskim oraz informacje związane z reformą mediów.Na razie watykańska strona internetowa jest dostępna w językach włoskim, angielskim, hiszpańskim, francuskim, portugalskim i niemieckim. Jak wyjaśniał w rozmowie z austriacką agencją katolicką Kathpress jeden z koordynatorów programu, o. Bernd Hagenkord, nie wiadomo jeszcze, kiedy dojdą kolejne wersjęjęzykowe, np. chińska czy arabska. Portal zostanie oficjalnie otwarty za kilka tygodni, po wstępnymokresie „rozruchu”, w którym zostaną zebrane doświadczenia i poprawione ewentualne błędy.Dotychczasowa działalność medialna, taka jak Radio Watykańskie, telewizja watykańska CTV oraz biuletyny Biura Prasowego Stolicy Apostolskiej, w ramach reformy Kurii Rzymskiej została włączona w nowy Sekretariat ds. Komunikacji.",,
TVP1 zaprasza kandydatów na prezydencką debatę 5 maja,Na 5 maja 2015 na godz. 20.25 na antenie TVP1 planowana jest emitowana „na żywo” debata kandydatów na prezydenta. Zaproszeni zostali do niej wszyscy kandydaci. Sztab wyborczy Bronisława Komorowskiego jest przeciwny jego udziałowi w debacie przed I turą wyborów. Obecność potwierdziło już w poniedziałek siedmiu z jedenastu kandydatów.,"W poniedziałek podczas spotkania w siedzibie TVP przedstawiciele komitetów wyborczych zostali poinformowani o regułach, dotyczących audycji   „Wybory  prezydenckie 2015. Debata  kandydatów” , która ma odbyć się 5 maja 2015 o godz. 20.25 i emitowana będzie „na żywo” na antenie TVP1.  Zaproszeni zostali do niej wszyscy kandydaci na prezydenta. Sztab Andrzeja Dudy jako jeden z pierwszych  zapowiedział, że kandydat PiS udział w debacie weźmie. Rzecznik PiS Marcin Mastalerek poinformował, że Andrzej Duda wylosował pierwsze miejsce w studiu oraz pierwszą wypowiedź początkową i końcową.Siedmiu kandydatów mówi: „tak”Obecność swoich kandydatów potwierdziło na razie siedem z jedenastu sztabów. Na debatę mają się stawić: Grzegorz Braun, Andrzej Duda, Adam Jarubas, Janusz Korwin Mikke, Marian Kowalski, Janusz Palikot, Jacek Wilk. Sztab wyborczy prezydenta Bronisława Komorowskiego jest przeciwny jego udziałowi w debacie przed I turą wyborów. Sztabowcy Magdaleny Ogórek stawiają jeden warunek jej uczestnictwa: udział Komorowskiego. Wywiady z poszczególnymi kandydatamiPodczas poniedziałkowego spotkania odbyło się również losowanie terminów wywiadów z kandydatami, które zostaną przeprowadzone w dniach od 22 kwietnia 2015 do 7 maja 2015, w audycjach emitowanych „na żywo” na antenach TVP: „Polityka  przy kawie”– emisja na antenie TVP1 o godz. 8.15 oraz  „Dziś wieczorem” – emisja w TVP Info o godz. 19.57. W „Polityce przy kawie” rozmowy poprowadzą Justyna Dobrosz-Oracz i Małgorzata Serafin, a w „Dziś wieczorem” –  Beata Tadla, Krzysztof Ziemiec i Piotr Kraśko.  Wywiady będą miały formułę jeden na jeden.",,
Budka oskarża PiS. Sam głosował za szybszym przedawnianiem przestępstw gwałtu na małoletnich,"– Wierzę, że po wyborach rozliczymy to wszystko, czego wy nie potraficie zrobić – grzmiał w Sejmie Borys Budka w trakcie dyskusji nad projektem ustawy zaostrzającej kary za pedofilię. Okazuje się, że ten sam Budka chwilę przed objęciem stanowiska ministra sprawiedliwości w rządzie PO-PSL głosował za skróceniem okresu przedawnienia przestępstwa gwałtu na małoletnich.","– Nie dziwię się, że pan premier Morawiecki uciekł z tej sali, bo do tej pory wydawało się, że szczyt obłudy i hipokryzji został już osiągnięty. Państwo kłamiecie mówiąc, że ta ustawa załatwi problem, którego nie potraficie rozwiązać od początku waszych rządów – mówił w Sejmie poseł Platformy Obywatelskiej Borys Budka. Wskazał przy tym na przygotowywany od kilku miesięcy projekt rządowej ustawy nowelizującej kodeks karny, w której znalazły się m. in. przepisy zaostrzające kary za pedofilię. – Okłamujecie, że w nowelizacji przygotowywanej przez resort sprawiedliwości sprawa dotycząca np. przedawnienia przestępstw pedofilii była od początku procedowana – mówił były minister sprawiedliwości w rządzie PO-PSL kierowanym przez premier Ewę Kopacz. W rzeczywistości to właśnie dzięki głosom polityków PO w poprzedniej kadencji Sejmu skrócono okres przedawnienia kary za gwałt na małoletnim. Wcześniej przewidywano dodatkowy okres przedawnienia 10 lat, a wskutek tej nowelizacji skrócono go do pięciu lat. W głosowaniu z 15 stycznia tego roku w tej sprawie wszyscy posłowie PO, w tym Grzegorz Schetyna, Ewa Kopacz i Borys Budka zagłosowali „za”. Wynik głosowania „nad przyjęciem w całości projektu ustawy o zmianie ustawy Kodeks karny oraz niektórych innych ustaw w brzmieniu proponowanym przez Komisję Nadzwyczajną do spraw zmian w kodyfikacjach” na Twitterze przypomniał wiceminister sprawiedliwości Sebastian Kaleta.",,
"„Stalin znienawidził Polskę za dumę, honor i 1920 rok”. Obchody rocznicy katyńskiej","Mszą św., apelem pamięci i złożeniem kwiatów pod pomnikiem Ofiar Katynia i Sybiru uczczono w piątek w Poznaniu 79. rocznicę zbrodni katyńskiej i drugiej masowej zsyłki Polaków na Sybir. List do uczestników uroczystości skierował premier Mateusz Morawiecki.","Uroczystości upamiętniające 79. rocznicę zbrodni rozpoczęły się w Poznaniu w kościele oo. Dominikanów uroczystą mszą św. w intencji Polaków pomordowanych na Wschodzie.  Główne uroczystości rocznicowe miały miejsce po mszy, przy pomniku Ofiar Katynia i Sybiru. W przemarszu uczestnikom uroczystości towarzyszyły poczty sztandarowe i Orkiestra Reprezentacyjna Sił Powietrznych. W trakcie ceremonii odczytano list premiera Mateusza Morawieckiego. Szef rządu podkreślił w nim, że rocznica zbrodni katyńskiej ma dla Polaków szczególne znaczenie. Jak wskazał, „Katyń to dla Polaków jedno z najboleśniejszych, ale także najistotniejszych słów. Ta sowiecka zbrodnia dokonana na tysiącach oficerów Wojska Polskiego, policji państwowej, różnych służb mundurowych, stała się symbolem ludobójstwa komunistycznego totalitaryzmu”. Premier podkreślił również, że „lista miejsc kaźni i zsyłek Polaków na Wschodzie jest długa i wciąż pozostaje głęboką blizną w naszej zbiorowej świadomości”. Mateusz Morawiecki zwrócił uwagę, że „pamięć stanowi o sile i autonomii narodu, jest spoiwem naszej wspólnoty, fundamentem naszej tożsamości. Ale musi być to pamięć żywa, widoczna w przestrzeni symbolicznej, obecna w działaniu”.   „Dlatego mamy obowiązek nie tylko wiedzieć, skąd przychodzimy, ale i realizować testament naszych przodków, dla których patriotyzm, umiłowanie wolności, ludzka solidarność i prawda były najświętszymi ze słów” - dodał. Gospodarz obchodów, marszałek województwa wielkopolskiego Marek Woźniak, przypomniał, że „kiedy 17 września 1939 roku Stalin zadał walczącej z hitlerowcami Polsce zdradziecki cios w plecy, jego celem było zniszczenie kraju i narodu, który tak znienawidził: za dumę, honor, a przede wszystkim za poniesioną w 1920 roku klęskę”. „Środkiem do osiągnięcia tego celu stała się eksterminacja najbardziej wartościowej i zarazem niebezpiecznej dla tyranii części narodu. Mord został precyzyjnie zaplanowany” – przypominał Woźniak.  „Tajna umowa, z 28 września 1939 roku, zobowiązywała III Rzeszę i Związek Radziecki do zwalczania wszelkich form polskiego oporu wobec okupacji. I obie strony wywiązywały się z tych zobowiązań nader gorliwie, niosąc terror i śmierć” - mówił. Marszałek wskazał, że Rosjanie po wkroczeniu na teren Polski, rozpoczęli masowe aresztowania, „wrogów władzy radzieckiej”: oficerów Wojska Polskiego, księży, policjantów, funkcjonariuszy państwowych, działaczy społecznych. – Byli starsi, doświadczeni w walkach o wolność żołnierze i młodzież, która ledwo opuściła ławy szkolne. Choć z tak różnych pochodzili środowisk, łączył ich gorący patriotyzm i poczucie odpowiedzialności za Polskę, którą przecież tak niedawno odzyskali po latach zaborów. I tego Stalin najbardziej się bał, wiedząc, że nie dadzą się omamić nowym porządkiem świata bez Boga i honoru. Że nie ulegną” - powiedział. Woźniak przypomniał, że 5 marca 1940 roku w Moskwie członkowie Biura Politycznego Komitetu Wszechzwiązkowej Partii Bolszewików Związku Radzieckiego zdecydowali o eksterminacji ponad 25 tysięcy polskich jeńców – „bez sądu, bez prawa do obrony, bez orzekania o winie, z pogwałceniem prawa boskiego i ludzkiego. Bezbronnych, ze związanymi rękami ludzi, mordowano strzałem w tył głowy”.  „Ponad 25 tysięcy ludzi miało po prostu przestać istnieć. A ich rodziny deportowane na Syberię i do Kazachstanu, przepaść w głębi Rosji, gdzie głód i zimno zbierały każdego dnia śmiertelne żniwo. Tej zbrodni przez wiele lat towarzyszyło wielkie kłamstwo i wielkie milczenie” - mówił marszałek. Podkreślił również, że kiedy Polska odzyskała wolność, jednym z pierwszych zadań stało się upowszechnienie prawdy o zbrodni katyńskiej i upamiętnienie ofiar stalinowskich mordów. „Ich symbolicznymi mogiłami stały się pomniki i tablice pamięci. Ci, którzy mieli przestać istnieć, przemówili i nadal mówią do kolejnych pokoleń. Tego głosu, jak szumu lasu wyrosłego na mogiłach ofiar, nie da się uciszyć, dopóki na to nie pozwolimy. Aby zbrodnia nie mogła się powtórzyć, a dla młodych ludzi ojczyzna była miejscem, w którym bezpiecznie żyją i nie muszą za nią przelewać krwi” - powiedział Woźniak. Poznańskie uroczystości współorganizowało Stowarzyszenie „Katyń” i wojewódzka Rada Związku Sybiraków Wielkopolska, oraz Poznański Oddział Ogólnopolskiego Stowarzyszenia „Rodzina Policyjna 1939 r.”.  Do zbrodni katyńskiej doszło po sowieckiej agresji na Polskę 17 września 1939 r., kiedy do niewoli w ZSRS dostało się ok. 15 tys. oficerów. Decyzja o ich wymordowaniu jako wrogów komunizmu i Związku Sowieckiego - zapadła na najwyższym szczeblu.  Zgodnie z dekretem władz ZSRS, podpisanym przez Stalina 5 marca 1940 r., NKWD rozstrzelało wiosną tego roku ok. 22 tys. obywateli polskich, w tym 15 tys. oficerów, policjantów, funkcjonariuszy straży granicznej i służby więziennej. Zbrodnia wyszła na jaw 13 kwietnia 1943 r. Tego dnia każdego roku obchodzona jest symboliczna rocznica zbrodni.",,
Sasin: Polska zabiega o stanowisko ważnego komisarza w nowej KE,"Polska zabiega o stanowisko ważnego komisarza w nowej KE, może to być komisarz ds. energii – poinformował w środę w TVN24 Jacek Sasin. Wicepremier powiedział, że rozmowy premiera Mateusza Morawieckiego w Brukseli dotyczyły również obsady stanowisk w UE.","Sasin potwierdził, że Polska stara się o stanowisko komisarza w nowej Komisji Europejskiej –  „ważnego z naszego punktu widzenia”. – Energia na pewno jest dla nas takim ważnym obszarem. Chcemy przekonać naszych partnerów, że polityka klimatyczna jest ważna, potrzebna (...), ale musi uwzględniać specyfikę poszczególnych krajów, takich chociażby jak Polska – powiedział.– Mając swoje źródła energii w postaci węgla nie możemy tego nie zauważać – dodał.Polityk nie chciał zdradzić szczegółów rozmów prowadzonych w Brukseli. Powiedział, że premier Mateusz Morawiecki rozmawiał z kanclerz Niemiec Angelą Merkel, nową przewodnicząca KE Ursulą von der Leyen i z prezydentem Francji Emanuelem Macronem. – Te rozmowy były intensywne. Dotyczyły również obsady stanowisk w Unii Europejskiej – podał Sasin.Pytany, jaka było cena za poparcie kandydatury nowej szefowej KE odparł, że nie ma sensu mówić o transakcyjnym postrzeganiu tego, co się wydarzyło. – My jako PiS, ale również szerzej, jako Frakcja Konserwatystów i Reformatorów - nie byliśmy zainteresowani przedłużaniem kryzysu w UE. To trzeba było przeciąć – powiedział. Zaznaczył, że ponowne głosowanie na przewodniczącą tej komisji, na które zdecydowała się Szydło, miało przywrócić te zasady. – Niestety okazało się, że tak nie było – dodał.Odnosząc się do słów nowej szefowej KE o tym, że kwestia praworządności będzie jej priorytetem, przypomniał, że mówiła ona o wszystkich krajach Unii, a nie w kontekście Polski. – Powiedziała również coś takiego, że „żaden z krajów UE nie jest pod tym względem doskonały,  pod względem praworządności”. – My rzeczywiście jesteśmy gotowi podpisać się pod takim stwierdzeniem – zaznaczył.Pytany o nieoficjalne informacje TVN24, że dotychczasowa KE rozpocznie w środę kolejny etap procedury ochrony praworządności w Polsce powiedział, że gdyby tak się wydarzyło, byłoby to dość dziwne. Szczególnie to, że by nie poczekano z tym na nową Komisję Europejską.W jego ocenie to byłaby „taka desperacka próba podgrzewania  sporu pomiędzy Polską a Unią Europejską; sporu, który nikomu nie służy, przede wszystkim nie służy Unii Europejskiej”. Wicepremier Sasin zaznaczył, że jego zdaniem w nowej komisji ta temperatura będzie niższa. – Jestem przekonany, również na podstawie tych rozmów, które odbyły się pomiędzy panem premierem a panią von der Layen, że temperatura tego sporu będzie słabnąć – stwierdził.Misja nowej szefowej KE „daje podstawy do ostrożnego optymizmu”, że relacje z Polska poprawią się – ocenił Sasin.Według niego procedura w sprawie naruszania praworządności wobec Polski „powinna być zakończona, bo nie ma żadnych podstaw”. Powiedział, że liczy, iż „zdrowy rozsądek zatriumfuje nad ideologią”.",,
Siedmioro wojewodów i dwoje zastępców złożyło rezygnacje z funkcji,"Nowo wybrani parlamentarzyści pełniący funkcje wojewodów i wicewojewodów złożyli rezygnacje z pełnionych funkcji – poinformowało MSWiA. Jak dodano, w październikowych wyborach parlamentarnych do Sejmu wybrano siedmioro wojewodów oraz dwóch wicewojewodów. Rezygnacje musi teraz przyjąć urzędujący premier Mateusz Morawiecki.","Ministerstwo Spraw Wewnętrznych i Administracji przekazało, że nowo wybrani parlamentarzyści pełniący funkcje wojewodów i wicewojewodów złożyli rezygnacje z pełnionych funkcji. W czwartek podczas uroczystości w Sejmie wszyscy wybrani otrzymali z rąk sędziego Wiesława Kozielewicza – Przewodniczącego PKW, zaświadczenia o wyborze. – Do 12 listopada, do czasu rozpoczęcia nowej kadencji parlamentu, premier Mateusz Morawiecki, ma czas – zgodnie z prawem – na przyjęcie złożonych przez wojewodów rezygnacji. Do tego czasu będą pełnić sprawowane funkcje – powiedział cytowany w komunikacie nadzorujący pracę wojewodów, wiceminister MSWiA Paweł Szefernaker.Resort przekazał, że w październikowych wyborach parlamentarnych do Sejmu wybranych zostało siedmioro wojewodów: Ewa Leniart – wojewoda podkarpacka, Agata Wojtyszek – wojewoda świętokrzyska, Paweł Hreniak – wojewoda dolnośląski, Zbigniew Hoffmann – wojewoda wielkopolski, Zdzisław Sipiera – wojewoda mazowiecki, Władysław Dajczak – wojewoda lubuski oraz Przemysław Czarnek – wojewoda lubelski. Ponadto, do parlamentu zostało wybranych dwoje wicewojewodów: Violetta Porowska – wicewojewoda opolska oraz Bartłomiej Dorywalski – wicewojewoda świętokrzyski.„Nowi wojewodowie i wicewojewodowie zostaną powołani przez premiera po zaprzysiężeniu nowego rządu” poinformował resort.",,
Marszałek Sejmu: Postanowiliśmy nadać naszej części Europy nową dynamikę,"– W ostatniej dekadzie ubiegłego wieku rozpoczęliśmy odbudowę Europy Środkowej; postanowiliśmy wykorzystać ten czas, aby pokazać jej potencjał, potencjał Karpat, nadać naszej części Europy nową dynamikę – mówił w sobotę w Przemyślu marszałek Sejmu Marek Kuchciński.","– W ostatniej dekadzie ubiegłego wieku, po wielkich zmianach czasu Solidarności, rozpoczęliśmy odbudowę Europy Środkowej, odbudowę suwerennych państw środkowoeuropejskich. I w tamtym już czasie postanowiliśmy - mówię: my - czyli wszyscy obecni, wszyscy, którzy biorą udział w tym wielkim przedsięwzięciu, współpracy - postanowiliśmy wykorzystać ten czas, aby pokazać potencjał Europy Środkowej, potencjał Karpat, wydobywać jego siłę, nadać naszej części Europy nową dynamikę, a więc dokonać dobrej zmiany, gdybyśmy chcieli użyć współczesnego języka - i uznać Karpaty jako dobro wspólne, Europę Środkowo-Wschodnią jako dobro wspólne – mówił marszałek Sejmu Marek Kuchciński, otwierając w Przemyślu 20. edycję konferencji Europa Karpat.  „Europa Karpat to kilkusetletnie dziedzictwo”   Kuchciński podkreślił, że cechą nieodłączną Europy Karpat jest zakotwiczenie parlamentarne. Jak wyjaśnił, parlamenty reprezentują narody, legitymizują ład polityczny oraz wyrażają interesy mieszkańców wszystkich państw Europy Środkowo -Wschodniej „i dlatego też znaczną część dzisiejszych obrad ukierunkowaliśmy na współpracę parlamentarną” – dodał.Zauważył, że Europa Karpat przecina się w wielu punktach z innymi inicjatywami, np. z Grupą Wyszehradzką, Partnerstwem Wschodnim, warszawskimi szczytami przewodniczących parlamentów państw Europy Środkowej i Wschodniej czy inicjatywę Trójmorza.– Istnieje dzisiaj wielka płaszczyzna, wielka potrzeba tej różnorodnej, wielowymiarowej współpracy, wielowymiarowego współdziałania w tych bardzo licznych płaszczyznach. Śmiem twierdzić, że obejmujących właściwie wszystkie obszary naszego zaangażowania publicznego, a także w wielu miejscach prywatnego. Bo Europa Karpat to kilkusetletnie dziedzictwo, to wspólne bezpieczeństwo, to bogactwa naturalne i ludzie sukcesu. Europa Karpat to Europa Środkowa i Wschodnia – mówił na otwarciu marszałek Kuchciński.        Ambitny plan    Przed oficjalnym rozpoczęciem konferencji Kuchciński wziął udział w otwarciu wystawy prezentującej dorobek 19 dotychczasowych konferencji karpackich.– Rozpoczęliśmy ten projekt Europa Karpat z ambitnym planem popierania współpracy przedsiębiorców, samorządów, województw przygranicznych, organizacji pozarządowych w Karpatach, ale mamy na myśli całą Europę Środkową. Ale odkąd włączyliśmy do tego przedsięwzięcia parlamenty i rządy (...), okazało się, że musimy rozszerzyć nasze zainteresowania na wszystkie obszary aktywności – mówił podczas otwarcia wystawy marszałek Sejmu.",,
Schetyna: Płaca minimalna może za kilka lat „skoczyć i do 5 tysięcy”,"Polki i Polacy, chcę was ostrzec: Jarosław Kaczyński idzie po wasze pieniądze – powiedział szef PO Grzegorz Schetyna podczas sobotniej konwencji KO w Poznaniu. Przekonywał jednocześnie, że jeżeli gospodarka będzie się dobrze rozwijać, to płaca minimalna może za kilka lat „skoczyć i do 5 tysięcy”.","Schetyna zarzucił Prawu i Sprawiedliwości, że za planowane przez rząd podwyższenie płacy minimalnej zapłacą przedsiębiorcy.– Jeżeli gospodarką zajmą się nie cyrkowcy i amatorzy od powerpointa, tylko prawdziwi fachowcy, to takie podwyżki płacy minimalnej będą możliwe i nie będą groziły upadłościami firm i zwolnieniami z pracy – wskazywał Schetyna.Według niego projekt Koalicji Obywatelskiej pod hasłem „Niższe podatki, wyższa płaca” mógłby dać ludziom zarabiającym pensję minimalną 100 złotych więcej, niż przewidują plany rządowe. – I zapłaci za to państwo, a nie firmy, nie pracodawcy – zaznaczył Schetyna.Jak dodał, „prezes Kaczyński ma inny plan w sprawie pracy”. – Ludzie pracy, przedsiębiorcy, Polki, Polacy chcę was ostrzec: pan Kaczyński idzie po wasze pieniądze – powiedział. Wyraził pogląd, że dla obecnej władzy „ludzie pracy, a już szczególnie pracodawcy to najwięksi wrogowie”. – Ktoś może zapytać, dlaczego tak się dzieje? Bo człowiek, który sam się utrzymuje, czuje się po prostu niezależny. Człowiek, który dobrze pracuje, wymaga też dobrej pracy od rządu. Człowiek, który wie, że sam ciężko zapracował na swój chleb, nie da sobą pomiatać, bo ma swoją dumę. Człowiek pracy zna swoje prawa, wie co mu się należy i potrafi się tego domagać. Kiedyś już to wytłumaczyli, tu w Poznaniu władzy pracownicy Cegielskiego i innych fabryk Poznania. Pamiętamy o tym – podkreślił Schetyna.Schetyna zarzucił Prawu i Sprawiedliwości, że nie ceni niezależnych ludzi, którymi – jak mówił – są przedsiębiorcy. – Woli zastraszonych i pokornych petentów – dodał.Lider PO przestrzegał też osoby średnio zarabiające, że dla nich propozycje PiS mogą oznaczać utratę pracy albo zamrożenie ich pensji, ponieważ pracodawca będzie „rozpaczliwie szukał środków na ustawowe podniesienie najniższych wynagrodzeń”. Zadeklarował także wolę obniżenia składek na ZUS dla małych firm, które miałyby być liczone od pensji minimalnej. – To jest zysk prawie 3 tysiące złotych rocznie – wskazał lider PO. – Jeśli płacicie CIT, a rośniecie szybciej niż gospodarka, nie będziecie płacić podatków – dodał.Zapowiedział też zmniejszenie biurokracji. – Wystarczy jeden przelew podatkowo-składkowy od funduszu płac w firmie zamiast 14 operacji od każdego pracownika, jak jest obecnie – zaznaczył szef Platformy.",,
Szef PKW: Ponad 242 tys. osób dopisało się do spisu wyborców,"Przed nadchodzącymi wyborami parlamentarnymi do spisu wyborców dopisało się 242 867 osób, wydano też ponad 155 tys. zaświadczeń o prawie do głosowania, czyli o ok. 10 tys. więcej, niż przed czterema laty – poinformował w piątek szef Państwowej Komisji Wyborczej, sędzia Wiesław Kozielewicz.","Szef PKW przekazał na piątkowej konferencji prasowej, że ogółem jest 30 111 281 wyborców. Na głosowanie korespondencyjne zdecydowało się 1 571 wyborców, a na głosowanie za pomocą pełnomocnika – 17 708.Sędzia Kozielewicz poinformował, że w tym roku urzędy miejskie lub gminne wydały łącznie 155 049 zaświadczeń o prawie do głosowania –  uprawnia ono do głosowania w konkretnych wyborach w dowolnym obwodzie głosowania w kraju, za granicą lub na polskim statku morskim. Dodał, że to o ok. 10 tys. więcej niż przed poprzednimi wyborami parlamentarnymi.Natomiast – poinformował szef PKW – do spisu wyborców dopisało się 242 867 osób. Również dzięki tej formule wyborca może zagłosować poza swym stałym miejscem zamieszkania, będąc dopisanym do spisu wyborczego w innym obwodzie.Sędzia Kozielewicz podał ponadto liczbę obwodów do głosowania, których w tych wyborach utworzono 27 415, z czego 14 498 dostosowanych jest dla osób z niepełnosprawnościami. Za granicą znajduje się 320 obwodów, a pięć obwodów mieści się na polskich statkach. W kraju jest 27 090 obwodów, 846 jest w szpitalach, 641 w domach pomocy społecznej i 10 w domach studenckich. Obwody utworzono także w zakładach karnych.W obwodowych komisjach wyborczych pracować będzie ogółem 234 500 osób. Jeśli chodzi o komisje okręgowe, których jest 41 w wyborach do Sejmu, w ich skład powołano 321 osób. W wyborach za dowód tożsamości wystarczy np. prawo jazdy Do lokalu wyborczego należy przynieść dokument ze zdjęciem – przypomniała szefowa Krajowego Biura Wyborczego Magdalena Pietrzak. Wymieniła, że może to być np. dowód osobisty, paszport, prawo jazdy, legitymacja studencka czy legitymacja szkolna.– Do lokalu wyborczego musimy zabrać ze sobą dokument ze zdjęciem, który umożliwi obwodowej komisji wyborczej ustalenie tożsamości wyborcy. Może to być dowód osobisty, paszport, prawo jazdy, legitymacja studencka, legitymacja szkolna. Może to być również dokument, który utracił ważność – powiedziała szefowa KBW na konferencji prasowej.Sprecyzowała, że w wyborach mogą również brać udział osoby, które najpóźniej w dniu głosowania ukończyły 18. rok życia, które nie mają jeszcze dowodu osobistego. Zaznaczyła, że takim osobom legitymacja szkolna „zupełnie wystarczy”.Poinformowała, że jako dokument potwierdzający tożsamość służyć może też mTożsamość w aplikacji mObywatel. Dodała, że członkowie komisji są przeszkoleni, jak weryfikować autentyczność takiego dokumentu. Dwie karty do głosowania – jedna w wyborach do Sejmu, drugą do Senatu Wyborca – mówiła Pietrzak – otrzyma dwie karty do głosowania – jedną w wyborach do Sejmu, drugą do Senatu.– Prośba do wyborców, żeby zwracali uwagę, czy karta posiada pieczęć – zaapelowała. Wyjaśniła, że na karcie do głosowania oprócz wydrukowanej pieczęci okręgowej komisji wyborczej powinna być też oryginalna czerwona pieczęć obwodowej komisji wyborczej. – Zdarza się, że komisji przy pieczętowaniu (...) skleją się kartki i karta nie zostanie opieczętowana. Taki głos będzie musiał zostać uznany za nieważny – podkreśliła. O mandaty posłów ubiega się 5112 kandydatów, o miejsce w Senacie – 278 W wyborach do Sejmu startuje 5112 kandydatów, wśród nich są 2152 kobiety; o miejsce w Senacie ubiega się 278 kandydatów, w tym 45 kobiet – podał przewodniczący PKW Wiesław Kozielewicz. Średnia wieku kandydatów do Sejmu to 46 lat, a do Senatu – 56 lat.Jak poinformował sędzia Kozielewicz, o jeden mandat do Sejmu ubiega się średnio 11 kandydatów. Najwięcej - 210 kandydatów na 16 miejsc – w okręgu wyborczym nr 33 w Kielcach. Najmniej kandydatów jest w okręgach nr 12 w Krakowie i nr 40 w Koszalinie. W każdym z nich o osiem miejsc ubiega się 80 kandydatów.Na 5112 kandydatów do Sejmu, 2152 (42,1 proc.) to kobiety; w wyborach do Senatu kandyduje 278 osób, z tego 45 kobiet (16,2 proc.) – poinformował szef PKW.Najstarszy kandydat do Sejmu ma 92 lata, najmłodszy 21 lat. Średnia wieku kandydata/ki do Sejmu wynosi 46 lat. W wyborach do Senatu najstarszy kandydat ma 81 lat, najmłodszy 32 lata, średnia wieku to 56 lat.(",,
Zjednoczona Lewica popsuje szyki PiS-owi? „12-15 proc. jest w naszym zasięgu”,"– Kampania dopiero się rozkręca, sądzę, że 12-15 proc. jest w naszym zasięgu – powiedziała w programie „Gość poranka” w TVP Info Katarzyna Piekarska (SLD), oceniając wyborcze szanse Zjednoczonej Lewicy. Podkreśliła, że silna reprezentacja lewicy w Sejmie uniemożliwi przyjęcie regulacji niekorzystnych dla Polski. – Piję do PiS, bo gdyby PiS uzyskał taką większość, że mógłby rządzić samodzielnie, to byłoby zagrożenie dla polskiej demokracji – dodała.","– Jest dobra tendencja. Z sondaży wynika, że jest premia za zjednoczenie, jest 8-procentowy próg przekroczony. Były też sondaże które dawały nam poparcie w granicach 10-11 proc. Kampania dopiero się rozkręca, sądzę, że 12-15 proc. jest w naszym zasięgu – powiedziała w TVP Info Katarzyna Piekarska. Zjednoczona Lewica przekracza próg wyborczy w sondażu IBRiS dla „Rzeczpospolitej” opublikowanym 10 września. Koalicja m.in. SLD, Twojego Ruchu, Unii Pracy i Zielonych weszłaby do Sejmu jako trzecia siła po PiS i PO, z poparciem na poziomie 8 proc. Natomiast w sondażu Ipsos dla TVP Info (publikacja 13 września) lewica nie przekracza 8-procentowego progu. Do Sejmu wchodzą cztery partie: PiS, PO, ugrupowanie Pawła Kukiza i PSL.  Silna reprezentacja w Sejmie – To oznacza, że będziemy mieli bardzo silną reprezentację w Sejmie jako lewica. Czyli nie będzie możliwości ani zmiany konstytucji, ani przyjęcia różnych regulacji, które są niedobre dla obywateli – przekonywała Piekarska.– Piję do Prawa i Sprawiedliwości, bo gdyby PiS uzyskał taką większość, że by mógł rządzić samodzielnie, to uważam, że byłoby to bardzo duże zagrożenie dla polskiej demokracji – podkreśliła.                                                teraz odtwarzaneKatarzyna Piekarska o programie Zjednoczonej Lewicy Nie populizm, tylko konkretne postulaty Piekarska odniosła się również do zapowiadanego na poniedziałek wystąpienia prezydenta Andrzeja Dudy w sprawie emerytur. Według nieoficjalnych informacji, prezydent ma zaproponować obniżenie wieku emerytalnego.  – Gdyby naprawdę PiS i prezydent Andrzej Duda mieli uczciwe zamiary, a nie tylko wyborcze,  to by PiS pomogła przeforsować projekt ustawy który złożył SLD, przewidujący powrót do poprzedniego systemu emerytalnego – powiedziała. Zjednoczona Lewica w swoim programie wyborczym zakłada odwrócenie reformy emerytalnej z 2012 roku. Co więcej, proponuje podwyższenie najniższych emerytur o 200 zł. Ekonomiści są sceptyczni i ostrzegają przed załamaniem się systemu. – Ja nie widzę tutaj populizmu, to są bardzo konkretne postulaty – oceniła posłanka Sojuszu. – Podobny system wprowadziły np. Niemcy – że jeżeli człowiek pracuje 40 lat, czy 35 lat kobieta, to może przejść na emeryturę. Uważam, że ten system jest sprawiedliwy – dodała.",,
Premier do nauczycieli: Dla dzieci i młodzieży warto razem budować lepszą szkołę,"– Szanowni nauczyciele, wasz wielki wysiłek zasługuje na docenienie. Jestem wam za to wdzięczny jako szef rządu, ale też jako rodzic – oświadczył w swoim wystąpieniu kierowanym do pedagogów Mateusz Morawiecki. Premier zapowiedział 10 proc. podwyżki pensji nauczycieli już od września. Przypomniał, że po wakacjach „pełne nadziei twarze dzieci i młodzieży znów zwrócą się w naszą stronę”. – Właśnie dla nich warto razem budować lepszą szkołę – wskazał.","W swoim wystąpieniu do nauczycieli premier wskazał, że to właśnie oni „przekazują wiedzę, pomagają kształtować charaktery i przygotowują uczniów na wyzwania, które przynosi przyszłość”.",,
„Przy takiej opozycji rozmowy o reparacjach będą bardzo trudne”,"– Nie dziwią mnie wyniki sondażu, a wręcz uważam, że powinny być wyższe. Problem odszkodowań dla Polski za II wojnę światową wynika z tego, że przez wiele dziesięcioleci mieliśmy olbrzymie zaniedbania w tej sprawie, a czasem nawet niechęć. Bardzo trudno będzie jednak podjąć rozmowy z Niemcami w tej sprawie, mając tego typu opozycję we własnym kraju – tak Witold Waszczykowski, szef polskiej dyplomacji komentował w „Gościu Wiadomości” sondaż wskazujący, że większość Polaków uważa, że należą nam się odszkodowania za zbrodnie wojenne i straty materialne.","Blisko 70 procent Polaków jest zdania, że Niemcy powinni nam wypłacić odszkodowanie za zbrodnie popełnione podczas II wojny światowej. Blisko dwie trzecie uważa, że należą nam się reparacje za straty materialne - wynika z sondażu Ipsos dla „Wiadomości”.Walkę o należne Polsce pieniądze zapowiadają politycy Prawa i Sprawiedliwości. Platforma Obywatelska mówi zaś: sprawa jest zamknięta. Tak samo uważają Niemcy. Bilans stratWitold Waszczykowski pytany o ocenę sondażu w sprawie ewentualnych niemieckich odszkodowań stwierdził, że jego zdaniem liczba osób, które uważają polskie roszczenia za słuszne powinna być znacznie większa. – Polska była jednym z krajów, który najbardziej ucierpiał w czasie II wojny światowej od obu okupantów. I po wojnie nie uzyskała rekompensaty, chociaż straciliśmy kilkanaście milionów mieszkańców. Problem odszkodowań dla Polski za II wojnę światową wynika z tego, że przez wiele dziesięcioleci mieliśmy olbrzymie zaniedbania w tej sprawie, a czasem nawet niechęć. Bardzo trudno będzie jednak podjąć rozmowy z Niemcami w tej sprawie, mając tego typu opozycję we własnym kraju – wyjaśniał. Minister mówił, że Niemcy mogą wykorzystać niechęć polskiej opozycji do rządowego pomysłu naciskania na zachodniego sąsiada ws. odszkodowań za II wojnę światową. Waszczykowski zwrócił uwagę, że nie można mówić, że w latach 50. Polska zrzekła się reparacji, ponieważ wtedy nie była państwem całkowicie suwerennym. Nadto nie ma żadnych dokumentów świadczących, że do jakiegokolwiek zrzeczenia się doszło. – Mszczą się na nas te wszystkie zaniedbania. Nie tylko prawne, ale i polityczne. Sprawa wymaga przemyślenia, ale nie przy takim jazgocie opozycji – dodał. Zdaniem Waszczykowskiego, Polska powinna dysponować wyliczeniem polskich strat po II wojnie światowej, aby móc wykorzystywać go w rozmowach politycznych z Niemcami. Eurostalking?Minister odniósł się także do kolejnego zalecenia Komisji Europejskiej w sprawie praworządności. – Jaki my mamy problem z praworządnością? Przecież to jest już polityka nękania i dyskryminacji Polski. W tle tego wszystkiego stoją olbrzymie pieniądze, ponieważ Polska, jako duży kraj europejski, ma jasno zdefiniowane cele i strategie w Unii. To kwestie dotyczące rynku energetycznego – stwierdził. Waszczykowski zwrócił uwagę, że niedługo odbędzie się dyskusja nad unijnym budżetem i jego zdaniem, pewne państwa UE mogą chcieć pozbawić Polskę „środków, które się nam należą”.",,
Platforma bezmyślnych i bezideowych [OPINIA],"Polska ostatnich lat jest najlepszym przykładem, że skuteczną politykę trzeba robić na choć kilku zrealizowanych projektach i czytelnej tożsamości światopoglądowej.","Jeszcze niedawno w polskich mediach furorę robiło pojęcie „postpolityczność”. Mniej i bardziej znani szarlatani polityczni, specjaliści od nietrafionych sondaży i prognoz wziętych z sufitu, które zwykle liberałom dawały wygraną, mówili, że żyjemy w świecie postpolitycznym. I że polityka współcześnie – tu wyuczonym gestem podnosili lewą dłoń do oprawki okularów, że niby tak się zamyślili i wymyślili – to marketing i tylko marketing. Stąd na przykład uważali, że Tusk to produkt doskonały, idealnie trafiający w gusta aspirujących Polaków. A Kaczyński – wcale nie. I że PiS powinien go jak najczęściej „chować do szafy”. Z zażenowaniem czasem obserwowałem, że w te opowieści dziwnej treści wierzą nawet prawicowi publicyści i część propisowskiego elektoratu.Była to, brzydko mówiąc, narracja prosta jak budowa cepa: żyjemy w czasach postpolitycznych, więc już nie musimy mieć programów i wizji, wystarczy, że przekonamy do siebie za pośrednictwem liberalnych mediów elektorat i wygrana zawsze nasza. Czy może zatem kogoś dziwić, że w ostatnich latach po stronie liberałów jedyne polityczne dokonania to choćby Nowoczesna Ryszarda Petru, który wciąż śmiesząc uczy, że nie każdy powinien brać się za politykę? Nowoczesna wpadła już zresztą w strefę zgniotu i kończy jak każdy platformerski zderzak w tej dekadzie. I czy kogoś może dziwić, że jedynym projektem liberalno-lewicowej opozycji była Koalicja Europejska, której jedynym programem był ten: jesteśmy anty-PiS-em, więc na nas głosujcie. Przecież tam nic nie było wewnętrznie spójne. I pod względem tożsamości politycznej poszczególnych podmiotów, i ich poglądów na rzeczywistość. Wreszcie, nie było tam niczego, co by świadczyło, że mają dalszą wizję polskiego rozwoju w świecie coraz bardziej dynamicznych zmian.Czy to wina jedynie Platformy? Im dłużej przyglądam się w mediach społecznościowych wypowiedziom zwolenników/zwolenniczek tej partii, tym częściej mam wrażenie, że większość ich elektoratu niczego innego tak naprawdę nie oczekuje. To elektorat, który uwielbia chwalić się swoim wykształceniem, swoją racjonalnością, lepszą pozycją społeczną, większym obyciem w świecie, europejskością i czym tam jeszcze. Ale tak naprawdę, przykro to nawet powiedzieć, elektorat liberalnej opozycji przypomina dzieci w grajdole, w którym wciąż powtarza się hasła o wspaniałości polskiej transformacji, o geniuszu Leszka Balcerowicza, i – oczywiście – konstytucji i demokracji. Choć średnio rozgarnięty człowiek dobrze wie, że III RP od swoich początków była na bakier ze sporą częścią obecnie obowiązującej konstytucji. Żelazny elektorat Platformy chce, żeby ta partia właśnie taka była: bez kośćca, zorientowana na profity płynące ze sprawowania władzy, ale mało zatroskana o to, że Polska nie kończy się na stolicy i tych paru innych metropoliach. Tak, elektoratowi lewicowo-liberalnemu na ogół ciężko też pojąć, że demokracja à la III RP była wariacją na temat systemu oligarchicznego z elementami demokratycznych procedur i głosowań.Przede wszystkim dlatego, że liberalno-lewicowe elity III RP sporą część społeczeństwa miały za nic. Kompletnie za nic. I nie ma sensu temu zaprzeczać: bo właśnie o tym świadczy nagłe odkrycie przez Platformę i niemałą część lewicowych i liberalnych publicystów, że przecież w ogóle nie znają polskiej wsi, czy szerzej: problemów Polski B. Naiwnie wierzą, że w dwa, trzy miesiące uda im się nadrobić idące w dekady straty na tych rozległych obszarach kraju. Ale co tym ludziom powiedzą? Że Balcerowicz miał zawsze rację? Że jedynym remedium na wszystko jest wolny rynek? Że trzeba zmienić pracę i wziąć kredyt? Że wcale nie znają pani Krysi Jandy i jej żartów w typie: „daj głos”? Albo że: „przepraszamy, żartowaliśmy z tym Jażdżewskim, to przypadkiem tak wyszło, a LGBT to właściwie tylko w Warszawie, bo Trzaskowski i Rabiej już tak mają”. Ale tak w ogóle – powiedzą – to my jesteśmy konserwatywni. Tylko bezobjawowo. I wcale nie uważamy, jak twierdził pewien zaprzyjaźniony z TVN socjolog, że najlepiej jeśli wasze dzieci wyjadą stąd za chlebem, to nie będą robić fermentu.Nachodzi letnia kanikuła. Plaże nad Bałtykiem znów zapełnią się pięćsetplusami. Tymi pięćsetplusami, którymi tak pogardzają niektórzy liberalno-lewicowi celebryci i autorytety. Ale PiS, ten straszny PiS, nie pyta pięćsetplusów o poglądy; przelewy idą do wszystkich, którym gwarantuje to ustawa. Rządzące ugrupowanie po prostu konsekwentnie realizuje ten element swojego programu. PiS nie każe ludziom wyjeżdżać z kraju za chlebem, jak im się w Polsce nie podoba. Może nie jest to jakiś skomplikowany projekt polityczny, ale to i tak o niebo więcej, niż jest w stanie zagwarantować bezideowa i bezmyślna opozycja, zakopana w wizjach Polski z czasów szokowej terapii. Krzysztof Wołodźko",,
Schetyna: Tusk być może zostanie kandydatem PO na prezydenta,"– Być może zaproponujemy Donaldowi Tuskowi, po zakończeniu jego kadencji szefa Rady Europejskiej, zostanie kandydatem PO w wyborach na prezydenta Polski – zapowiedział szef PO Grzegorz Schetyna. Jego zdaniem doświadczenie i pozycja międzynarodowa Tuska to atuty dla Polski.","Schetyna był pytany w środę, w części internetowej programu „Jeden na jeden” w TVN24, czy będzie kandydatem PO w wyborach na premiera, a obecny szef Rady Europejskiej Donald Tusk zostanie kandydatem Platformy na prezydenta. Szef PO odpowiedział, że planem partii jest „wygrać wybory samorządowe, wygrać wybory europejskie, wygrać wybory parlamentarne i później zaproponować, być może wracającemu z Brukseli Donaldowi Tuskowi, zostanie kandydatem PO na prezydenta”. Zaznaczył, że decyzja należy do Tuska, „bo to on będzie decydował, czy będzie kontynuował karierę w Europie, czy wróci do Polski”. Dopytywany, czy chciałby, żeby Tusk wrócił do Polski, odpowiedział: „oczywiście, że tak”. Zdaniem szefa PO „doświadczenie i pozycja międzynarodowa Donalda Tuska to jest wielki atut dla Polski i wielki argument dla nas wszystkich”.  Konwencja Prawa i Sprawiedliwości 14 kwietnia ma się odbyć konwencja PiS w Warszawie m.in. z udziałem premiera Mateusza Morawieckiego, wicepremier Beaty Szydło oraz prezesa PiS Jarosława Kaczyńskiego. Schetyna pytany, czy Platforma Obywatelska zamierza zorganizować „alternatywną konwencję” tego samego dnia, odpowiedział, że 12 maja PO zorganizuje „marsz wolności, tak jak co roku w Warszawie”. Schetyna pytany, jaka będzie propozycja PO w wyborach, jeśli Prawo i Sprawiedliwość zaproponuje rozszerzenie programu 500 plus, odpowiedział: „będziemy pytać, czy dalej wypłacają sobie nagrody"". – Dali 500 złotych na drugie i następne dziecko, a sobie dali po 70 tysięcy nagród. Dalej uważają, że nagrody były w porządku i że należały im się, bo ciężko pracowali. To jest prawdziwa twarz PiS – mówił. Podczas konwencji 14 kwietnia Prawo i Sprawiedliwość podsumuje dwa lata swych rządów, nakreśli też założenia programowe na kolejne lata.Pierwsza tura wyborów samorządowych odbędzie się w jedną z trzech niedziel: 21 października, 28 października lub 4 listopada br. W wyborach wybierzemy wójtów, burmistrzów i prezydentów miast, a także rady gmin i powiatów oraz sejmiki województw.",,
Agata Kornhauser-Duda z wizytą na Ukrainie,"Rozpoczęła się wizyta Agaty Kornhauser-Dudy na Ukrainie. W ramach polsko-ukraińskiego Dnia Dziecka i akcji „Pomoc Polakom na Wschodzie” spotka się m.in. z polskimi rodzinami w ich domach, a także odwiedzi dzieci i młodzież uczące się języka polskiego. W środę Pierwsza Dama gościła w Konsulacie RP we Lwowie, gdzie rozmawiała z rodakami prowadzącymi hospicjum dla okolicznych dzieci.","– Polska jest tutaj bardzo obecna. Mamy nadzieję, że wizyta małżonki prezydenta RP będzie wydarzeniem współkształtującym wyobrażenie rodaków z ojczyzny o Polakach mieszkających tu, na Ukrainie – powiedział Ambasador RP na Ukrainie Bartosz Cichocki.W czasie spotkania z przedstawicielami Fundacji „Dajemy Nadzieję” oraz Międzynarodowego Stowarzyszenia Przedsiębiorców Polskich na Ukrainie, wspierającego akcję „Pomoc Polakom na Wschodzie”, prezydentowa przyznała, że „powodem do dumy i wdzięczności jest fakt, że humanitarną ideę hospicyjną za wschodnią granicą Polski niosą nasi rodacy”. Pod opieką hospicjum jest 21 dzieci ze Lwowa i okolic. Polacy wspierają nieuleczalnie chore dzieci i ich rodziny, prowadzą warsztaty terapii zajęciowej dla osób z niepełnosprawnościami i świetlice dla uczniów. Zapewniają wsparcie medyczne i zaopatrzenie w leki, specjalistyczny sprzęt, żywność, odzież czy zabawki.",,
"Starosta z PiS, wicestarosta – z SLD. Porozumienie w powiecie koneckim","Radni PiS, SLD i lokalnego komitetu związanego z lewicą utworzą koalicję w powiecie koneckim – informują lokalni politycy PiS i SLD. Ustalono, że starostą będzie osoba z PiS, a wicestarostą – z SLD. Pierwszy o porozumieniu PiS i SLD w powiecie koneckim poinformował regionalny dziennik „Echo Dnia”.","W wyborach 21 października PiS uzyskało w 21-osobowej w radzie powiatu koneckiego sześć mandatów, PSL – pięć, SLD-Lewica Razem – cztery, komitet Kreatywna Jedność Powiatu Koneckiego - trzy, komitet Samorządni Ziemi Koneckiej Krzysztof Obratański - dwa, Porozumienie Samorządowe TKN - jeden mandat. Pod względem poparcia głosujących, drugi wynik po PiS (26,92 proc.) miało SLD (19,61 proc.), a trzeci PSL (18,42 proc.). Jednak zasady podziału mandatów dały ludowcom jeden mandat więcej, niż lewicy.  Do tej pory przez trzy kadencje w powiecie koneckim PiS tworzyło koalicję z PSL. W sobotę na temat nowej koalicji porozumieli się radni PiS, SLD i komitetu Kreatywna Jedność Powiatu Koneckiego (tworzą go osoby związane z SLD). Jeżeli te ugrupowania stworzą zarząd powiatu, to w radzie powiatu koalicjanci będą dysponowali głosami 13 z 21 radnych.  Szef PiS w powiecie koneckim Grzegorz Piec pytany w niedzielę przez PAP, co zdecydowało o koalicji z SLD podkreślił – analizując liczbę osób, które poparły w wyborach te dwa ugrupowania – że „wola wyborców”.  – Prawo i Sprawiedliwość miało ok. 10 tysięcy głosów, a zaraz za nami był SLD, z ok. siedmioma tysiącami głosów (...) Aby była stabilna większość, zaprosiliśmy jeszcze komitet Kreatywna Jedność – dodał Piec. Tłumaczył, że umowa zakłada, że starostą będzie osoba z PiS, a wicestarostą – z SLD. Piec podkreślił, że obecni liderzy SLD w powiecie to młodzi ludzie i nie ma już wyraźniej granicy, jaka była kiedyś miedzy działaczami prawicowymi i postkomunistami. – Nie było od góry przekazu, że nie można zawierać sojuszu z tą partią. Myślę, że ludzie oczekiwali tej zmiany. PSL rządził w starostwie od 1998 roku, w różnych konfiguracjach – dodał. Szef SLD w powiecie koneckim Robert Plech zaznaczył, że koalicje na szczeblu lokalnym tworzą nie partie, a konkretni radni, którzy startowali z list ugrupowań, często osoby bezpartyjne. – My podpisujemy umowę z radnymi (...). To jest porozumienie ponad podziałami. Na poziomie powiatowym nie możemy tego upartyjniać, bo to całkiem inaczej działa niż wojna ugrupowań przedstawiana w ogólnopolskich mediach (...) To grupa ludzi, którzy czują potrzebę zmian w powiecie i którzy mają te same założenia, jeżeli chodzi o zmiany (...) Wspólny cel, to odświeżenie powiatu, bo przez ostatnie 12 lat, a w sumie 20, to PSL rządził lub współrządził – podkreślił. Plech dodał, że listę SLD-Lewica Razem w powiecie koneckim poparło blisko 20 proc. głosujących. Jego zdaniem to głosy nie na partię – bo wówczas, jak ocenił, wynik byłby o wiele słabszy – tylko na znanych lokalnie ludzi. Wiceprzewodniczący SLD, szef świętokrzyskich struktur ugrupowania Andrzej Szejna podkreślił w rozmowie z PAP, iż SLD przyjęło, że nie wchodzi w żadne koalicje z PiS na poziomie sejmików wojewódzkich, ale o koalicjach na poziomie powiatów decydują struktury powiatowe. – Pragnę przypomnieć, że przez 12 lat w powiecie koneckim rządziła koalicja PiS-PSL, a przez ostatnie cztery lata w powiecie ostrowieckim (woj. świętokrzyskie) koalicji PiS-PO. Dlatego prawo do zwierania koalicji przez powiatowe struktury jest dla mnie zupełnie naturalne. Koalicja Obywatelska, która mogłaby być dla nas partnerem nie uzyskała żadnego mandatu w powiecie koneckim – zaznaczył Szejna. Pierwsza sesja Rady Powiatu Koneckiego, podczas której będzie wybierany zarząd powiatu i starosta konecki, odbędzie się po 16 listopada.",,
"Ogłoszenie o pracę. Będziesz wiedział, ile możesz zarobić","Nie widzę przeszkód, żeby w ogłoszeniach o pracę wprowadzić obowiązek umieszczania propozycji płacowej. Jestem otwarty na dyskusję na ten temat - powiedział wiceminister pracy Stanisław Szwed, odnosząc się do projektu nowelizacji Kodeksu pracy, który złożyli w Sejmie posłowie KO.","KO chce zobligować pracodawców, aby w ogłoszeniach o pracę umieszczali kwotę proponowanego wynagrodzenia brutto. Do Sejmu wpłynął projekt noweli Kodeksu pracy w tej sprawie. Jego autorzy przekonują, że proponowane rozwiązania pomogą m.in. niwelować lukę w zarobkach kobiet i mężczyzn.  Do tej propozycji odniósł się wiceszef MRPiPS Stanisław Szwed. Przyznał, że choć nie zapoznał się jeszcze z projektem, to uważa, że sam pomysł wprowadzenia jawności wynagrodzeń w ogłoszeniach o pracę jest słuszny.  – Wiem, że taki projekt wpłynął do Sejmu. Będziemy się jeszcze zastanawiać, jak się do niego odnieść, ale generalnie jestem za – powiedział.  Podkreślił, że jest otwarty na dyskusję na ten temat. – Nie widzę przeszkód, żeby w ogłoszeniach o pracę zawrzeć stawkę, którą się proponuje – dodał wiceminister.",,
Ratownicy dostaną nowe karetki. Rusza program Ministerstwa Zdrowia,"Ministerstwo Zdrowia rozpoczyna realizację ogólnopolskiego „Programu wymiany ambulansów”, dzięki któremu do stacji pogotowia ratunkowego w całym kraju trafi 200 nowoczesnych karetek. Ich zakup pozwoli na zwiększenie bezpieczeństwa pacjentów oraz przyczyni się do poprawy warunków pracy zespołów ratownictwa medycznego. Wartość programu wyniesie 80 mln zł – przekazał minister zdrowia Łukasz Szumowski.","Po spotkaniu z wojewodami z udziałem premiera Mateusza Morawieckiego minister Szumowski stwierdził, że do tego, „jak ważna jest sfera ratownictwa medycznego, jaki ważni są ratownicy medyczni, jak ważne są zespoły ratownictwa medycznego, nikogo nie trzeba przekonywać”.  Wskazał, że przykładem może być akcja w Tatrach sprzed kilku dni. –  Tam polskie ratownictwo medyczne i górskie ratownictwo pokazało bardzo sprawną, bardzo dobrze skoordynowaną akcję – stwierdził szef MZ.  Dodał, że „to jest obszar, w którym państwo powinno wziąć na siebie ciężar koordynacji, ciężar zobowiązań. Dlatego też wykonujemy to i przeprowadzamy reformę ratownictwa medycznego”. Minister przypomniał, że wiosną br. ratownictwo zostało upaństwowione „po to właśnie, by to państwo koordynowało ratowanie życia obywateli”.  – W zeszłym roku przez Ministerstwo Zdrowia sfinansowaliśmy wyposażenie na stu szpitalnych oddziałach ratunkowych. (...) Teraz rozpoczynamy ogromny program wymiany taboru karetek – 200 karetek w Polsce – powiedział.  Zaznaczył, że skracanie czasu dotarcia do lekarza i poprawa jakości transportu jest niezwykle ważne. – Czy pacjent z zagrożeniem życia dojedzie szybciej czy nie, to są minuty życia. Karetka i jej nowoczesne wyposażenie ma czasami fundamentalne znaczenie dla tego, czy pacjent przeżyje, czy nie –  wskazał.  Z obecnie realizowanego programu skorzystają mieszkańcy wszystkich województw – nowoczesne ambulanse trafią do stacji ratownictwa medycznego w całej Polsce. Kwota dofinansowania to 400 tys. zł na karetkę, co pozwoli na zakup nowoczesnych pojazdów przystosowanych do funkcjonowania w systemie ratownictwa medycznego. Budżet programu w 2019 roku wyniesie prawie 80 mln zł.  –  Tak naprawdę wszystkie wnioski, które trafiły do nas poprzez wojewodów, zostały rozpatrzone – dodał. Minister zapewnił, że „nawet najmniejsza gmina czy powiat były traktowane tak samo”. Minister zaznaczył, że resort wymieni naprawdę istotną część ambulansów, „by zespoły ratownictwa medycznego bezpiecznie dojechały do pacjenta i z pacjentem bezpiecznie dotarły do szpitala, by pacjent przeżył, by była możliwość ratowania jego życia i zdrowia”.  – Myślę, że to ogromny zastrzyk wsparcia dla państwowego ratownictwa medycznego, dla polskich pacjentów, dla polskich samorządów –  dla polskich gmin, polskich powiatów i województw. Cieszę się, że możemy to ogłosić, że możemy z tym programem ruszyć i jak najszybciej będziemy podpisywali umowy z beneficjentami – dodał.  „Program  wymiany ambulansów” stanowi kolejny etap reformy systemu ratownictwa medycznego, którego pierwsza faza zakończyła się 1 kwietnia 2019 r. uruchomieniem Państwowego Ratownictwa Medycznego. Już w zeszłym roku Ministerstwo Zdrowia zrealizowało akcję „Wspieramy SOR-y”, w ramach której przekazano do 100 oddziałów ratunkowych w całym kraju nowy sprzęt niezbędny do ratowania życia.  Wyposażenie zespołów ratownictwa medycznego w nowoczesne karetki jest niezbędne do udzielania natychmiastowej pomocy. Ambulanse medyczne wyjeżdżają do pacjentów bardzo często – w sumie około 3,2 mln razy rocznie, co daje średnio prawie 6 wyjazdów na jedną  karetkę w ciągu doby. Są one  niejednokrotnie realizowane w warunkach ekstremalnych bądź w trudno dostępnym terenie. Sprawia to, że karetki ulegają uszkodzeniom i szybkiemu zużyciu. Przyjmuje się, że zasadna jest ich wymiana już po 5 latach użytkowania.  Polskim pacjentom do tej pory służyły nawet kilkunastoletnie karetki. Co trzeci ambulans w Polsce ma 6 lat lub więcej. Po zakończeniu wymiany w ramach programu, średni wiek pojazdu funkcjonującego w systemie spadnie o 30 miesięcy.  Do resortu wpłynęły wnioski o udział w programie od wszystkich dysponentów zespołów ratownictwa medycznego wytypowanych przez wojewodów. Zostały one zaakceptowane, co pozwoli już teraz uruchomić postępowania zakupowe, tak by nowe pojazdy mogły trafić do miejsc stacjonowania jeszcze w tym roku. Podpisywanie umów w ramach „Programu wymiany ambulansów” będzie się odbywało we wrześniu i październiku 2019 roku.",,
Czerwińska: senator Bonkowski nie jest już członkiem PiS,Decyzją Komitetu Politycznego senator Waldemar Bonkowski nie jest już członkiem PiS – poinformowała w czwartek rzeczniczka Prawa i Sprawiedliwości Anita Czerwińska.,"W lutym ub. r. Bonkowski decyzją Jarosława Kaczyńskiego został zawieszony w prawach członka partii i klubu PiS. Powodem zawieszenia była publikacja przez senatora antysemickich treści. Później, w czerwcu br. o Bonkowskim zrobiło się głośno, kiedy  na Twitterze zestawił fotografie przedstawiające Adolfa Hitlera i przewodniczącego Rady Europejskiej Donalda Tuska. Obaj byli w podobnych pozach – przemawiają, mają zaciśnięte pięści oraz podobny wyraz twarzy. Poniżej był podpis: „1939-2019 Gdańsk”. Natomiast w lipcu Bonkowski mówił w Senacie, że „polityka w Gdańsku jest proniemiecka”, a prezydent miasta Aleksandra Dulkiewicz kontynuuje w tej kwestii działania zamordowanego prezydenta Pawła Adamowicza. Przy tej okazji określił obecną prezydent Gdańska mianem „Frau Dulkiewicz”.",,
KPRM o materiale „Superwizjera”: Spotkanie w Rytlu było organizowane ad hoc,"Nie ma możliwości zweryfikowania wszystkich osób pojawiających się na spotkaniach, które są organizowane z godziny na godzinę czy z minuty na minutę – powiedział w radiu ZET szef KPRM.  Michał Dworczyk odniósł się do reportażu „Superwizjera” TVN, dotyczącego m.in. spotkania premier Beaty Szydło w Rytlu w 2017 r.","Dworczyk pytany o spotkanie premier Beaty Szydło w Rytlu w 2017 r., w którym mieli uczestniczyć m.in. neonaziści i recydywiści, odpowiedział, że podziela opinię premiera Mateusza Morawieckiego, który w niedzielę ocenił, że materiał TVN jest „szczytem manipulacji”. – Na spotkaniach otwartych, a zwłaszcza w sytuacjach kryzysowych, a mieliśmy tu do czynienia z taką sytuacją (przez Rytel w połowie sierpnia 2017 r. przeszły nawałnice, które doprowadziły do wielu zniszczeń), gdzie premier przyjeżdża na miejsce dotknięte katastrofą i spotkania są organizowane ad hoc, to pojawiają się tam różne osoby – mówił minister. – To nie było spotkanie w kancelarii premiera, to nie było spotkanie w siedzibie partii, to nie było zorganizowane i zaplanowane. Każdy powie, że na otwarte spotkania zdarza się, że pojawiają się takie osoby, które nie powinny się tam znaleźć – dodał szef KPRM. Pytany, czy nie zawiodły służby, odpowiedział, że zadaniem Służby Ochrony Państwa (a wcześniej Biura Ochrony Rządu) jest zapewnienie bezpieczeństwa ochranianej osobie. – Nie ma możliwości zweryfikowania wszystkich osób, które pojawiają się na spotkaniach, które są organizowane z godziny na godzinę czy z minuty na minutę – dodał. W sobotę telewizja TVN w programie „Superwizjer” wyemitowała reportaż „Naziol, kibol, bandyta” o Olgierdzie L. – jednym z przywódców klubu motocyklowego o nazwie Bad Company, do którego – jak informują autorzy reportażu – należą między innymi recydywiści i neonaziści. Reporterzy „Superwizjera” podejrzewają, że organizacja zajmuje się sutenerstwem, handlem narkotykami i wymuszaniem haraczy. „Dokumentując działalność Olgierda L. i jego żołnierzy reporterzy »Superwizjera« dotarli do pochodzącego z 2017 roku nagrania ze spotkania przestępców z urzędującą wtedy premier Beatą Szydło, ówczesnym ministrem obrony Antonim Macierewiczem i ówczesnym ministrem środowiska Janem Szyszką. W 2017 roku członkowie Bad Company pojechali do zniszczonej przez wichurę pomorskiej miejscowości Rytel. Na zdjęciach z tej miejscowości można zobaczyć między innymi Sławomira K. i Bartosza L., którzy brali udział w bójce zakończonej śmiercią »Zachara«. W tym samym czasie miejsce katastrofy wizytowała ówczesna premier Beata Szydło. Film z tego przypadkowego spotkania nagrał Sławomir K. ps. Sero” – podaje TVN. Była premier i obecna europosłanka Beata Szydło w niedzielę na Twitterze zapowiedziała kroki prawne wobec osób rozpowszechniających informacje o „kontaktach polityków PiS z gangsterami” podczas spotkania w Rytlu w 2017 r. „Sugerowanie, że przypadkowe spotkanie z ludźmi, podającymi się w Rytlu za wolontariuszy, było »kontaktami polityków PiS z gangsterami« jest szczególnie obrzydliwym kłamstwem. Wobec osób, rozpowszechniających tego typu pomówienia będą zastosowane kroki prawne” – napisała Szydło.„Od dwóch lat nie jestem premierem. Nie zabiegam o żadne stanowisko. Staram się jak najlepiej wykonywać mandat, który powierzyło mi ponad pół miliona wyborców. Z dnia na dzień jestem coraz bardziej, bezpardonowo atakowana z różnych stron. Czyżbym była zagrożeniem dla tak wielu” – dodała była premier.",,
Kasia Kowalska śpiewa Ciechowskiego,"Dwupłytowy album CD/DVD „Kowalska – Ciechowski: Moja krew” warto  polecić fanom Grzegorza Ciechowskiego (zmarł dokładnie 9 lat temu, 22 grudnia) i oczywiście zwolennikom Kasi Kowalskiej, niech porównują. A ktoś, komu dawna podopieczna legendarnego lidera Republiki jest obojętna albo nawet nieznana, po wysłuchaniu piosenek Obywatela G.C. w jej zaskakujących wersjach na pewno nie pożałuje.","Niezapomniane, chciałoby się powiedzieć kanoniczne  utwory rockowe Grzegorza Ciechowskiego w najnowszym, dwupłytowym albumie  Kasi Kowalskiej „Moja krew” to: „Republika”, „Obcy astronom”, „Kombinat”,  „Nieustanne tango”,  „Telefony”,  „Reinkarnacje”, „Tak tak... to ja”, „Tak długo czekam (ciało)”, „Nie pytaj o Polskę”, „Moja krew”. Tętno przyspiesza na samo wspomnienie autorskich interpretacji Obywatela G.C vel Grzegorza z Ciechowa, grającego i śpiewającego z Republiką.  Tamte brzmienia Republiki oraz teksty wciąż nie starzeją się, podobnie jak utwory  Niemena. Liftingu im nie potrzeba. Ale też zamysł Kasi Kowalskiej miał inny cel.  To nie są zwykłe covery piosenek, manifestów czy songów Ciechowskiego, mniejsza zresztą o terminologię, bo raczej przesłanie jego utworów zawsze było  istotne. Otóż – jak przyznaje Kasia Kowalska – pomysł projektu związanego z Ciechowskim wracał co pewien czas, bo i obecny menedżer piosenkarki Jerzy Runowski (gitara, cuatro), wielki fan artysty, namawiał wokalistkę do ambitnego przedsięwzięcia.  Kasia Kowalska – piosenkarka, kompozytorka, autorka tekstów musiała być  świadoma pułapek i trudności z tym związanych. I cieszy się, że w swej karierze zatoczyła koło, bowiem po 16 latach wróciła do czasu, kiedy pracowała z Grzegorzem. Był wówczas jej artystycznym opiekunem i producentem muzycznym pierwszej płyty „Gemini” (1994). Przypomnijmy, że Ciechowski miał też swój udział w karierze Justyny Steczkowskiej, Kayah, Marcina Rozenka, Krzysztofa Antkowiaka  czy Katarzyny Groniec.  Wiele osób jest zresztą skłonnych przyznać, że był na polskim rynku bodaj pierwszym, tak znakomitym producentem.  –  To jest moje spóźnione podziękowanie dla Grzegorza –  mówi nagradzana potem i wyróżniana Kasia Kowalska. Wówczas nie doceniała, ile dla niej zrobił (była może za młoda, miała 21 lat, on 37). Stworzył własny, określony styl, ale we współpracy z nią nie narzucał niczego, tylko wydobywał to, co dostrzegał w Kasi jako najciekawsze.  Miał talent, ale i klasę –  wspomina wokalistka. W końcu nie każdy artysta dostaje   Krzyż Kawalerski Orderu Odrodzenia Polski (przyznał mu go pośmiertnie   prezydent Aleksander Kwaśniewski), nie każdemu co roku poświęca się w kraju koncerty in memoriam i przyznaje nagrodę jego imienia. Właśnie w jednym z takich koncertów –  teraz przypada 9. rocznica śmierci Ciechowskiego, a wkrótce będzie 30-lecie nowofalowej Republiki – mianowicie w Trójkowym Studiu Agnieszki Osieckiej w Polskim Radiu wzięła udział Kasia Kowalska. Koncert zagrany „na setkę” został zarejestrowany. Na CD jest 10 piosenek, a na DVD – przygotowania do koncertu i jego fragmenty live ze Studia im. Agnieszki Osieckiej, wypowiedzi artystów o Ciechowskim, materiały archiwalne, film z sesji zdjęciowej itp.  Całkowicie nowe aranżacje oraz interpretacje Kasi Kowalskiej są zaskakująco inne w stosunku do rockowych pierwowzorów, oryginalne, zróżnicowane, pełne osobistej pasji i silnych emocji piosenkarki.  Bogate i pomysłowo jest tu dobrane instrumentarium – od akustyki do elektroniki. Najwięcej jest oczywiście ostrego, mocnego brzmienia, nie brak też podniosłości i patosu, nastrojowych, sennych czy zmysłowych klimatów. Warto posłuchać Kasi Kowalskiej, kiedy śpiewa np. kultowe „Telefony” albo „Nieustanne tango” z towarzyszeniem m.in. bandoneonu (gra na instrumencie Rafał Grząka).  Jednak wszystko co nowe, co odbiega od oryginału, może wzburzyć fanów Ciechowskiego, ale tych z gatunku przeciwników szargania świętości muzycznych. Kasia Kowalska: „Kowalska –  Ciechowski: Moja krew”, CD i DVD (combo), wyd. Universal Music Group, 2010",,
"Horała o doniesieniach „GW”: Taśmy potwierdziły, że Jarosław Kaczyński jest uczciwy","Cieszę się, że „Gazeta Wyborcza” opublikowała taśmy o Jarosławie Kaczyńskim, bo potwierdziły, że jest „na wskroś integralnie uczciwy, sprawnie orientuje się w realiach gospodarczych i ma poczucie humoru” – ocenił przewodniczący komisji śledczej ds. wyłudzeń VAT Marcin Horała.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.Ujawniona rozmowa odbyła się 27 lipca 2018 r. w siedzibie Prawa i Sprawiedliwości przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner powiązany rodzinnie z prezesem PiS, i jego wspólniczka, pełniąca jednocześnie rolę tłumaczki. W nagranej rozmowie Birgfellner m.in. przekonuje Kaczyńskiego, że „nie jest oszustem” i przedstawia dokumenty potwierdzające wykonane przez niego prace. Prezes PiS potwierdza, że plan inwestycji został wstrzymany. „Wszystko wiem, przecież ja nie chcę nikogo oszukiwać. Ja wiem, że to wszystko było robione dla nas. Ja bym chciał zapłacić, tylko muszą być do tego podstawy w papierach. Gdyby do tych wszystkich opracowań, które tu są, były dołączone rachunki... Ile to kosztowało, znaczy, jaka firma za to bierze” – mówił Kaczyński cytowany przez „Wyborczą”. Prezes PiS proponuje też Austriakowi, aby wystąpił o zapłatę do sądu. „Według mnie to najprostsza droga, żeby tę sprawę załatwić. Ja wtedy będę mógł być może jakoś w tej sytuacji przekonać zarząd do tego, żeby poszli na ugodę (...). Jeżeli chodzi o mnie, to spokojnie mogę zeznać przed sądem, że tak, to było robione dla spółki Srebrna” – mówi prezes PiS. Kaczyński odnosi się też w rozmowie do działań władz stolicy, które nie chcą wydać odpowiednich dokumentów umożliwiających budowę wieżowców. „Tamci nielegalnie nam to uniemożliwiają. I w związku z tym nie mamy innego wyjścia, jak to załatwić, ponieważ jesteśmy uczciwi i chcemy załatwić sprawy finansowe” – podkreśla prezes PiS, nakłaniając Austriaka do złożenia pozwu przeciw Srebrnej. Kaczyński informuje też, że sam rozważa wystąpienie z pozwem przeciw stołecznemu ratuszowi i politykom PO, którzy „odgrażali się, że nigdy nie pozwolą” na budowę. Horała pytany przez dziennikarzy w Sejmie, czy publikacja gazety „zrobiła na nim wrażenie”, odpowiedział, że tak. – Szybko się rozbudziłem, wybuchnąłem śmiechem w kontraście z tymi zapowiedziami, jakie były, jaka to miała być bomba. A tę bombę to chyba gang Olsena montował – stwierdził. Na uwagę, że w publikacji jest też fragment stwierdzenia prezesa PiS o tym, że „jak nie wygramy, to nie wybudujemy wieżowców”, Horała odparł: „Oczywiście, ponieważ tak jak mówił (prezes Kaczyński – red.), władze Warszawy zapowiedziały, że nielegalnie zablokują inwestycję; no także dopóki władze Warszawy chcą nielegalnie blokować inwestycję, to pewnie tych inwestycji nie będzie”. Dziennikarze wskazali także, że w publikacji przypomniano apel Kaczyńskiego, „aby politycy byli skromni, nie byli pazerni i żeby nie robili biznesów wykorzystując to, że rządzą, a sam pokazuje się jako sprawny biznesmen i negocjator finansowy”. Horała zwrócił uwagę, że prezes Kaczyński pokazuje się „jako osoba, która – poza tym, że jest na wskroś integralnie uczciwa, czego nikt do tej pory nie zarzucał, że tak nie jest – sprawnie orientuje się w realiach gospodarczych i jeszcze do tego ma poczucie humoru”. Horała dodał też, że „majątek na przykład fundacji czy spółki (Srebrna – red.) to nie jest majątek osobisty kogoś, kto chyba tam nie pełni żadnych funkcji, albo jakieś pełni funkcje w organach nadzoru”. – Pan prezes to wyraźnie mówi, że nie może wypowiadać się za władze spółki, że mówi o swojej opinii, że gdyby był proces sądowy, to on, zgodnie z prawdą, zezna, to, co sam wie, ale za władze spółki nie może się wypowiadać – mówił Horała. Polityk podkreślił też, że prezes Kaczyński „nie negocjuje budowy wieżowca, tylko rozmawia z biznesmenem”. – Jak rozumiem z tych taśm, co można odczytać, że biznesmen austriacki chciał przeprowadzić inwestycję ze spółką Srebrna. A ze względu na postawę władz stolicy, które zapowiedziały, że na pewno tę inwestycję zablokują, spółka chciała odstąpić (od inwestycji – red.). Biznesmen chciał się spotkać z panem prezesem, żeby uzyskać jakieś wsparcie, czy może jakieś rozwiązania. No uzyskał tyle, że prezes mówi, że on sam się nie uchyla, uważa, że należne pieniądze należy wypłacać, ale najlepiej, żeby wszystko było lege artis – zgodnie z prawem, żeby to potwierdził sąd. I również, że nie może się wypowiadać za władze spółki i (że) to one będą decydować – powiedział Horała. Na pytanie, „po co (jest potrzebny) prezes partii w sytuacji, gdy chodzi o biznes”, Horała odparł: „A to jest pytanie do pana biznesmena, czemu tam akurat do pana prezesa się zgłosił”. Jeszcze w poniedziałek rzeczniczka PiS Beata Mazurek odniosła się na Twitterze do – zapowiadanego wówczas – artykułu „GW”. „»Pseudo rewelacje« o których tak dziś głośno na TT to kolejny art. GW o spółce Srebrna. Te same plotki i spekulacje, które słyszymy od lat” – napisała Mazurek.",,
„Platforma nie ma pomysłu na przyszłość. Oni chcą tylko wrócić”,"– Oczekiwalibyśmy, że w takim wniosku, jeżeli jest on poważny, będą propozycje na przyszłość. Platforma tej propozycji nie ma, dlatego że nie ma programu, nie ma wizji, ona ciągle tkwi w takim pomyśle – chcemy wrócić. Ale to jest dla Polaków za mało – powiedział Paweł Rabiej, poseł Nowoczesnej. Rabiej komentował wniosek PO o konstruktywne wotum nieufności dla rządu Beaty Szydło.","Platforma Obywatelska złożyła 24 marca w Sejmie wniosek o konstruktywne wotum nieufności. Kandydatem Platformy na premiera jest lider partii Grzegorz Schetyna. PO chce, by debata nad wnioskiem odbyła się na początku kwietnia.Poseł Nowoczesnej uważa, że wniosek jest źle przygotowany. –  Byłby dużo lepszy pod względem merytorycznym, strategicznym i formalnym, gdyby Platforma skonsultowałaby go z Nowoczesną. Teraz jest niechlujnie napisany, brak tam dobrych argumentów – mówił Rabiej. Dodał też, że PO we wniosku powinna zawrzeć propozycje na przyszłość. – Platforma tej propozycji na przyszłość nie ma, dlatego że nie ma programu, nie ma wizji – mówił. Nowoczesna i Platforma Obywatelska Rabiej zaznaczył, że istnieje pole do współpracy między jego partią a Platformą Obywatelską, chociaż w naturalny sposób będą one zawsze konkurowały. – Między nami a PO zawsze będzie pewne napięcie, które wynika z tego, że my do polityki przychodziliśmy z innymi wartościami, chcemy ją odnowić, odświeżyć – mówił. Zaznaczył także, że różnice między ugrupowaniami wynika z tego, jak postrzegają rzeczywistość. – Grzegorz Schetyna na wiele spraw patrzy w przestarzały sposób – zaznaczył Rabiej.",,
Kolejny kwartał w areszcie dla twórcy Altus TFI,"Piotr Osiecki, twórca Altus TFI, który spędził w areszcie już 12 miesięcy, zostanie na kolejny kwartał – pisze „Puls Biznesu”. Po raz pierwszy został aresztowany w sierpniu 2018 r. po tym, jak prokuratura zarzuciła mu udział w zmowie, która doprowadziła do szkody na rzecz GetBacku.","Według śledczych, działając w porozumieniu z Konradem K., byłym prezesem GetBacku, Osiecki miał za zawyżoną cenę zrealizować transakcję zakupu windykatora EGB przez GetBack od funduszy zarządzanych przez Altus TFI.",,
"„Jeśli Francuzi postawili pomnik Jana Pawła II, to muszą uszanować, kim był”","Sprawa usunięcia krzyża z pomnika św. Jana Pawła II we francuskiej miejscowości Ploermel wywołała oburzenie w wielu krajach. – W 1997 roku Jan Paweł II był w Polsce i powiedział: „Brońcie krzyża. Nie wstydźcie się krzyża”. To jest symbol tego człowieka – podkreśliła w programie „Woronicza 17” Barbara Fedyszak-Radziejowska z Kancelarii Prezydenta RP. Poseł PiS Paweł Szefernaker ocenił, że jest to element „wojny cywilizacyjnej”.","Socjolog dr Fedyszak-Radziejowska zwróciła uwagę, że „jeśli Francuzi postawili pomnik Jana Pawła II, to muszą uszanować kim był”. Podkreśliła, że krzyż jest symbolem polskiego papieża i jego nieodłącznym elementem. Oceniła również, że sprawa zachowanie pomnika w obecnym kształcie może być trudne, gdyż Francuzi są „radykałami świeckości”.Zdaniem Roberta Kropiwnickiego z PO propozycja ściągnięcia pomnika do Polski jest „przedwczesna”. – Zaraz to pójdzie w tę stronę, że będziemy pouczać Francuzów jak mają wyglądać pomniki. Trzeba poczekać na to co się we Francji wydarzy. Tam jest silne środowisko, które będzie broniło krzyża i pomnika. Trzeba raczej wspierać Francuzów, a nie konfliktować się z nimi – przekonywał.Kluczowa sprawaPoseł PiS Paweł Szefernaker zaznaczył, że sprawa krzyża jest kluczowa. Przypomniał, że jeden z założycieli Unii Europejskiej, dwukrotny premier Francji Robert Schumann powiedział, że „demokracja będzie chrześcijańska, albo jej nie będzie wcale”.– Żyjemy w czasach wojny cywilizacji. Odejście od cywilizacji europejskiej stworzy pole do przyjścia tych wartości, które w krajach Europy Zachodniej terroryzują codzienne życie mieszkańców. Nie ma na to zgody polskiego premiera i polskiego rządu – stwierdził, komentując zapowiedź premier Beaty Szydło, że nasz kraj może ściągnąć pomnik św. Jana Pawła II. Paweł Rabiej z Nowoczesnej bronił prawa Francuzów do decydowania o własnych pomnikach. – Francja, podobnie jak Polska ma korzenie chrześcijańskie, choć żyjemy w różnym zagrożeniu cywilizacyjnym obecnie, ale od 1958 roku Francja jest laicką, świecką republiką i w przestrzeni publicznej istnieją bardzo konkretne zasady co można w niej zamieszczać, a czego nie – wskazał. Poseł zacytował również słowa św. Jana Pawła II: „Nie budujcie pomników, zróbcie coś dobrego dla ludzi”.Podwójne standardyPoseł PSL Paweł Bejda zwrócił uwagę na skandaliczne – jak się wyraził – podwójne standardy stosowane we Francji. – Jest przyzwolenie na elementy muzułmańskie (w przestrzeni publicznej – przyp. red.), natomiast komuś przeszkadza tam krzyż – wskazał. Ocenił również, że słowa pani premier powinny być ostatecznością, najpierw temat powinna podjąć Ambasada RP w Paryżu.Elżbieta Zielińska (Kukiz’15) wyraziła nadzieję, że pomnik – z krzyżem – pozostanie na swoim miejscu w Ploermel. – On jest tam bardziej potrzebny niż w Polsce – przekonywała. Dodała, że reakcja premier Szydło nie była odosobniona. – To nie był jedyny głos z zagranicy, który mówił, że pomnik chętnie sprowadziłby do siebie. Także burmistrz węgierskiego miasta Tata powiedział, że miejsce na ten pomnik u nich będzie. To symbol, że dziedzictwo Jana Pawła II jest uniwersalne i powinniśmy się nim dzielić –  tłumaczyła. Wsparcie PolskiPropozycję premier Szydło by w celu „ocalenia od ocenzurowania”  przenieść pomnik św. Jana Pawła II do Polski skomentował w niedzielnym wydaniu gazety „Ouest-France” Patrick Le Diffon, mer Ploermel. – Polska popiera nas w naszym pragnieniu ochrony krzyża – stwierdził.Dla mera Ploermel propozycja premier Szydło „nie jest zaskakująca”. – Jest ona raczej przesłaniem wsparcia niż zamierzonym pragnieniem odzyskania posągu – powiedział Le Diffon.Zgodnie ze środowym orzeczeniem Rady Stanu, najwyższego organu sądownictwa administracyjnego we Francji, z pomnika Jana Pawła II w Ploermel ma zostać usunięty krzyż, gdyż jest „ostentacyjnym symbolem religijnym”, który „łamie zasadę świeckości państwa”. Monument przedstawia postać papieża pod łukiem, ze szczytu którego wznosi się krzyż. W sumie pomnik ma ponad osiem metrów wysokości. ",,
Córka rektora: Mój ojciec napisał Putinowi rozprawę doktorską,– Rektor Państwowego Instytutu Górniczego w Petersburgu Władimir Litwinienko napisał Władimirowi Putinowi rozprawę doktorską z ekonomii – oświadczyła w rozmowie z Radiem Swoboda córka rektora Olga Litwinienko.,"Jak poinformowała Olga Litwinienko, jej ojciec po tym jak w 1994 roku został rektorem, „zorganizował nielegalny biznes, tj. pisanie prac dyplomowych”.               Prace naukowe pisała grupa składająca się z członków kadry profesorskiej uniwersytetu. Osoby kupujące prace miały zapewnioną obronę pracy. Ceny za rozprawę doktorską rozpoczynały się od 30 tys. euro.              Zdaniem Litwinienko z usługi korzystało wiele wysoko postawionych osób, w tym nieżyjący już były szef Gazpromu Rem Wiachiriew i były premier Wiktor Zubkow. Stał na czele sztabu Putina              Władimir Litwinienko trzykrotnie stał na czele przedwyborczego sztabu Putina. Podczas trwającej obecnie kampanii został wyznaczony na jednego z czterech współprzewodniczących komitetu. W 2017 roku zajął 122 miejsce w rankingu 200 najbogatszych biznesmenów Rosji według magazynu „Forbes”.              Olga Litwinienko również w przeszłości była członkiem sztabu przedwyborczego Putina. Siedem lat temu z uwagi na konflikt z ojcem wyjechała z kraju. Obecnie mieszka w Polsce – podało Radio Swoboda. Kobieta twierdzi, że Władimir Litwinienko porwał jej córkę, którą obecnie przedstawia jako swoje dziecko. Wszelkie próby odzyskania dziecka przez Olgę kończyły się fiaskiem.              24 stycznia Litwinienko wystąpiła przed litewskim Sejmem. Walczy o to, by jej ojca i jego współpracowników objęto tzw. listą Magnitskiego. 7 marca ma przemawiać przed parlamentem Estonii.  „Krajem rządzi bandycka klika”               – Krajem rządzi bandycka, putinowska klika, która przybyła z Petersburga i teraz z przerzutami rozrasta się na całą Rosję, niszcząc ją, prowadząc do gospodarczego krachu. Mój ojciec, który był szefem trzech przedwyborczych sztabów oraz mężem zaufania Putina, jest współsprawcą tego, że w Rosji na wszelkie możliwe sposoby łamane są prawa człowieka"" – twierdzi Olga Litwinienko. Jej zdaniem Władimir Litwinienko jest „nieformalnym kasjerem” Putina, przechowując jego kapitał.              Putin obronił doktorat z ekonomii w 1997 roku. Praca jest przechowywana pod szczególną kontrolą w Rosyjskiej Bibliotece Państwowej.",,
Japoński gigant zainwestuje w Gnieźnie,Jeszcze w tym roku Toshiba Carrier Corporation otworzy w Gnieźnie pierwszy europejski zakład produkcyjno-dystrybucyjny. Koszt tego przedsięwzięcia ma przekroczyć 100 mln zł. Ogłoszenie decyzji inwestora odbyło się podczas polsko-japońskiej sesji inwestycyjnej w Tokio.,"Od poniedziałku z wizytą w Tokio przebywa premier Mateusz Morawiecki, który we wtorek bierze udział w polsko-japońskiej sesji inwestycyjnej, zorganizowanej przez Polską Agencję Inwestycji i Handlu.Po pierwszej sesji PAiH poinformowała w komunikacie, że Toshiba Carrier Corporation otworzy w Gnieźnie pierwszy w Europie zakład produkcyjno-dystrybucyjny jeszcze w 2020 r., a koszt jego wybudowania ma przekroczyć 100 mln zł. Inwestycja – wskazano – będzie zrealizowana w ramach Polskiej Strefy Inwestycji (PSI).Toshiba Carrier Corporation produkuje klimatyzatory różnego przeznaczenia (np. do biur, sklepów, budynków, przemysłu), systemy chłodnicze, wentylatory, kompresory. Nowy zakład w Gnieźnie (na terenie Kostrzyńsko-Słubickiej SSE) będzie skupiał funkcje dystrybucyjną i produkcyjną.Jak podkreśliła PAIH, która wspierała realizację projektu, zakład pozwoli inwestorowi skrócić czas realizacji produktu do dwóch trzecich, obniżyć koszty i wzmocnić ofertę dostosowaną do określonych potrzeb w Europie.",,
Sondaż prezydencki. „W każdym wariancie wygrywa Andrzej Duda”,"Zakładając, że PO, PSL i SLD mogą za rok wystawić jednego kandydata (Donalda Tuska, Rafała Trzaskowskiego lub Władysława Kosiniaka-Kamysza), wybory wygrałby obecny prezydent Andrzej Duda – wynika z sondażu IBRiS.","„Poprosiliśmy IBRiS, by wykonał sondaż, zakładając, że Platforma Obywatelska, Polskie Stronnictwo Ludowe i Sojusz Lewicy Demokratycznej mogą za rok wystawić jednego kandydata. Założyliśmy, że mogą być to Donald Tusk, Rafał Trzaskowski lub lider PSL Władysław Kosiniak-Kamysz. Sondaż pokazuje, że w każdym przypadku obecny prezydent wygrywa pierwszą turę” – podaje „Dziennik Gazeta Prawna"".Z badania IBRiS wynika, że gdyby Andrzej Duda zmierzył się z Donaldem Tuskiem, obecny prezydent otrzymałby 46,2 proc., a były premier 31,5 proc. Jeśli w wyborach startowałby Rafał Trzaskowski, głosy rozkładają się następująco: 45,9 proc. dla Dudy i 23,1 proc. dla Trzaskowskiego. Jak podaje gazeta, „w przypadku startu Władysława Kosiniaka-Kamysza o 6 pkt proc. spada poparcie dla Andrzeja Dudy”; w tym wariancie 40,1 proc. respondentów zagłosowałoby na obecnego prezydenta, a na lidera PSL 27,6 proc.„DGP” zwrócił również uwagę, że „najmniej niezdecydowanych byłoby przy rywalizacji Dudy z Tuskiem” (2,5 proc. ankietowanych odpowiedziało, że nie wie, na kogo oddałoby swój głos). Jak dodano, „gdyby w szranki zamiast szefa Rady Europejskiej stanęli Trzaskowski czy Kosiniak-Kamysz, widać wzrost poparcia dla Roberta Biedronia” (w wariancie, według którego Trzaskowski startuje w wyborach, Biedroń otrzymałby 10,3 proc. głosów, a w przypadku startu Kosiniaka-Kamysza, na lidera Wiosny głos oddałoby 10,2 proc. ankietowanych.",,
"„Jeden za wszystkich, wszyscy za jednego!”. Młodzi Polacy modlą się za Franciszka","50 grup w Polsce i w pięciu innych krajach Europy, siostry zakonne i wiele osób indywidualnie będzie dziś się modlić za papieża Franciszka. Wychowankowie ojca Jana Góry, czyli Wspólnota Ruchu Lednickiego stworzyła modlitewny łańcuch, który otoczy modlitwą papieża. Swoją inicjatywę nazwali „Jeden za wszystkich, wszyscy za jednego!”.","„Tak chcemy uczcić piątą rocznicę pontyfikatu Franciszka, która przypada za dwa dni” – mówi twórca akcji Rafał Orzechowski. Pomysł podchwyciły grupy z Niemiec, Szwecji, Norwegii, Wielkiej Brytanii i Włoch. Z młodymi we wszystkich swoich klasztorach w Polsce będą się modliły siostry benedyktynki misjonarki oraz siostry boromeuszki w Rzymie. „To pokazuje, że nie mają dla nas znaczenia kilometry i granice” – podkreśla Rafał Orzechowski.Kampania „Jeden za wszystkich, wszyscy za jednego!” to odpowiedź na prośbę papieża do modlitwy za niego. Rafał Orzechowski miał okazję spotkać się z papieżem w ubiegłym roku. Podczas przekazania symboli ŚDM przez Polaków młodzieży z Panamy, papież powiedział do niego: „Ja się modlę za Ciebie, a ty módl się za mnie”.Rafał Orzechowski proponuje, aby o 15.00 odmówić Koronkę do Bożego Miłosierdzia i tak pomodlić się za papieża. „Papież sprawuje opiekę duchową nad ponad miliardem katolików. Teraz my chcemy się z jednoczyć jak największą ilością osób i pomodlić za niego” – tłumaczy. Modlitwie będzie towarzyszyła informacja o papieżu Franciszku, przybliżająca jego postać.",,
"Były ambasador RP w USA o F-35: Czytałem, że radziecki myśliwiec lepszy","Szukając danych na temat F-35 zobaczyłem co napisał Sputnik, (…) który udowadnia, że radziecki chyba Su- 55 (Su-57 – red.) jest lepszy i o połowę tańszy – powiedział w TVN 24 były ambasador RP w USA Ryszard Schnepf.","Prezydent Stanów Zjednoczonych poinformował po spotkaniu z prezydentem Andrzejem Dudą, że Polska zadeklarowała gotowość zakupu 32 myśliwców F-35. W TVN24 do tych informacji odniósł się Ryszard Schnepf, który w latach 2012-16 pełnił funkcję ambasadora RP w Stanach Zjednoczonych. Były dyplomata powołał się na Sputnik. – Szukając danych na temat F-35, zobaczyłem co napisał Sputnik, (…) który udowadnia, że radziecki chyba Su- 55 (Su-57 – red.) jest lepszy i o połowę tańszy – oznajmił.Sputnik jest rosyjską rządową agencją informacyjną, która w całości kontrolowana jest przez państwowe przedsiębiorstwo Rossija Siegodnia.",,
Kwaśniewski: lewica ma szansę wrócić do gry,"– Wynik Grzegorza Napieralskiego stwarza dobrą podstawę, by otworzyć się na zewnątrz. Jeśli w wyborach parlamentarnych SLD doda do tego kilka procent, będzie można powiedzieć, że lewica wróciła do gry – powiedział w programie „Minęła Dwudziesta” w TVP Info były prezydent Aleksander Kwaśniewski.","Były prezydent określił wynik kandydata SLD jako „dobry”. – W porównaniu z ostatnimi wyborami mamy wyjście z zaklętych 12 procent  – powiedział. Zdaniem Kwaśniewskiego, atutem, był młody wiek kandydata SLD. -   Napieralski dał młodość i energię. Mógł tańczyć, śpiewać, pokazać się w sposób niekonwencjonalny. Zaczął tworzyć sam siebie jako polityka ważnego  – powiedział. Kwaśniewski zaprzeczył też opiniom, że sam w niewystarczający sposób angażował się w kampanię kandydata SLD. –  Ja się angażowałem od początku do końca. Ta kampania nie polegała na wiecach, była skupiona na Grzegorzu Napieralskim. On nie potrzebował mnie, Millera i Oleksego – wyjaśnił. Aleksander Kwaśniewski zaznaczył jednak, że wynik Napieralskiego musi zostać w dobry sposób wykorzystany. Poradził Grzegorzowi Napieralskiemu otwarcie się na centrum i przestrzegł przed partyjnymi czystkami. – To byłaby głupota i starta czasu – powiedział. Zdaniem byłego prezydenta,  Napieralski nie powinien też przystawać na propozycje padające ze strony PO i wchodzić do koalicji. – Ta propozycja ma ten minus, że do wyborów został tylko rok – zauważył. – Istotne wydaje mi się za to rozpoczęcie rozmów. Gdyby Platforma zdecydowała się wesprzeć parytety, Kartę Praw Podstawowych oraz in vitro, stworzyłoby to szansę, żeby życzliwie spojrzeć na kandydaturę pana Komorowskiego – powiedział. Prognozując przebieg kampanii przed drugą turą Aleksander Kwaśniewski powiedział, że „czeka nas bardzo zacięta walka”. – Ta kampania jest dziwna. Na początek była rezygnacja Donalda Tuska, potem katastrofa, żałoba, dwie powodzie. Mieliśmy dużo znaków, mało treści. Teraz będzie więcej treści z powodu debat. Wynik do końca będzie trudny do przewidzenia – podsumował.",,
Apokalipsa w Australii. Ogień uwięził tysiące osób na plażach [WIDEO],"Dwie osoby zginęły we wtorek w pożarach lasów w stanie Nowa Południowa Walia w Australii. W Wiktorii ogień uwięził ok. 4 tys. ludzi, którzy schronili się na plażach – informuje agencja EFE.","Po poniedziałkowych upałach połączonych z silnymi wiatrami pogorszyły się warunki w stanach Wiktoria i Nowa Południowa Walia, które walczą z gwałtownymi pożarami lasów. We wtorek dwie osoby zginęły w miejscowości Cobargo w Nowej Południowej Walii.Pożary wyrządziły poważne szkody w popularnej miejscowości wypoczynkowej Mallacoota w Wiktorii. AP opisuje panujące tam warunki jako „apokaliptyczne”. Ok. 4 tys. mieszkańców Mallacooty i przebywających tam turystów schroniło się przed ogniem na plażach.Premier stanu Wiktoria Daniel Andrews powiedział, że są plany ewakuowania drogą morską uwięzionych przez pożar ludzi.Trwają poszukiwania pięciu zaginionych osób: czterech z Wiktorii i jednej z Nowej Południowej Walii.W związku z pożarami w części miast Australii odwołano pokazy fajerwerków z okazji Nowego Roku. Słynny pokaz w Sydney odbędzie się zgodnie z planem. Szacuje się, że w tym roku przyciągnie on ok. miliona widzów.W wyniku pożarów w stanach Nowa Południowa Walia, Australia Południowa, Wiktoria i Queensland zginęło co najmniej 12 osób. Ogień zniszczył ponad tysiąc domów; większość z nich znajdowała się w Nowej Południowej Walii.Tegoroczny sezon pożarów w Australii rozpoczął się wyjątkowo wcześnie i przynosi większe niż w poprzednich latach tragiczne żniwo. Gwałtowność żywiołu i niezwykle wysokie temperatury przypisywane są zmianom klimatu.",,
Batalion piechoty górskiej Podhalańczyków powstanie w Nowym Sączu,"W Nowym Sączu zostanie powołany batalion piechoty górskiej wchodzący w skład 21. Brygady Strzelców Podhalańskich – zapowiedział Mariusz Błaszczak. Minister obrony wraz z wicepremier Beatą Szydło wzięli udział w konferencji prasowej, dotyczącej rozwijania potencjału Sił Zbrojnych RP na Sądecczyźnie.","Wicepremier Szydło dziękowała za inicjatywę stowarzyszeniu Sądeczanin, które zbierało podpisy za ulokowaniem w Nowym Sączu jednostki wojska. Zapewniła, że rząd PiS działa na rzecz zwiększenia poczucia bezpieczeństwa i wsłuchuje się w głos obywateli.Błaszczak przypomniał kontrakty na sprzęt i uzbrojenie, w tym na śmigłowce, artylerię rakietową czy system obrony powietrznej. Dodał, że Wojsko Polskie musi być też liczniejsze. Powiedział, że obecny rząd odbudowuje infrastrukturę uszczuplaną za poprzedniej koalicji i przypomniał decyzję o sformowaniu nowej dywizji z siedzibą na wschód od Wisły. Podczas wystąpienia, w którym wzięli udział samorządowcy z Sądeczyzny i żołnierze 21. Brygady Strzelców Podhalańskich, nie podano daty sformowania ani liczebności nowego batalionu.",,
„Dziękujemy”. Prezydent pogratulował Roksanie Węgiel zwycięstwa w Konkursie Eurowizji dla dzieci,"Droga Roksano, z całego serca Ci gratulujemy i dziękujemy!!! Pięknie reprezentowałaś Polskę w roku 100-lecia Odzyskania Niepodległości! Brawo!!! – napisał prezydent Andrzej Duda na Twitterze. Roksana Węgiel wygrała Konkurs Eurowizji dla dzieci. W związku z tym w roku 2019 finał Konkursu Eurowizji dla dzieci będzie w Polsce.","13-letnia Roksana Węgiel reprezentująca Polskę wygrała dziecięcy konkurs piosenki Eurowizji w Mińsku z piosenką „Anyone I Want to Be”. Polska piosenkarka była najlepsza spośród reprezentantów 20 krajów biorących udział w konkursie.– Moja piosenka mówi, że najważniejsze są marzenia, które każdemu mogą pomoc osiągnąć wszystko – mówiła po ogłoszeniu werdyktu Roksana Węgiel. – Dziękuję mojemu krajowi, pozdrawiam Polskę! Dziękuję także Białorusi za organizację konkursu – mówiła zwyciężczyni konkursu.Koncert finałowy odbył się w Mińsku w hali Mińsk-Arena, gdzie zgromadziło się ponad 15 tys. widzów.Zwycięzca konkursu jest wyłaniany na podstawie głosowania jurorów oraz głosów oddanych przez telewidzów. W sumie młoda piosenkarka zdobyła 215 punktów. Polska wygrała konkurs po raz pierwszy Roksana Węgiel pochodzi z Jasła i oprócz śpiewania ćwiczyła akrobatykę i judo oraz taniec. Jest zwyciężczynią polskiego konkursu The Voice Kids Poland.Polska wygrała konkurs po raz pierwszy, a reprezentanci naszego kraju uczestniczyli dotychczas w pięciu edycjach.Dziecięca Eurowizja jest organizowana od 2003 r. i występują w niej uczestnicy w wieku 9-15 lat.",,
"Korwin-Mikke jako „nieczynny” rolnik płaci niższe podatki. „Takie przepisy, byłbym idiotą, gdybym tego nie wykorzystywał”","– Nie muszę uprawiać ziemi. Rolnik może być „nieczynny” – mówił w programie „Polityka przy kawie” Janusz Korwin-Mikke, kandydat na prezydenta Polski. Lider partii KORWiN przyznał, że ma cztery hektary nieuprawianej ziemi, dzięki czemu jest KRUS-ie i płaci mniejsze podatki. – Jeśli państwo daje takie przepisy, to po to, żeby je wykorzystywać. Byłym idiotą, gdybym tego nie wykorzystywał – podkreślił na antenie TVP 1 Korwin-Mikke.","– Panie prezesie Pan uprawia jakąś ziemię? – pytała Janusza Korwin-Mikkego Justyna Dobrosz-Oracz, prowadząca program „Polityka przy kawie” w kontekście protestów rolników w Warszawie. Lider partii KORWiN odparł, że ma kilka hektarów, których nie uprawia . – A podobno jest pan w KRUS-ie? – dopytywała prowadząca. – Tak jestem w KRUS-ie, jako rolnik mam cztery hektary. Nie muszę uprawiać [ziemi – przyp. red.]. Rolnik może być „nieczynny” – odparł lider partii KORWiN. – I płacić niższe podatki. – To nie jest wykorzystywanie państwa? – nie odpuszczała prowadząca. – Jeśli państwo daje takie przepisy, to po to, żeby je wykorzystywać. Byłym idiotą, gdybym tego nie wykorzystywał – zakończył Korwin-Mikke. „Putin byłby doskonały prezydentem Polski” Goście programu „Polityka przy kawie”, Korwin-Mikke i Ryszard Kalisz, rozmawiali też na temat konfliktu na Ukrainie i Rosji. Zdaniem Korwin-Mikkego, Władimir Putin byłby doskonałym prezydentem Polski. – Wszyscy się go boją, a Polska powinna mieć prezydenta, którego wszyscy się boją. To jest dobry prezydent Rosji – mówił. – Co do Krymu, to chciałem przypomnieć to, co mówiłem, już 25 lat temu: że półwysep na pewno będzie rosyjski. To jest ziemia rosyjska, tam żyje masa Rosjan – mówił Korwin-Mikke. – Parlament Krymu był wybrany jeszcze za czasów okupacji Krymu przez Ukrainę. Teraz jest okupowany przez Rosjan. I jeśli ten parlament jednogłośnie uchwalił przyłączenie do Rosji, to proszę nie mówić, że nie ma demokracji – dodał. „To nieustana agresja NATO przeciwko Rosji” Korwin-Mikke starał się przedstawić konflikt na Ukrainie z punktu widzenia Moskwy. – Amerykanie wydali 50 mld. dolarów na obalenie rządów Janukowycza, przyznali się do tego – argumentował.Zdaniem lidera partii KORWiN trwa nieustanna agresja Zachodu na Rosję. – Proszę pamiętać o jednym. Rosja jest dziedzicem ZSRR. Tu był Układ Warszawski. NATO [po 1991 r. - przyp. red.] połknęło NRD, połknęło Polskę, Czechy, Litwę, Łotwę, Estonię, Rumunię, Bułgarię i teraz chcę połknąć Ukrainę. To jest nieustanna agresja NATO przeciwko Rosji – dodał Korwin-Mikke. Kalisz: Ukraina nie chce być państwem wasalnym – Widzę wiele zbieżności tego, co mówi się w mediach rosyjskich, z tym co mówi pan prezes – odparł Ryszard Kalisz. Jego zdaniem obecność Polski w Unii Europejskiej i w NATO to zwycięstwo wolności, demokracji i bezpieczeństwa. Według Kalisza tego samego chcę dziś Kijów. – Ukraina chce być krajem demokratycznym. Nie chce być państwem wasalnym i chce rozwijać swoją gospodarkę na zasadzie wolności ekonomicznej – podkreślił.  Kalisz: rewizja granic może być zabójcza dla bezpieczeństwa europejskiego Ryszard Kalisz odniósł się też do słów Janusza Korwin-Mikkego o Krymie. – Krym od 1953 roku  był w składzie ukraińskiej republiki [USRR – przyp. red.]. Kiedy Związek Radziecki się rozpadał, to przyjęto granice, które były granicami republik – mówił Kalisz. Jego zdaniem ich rewizja, może być zabójcza dla bezpieczeństwa europejskiego.– Jeśli będziemy sobie dowolnie rozpatrywali, gdzie mówi się jakim językiem, to rozpadają się wszystkie granice – podkreślił.",,
"Jak chłopiec uciekł z domu, by walczyć z Hitlerem","Wyścig z czasem. Państwo Johnsowie poszukują syna, który uciekł z domu w wieku 14 lat, żeby – jak przypuszczają – zaciągnąć się do wojska. Nie zdążą. Jak się okaże, kula niemieckiego snajpera będzie szybsza. Szeregowy Bobby ginie podczas podczas Operacji Overlord. Mija właśnie 75 lat od udanego lądowania aliantów w Normandii, które przesądziło o klęsce III Rzeszy.","Wał Atlantycki to realizacja marzenia Adolfa Hitlera już z 1941 r. o budowie „Festung Europa”, niezdobytej twierdzy. W marcu 1942 r. wydaje dyrektywę numer 40 zlecającą rozpoczęcie prac. Projektem zajmuje się Fritz Todt, dobry organizator, twórca m.in. potężnej Linii Zygfryda i sieci niemieckich autostrad. Po rajdzie brytyjskich komandosów na Saint-Nazaire Niemcy orientują się, że prace trzeba rozpocząć od ufortyfikowania portów.Skomplikowany system fortów, bunkrów i stanowisk ogniowych budują tysiące przymusowych robotników. Alianci, którzy przymierzają się już do inwazji na Francję, szybko się dowiadują, z czym będą musieli się zmierzyć. Budowę udaje się zinfiltrować członkom francuskiego, a raczej wielonarodowego ruchu oporu we Francji.Wiele ważnych informacji na temat Wału Atlantyckiego zdobywa polski superszpieg Kazimierz Leski. Nawet nie musi wykradać planów – dostaje je od Niemców. Do Francji jeździ jako wymyślony generał Wehrmachtu Julius von Hallman. Podczas jednej z wizyt proponuje Niemcom zorganizowanie przedsiębiorstwa, które zajmie się budową umocnień. Bez problemu otrzymuje plany budowy fortyfikacji i zaliczkę w wysokości 500 marek, a potem znika bez śladu.Zabójczy planNajdokładniej ideę Hitlera spełnia przysłany do Normandii na początku 1944 r. feldmarszałek Erwin Rommel, który po dokładnym przestudiowaniu Wału Atlantyckiego rozkazuje jego rozbudowę zgodnie ze swoimi wytycznymi. Wskazówki „Lisa pustyni” okazują się być wkrótce zabójcze dla tysięcy alianckich żołnierzy. Z bunkrów na plażach, szczególnie na klifach, Niemcy zadają lądującym ogromne straty, strzelając do nich jak do kaczek z karabinów maszynowych, dział przeciwpancernych i lekkiej artylerii.Rommel doskonale zdaje sobie sprawę, że jeżeli nie uda się powstrzymać aliantów na plażach Normandii, będzie to oznaczało porażkę – nie tylko we Francji, ale i w całej II wojnie światowej. III Rzesza nie jest w stanie prowadzić wojny na trzy fronty, szczególnie wobec znacznej przewagi sił sprzymierzonych, jeżeli chodzi o potencjał gospodarczy, głównie ze strony USA, i ludzki, głównie ze strony ZSRR.                                                    75 lat temu alianci dokonali desantu w Normandii, który okupili wysokimi stratami (fot. U.S. Department of Defense) Pod koniec wojny Niemcy nie mają już oporów, by mobilizować starców, a przede wszystkim nieletnich. Służą oni głównie w oddziałach grenadierów ludowych, stając się de facto mięsem armatnim. Oczywiście III Rzesza ma też elitarne jednostki złożone z młodzieży, jak choćby 12. Dywizja Pancerna SS „Hitlerjugend”, która tak mocno da się aliantom w znaki we Francji. Główną siłą tego oddziału jest wpajany od najmłodszych lat fanatyzm wobec narodowo-socjalistycznej ideologii i ślepe posłuszeństwo.Zachodni alianci z założenia nie powołują nieletnich, ale ci i tak garną się do armii. Kieruje nimi patriotyzm, ale również chęć przeżycia przygody. Dotyczy to głównie młodzieży z regionów wiejskich i górniczych w Stanach Zjednoczonych oraz Wielkiej Brytanii, gdzie nie mają oni szczególnych perspektyw.SposobemNieletni są odsyłani do domów, ale wielu udaje oszukać komisje wojskowe, twierdząc, że nie mają dokumentów, ale – oczywiście panie oficerze! – ukończyli już 18. rok życia. To zresztą dość powszechna praktyka. Historia zna jednak przypadki jeszcze większego poświęcenia; to przecież oprócz Orląt Lwowskich choćby Polka Wanda Gertz, w latach 1914-16 w męskim przebraniu służąca w I Brygadzie Legionów Polskich pod nazwiskiem Kazimierz Żuchowicz.Podczas walk o Francję jednym z takich żołnierzy wbrew regułom zostaje Robert „Bobby” Johns. Jego historia jest symbolem bohaterstwa wbrew regułom. Przenieśmy się na pokład samolotu transportowego Douglas C-47 Skytrain, popularnej Dakoty. Jest 5 czerwca 1944 r., godz. 23.30. W ciasnym wnętrzu siedzi 20 spadochroniarzy, na ich twarzach można wyczytać niepokój. Wśród nich Johns, wysoki i barczysty z zadziornym błyskiem w oku. Maszyna kołuje na lotnisku Royal Air Force w Broadwell w angielskim hrabstwie Oxfordshire, za chwilę zacznie się wojna tych żołnierzy.Długi rząd Dakot stopniowo wznosi się w powietrze, maszyny lecą spokojnie nad zaciemnioną angielską prowincją i miasteczkami w kierunku Kanału La Manche. Kanałem płynie już na południe flota inwazyjna, ale spadochroniarze z brytyjskiej 6. Dywizji Powietrznodesantowej najpewniej ich nie widzą. Nie będą walczyć na plażach Normandii, mają inne zadania.Żołnierze 6. dywizji mają lądować na wschodnim skrzydle przyszłego frontu, na lewo od Plaży Sword, już za linią wroga. Celem jest zajęcie i utrzymanie mostów o znaczeniu strategicznym na przeprawach oraz na kanale Caen, a także przygotowanie lądowiska dla szybowców i stref zrzutów. Saperzy mają też wysadzić mosty na rzece Dives, żeby Niemcy nie mogli zaatakować ze skrzydła. Najtrudniejszym zadaniem wydaje się być atak na potężną baterię artylerii przybrzeżnej w miasteczku Merville. Szukają młokosaDowódca 13. Batalionu Spadochroniarzy z Lancashire por. Jack Watson nie zdaje sobie jeszcze sprawy, że w Kompanii A ma osobę, której w ogóle nie powinno być na pokładzie Dakoty, 16-letniego Johnsa, dwa lata młodszego niż dopuszczają przepisy. Gdy maszyna jest już w powietrzu, trwają poszukiwania niepokornego młokosa, żeby oddać go rodzicom.Historia trochę jak w wybitnym filmie Stevena Spielberga „Szeregowiec Ryan”. Tam bohater grany przez Toma Hanksa poszukuje we Francji żołnierza, którego wszyscy bracia zginęli, walcząc z Niemcami. Tu rodzice sami zgłaszają się do Ministerstwa Wojny z prośbą o znalezienie dziecka. Śledztwo jest już w toku.Johns może nie być świadomy tego, że wojskowi próbują go wytropić. Ma zresztą co innego w głowie. Za moment będzie musiał zmierzyć się z tym, do czego szkolono go przez ostatnie miesiące. Czeka na czerwone światełko w przedziale pasażerskim Dakoty – sygnał, że za chwilę ma skoczyć w ciemność. Tuż przed godz. 1 w nocy, już 6 czerwca, lampka się zapala. Żołnierze jak na komendę wstają i podpinają linkę wyzwalającą otwarcie spadochronu do drutu nad głowami, tak jak robili to setki razy na treningach.Pada komenda: „Go! Go! Go!” i po kilku sekundach luk się opróżnia. Niemcy czuwają i prują z dział przeciwlotniczych Flak kaliber 88 mm. Choć wysokość zrzutu jest nieduża – niecałe 200 metrów – silne wiatry sprawiają, że kompania A zostaje rozrzucona. Żołnierze zbierają się do kupy i zdobywają miejscowość Ranville, pierwszą na francuskiej ziemi odbitą przez aliantów z rąk Niemców.Odpłaca się NiemcomW zakończonym sukcesem szturmie bierze udział szer. Johns. Może być z siebie dumny, odpłaca się Niemcom za śmierć starszego brata. Czy właśnie to kierowało nim, gdy zgłaszał się do wojska? Na komisję w angielskim Portsmouth przyszedł dwa lata wcześniej, mając zaledwie 14 lat! Oficerom w komisji kłamie, że jest pełnoletni. Ci wierzą, młodzieniec wygląda dojrzale, jest wysoki i silny. Trafia do 4. Batalionu w Regimencie South Lancashire.                                                    Żołnierze 6. Dywizji Powietrznodesantowej tuż przed wylotem do Francji (fot. Imperial War Museums) Rodzicom się nie chwali. Ci wciąż opłakują jego starszego brata, 23-letniego Williama, który w 1940 r. zginął wraz z 57 towarzyszami na pokładzie okrętu podwodnego HMS Narwhal ostrzelanego przez Luftwaffe podczas układania min w trakcie kampanii na Morzu Północnym. Ze służby na okręcie HMS Pembroke zostaje za to zwolniony starszy brat Ron; co ciekawe, przyczynia się do tego sam Bobby. W listopadzie 1939 r. 12-letni wówczas chłopak przypadkiem strzela w oko młodemu marynarzowi Royal Navy.Bobby, najmłodszy z czwórki dzieci Williama Henry'ego i Daisy Nellie, wie, że rodzice zabronią mu zaciągnięcia do wojska albo go zdekonspirują, przedstawiając komisji wojskowej dowody, że ma dopiero 14 lat. Ma się bawić z kolegami niedaleko domu przy Jarvis Road w Stamshaw, portowej dzielnicy Portsmouth, a nie bawić w wojnę. Nie ma mowy.Chłopiec zdaje sobie sprawę, że musi sprawić rodzicom przykrość i najzwyczajniej ucieka z domu z biletem do macierzystej jednostki. Państwo Johnsowie rozpoczynają poszukiwania, wypytują kolegów, ale ci również nie wiedzą, gdzie jest Bobby albo nie chcą zdradzić wspólnej tajemnicy. Zostają zaalarmowane policja i lokalne władze. Rodzice idą również do lokalnego punktu rekrutacyjnego. Zakładają, że syn musi być w którejś jednostce wojskowej, ale której?Namierzony we WłoszechMając niemal stuprocentową pewność, że syn zgłosił się do wojska, Johnsowie składają raport w sprawie zaciągnięcia osoby niepełnoletniej. Dokument trafia do Ministerstwa Wojny. W tym okresie z domu uciekają tysiące chłopców marzących o strzelaniu do nazistów, ale władze są stanowcze – wszyscy muszą być odesłani do domów. Tak jest choćby szer. Harrym Sandsem, któremu udaje się dołączyć do jednostek spadochronowych. Z Włoch zostaje odesłany z powrotem do domu.Władze wojskowe wszczynają poszukiwania również młodego Johnsa, ale nie zostaje nadany temu jakiś szczególny priorytet. Decyduje o tym chłodna kalkulacja – brakuje rekrutów, wiadomo. Gdyby jeszcze chodziło o syna jakiegoś wicehrabiego, to tak, ale obecność w którejś z jednostek chłopca z klasy robotniczej raczej nie spędza nikomu w resorcie snu z powiek. Do tego sytuacja jest bardzo dynamiczna, trwają przygotowania do inwazji na Europę, potajemnie tworzone są i szkolone nowe jednostki.4. Batalion, w którym służy Bobby, zostaje przekształcony w 13. Batalion Spadochronowy. Nastolatek zgłasza się do testów, na podstawie których wybrani zostają najlepsi żołnierze do służby w Regimencie Spadochronowym. Ten podlega już nie wojskom lądowym, ale Królewskim Siłom Powietrznym. Egzamin zdaje celująco. Wysoki, silny i zdecydowany szeregowiec zostaje skierowany na kurs spadochronowy w jednostce RAF-u pod Manchesterem. Intensywne szkolenie kończą skoki ze spadochronem z balonu i bombowca Armstrong Whitworth Whitley. W raporcie podkreśla się, że Johns jest najlepszy w swojej grupie. Co ciekawe, zwraca się także uwagę, że jest najmłodszy, ale nadal nikt nie kwestionuje jego pełnoletności.Mundur ze „skrzydłami”Już na 15. urodziny otrzymuje „skrzydła”, odznakę spadochroniarza przypinaną do munduru, oraz kasztanowy beret, co oznacza, że jest pełnoprawnym powietrznodesantowcem. Dołącza do 13. Batalionu Spadochroniarzy podlegającego 5. Brygadzie Spadochronowej, ta zaś jest częścią 6. Dywizji Powietrznodesantowej. Jednostka stacjonuje w Larkhill w hrabstwie Wiltshire, dwie godziny jazdy od rodzinnego domu Bobby'ego.W tym czasie Johnsowie nie ustają w wysiłkach, by odnaleźć syna. Jeżdżą po okolicznych jednostkach wypytując o niego, ale nikt nic nie wie. Równolegle urzędnicy Ministerstwa Wojny wysyłają zapytania do jednostek o żołnierza o nazwisku Johns, który zaciągnął się w rejonie Portsmouth, ale komunikacja kuleje. Oficerowie mają ważniejsze rzeczy na głowie. Tu przygotowania do inwazji, a każą im szukać jakiegoś smarkacza. „W strefie zrzutu panował prawdziwy zamęt. Trzy bataliony z naszej brygady i żołnierze z 8. Batalionu, którzy zostali zrzuceni w złym miejscu – wszyscy się wymieszali. Dźwięk sygnałowy był dobrze słyszalny i w miejscu zbiórki moja kompania liczyła około 40 żołnierzy, a pół godziny później już 60” – wspomina Watson. „Poszliśmy oczyścić strefę lądowania »N« dla szybowców. Słyszeliśmy już walki w Ranville, którą nasz batalion zdobył o godz. 2.30. To pierwsza miejscowość, która została odbita we Francji” – pisał.Sukces jest, ale oznacza też początek piekła. Kompania A, okopana w ruinach Ranville, jest narażona na ostrzał artyleryjski i moździerzowy, wielokrotnie dochodzi też do prób odbicia miejscowości przez niemiecką piechotę. „Wczesnym rankiem D+4 (6 czerwca plus 4 dni, czyli 10 czerwca – przyp. red.) patrole zgłosiły ruch, jakby wróg szykował się do ataku” – notuje Watson.„Ognia!”„Około godz. 9 żołnierze na wysuniętych pozycjach zgłosili, że Niemcy przesuwają się przez strefę zrzutu, wykorzystując nasze zniszczone szybowce jako osłonę i kierują ku pozycjom naszego batalionu” – relacjonuje oficer. Gdy Niemcy zbliżają się na odległość około 50 metrów, od ukrytych pozycji Anglików pada rozkaz: „Ognia!”.„Efekt był niszczycielski. Atak załamał się jak domek z kart. Ogień naszych karabinów wziął Niemców z zaskoczenia i oddział stał się bezwładną masą. Niemcy stracili około 400 zabitych i rannych. Wzięliśmy 150 jeńców, których zamknęliśmy w pace. Byli to żołnierze batalionu grenadierów z 346. Dywizji Wehrmachtu” – pisze Watson.Dopiero po 11 ciężkich dniach jednostka zostaje zluzowana w Ranville przez żołnierzy 1. Kanadyjskiego Batalionu Spadochroniarzy. „Straciliśmy wielu ludzi podczas ostrzałów, ale utrzymaliśmy nasze pozycje. Przeniesiono nas do Le Mesnil, gdzie przejęliśmy pozycje 3. Brygady Spadochronowej” – wskazuje oficer. Jednostka Johnsa dostaje się do następnego piekła – jest nim bitwa o miasto Caen. Jego rodzice nie są świadomi, w jakich opałach znajduje się ich syn, do tego sami przeżywają ciężkie chwile, gdy 15 lipca niemiecka latająca bomba V1 spada na Stamshaw, uszkadzając niemal 200 domów.Tydzień później Johnsowie otrzymują wiadomość, na którą od tak dawna czekają. Ministerstwo Wojny wysyła do płk Petera Luarda prośbę o potwierdzenie, że podległy mu Robert Johns faktycznie zaciągnął się rejonie Portsmouth. Oficer odpowiada twierdząco. Rodzice otrzymują wkrótce list, że ich syn służy we Francji. To mało krzepiąca informacja, biorąc pod uwagę doniesienia z frontu mówiące o tysiącach ofiar krwawych walk w Normandii, ale pojawia się szansa na szybki powrót Bobby'ego do domu.Bez happy enduNiestety, happy endu jak w hollywoodzkich filmach nie ma. Gdy Johnsowie cieszą się z listu od władz, żandarmi docierają do jednostki ich syna i dowiadują się, że szeregowiec, którego mają sprowadzić, zginął niedawno w Le Mesnil od kuli snajpera. Zaledwie dwa dni przez 17. urodzinami...23 lipca kompania wdaje się w walkę, próbując odeprzeć niemiecki kontratak. „Wróg był bardzo czujny i strzelał przy każdej okazji” – odnotowuje się tego dnia w dzienniku jednostki. „Odnieśliśmy spore straty. Niemcy strzelali szczególnie celnie z moździerzy kaliber 50 i 81 mm na nasze wysunięte pozycje. Dwóch żołnierzy zabił również snajper” – głosi notatka. Jedną z tych ofiar jest Bobby. „Był sporym gościem, gdy do nas dołączył i dopiero po jego śmierci dowiedzieliśmy się, że skłamał w sprawie swojego wieku” – pisze później por. Watson.„Dobrze go pamiętam” – wspomina wiele lat później oficer. „Był bardzo zdolnym żołnierzem, zawsze gotowym do niesienia pomocy towarzyszom, do tego nieustraszonym. Kochał być żołnierzem wojsk powietrznodesantowych. Nigdy nie podejrzewałem, że jest nieletni. Dowiedziałem się, że ma 16 lat dopiero po jego śmierci. Byłem zszokowany i zasmucony”.Rodzice nigdy nie pogodzą się ze śmiercią Bobby'ego. Jego ojciec do końca życia nosi w portfelu list od syna. Szer. Johns zostaje pochowany na cmentarzy w Ranville. Na jego nagrobku jest wyryty napis: „Żył jak zmarł, nieustraszony”.",,
Zamach podczas mszy. Są ofiary,"Troje wiernych zginęło w dokonanym w trakcie mszy napadzie na katolicki kościół w wiosce Toulfe na północy Burkiny Faso – poinformowała agencja AFP, powołując się na źródło we władzach bezpieczeństwa. W tym afrykańskim kraju nasilają się ataki na chrześcijan ze strony islamistów.","– Silnie uzbrojeni osobnicy zaatakowali wiejski kościół około godziny 9 rano, gdy wierni uczestniczyli w niedzielnej mszy. Zabito co najmniej trzy osoby – powiedziało źródło AFP, dodając, że na miejsce skierowano policyjne posiłki.Toulfe leży około 20 km od miasta Titao, stolicy prowincji Lorum. Według mieszkańca Toulfe, z którym skontaktowano się telefonicznie, atak na kościół „wywołał w wiosce panikę, a wielu ludzi schroniło się w domach i w buszu”.Pod koniec kwietnia uzbrojeni napastnicy podpalili w Toulfe gospodę i zrabowali trzy motocykle. Kilka miesięcy wcześniej pojawili się w lokalnych szkołach, żądając ich zamknięcia – relacjonował ów mieszkaniec. W ostatnim czasie w Burkinie Faso coraz częściej dochodzi do zbrojnych napaści dżihadystów na kościoły i chrześcijańskich duchownych. 13 maja w Zimtenga na północy kraju zabito czworo katolików uczestniczących w procesji maryjnej.",,
Premier: Polski model dobrobytu to państwo przyjazne osobom w każdym wieku,"„Polski model dobrobytu to państwo przyjazne osobom w każdym wieku. Nasze realne działania – przywrócony wiek emerytalny, 13. #EmeryturaPlus, 700 mln zł na #Leki75Plus czy #Opieka75Plus – oznaczają lepszą jakość życia milionów seniorów” – napisał premier Mateusz Morawiecki na Twitterze.","W niedzielę szef rządu gościł m.in. w Przasnyszu (woj. mazowieckie), gdzie wziął udział w spotkaniu z seniorami pod hasłem „Aktywny senior+”.Morawiecki zapewnił, że dla jego rządu „polityka senioralna jest strategicznym celem całego państwa”.– My patrzymy na relacje pomiędzy państwem i seniorami w sposób bardzo partnerski. Udowodniliśmy to, mam nadzieję, już przez nasze trzy lata (rządów). Po pierwsze, 1 października 2017 roku (...) dotrzymaliśmy słowa w tym podstawowym obszarze, jakim było obniżenie wieku emerytalnego – przypomniał premier.",,
"Opozycja zaskoczona tym, że Szwedzi przenoszą się do Polski","– W ostatnich latach swój pobyt w Polsce zarejestrowało 2,5 tys. obywateli Szwecji. Co roku decyzję o przeprowadzce na drugą stronę Bałtyku podejmuje kilkaset kolejnych osób – wynika z danych  Urzędu ds. Cudzoziemców, cytowanych przez „Nasz Dziennik”. Opozycja jednak nie wierzy w te statystyki. Nie wiąże  ich również z problemami z imigrantami z Afryki i Bliskiego Wschodu. – Nie sądzę. Skąd te dane, że 2,5 tys. Szwedów wylądowało u nas? Dobrze. Niech wybierają Polskę. Skoro uważają, że to fajny kraj, proszę bardzo – powiedział portalowi tvp.info poseł PO Grzegorz Furgo.","Spośród 9,6 mln mieszkańców Szwecji blisko 500 tys. stanowią muzułmanie. Nie brakuje głosów, że te statystyki są zaniżone i w rzeczywiści jest ich 800 tys. Ich liczba jest tak duża przede wszystkim za sprawą napływu islamskich migrantów w ostatnich latach. Media często informują o przestępstwach popełnianych przez przybyszów z Bliskiego Wschodu i północnej Afryki. Na przykład w Malmö 30-letni imigrant z Libii przyznał się do zgwałcenia 10-letniej dziewczynki. W zamieszkanych głównie przez muzułmanów dzielnicach dochodzi do podpaleń samochodów policyjnych. Dwa lata temu dziennikarz polityczny Peter Immanuelsen przeprowadził na Twitterze ankietę. Spytał, gdzie Szwedzi chcieliby uciec, aby zaznać spokoju. Oddano 9,5 tys. głosów. 67 proc. uczestników sondy wskazało Polskę. Opozycja nie łączy jednak przeprowadzek Szwedów z napływem migrantów. – Wydaje mi się, że Polska to jest fajny kraj mający wszystko, czyli morze, jeziora, góry, fajnych ludzi. Jeżeli już ludzie się decydują, to raczej to brałbym pod uwagę. Poza tym rośniemy gospodarczo. To już nie jest ta Polska sprzed iluś lat, gdzie mówiono, że wozy drabiniaste jeżdżą. To już zupełnie inny kraj – stwierdził w rozmowie z portalem tvp.info poseł Furgo.",,
"MZ chce, by „małpki” były droższe. Producenci wódki protestują","Branża przemysłu spirytusowego sprzeciwia się proponowanym przez Ministerstwo Zdrowia (MZ) przepisom, które od 1 kwietnia 2020 r. wprowadziłyby opłatę 1 zł od mocnych alkoholi w małych opakowaniach, tzw. małpkach.","Projekt ustawy związanej z promocją prozdrowotnych wyborów konsumentów, autorstwa MZ, przewiduje m.in. opłatę 1 zł za każdą sprzedaną butelkę alkoholu do 300 ml, a także 70 lub 80 gr opłaty za słodzony napój. Opłatą objęte zostaną także napoje z dodatkiem substancji o właściwościach aktywnych: kofeiny, tauryny i guarany – 0,20 zł w przypadku dodatku co najmniej jednej substancji – w przeliczeniu na każdy litr napoju. Przewidziano także opłatę za reklamę suplementów diety. – Domagamy się, aby usiąść z nami do stołu i rozmawiać o tym, czy zakładana opłata jest zgodna z polskim i europejskim prawem. W dalszej kolejności chcielibyśmy dyskutować, kto powinien być nią obciążony. Uważamy bowiem, że cała branża powinna być w to zaangażowana, a już z pewnością ta opłata powinna być dużo niższa np. na poziomie 20 groszy – powiedział w piątek na konferencji prasowej w Gdańsku prezes Związku Pracodawców Polski Przemysł Spirytusowy Witold Włodarczyk.  Z danych (Nielsen - Panel Handlu Detalicznego) przedstawionych podczas spotkania z mediami wynika, że w Polsce wypija się rocznie ok. 256 milionów litrów wódki i prawie 3,2 miliarda litrów piwa, czyli 12,4 razy więcej. Statystyki Państwowej Agencji Rozwiązywania Problemów Alkoholowych podają zaś, że piwo odpowiada już za niemal 2/3 spożycia czystego etanolu rocznie w kraju.  – Na podstawie fałszywych informacji wykreowanych w mediach przez branżę piwowarską rząd podejmuje błędne decyzje dotyczące rynku alkoholi. To nie »małpki« rozpijają Polaków. Najwięcej alkoholu etylowego Polacy wypijają w piwie. Branża piwowarska mając jako jedyna możliwość reklam łamie przepisy budując w nich skojarzenia radości z konsumpcji piwa. Browarom udało się uśpić społeczeństwo, czego efektem jest to, że tylko 46 proc. Polaków uważa piwo za napój alkoholowy – zaznaczył Włodarczyk. Z najnowszych badań IBRiS z listopada 2019 roku wynika, że ankietowani nie mają świadomości zawartości alkoholu w spożywanych napojach – uważają, że w kieliszku wódki znajduje się większa ilość czystego alkoholu niż w półlitrowej butelce piwa. Tymczasem, 50 ml kieliszek wódki zawiera mniej czystego alkoholu (16 g) co 0,5 litrowa butelka piwa (20 g).  Dyrektor ds. Relacji Zewnętrznych CEDC (największy producent wódki w Polsce) Krzysztof Kouyoumdjian uważa, że opłata od „małpek” nie rozwiąże problemu nadmiernego spożycia alkoholu w Polsce i spowoduje jedynie dalsze uprzywilejowanie producentów piwa.  „W Polsce dziennie sprzedawanych jest 811 tys. sztuk »małpek« 100 ml, czyli 0,081 mln litrów, podczas gdy codziennie Polacy kupują 8,7 mln litrów piwa. Jeżeli potraktujemy te liczby jako sprzedaż jednorazową, to codziennie »małpkę« kupuje 3 proc. Polaków w wieku produkcyjnym, a litr piwa (czyli dwie puszki lub butelki) 33 proc. Ponadto, w prawie 1/4 przypadków jest to piwo o bardzo wysokiej zawartości alkoholu – większej niż w małej butelce wyrobu spirytusowego” – podkreślił Kouyoumdjian. Dodał, że Polska jest dziś trzecim krajem w Europie, jeżeli chodzi o udział piw mocnych w rynku, przed nami są Francja i Belgia.  Przy szacowaniu możliwych do uzyskania wpływów z opłaty za stosowanie dodatków do napojów bezalkoholowych resort zdrowia przyjął wartości z raportu „Rynek napojów bezalkoholowych w Polsce”.  W ocenie skutków regulacji wskazano, że zgodnie z informacjami dotyczącymi banderol można przyjąć, że dzienna sprzedaż napojów alkoholowych o objętości 100-300 ml wynosi około 1,3 mln sztuk, co przy ostrożnych szacunkach może wiązać się z łączną kwotą opłat na poziomie około 500 mln zł. 50 proc. środków trafi na rachunek NFZ, a druga część pozostanie w budżecie gminy, na której terenie odbywa się sprzedaż.",,
Rosja zbroi się w Kaliningradzie. Rozmieszcza zestawy walki radioelektronicznej,"Ministerstwo obrony Rosji opublikowało dokumenty, z których wynika, że na obiektach Floty Bałtyckiej w obwodzie kaliningradzkim rozmieszczane są najnowsze zestawy walki radioelektronicznej Samarkand. Zestawy są lub będą rozlokowane także na Białorusi.","Jak podał w poniedziałek dziennik „Niezawisimaja Gazieta”, chodzi o zestawy Samarkand-U, Samarkand-SU-PRD-K2 i Samarkand-PU-PRD-D. Brak jest ogólnodostępnych danych na temat możliwości bojowych tych systemów.O pracach nad zestawami Samarkand czy o ich testach resort obrony Rosji do tej pory nie informował. Opublikował natomiast na oficjalnym portalu dotyczącym przetargów państwowych ogłoszenie o przetargu na obsługę 16 takich systemów. Chodzi m.in. o prace montażowe i podłączenie głównych elementów tych zestawów do systemu przekazywania danych Ministerstwa Obrony.Z dokumentów wynika, że w zestawy Samarkand zostały wyposażone – lub zostaną wyposażone w najbliższym czasie – jednostki wojskowe w obwodach: archangielskim, kaliningradzkim, moskiewskim, murmańskim i niżnienowogrodzkim, a także w Kraju Krasnodarskim na południu Rosji i w regionach w azjatyckiej części Federacji Rosyjskiej: Żydowskim Obwodzie Autonomicznym i Kraju Nadmorskim.Ponadto miejscem rozlokowania tych zestawów jest Białoruś. Łącznie mowa jest o 16 zestawach w 13 jednostkach wojskowych rosyjskich sił zbrojnych.",,
"„Hołownia to kandydat wpływowych mediów, które widzą nieporadność PO”","Choć Szymon Hołownia prezentuje się jako kandydat niezależny, obywatelski, poseł Prawa i Sprawiedliwości Jan Mosiński ma co do tego wątpliwości. – Myślę, że Szymon Hołownia to kandydat wpływowych mediów, które widząc nieporadność działań opozycji, w tym przede wszystkim Grzegorza Schetyny, chcą wykreować kogoś innego, kto miałby szansę nawiązać rywalizację z prezydentem Andrzejem Dudą – powiedział portalowi tvp.info Mosiński.","Hołownia, który ogłosił w Gdańsku, że startuje w wyborach prezydenckich, zamierza sfinansować kampanię z własnych oszczędności i zbiórek. – Własne oszczędności mogą wystarczyć na kampanię samorządową. Po części na parlamentarną, ale tu już są potrzebne jakieś wpłaty w ramach przepisów. Mówienie, że pan Hołownia ma własne oszczędności, jest kpiną z inteligencji Polaków – stwierdził Mosiński.  Czy niektóre media będą „pompować” Hołownię? – Podobne scenariusze przerabialiśmy przy Stanie Tymińskim, który nagle się zjawił z czarną walizką. Nie wiem, czy miał tam powietrze, czy cokolwiek innego. Podobnie było z Ryszardem Petru. Co jakiś czas takie wrzutki są wrzucane, napompowane. Z całym szacunkiem, ale sądzę, że pan Hołownia nawet dwucyfrowego wyniku nie osiągnie w tych wyborach prezydenckich – odpowiedział Mosiński. Także poseł Koalicji Obywatelskiej Mirosław Suchoń nie jest przekonany, czy własne oszczędności wystarczą do przeprowadzenia skutecznej kampanii. – Aby kampania prezydencka była skuteczna, trzeba wydać na nią dużo. Jestem zaskoczona, że Szymon Hołownia deklaruje, że zrobi to z własnych pieniędzy. Nie wiedziałam, że ma do dyspozycji tak duży kapitał – mówiła z kolei była posłanka PO Joanna Augustynowska.  Kampania prezydencka Andrzeja Dudy w 2015 r. kosztowała 13 mln zł, Bronisława Komorowskiego – 18 mln zł. Nieoficjalnie politycy, z którymi rozmawialiśmy, twierdzą, że porównywalne pieniądze partie zainwestują w kandydatów przed oficjalnym rozpoczęciem kampanii, czyli w czasie prekampanii. Wydatki na promocję kandydata mogą być jednak mniejsze, jeśli będzie on często prezentowany np. w największych mediach komercyjnych.  Kto zatem stoi za kandydaturą Hołowni? – Ci, którzy wymyślili tę kandydaturę, wychodzą ze słusznego założenia, że bardzo ciężko będzie wygrać kandydatowi Platformy Obywatelskiej z prezydentem Andrzejem Dudą po ośmiu latach rządów PO i paru latach wzywania na pomoc zagranicy i atakowania własnego kraju. Plan maximum to zdystansowanie kandydata PO i wejście do drugiej tury. Plan minimum to zdobycie jakiś głosów i przekazanie poparcia kandydatowi opozycji – stwierdził europoseł PiS Ryszard Czarnecki.",,
Sąd podtrzymał wyrok. Lech Wałęsa ma przeprosić Jarosława Kaczyńskiego,"Sąd Apelacyjny w Gdańsku podtrzymał w poniedziałek wyrok w sprawie, którą Jarosław Kaczyński wytoczył Lechowi Wałęsie. Były prezydent ma przeprosić prezesa PiS za twierdzenie, że jest on odpowiedzialny za katastrofę smoleńską. Wałęsa zapowiedział wniesienie kasacji.","Wyrok w sprawie dotyczącej ochrony dóbr osobistych wydał 6 grudnia ub.r. Sąd Okręgowy w Gdańsku. Nakazał on wówczas Wałęsie przeproszenie Kaczyńskiego za wypowiedzi, w których były prezydent od kwietnia 2015 r. do maja 2017 r. sugerował, iż prezes PiS „mając świadomość nieodpowiednich warunków pogodowych panujących podczas lotu polskiej delegacji do Smoleńska, wydał polecenie nakazania lądowania samolotu, czym doprowadził do katastrofy lotniczej 10 kwietnia 2010 r., a swoimi późniejszymi działaniami zmierzał do przerzucenia odpowiedzialności za katastrofę smoleńską na inne osoby”.Sąd okręgowy oddalił jednocześnie część powództwa Kaczyńskiego, który domagał się też przeprosin za słowa Wałęsy o tym, że prezes PiS „nie jest zdrowy, zrównoważony psychicznie”. Kaczyński zarzucił też Wałęsie, że ten – nie mając podstaw, posądza go o to, że wydał polecenie „wrobienia” byłego prezydenta i przypisania mu współpracy z organami bezpieczeństwa PRL. Lider PiS żądał przeprosin za takie bezpodstawne posądzenie. Pozew lidera PiS obejmował też żądanie wpłaty przez Wałęsę w formie zadośćuczynienia 30 tys. zł na cele społeczne.Od wyroku sądu okręgowego do sądu wyższej instancji odwołał się zarówno Wałęsa jak i Kaczyński. Rozprawa apelacyjna miała miejsce 10 lipca br. W jej trakcie pełnomocnik prezesa PiS wniósł o uwzględnienie w całości (także w odrzuconej przez sąd okręgowy części) pozwu. Z kolei pełnomocnik Wałęsy wnioskował o oddalenie pozwu w całości (także w części, w której sąd okręgowy uznał b. prezydenta winnym). W poniedziałek Sąd Apelacyjny w Gdańsku wydał prawomocny wyrok w tej sprawie odrzucając apelacje obu stron, a tym samym podtrzymując decyzję sądu niższej instancji. Lewandowski podkreślił, że związane z tymi artykułami orzecznictwo sądowe „wskazuje, że polityk musi liczyć się z opiniami skrajnymi, nawet o charakterze obraźliwym”. Sędzia dodał, że orzecznictwo to „nie wyłącza możliwości i konieczności ochrony dobrego imienia, ale na ten aspekt sprawy wskazuje się w mniejszym stopniu”.Sędzia przytoczył jedno z orzeczeń Europejskiego Trybunału Praw Człowieka, w którym mowa jest o tym, że „swoboda wypowiedzi jest jednym z filarów demokratycznego społeczeństwa, podstawą jego rozwoju i warunków samorealizacji jednostki, nie może obejmować wyłącznie informacji i poglądów odbieranych przychylnie albo postrzeganych jako nieszkodliwe obojętne, ale także takie, które obrażają, oburzają lub wprowadzają niepokój w państwie lub w pewnej grupie społecznej”.– Trybunał podkreśla też, że strona pełniąca funkcje publiczne ma także prawo do określenia zakresu swojej prywatności. Sąd okręgowy trafnie zauważył że to prawo zostało przez pozwanego naruszone w tym aspekcie, w jakim wskazywał na odpowiedzialność powoda za śmierć brata. Pozwany nie miał żadnych racjonalnych powodów aby usiłować zrekonstruować treść rozmowy między powodem a jego bratem Lechem Kaczyńskim – powiedział sędzia dodając, że „w tym zakresie niewątpliwa jest słuszność orzeczenia sądu I instancji”.Odnosząc się do oddalenia przez sąd okręgowy powództwa dotyczącego twierdzenia Wałęsy, że prezes PiS „nie jest zdrowy, zrównoważony psychicznie”, sędzia zaznaczył, iż „oczywistym jest, że pozwany nie jest jakimkolwiek znawcą zagadnień o charakterze psychiatrycznym”. – Chciał jedynie w sposób skrajny i, można nawet powiedzieć, że obraźliwy, ocenić politykę prowadzoną przez powoda. Z tak daleko idącą krytyka strony uczestniczące w życiu publicznym muszą się liczyć – powiedział sędzia. – Oczywiście lepiej jest, jeśli (wśród polityków – red.) mamy do czynienia z osobami taktownymi, formułującymi swoje myśli w sposób elegancki, ale nie w każdej sytuacji można oczekiwać, że się tego rodzaju osoby znajdą – powiedział sędzia.Z kolei odnosząc się do twierdzeń Wałęsy, iż Kaczyński wydał polecenie „wrobienia” byłego prezydenta i przypisania mu współpracy z organami bezpieczeństwa PRL, sędzia Lewandowski ocenił, że była to „klasyczna wypowiedź historyczna”. – Rzecz ma charakter debaty historycznej i prowadzą ją osoby, które jeszcze w nią były zaangażowane, zarówno Lech Kaczyński, jak i Jarosław Kaczyński, jak i pozwany w tej sprawie Lech Wałęsa, byli uczestnikami, jakby nawet kreatorami tego sporu z początku prezydentury pozwanego – zaznaczył sędzia.Podkreślił, że z uwagi na charakter debaty historycznej „nie jest tu bardzo istotne, czy te osoby formułują po prostu swoje oceny, czy też z tymi ocenami łączą jakiś fakty”. – W interesie debaty publicznej leży to, aby nie cenzurować wypowiedzi tych osób związanych z tymi zdarzeniami, tylko, żeby osoby te mogły tego rodzaju wypowiedzi w sposób swobodny wyrażać, a kwestia ocen tych opinii czy wartości przedstawianych informacji jest już kwestią inną, kwestią zadania, które można powierzyć historykom – powiedział Lewandowski.Ani powód, ani pozwany nie byli obecni w sądzie na ogłoszeniu wyroku. Obu reprezentowali pełnomocnicy. Pełnomocnik Kaczyńskiego odmówił jakiegokolwiek komentarza w sprawie. Z kolei pełnomocnik Wałęsy Maciej Prusak poinformował dziennikarzy, że będzie namawiał byłego prezydenta na wniesienie kasacji do Sądu Najwyższego.Tuż po ogłoszeniu wyroku Wałęsa zamieścił na swoim profilu w portalu społecznościowym wpis, w którym poinformował, że będzie wnosił o kasację wyroku. „Nie dam sobie zamknąć ust! Będę skarżył ten wyrok do Sądu Najwyższego, a jak będzie trzeba, to do Europejskiego Trybunału Praw Człowieka. Smutne jest jednak to, że Sąd w Polsce chce ograniczać swobodę wypowiedzi na tematy polityczne. I to, co do wypowiedzi tak istotnych, ostrzegających Naród” – napisał były prezydent.",,
"Zdrojewski: Jeśli Platforma dojdzie do władzy, to podniesie wiek emerytalny","Zmiana w kierownictwie PO jest niezbędna, jeżeli nie chcemy przegrać wyborów prezydenckich – oznajmił senator PO Bogdan Zdrojewski, który według mediów ubiega się o stanowisko szefa tej partii. Dodał, że jak Platforma dojdzie do władzy, powinna podnieść wiek emerytalny. – Wypowiedź senatora Zdrojewskiego jest sprzeczna z programem partii – powiedział w rozmowie z portalem tvp.info poseł Jan Grabiec, rzecznik Platformy.","Na pytanie, czy w Platformie jest przeświadczenie, że zmiany w kierownictwie są konieczne Zdrojewski odparł, że w partii presja na dokonanie zmian jest bardzo silna, tyle że jest rozproszona. – Jeśli nie chcemy przegrać kolejnych wyborów, czyli prezydenckich, to zmiana w kierownictwie PO jest niezbędna. Jeżeli się nie dokona, to Małgorzacie Kidawie-Błońskiej w kampanii prezydenckiej będzie niezwykle ciężko – stwierdził senator.Zdrojewski wyraził przekonanie, że „kandydat jest jeden” - Kidawa-Błońska. Senator nie sądzi, by w prawyborach wystartował Radosław Sikorski czy Bartosz Arłukowicz.Pytany o to, po co są prawybory podkreślił: „Prawybory są po to, żeby Małgorzata Kidawa-Błońska miała silniejszy mandat. Jeżeli Bartosz Arłukowicz i Radosław Sikorski nie będą startowali w prawyborach, a wskażą Małgorzatę Kidawę-Błońską, to ją to wzmocni. Gdyby wystartowała tylko z mandatem Grzegorza Schetyny, miałaby słabszą pozycję”. Zdrojewski ocenił też w wywiadzie, że wzrasta poziom świadomości kosztów programów socjalnych, zwłaszcza niskich emerytur, ale także inflacji samego świadczenia.Pytany,  czy Platforma powinna mówić wyborcom, że jak dojdzie do władzy, to podniesie wiek emerytalny, polityk odparł: „tak, i powinna tłumaczyć, że obecny system skazuje miliony Polaków na głodowe emerytury”. – Odpowiedzialny polityk musi mieć odwagę mówić prawdę, a przede wszystkim ponosić odpowiedzialność nie tylko za tu i teraz, lecz także przyszłą kadencje własnego narodu – dodał.Na uwagę, że podwyższenie wieku emerytalnego było decyzją, przez którą PO przegrała wybory, Zdrojewski odpowiedział: „nie sądzę”. – Nie wierzę w to. Owszem, to nie była popularna decyzja. Faktem jest, że źle uzasadniona. Praktycznie bez przekonujących argumentów – ocenił.",,
Prof. Popiela ws. zarzutów wobec Marszałka Grodzkiego. „Nie wycofałam się”,"„Nie wycofałam się jak sugerują niektóre media i blogerzy. Złożyłam zeznania do służb państwowych. Teraz zajmuję się moją pracą, bo to jest moje zadanie” – napisała na Twitterze prof. Agnieszka Popiela.","Profesor Agnieszka Popiela jako pierwsza oskarżyła Marszałka Senatu Tomasza Grodzkiego o to, że podczas jego pracy w szczecińskim szpitalu, miał przyjmować korzyści majątkowe. Chodzi o przyjmowanie pieniędzy od rodzin pacjentów na działającą przy szpitalu fundację. „Jak moja Mama umierała, to trzeba było dać 500 dolarów za operację. Podobno na czasopisma medyczne. Faktury ani rachunku nie dostałam. Nigdy tego nie zapomnę” – pisała prof. Popiela w mediach społecznościowych.",,
Nie żyje archimandryta Gabriel – jedyny polski prawosławny pustelnik,"W czwartek wieczorem zmarł archimandryta Gabriel – założyciel i twórca skitu w Odrynkach (Podlaskie) jedynej w kraju prawosławnej pustelni, w przeszłości przełożony męskiego cerkiewnego klasztoru w Supraślu. Miał 54 lata.","Informację o śmierci duchownego potwierdziła w komunikacie kancelaria metropolitalna w Warszawie.Archimandryta Gabriel od początku swej drogi zakonnej związany był z klasztorem Zwiastowania Najświętszej Maryi Panny w Supraślu – jednym z najważniejszych w kraju ośrodków cerkiewnego życia monastycznego; od maja 2000 r. przez prawie osiem lat był też jego namiestnikiem i proboszczem przyklasztornej parafii.W 2007 r. obronił pracę doktorską pt. „Zabłudów jako ośrodek kulturalno-religijny Kościoła prawosławnego”.W kwietniu 2008 r. zrezygnował z nominacji na biskupa (miał zostać biskupem pomocniczym ówczesnej diecezji przemysko-nowosądeckiej, z tytułem biskupa gorlickiego), nie ukrywając, że chciałby pozostać w supraskim klasztorze. Mówił wtedy, że nie jest gotowy do nowej funkcji, a nawet, że nie jest jej godny. Ostatecznie jego rezygnacja została przez sobór biskupów Polskiego Autokefalicznego Kościoła Prawosławnego przyjęta, a on sam od stycznia 2009 r. zajął się organizacją pierwszego skitu polskiej Cerkwi. Pustelnia powstała, również z dużym zaangażowaniem miejscowej społeczności, w Odrynkach (Podlaskie), wśród rozlewisk Narwi. W publikacjach dotyczących historii Cerkwi w północno-wschodniej Polsce Odrynki są wymieniane wśród miejsc słynących cudami. W przeszłości istniał tu (do połowy XVIII wieku) monaster.",,
Amerykański Departament Stanu dementuje informacje o sankcjach dla Polski,– Doniesienia mediów o zawieszeniu przez USA stosunków z Polską i inne tego typu wiadomości „są po prostu fałszywe” – podkreśliła we wtorek na konferencji prasowej rzeczniczka Departamentu Stanu Heather Nauert.,,,
Kolejny wypadek na przejściu. Po wypadku na Sokratesa ratusz niczego nie zmienił,"W Warszawie doszło do kolejnego dramatycznego wypadku na przejściu dla pieszych w miejscu, którego przebudowy domagali się mieszkańcy. Tym razem potrącony samochodem mężczyzna przeżył, ale w stanie ciężkim został odwieziony do szpitala. Ratusz prowadził korespondencję, ale fizycznych działań nie podjęto. W październiku na przejściu dla pieszych na ul. Sokratesa zginął na miejscu ojciec rodziny. Właśnie po tej tragedii prezydent Trzaskowski obiecywał, że to podejście się zmieni „tu i teraz”.","Do zdarzenia wypadku  doszło rano na ul. Klasyków w Płudach – to część dzielnicy Białołęka. 85-letni kierowca uderzył w pieszego z taką siłą, że poszkodowany mężczyzna przeleciał w powietrzu na drugą stronę jezdni i uderzył w maskę samochodu, którego kierowca zatrzymał się wcześniej, by go przepuścić. Zdaniem stowarzyszenia Miasto Jest Nasze gdyby na jego miejscu było kilkuletnie dziecko (obok jest przedszkole, a nieco dalej szkoła), mogłoby nie przeżyć. Domniemany sprawca zbiegł z miejsca wypadku, ale zgłosił się na policję w ciągu dnia.  Miasto Jest Nasze opublikowało pismo, w którym jeden z mieszkańców okolicy w imieniu swoim i sąsiadów informował o zagrożeniu wynikającym z przekraczania przez kierowców dopuszczalnej prędkości i wnosił o zamontowanie elementów infrastruktury egzekwujących jej przestrzeganie, takich jak np. progi zwalniające.",,
"Palikot: jesteśmy gotowi na porozumienia z SLD, ale szykujemy się do samodzielnego startu","Nie będzie wspólnych list SLD i Twojego Ruchu. Janusz Palikot fiasko zjednoczenia lewicy zrzuca na Sojusz Lewicy Demokratycznej.
Palikot poinformował o tym w przerwie Krajowej Rady Politycznej Twojego Ruchu. Według niego, w SLD nie ma zgody co do współpracy z Twoim Ruchem, bo Leszek Miller napotkał na opór części działaczy.","– Twój Ruch jest zdecydowany tworzyć wspólne listy z SLD do sejmików wojewódzkich, a także budować nieformalne porozumienia na innych szczeblach samorządu. Jesteśmy przygotowani do tego rozwiązania – zadeklarował lider Twojego Ruchu – Janusz Palikot. – Mam jednak poczucie, że w SLD nie ma w tej chwili takiej gotowości. SLD jest skłócone w walce o władzę. W czasie czwartkowego posiedzenia kierownictwa tej partii doszło do przesilenia, z którego wynika, że w trakcie najbliższych wyborów SLD nie będzie w stanie z nami tworzyć wspólnych list do sejmików wojewódzkich – dodał.  „Zachowujemy możliwość negocjacji w ostatniej chwili”  Twój Ruch zapowiada, że jest w stanie porozumieć się z SLD nawet w ostatniej chwili. Jednak partia Janusza Palikota nie może czekać na rozwój wypadków w SLD i musi działać, aby zarejestrować swoje listy wyborcze. Lider Partii zapewnił, że trzyma kciuki za Leszka Millera.–  Miller, który jest zwolennikiem porozumienia z Twoim Ruchem nie ma większości w tej sprawie. Licząc, że Leszkowi Millerowi uda się doprowadzić do zmiany stanowiska, podkreślamy, że jesteśmy gotowi do takiego porozumienia – powiedział Palikot.   – Nawet jeśli porozumienia zapadnie pod koniec sierpnia – to nawet wówczas możemy przystąpić do negocjacji. Kalendarz jest nieubłagany, dlatego podjęliśmy decyzję, że się przygotowujemy samodzielnie do wyborów zachowując opcję negocjacji w ostatniej chwili – dodał.",,
Niemiecka policja szuka kandydatów do służby w Polsce,Niemieckie szkoły policyjne publikują ogłoszenia o rekrutacjach w języku polskim. Od lat Niemcy zmagają się z brakami kadrowymi w policji; teraz zdecydowały się szukać kandydatów na policjantów w Polsce. Wymagania to znajomość języka niemieckiego oraz zaliczenie testów psychologicznych i sprawnościowych.,"Policjantem w Niemczech może zostać każdy obywatel Unii Europejskiej. Kandydatów na policjanta chce ściągnąć z Polski m. in. Wyższa Szkoła Policji w Brandenburgii.„Posiadane obywatelstwo nie odgrywa żadnego znaczenia. Dzięki Europie bez granic każdy ma dziś możliwość nauki zawodu czy podjęcia studiów w wybranym przez siebie kraju. Również policja brandenburska chce dołączyć do tej idei europejskiej i umożliwić Polakom władającym dobrze językiem niemieckim zgłoszenie się i zostanie policjantką lub policjantem w Brandenburgii” – czytamy w ogłoszeniu na stronie uczelni. – Przyjmowanie młodych ludzi do pracy u nas powinno być czymś normalnym – tłumaczył „Die Welt” polityk konserwatywnej CDU Bjoern Lakenmacher, wyjaśniając, że zatrudnianie Polaków w policji nie spotyka się z większymi protestami. „Die Welt” przypomina, że przed wdrożeniem w 2015 r. specjalnego programu, którego celem jest pozyskanie kandydatów do służby policyjnej z Polski, w Brandenburgii silne były opory przeciwko przyjmowaniu Polaków. Ludzie zastanawiali się, czy będą lojalni, czy dopasują się do systemu. CDU w Berlinie mówiła wręcz o „najemnikach”. Teraz, jak mówią pracujący już od dłuższego czasu w Niemczech polscy policjanci, tego problemu już nie ma.",,
„Orzeczenie TSUE nie zahamuje reformy wymiaru sprawiedliwości”,Orzeczenie Trybunału Sprawiedliwości Unii Europejskiej nie zahamuje reformy wymiaru sprawiedliwości – oświadczył wiceminister sprawiedliwości Michał Wójcik. Jego zdaniem TSUE w ogóle nie powinien zajmować się pytaniami prejudycjalnymi Sądu Najwyższego.,"Sąd Najwyższy postanowił w zeszły czwartek zwrócić się do Trybunału Sprawiedliwości UE z pięcioma pytaniami prejudycjalnymi dotyczącymi zasady niezależności sądów i niezawisłości sędziów jako zasad prawa unijnego oraz unijnego zakazu dyskryminacji ze względu na wiek. SN postanowił też zawiesić stosowanie przepisów trzech artykułów ustawy o SN dotyczących przechodzenia w stan spoczynku sędziów SN, którzy ukończyli 65. rok życia.Wójcik w TV Republika podkreślił, że Trybunał Sprawiedliwości UE nie powinien rozpatrywać pytań prejudycjalnych sformułowanych w tej sprawie przez Sąd Najwyższy. – Wydaje mi się, że TSUE w ogóle nie powinien się tym zajmować. Sprawy wymiaru sprawiedliwości leżą poza jurysdykcją wspólnotową. Nie ma co do tego żadnych wątpliwości – ocenił.Wójcik przypomniał, że w ostatnich latach Federalny Trybunał Sprawiedliwości w Niemczech wskazywał, iż sprawy organizacji wymiaru sprawiedliwości leżą poza sprawami wspólnotowymi. Reforma sprawiedliwości Wiceszef resortu zapewnił też, że orzeczenie TSUE dot. pytań prejudycjalnych nie zahamuje reformy wymiaru sprawiedliwości w Polsce. – Biorę pod uwagę, to co się działo w poprzednich latach w innych państwach. Przykład Węgier sprzed kilku lat, gdzie temat obniżenia wieku emerytalnego był brany pod uwagę, a i tak reforma została przeprowadzona – podkreślił.Zadeklarował, że obóz rządzący nie cofnie się przed zmianami w sądownictwie. – Uważam, że musimy patrzeć na cały system oczami obywateli. Nie wyobrażam sobie, żebyśmy dzisiaj się wycofali ze zmian. My się nie cofniemy, pomimo tego, że kłody są nam rzucane pod nogi – oświadczył.W zeszły czwartek w odpowiedzi na decyzje SN, Kancelaria Prezydenta oświadczyła, że działanie Sądu Najwyższego, polegające na zawieszeniu stosowania niektórych przepisów ustawy o SN, nastąpiło bez prawidłowej podstawy prawnej i nie wywiera skutków wobec prezydenta ani jakiegokolwiek innego organu. Takie stanowisko przedstawił też w zeszły piątek wiceszef Kancelarii Prezydenta Paweł Mucha. „Polskie prawo nie zna takiej instytucji”Mucha podkreślił, że „nikt w Polsce nie kwestionuje możliwości zwracania się przez sądy na podstawie traktatu o funkcjonowaniu UE z pytaniem prejudycjalnym do TSUE”. – Natomiast jest absurdem, jest niedorzecznością tego rodzaju postanowienie, jak ten punkt trzeci w zakresie zawieszenia stosowania ustawy. Polskie prawo nie zna takiej instytucji i nijak ma się do tego TSUE – powiedział prezydencki minister.Zastępca prokuratora generalnego Robert Hernand w oświadczeniu z zeszłego piątku stwierdził, że Sąd Najwyższy wydając postanowienie, zawierające pytania prejudycjalne do Trybunału Sprawiedliwości UE i zawieszając stosowanie niektórych przepisów ustawy o SN, dopuścił się szeregu naruszeń prawa.Z kolei rzecznik SN Michał Laskowski podkreślał, że Sąd Najwyższy postąpił zgodnie z prawem. Według niego, były „pełne podstawy” do wydania przez SN takiego postanowienia i wstrzymania wykonywania przepisów trzech artykułów ustawy o SN.",,
Andrzej Duda liderem sondażu prezydenckiego,36 proc. Polaków chce w wyborach prezydenckich głosować na prezydenta Andrzeja Dudę – wynika z sondażu przeprowadzonego przez Instytut Badań Pollster na zlecenie „Super Expressu” oraz se.pl. Chęć głosowania na przewodniczącego Rady Europejskiej Donalda Tuska deklaruje 26 proc. badanych.,"„Liderem sondaży przed wyborami prezydenckimi jest Andrzej Duda. Ale za plecami ma dwóch groźnych konkurentów. Oprócz przewodniczącego Rady Europejskiej Donalda Tuska w wyścigu liczy się także prezydent Słupska Robert Biedroń” – czytamy w „Super Expresie”.Z sondażu przeprowadzonego przez Instytut Badań Pollster wynika, że na Roberta Biedronia w wyborach prezydenckich chce głosować 19 proc. Polaków. „Robert Biedroń może namieszać w wyborach prezydenckich” – ocenia „SE”.Na dalszych miejscach w sondażu znaleźli się: Paweł Kukiz (7 proc.), Monika Jaruzelska (4 proc.), Janusz Korwin-Mikke i Katarzyna Lubnauer (po 3 proc.) oraz Władysław Kosiniak- Kamysz (2 proc.).Sondaż przeprowadzono w dniach 4-5 kwietnia 2018 r. na próbie 1023 dorosłych Polaków.",,
Warszawski sylwester bez fajerwerków,"Podjąłem decyzję, że i w tym roku na warszawskim sylwestrze nie będzie fajerwerków. Chcemy dać dobry przykład i liczymy na wsparcie mieszkańców. Pomóżmy wspólnie zwierzakom – poinformował prezydent stolicy Rafał Trzaskowski.","– Podjąłem decyzję, że i w tym roku na warszawskim sylwestrze nie będzie fajerwerków. Chcemy dać dobry przykład i liczymy na wsparcie mieszkańców. Pomóżmy wspólnie zwierzakom – zaapelował prezydent stolicy Rafał Trzaskowski, cytowany w komunikacie ratusza. Urzędnicy zachęcają warszawiaków, by w trosce o bezpieczeństwo i spokój psów, kotów, ptaków i innych zwierząt zrezygnowali z materiałów pirotechnicznych. – Huk może płoszyć domowych pupili, a także dziką zwierzynę – podkreślił magistrat. Jak zaznaczono, „właściciele psów i kotów powinni zwrócić szczególną uwagę na bezpieczeństwo czworonoga, jak również odpowiednie oznakowanie w postaci czipa czy adresatki”. Znalezienie zagubionego zwierzęcia należy zgłaszać straży miejskiej. Funkcjonariusze odwożą zaczipowane czworonogi pod przypisany adres właściciela. Ekopatrol przekazuje też zwierzęta do specjalistycznych placówek: schroniska Na Paluchu, ośrodka Cites i Ptasiego Azylu przy zoo, a także do lecznic weterynaryjnych, które współpracują ze strażą miejską.",,
„Wielokrotnie dochodziło do różnicy zdań między Polską a Węgrami”,Prezydent Węgier Janos Ader za dwa tygodnie złoży wizytę w Polsce. W Piotrkowie Trybunalskim wraz z prezydentem Andrzejem Duda będzie uczestniczył w Dniach Przyjaźni Polsko-Węgierskiej – poinformował szef Biura Prasowego Kancelarii Prezydenta Marek Magierowski.,"Prezydent Węgier Janos Ader wraz z prezydentem Andrzejem Duda będzie uczestniczył w Dniach Przyjaźni Polsko-Węgierskiej.– Jestem przekonany, że podczas spotkania w Piotrkowie Trybunalskim dojdzie do rozmowy na temat Europy, na temat tego co się w Brukseli wydarzyło. Ale przypomnijmy sobie, że wielokrotnie dochodziło do różnicy zdań między rządem polskim a węgierskim, choćby w sprawie relacji obu krajów z Rosją – poinformował w programie w Polsat News i Radiu Zet, szef Biura Prasowego Kancelarii Prezydenta Marek Magierowski.",,
Pomnik księdza Henryka Jankowskiego jutro może wrócić na swoje miejsce,"Miasto Gdańsk oddało pomnik księdza Henryka Jankowskiego społecznemu komitetowi budowy pomnika, który jest jego właścicielem. Szef komitetu oświadczył że już jutro monument może wrócić na swoje miejsce. Jego zdaniem, wbrew temu, co mówi miasto, do ponownego postawienia pomnika nie jest konieczne zezwolenie Ratusza.","Monument, stojący w pobliżu kościoła świętej Brygidy, został przewrócony w nocy przez trzech mężczyzn. Przyczepili oni  linę do figury księdza Jankowskiego i przewrócili ją na ułożone wcześniej opony. Następnie położyli na niej ministrancką komżę i dziecięcą bieliznę i sami poinformowali policję o zdarzeniu.  Na miejscu pojawiły się miejskie służby, które chciały zabrać zniszczony pomnik do magazynu. Zablokowali to jednak członkowie „Solidarności”. Miasto postanowiło więc oddać pomnik społecznemu komitetowi, by, jak poinformował wiceprezydent Gdańska Piotr Grzelak, nie zaogniać konfliktu.  W grudniu w „Dużym Formacie”, magazynie „Gazety Wyborczej”, opublikowano świadectwo osoby, która miała jako dziecko paść ofiarą molestowania seksualnego przez księdza zmarłego ponad 8 lat prałata Henryka Jankowskiego. Po opublikowaniu reportażu, ujawniło się więcej osób twierdzących, że były przez niego napastowane. W pobliżu ustawionego w 2012 roku pomnika kilkukrotnie odbywały się demonstracje. Żądano między innymi usunięcia monumentu. Taką potrzebę deklarował także zamordowany w styczniu prezydent Gdańska Paweł Adamowicz, wcześniej jeden z fundatorów pomnika, a w dzieciństwie ministrant w parafii św. Brygidy.",,
Radzymin: koronacja figury Matki Bożej Fatimskiej koroną papieską,"W powstającym sanktuarium Jana Pawła II w Radzyminie odbyła się uroczysta koronacja figury Matki Bożej Fatimskiej koroną papieską. Ceremonii przewodniczył abp Henryk Hoser, metropolita warszawsko-praski. – Maryja ostrzega nas, że świat odrzucający Boże Prawo skazany jest na zagładę – powiedział arcybiskup.","Korony zostały pobłogosławione przez papieża Franciszka podczas jego zeszłorocznego pobytu na Jasnej Górze, w trakcje Światowych Dni Młodzieży. Stało się to podczas mszy świętej dziękczynnej z okazji 1050. rocznicy chrztu Polski – Jak pisali Ojcowie Kościoła, skoro Jezus jest Królem Królów, to Maryja, Ta, która nosiła Go w swoim łonie, ofiarowała światu i wychowywała, jest także nie tylko naszą Matką, ale i Wszechmocną Panią - Królową, której opieki i orędownictwa powinniśmy przyzywać – powiedział podczas uroczystości w Radzyminie abp Henryk Hoser.",,
Rosja: Choroba Aleksieja Nawalnego „wynikiem działania osoby trzeciej”?,"„Reakcja alergiczna” Aleksieja Nawalnego może być wynikiem zatrucia nieznaną substancją chemiczną – uważa jedna z lekarek, która w przeszłości leczyła rosyjskiego opozycjonistę. Według jego adwokatki lekarze w moskiewskim szpitalu mają problem z rozpoznaniem choroby.","Aleksiej Nawalny, jeden z najważniejszych liderów rosyjskiej opozycji, został nad ranem w niedzielę przewieziony z aresztu do szpitala z powodu „ostrej reakcji alergicznej” - przekazała jego rzeczniczka Kira Jarmysz. Zgodnie z jej relacją Nawalny miał opuchniętą, zaczerwienioną i pokrytą wysypką twarz. Zastrzegła przy tym, że Nawalny nigdy wcześniej nie uskarżał się na żadne alergie.Anastazja Wasiljewa, lekarka lecząca w przeszłości Nawalnego, napisała na Facebooku: „Nie możemy wykluczyć, że jest to toksyczne uszkodzenie skóry i błon śluzowych wywołane przez nieznaną substancję chemiczną i jest wynikiem działania »osoby trzeciej«.” Jej zdaniem opozycjonista nie został właściwie zbadany i wezwała lekarzy w moskiewskiej klinice, gdzie obecnie Nawalny przebywa, do przebadania próbek z jego prześcieradła, skóry i włosów pod kątem obecności tam substancji toksycznych.Adwokatka Nawalnego Olga Michajłowa napisała na Facebooku w niedzielę wieczorem, że lekarze obecnie nie wiedzą, co dolega jej klientowi i podkreśliła, że jest mało prawdopodobne, aby choroba Nawalnego była wynikiem jego dawnych alergii.Nawalny został aresztowany na 30 dni w środę za wzywanie do demonstracji. Kilka dni wcześniej podczas wiecu oświadczył, że jeśli w ciągu tygodnia nie dojdzie do zarejestrowania wszystkich opozycyjnych kandydatów w wyborach do władz Moskwy, to na sobotę 27 lipca zostanie zwołana demonstracja przed siedzibą władz miejskich.W sobotę podczas protestu w stolicy policja zatrzymała blisko 1400 osób. Według portalu obrońców praw człowieka OWD-Info 77 osób zostało pobitych.",,
Szefernaker: Celem tez głoszonych przez PO jest osłabienie Polski. Trzeba się temu przeciwstawić,"Rzeczywistym celem narzucanych obecnie opinii publicznej przez drugą stronę sceny politycznej informacji jest osłabienie Polski i doprowadzenie do jej podziału na 16 regionów – uważa Paweł Szefernaker. Wiceminister spraw wewnętrznych i administracji wskazał, że osoby głoszące te tezy twierdzą, iż chodzi o przekazanie większej władzy mieszkańcom.","Wiceminister spraw wewnętrznych i administracji Paweł Szefernaker był gościem trwającego w Spale zjazdu klubów Gazety Polskiej. W trakcie swojego wystąpienia zaapelował o przeciwstawienie się tezom zaprezentowanym przez samorządowców związanych z Platformą Obywatelską.  Paweł Szefernaker powiedział, że tezy te potrzebują jasnego odzewu od strony politycznej i patriotycznej wszystkich, którzy opowiadają się za mocną Polską, liczącą się na arenie międzynarodowej. – Dziś bardzo często pojawiają się informacje narzucane opinii publicznej przez drugą stronę sceny politycznej, z których wynika, że są to nowe tezy samorządowców PO mają prowadzić do przekazania większej władzy mieszkańcom. A tym czasem są to tezy, które prowadzą de facto do osłabienia Polski i do podziału jej na 16 regionów – mówił wiceminister.",,
"Renata Beger powraca. Zasłynęła deklaracją, że „lubi seks jak koń owies”","Była posłanka Samoobrony Renata Beger wraca do gry. Założyła Polski Związek Zawodowy Rolnictwa „Wyzwolenie” – donosi „Rzeczpospolita”. Z parlamentu zniknęła w 2007 r. Zasłynęła deklaracją, że „lubi seks jak koń owies”.","Jak donosi gazeta, Beger we wrześniu tego roku stanęła na czele komitetu założycielskiego Polskiego Związku Zawodowego Rolnictwa „Wyzwolenie"".„Rz” przypomina, że Beger „zapisała się w polityce dzięki bon motom”, m.in. deklaracji, że „lubi seks jak koń owies"". „Pracowała w rywinowskiej komisji śledczej i ujawniła nagrania mające świadczyć o korupcji politycznej stosowanej przez PiS. Po 2007 r. – jak cała Samoobrona – zniknęła z parlamentu” – przypomina gazeta.– Chcę się zaangażować wyłącznie w działalność związkową. A co przyszłość przyniesie? Nigdy się nie mówi »nigdy« – mówi Beger, pytana o to, czy wraca do polityki.Działanie Beger skomentował ekspert od komunikacji strategicznej dr Sergiusz Trzeciak. – W polityce wszystko jest możliwe, ale trudno jest wrócić, gdy poniosło się porażkę. Wymaga to posiadania kapitału, zarówno ludzkiego, jak i finansowego – ocenia.",,
„Weźcie je sobie”. Matka zostawiła w Pogotowiu Opiekuńczym czwórkę dzieci,"25-letnia matka zostawiła czwórkę dzieci w wieku od roku do sześciu lat w Pogotowiu Opiekuńczym w Tarnowie w woj. małopolskim. Poinformowała personel placówki, że nie może i nie chce się nimi zajmować.","– Weźcie je sobie, nie chcę ich wychowywać, nie chcę się nimi zajmować, nie mogę ich utrzymywać – powiedziała pracownikom Pogotowia Opiekuńczego 25-latka.Miasto zgłosiło się do sądu, a ten zdecydował o tymczasowym umieszczeniu czwórki rodzeństwa w pogotowiu. Portal Tarnow.NaszeMiasto.pl informuje, że gdy chłopcy trafili do placówki, byli przestraszeni i wymagali pomocy lekarskiej. Teraz już doszli do siebie i mają doskonały kontakt z opiekunami.– Chcemy jak najszybciej dla tych dzieci znaleźć rodzinę zastępczą. Pogotowie Opiekuńcze nie jest bowiem miejscem dla takich maluchów – mówi Dorota Krakowska, zastępca prezydenta Tarnowa ds. Polityki Społecznej.W ośrodku przebywają dzieci i młodzież od 10. do 18. roku życia, którzy trafili tam dlatego, że sprawiają problemy wychowawcze bądź mają za sobą konflikty z prawem. Problemem jest jednak, że w 70 rodzinach zastępczych różnego typu działających w Tarnowie nie ma już miejsc, a nowych chętnych do opieki nad dziećmi nie ma.",,
Prezydent: Stan wojenny to była próba ostatecznego zepchnięcia Polaków z drogi ku wolności,"– 13 grudnia 1981 r. – jak mówili przez te 38 lat Polacy i jak mówią w większości do dziś – to rocznica wywołania wojny jaruzelsko-polskiej, wypowiedzenia wojny przez Wojciecha Jaruzelskiego i komunistyczny reżim całej reszcie polskiego społeczeństwa – powiedział w piątek prezydent Andrzej Duda.","– Jest dziś szczególny dzień, 38 rocznica ogłoszenia stanu wojennego. 13 grudnia 1981 r. – jak mówili przez te 38 lat Polacy i jak mówią w większości do dziś - 38. rocznica wywołania wojny jaruzelsko-polskiej. To znaczy wypowiedzenia wojny przez Wojciecha Jaruzelskiego i komunistyczny reżim w zasadzie śmiało można powiedzieć – całej reszcie polskiego społeczeństwa – powiedział prezydent podczas uroczystości wręczenia odznaczeń państwowych w 38. rocznicę wprowadzenia stanu wojennego w Polsce.Według prezydenta jeśli weźmie się pod uwagę, że tylko ruch Solidarności miał w swojej części oficjalnej 10 mln członków i to, że mogły do niego należeć tylko osoby dorosłe, „można mówić, że jako, że tym ludziom wypowiedziano wojnę, to wypowiedziano ją całemu polskiemu społeczeństwu”. „Stan wojenny to była próba ostatecznego zniewolenia Polaków” – Stan wojenny, to była próba ostatecznego zniewolenia Polaków, zepchnięcia naszego społeczeństwa i narodu z drogi ku wolności – powiedział prezydent Duda.Podczas uroczystości wręczenia odznaczeń państwowych w 38. rocznicę wprowadzenia stanu wojennego w Polsce prezydent przypomniał, że przed 1981 r. społeczeństwo zgłaszało wobec komunistycznej władzy postulaty socjalne, ale też wolnościowe.– Żądano prawdy, żądano uczciwości w życiu publicznym, tego czego przecież do dzisiaj ludzie tak bardzo pragną, bo państwo albo jest uczciwe, albo bez tego nie jest uczciwe – stwierdził Duda.Podkreślił, że obchodzimy pamięć wydarzenia, które „położyło się cieniem na całych latach 80. i cofnęło nas w państwowym rozwoju”. – Gdyby „Solidarność” mogła wtedy zwyciężyć i dalej prowadzić proces zmian Rzeczpospolitej, wiele trudnych dla nas momentów dziejowych pewnie by się nie zdarzyło. To zostało jednak brutalnie przerwane –  stwierdził prezydent.Dodał, że w przestrzeni publicznej dyskutuje się dziś o tym, jakie były przyczyny wprowadzenia stanu wojennego i są tacy, „którzy próbują wybielać jego autorów i sprawców”. „Badacze mówią o prawdopodobnie około 100 ofiarach tamtego reżimu” – To z pewnością najstraszniejszy czas w ostatnich dziejach Rzeczpospolitej, najbardziej dramatyczny i traumatyczny – powiedział Andrzej Duda. Badacze mówią o prawdopodobnie około 100 ofiarach tamtego reżimu – podkreślił.Podczas piątkowej uroczystości wręczenia odznaczeń państwowych w 38. rocznicę wprowadzenia stanu wojennego prezydent powiedział, że rano spotkał się z matką prawdopodobnie najmłodszej ofiary tamtego czasu Emila Barchańskiego, wówczas ucznia warszawskiego liceum imienia Mikołaja Reja. Podkreślił, że cały czas przeżywa ona śmierć syna i pomimo upływu lat nie może się z nią pogodzić.Jak mówił stan wojenny to był „czarny czas” kiedy część Polaków, czy „to ufającą, czy to taką, która podjęła decyzje o wyborze drogi służbowej, zawodowej, ustawiano przeciwko drugim”.",,
Prezes TVP: Rozbiliśmy bank oglądalności. Polacy chcą być razem w Zakopanem,"– Mamy rodzaj nowej świeckiej tradycji. Ten sylwester rozbił bank oglądalności – powiedział prezes TVP Jacek Kurski po sylwestrowej zabawie w Zakopanem. – Zanim zostałem prezesem TVP przez siedem lat z rzędu TVP przegrywała sylwestra, a teraz od 3 lat wygrywa dlatego, że potwierdziło się, że trzeba zbudować nowy format sylwestra narodowego. Polacy chcą być razem w Zakopanem – mówił.","Sylwester Marzeń w Zakopanem okazał się hitem niemal na każdej płaszczyźnie – na miejscu bawiło się kilkadziesiąt tysięcy ludzi, w internecie śledziło go setki tysięcy użytkowników, a przed telewizorami miliony widzów.Prezes TVP Jacek Kurski, dziękując organizatorom i widzom za tę wyjątkową imprezę zaznaczył, że odkąd narodowy sylwester organizowany jest u podnóża Tatr, nastała nowa, „świecka tradycja”. – Ten sylwester rozbił bank oglądalności – zaznaczał.– Zanim zostałem prezesem TVP przez siedem lat z rzędu Telewizja Polska przegrywała sylwestra, a teraz od 3 lat wygrywa. Potwierdziło się, że trzeba budować nowy format sylwestra narodowego – mówił.Jak zaznaczał, „wielkie podziękowania należą się widzom TVP”. – Za to, że byli w tę sylwestrową noc z TVP i dali jej rekordowe, historyczne zwycięstwo oglądalności. 6,5 miliona Polaków średnio oglądało Sylwestra Marzeń z „dwójką”. Rekord został pobity. Z całego serca dziękuję Polakom, że byli z nami – mówił prezes TVP.– O godz. 20 włączyliśmy mierniki pokazujące oglądalność. Do 20.05 już było pozamiatane. Mieliśmy 6,5 mln widzów po paru minutach, co nie byłoby możliwe bez promocji w różnych mediach – przyznał Kurski.",,
„Nie wiązałbym prezydenta z kwestią mecenasa Królikowskiego”,"– Na razie nie ma żadnych podstaw do stwierdzenia, że jest to sprawa, która jest wymierzona przeciwko panu prezydentowi. W ogóle nie bardzo wiemy, jaką rolę odgrywał mecenach Królikowski (w procesie tworzenia prezydenckich ustaw – red.) – stwierdził dr Adam Tomczyński, radca prawny, wieloletni sędzia, komentując dla portalu tvp.info sprawę przelewów na rzecz kancelarii byłego wiceministra w rządzie PO-PSL. – Ja bym nie używał takiego argumentu, że sprawa Królikowskiego to atak na prezydenta – przyznał również prof. Andrzej Rzepliński, były prezes Trybunału Konstytucyjnego, na antenie TVN24.","Białostocka prokuratura bada powiązania finansowe Michała Królikowskiego ze spółką paliwową, która pojawiła się w śledztwie dotyczącym wyłudzeń VAT. Na początku września portal tvp.info ujawnił, że były wiceminister sprawiedliwości w rządzie PO-PSL kilkanaście miesięcy temu pracował dla firmy, której właściciele zostali zatrzymani przez CBŚP za wyłudzenie 700 mln zł. – Nie ja jestem celem działań prokuratury, celem jest zdyskredytowanie prezydenta Andrzeja Dudy jako osoby, która przedstawi wiarygodną reformę sądownictwa. Jest bardzo prawdopodobne, że minister sprawiedliwości-prokurator generalny Zbigniew Ziobro idzie na wojnę z prezydentem – tak w piątek rano w radiu RMF FM bronił się prof. Michał Królikowski. Zaprzeczył temu prokurator krajowy Bogdan Święczkowski. – Śledztwo ws. VAT w żaden sposób nie jest związane z prezydentem ani z Kancelarią Prezydenta. Zostało ono wszczęte jeszcze za czasów Andrzeja Seremeta – zapewnił na konferencji prasowej. Dr Adam Tomczyński w rozmowie z portalem tvp.info podkreślił, że nie jest dokładnie znana rola Królikowskiego przy przygotowywaniu prezydenckich projektów ustaw reformujących sądownictwo (mają być przedstawione 25 września). Choć rzecznik prezydenta Krzysztof Łapiński zapewniał, że mecenas tylko współpracował z Kancelarią Prezydenta i po prostu przedstawił swoje propozycje w tych sprawach, to zdaniem Tomczyńskiego nie wiadomo, czy Królikowski był „szefem jednego jedynego zespołu, który zajmował się zmianami w ustawach o Sądzie Najwyższym i KRS-ie, czy był szefem jednego z kilku zespołów, i czy w ogóle był szefem takiego zespołu, ponieważ tutaj takich jasnych informacji nie ma w tej kwestii”.Przelew na kwotę miliona złotych od firmy podejrzanej o udział w mafii paliwowej, trafił na konto kancelarii byłego wiceministra sprawiedliwości w rządzie PO-PSL mec. Michała Królikowskiego tego samego dnia, którego zostali zatrzymani domniemani organizatorzy tzw. karuzeli VAT-owskiej. Mec. Królikowski odmówił prokuraturze informacji o numerze konta, na którym są te fundusze. Pojawiły się głosy, że mogło dojść do prania brudnych pieniędzy.Depozyt czy pranie brudnych pieniędzy?Dr Tomczyński zaznaczył, że na razie w tej sprawie jest sporo niewiadomych. – Nie wiemy dokładnie, jak to było i czy jest umowa między składającym depozyt a mecenasem Królikowskim, bo taka umowa powinna być. Ona powinna regulować warunki wypłaty tego depozytu – stwierdził były sędzia. Jak dodał, umowa winna wskazywać, jaka dokładnie kwota depozytu zostanie złożona, na jakim koncie i w jakim miejscu. – Umowa depozytu, jak różnego rodzaju umowy, może być stworzona na podstawie przepisów polskiego prawa, zgodnie z kodeksem cywilnym. Czasem zdarza się także, że stronami takiej umowy są adwokaci – zauważył Tomczyński. Jednak podkreślił, że przyjęcie takiej kwoty na konto kancelarii jest sprawą co najmniej ryzykowną. –  Z całą pewnością na koncie swojej kancelarii nie trzymałbym żadnych pieniędzy pochodzących ze źródła nie do końca znanego. Natomiast na ile pan mec. Królikowski mógł czy nie mógł się zorientować, że są to pieniądze pochodzące z przestępstwa i czy rzeczywiście pochodziły one z przestępstwa? To jest właśnie kwestia postępowania wyjaśniającego, śledztwa, które prokuratura będzie prowadzić – stwierdził były sędzia. – Kłopot, jeśli chodzi o pana ministra Królikowskiego, polega chyba na tym, że do końca nie potrafi wytłumaczyć, skąd jest te 800 tys. złotych albo więcej. Ja wiem o kwocie 1 miliona złotych – 200 tys. złotych na wynagrodzenie, to w porządku – natomiast pozostała kwota… no nie bardzo wiadomo na co. Były minister mówi, że to na poczet ewentualnych przyszłych kar i kaucji wobec klientów – rozważał w rozmowie z tvp.info dr Tomczyński.Uniemożliwianie zajęcia – Zapewne tutaj leży problem – zauważył były sędzia.  – Zdaniem prokuratury to nie powinno być tak, że uniemożliwia się w ten sposób zajęcie pieniędzy pochodzących z czynu przestępczego. Zamiast zostać zajęte w toku normalnego działania prokuratury, te pieniądze gdzieś znikają, a potem mogą być przeznaczone na to, żeby zapłacić kaucję i w jakiś inny sposób pomóc przestępcom – wskazał. Według dr Tomczyńskiego ważną kwestią w sprawie przelewów od firmy podejrzanej o uczestniczenie w karuzeli VAT-owskiej jest zachodzące podejrzenie o pranie brudnych pieniędzy. – Pranie brudnych pieniędzy to jest jedno z dwóch przestępstw, gdzie nawet adwokat, nawet radca prawny, nie mogą się zasłaniać tajemnicą adwokacką. Muszą udzielić informacji w tej sprawie – podkreślił. Nie chronić się za plecami prezydenta– Pojawia się również pytanie, czy pan mec. Królikowski wszystko i w odpowiednim czasie prokuratorowi powiedział? Tego na razie nie wiemy. Natomiast ja nie widzę nic dziwnego w działaniach prokuratury i nie uważam, żeby to miało cokolwiek wspólnego z panem prezydentem – stwierdził.– Najlepiej by było, żeby pan Królikowski bardziej się zajął wyjaśnieniem skąd miał te pieniądze i czy ma umowę, niż próbą takiego podpinania się pod pana prezydenta i chronienia się za jego plecami – podsumował dr Tomczyński. Rzepliński: ja bym nie używał takiego argumentu– Ja bym nie używał takiego argumentu, że sprawa Królikowskiego to atak na prezydenta – powiedział z kolei w TVN24 prof. Andrzej Rzepliński, były prezes Trybunału Konstytucyjnego. Jak zasugerował, prok. Święczkowski „zauważył, że Królikowski zasłania się prezydentem, tym, co robił dla prezydenta, czyli już buduje sobie linię obronną”.– W tej sytuacji wycofanie się z pisania dla prezydenta ustaw, to byłoby za mało. Powinien poinformować Andrzeja Dudę: panie prezydencie, jestem absolutnie niewinny, broniłem gangsterów, którzy ukradli duże pieniądze  – powiedział prof. Rzepliński.",,
Facebook usuwa fałszywe konta z Iranu,"Facebook poinformował w piątek, że usunął z serwisu społecznościowego 82 strony, grupy i konta, które zostały założone w Iranie w celu dezinformowania amerykańskich i brytyjskich użytkowników.","Usunięte strony, grupy i konta znajdowały się zarówno na Facebooku, jak i na należącym do tej firmy Instagramie, a łącznie miały one ponad milion obserwujących. Fikcyjni właściciele kont byli najczęściej Amerykanami lub Brytyjczykami i publikowali na nich treści na politycznie drażliwe tematy, jak relacje rasowe, imigracja, sprzeciw wobec polityki Donalda Trumpa – poinformował Nathaniel Gleicher, który w Facebooku kieruje departamentem ds. cyberbezpieczeństwa.Jak podkreślono, choć udało się ustalić, że fikcyjne strony, grupy i konta stworzono w Iranie, nie wiadomo, czy władze tego kraju miały z tym jakikolwiek związek.",,
Rada Warszawy podjęła decyzję ws. alei Pawła Adamowicza,"Rada Warszawy przegłosowała nadanie imienia nieżyjącego prezydenta Gdańska Pawła Adamowicza jednej z ulic w stolicy.  
Wniosek w tej sprawie złożył na początku roku prezydent Warszawy Rafał Trzaskowski, nie czekając, aż minie przyjęty w zwyczaju pięcioletni okres karencji po śmierci patrona.","Aleja Pawła Adamowicza będzie w parku Tadeusza Mazowieckiego w Śródmieściu.  We wtorek minął rok od tragicznej śmierci Pawła Adamowicza. 13 stycznia 2019 r. prezydent Gdańska został zaatakowany nożem przez 23-letniego Stefana W., który w czasie finału Wielkiej Orkiestry Świątecznej Pomocy wtargnął na scenę. Samorządowiec w bardzo ciężkim stanie trafił do Uniwersyteckiego Centrum Klinicznego w Gdańsku, gdzie następnego dnia zmarł. Paweł Adamowicz miał 53 lata, prezydentem Gdańska był od 20 lat. Pogrzeb odbył się 19 stycznia w Bazylice Mariackiej.  We wrześniu 2019 r. zespół nazewnictwa miejskiego – który opiniuje uchwały o nadaniu nazw miejskim placom, skwerom, alejom i ulicom – wydał negatywną opinię w sprawie nadania imienia Adamowicza. Jego członkowie podkreślali, że nie powinno się robić odstępstw od pięcioletniego okresu karencji po śmierci patrona.",,
Zepsuł się samolot. Nielegalni imigranci zostali we Włoszech,"Z Włoch nie wydalono 15 nielegalnych imigrantów, Tunezyjczyków, bo zepsuł się samolot, którym mieli wrócić do Tunisu – informują media. Wszyscy otrzymali nakaz opuszczenia Włoch w ciągu tygodnia i zostali zwolnieni.","Do zdarzenia, opisanego teraz przez media, doszło w minionym tygodniu.– To byłoby śmieszne, gdyby nie to, że chodzi o kwestię imigracji, która jest nadzwyczaj poważna – tak historię tę skomentował jeden z szefów związku zawodowego policjantów Eugenio Bravo. Wyjaśnił, że w całej operacji planowanej deportacji nielegalnych imigrantów uczestniczyło łącznie 100 funkcjonariuszy. 18 policjantów eskortowało siedmiu Tunezyjczyków z Turynu do Rzymu na lotnisko Fiumicino. Przywieziono tam także 10 innych nielegalnych imigrantów. Wszyscy na mocy dwustronnego porozumienia mieli zostać odesłani samolotem czarterowym do Tunezji.Okazało się jednak, że maszyna jest zepsuta. Dwóch mężczyzn zostało odwiezionych do ośrodka, w którym przebywają migranci oczekujący na odesłanie do swojego kraju. Pozostałych 15 otrzymało oficjalny nakaz opuszczenia Włoch w ciągu tygodnia i zostało wypuszczonych na wolność – ujawniła prasa.",,
„Dziękuję za rozsławianie polskiego tenisa”. Prezydent Duda odznaczył Agnieszkę Radwańską,"– Przeszła pani do historii polskiego i światowego tenisa – powiedział prezydent Andrzej Duda do Agnieszki Radwańskiej, odznaczając ją Krzyżem Komandorskim Orderu Odrodzenia Polski za wybitne osiągnięcia sportowe i promowanie Polski w świecie.","Finalistka Wimbledonu 2012 i była wiceliderka światowego rankingu jesienią ubiegłego roku zakończyła tenisową karierę.– Od 2005 r., kiedy wygrała pani juniorski Wimbledon, byliśmy dumni z pięknie rozwijającej się kariery. Dziękuję za radość, za dumę, za sukcesy, za rozsławianie Polski w świecie – powiedział prezydent Duda, któremu podczas uroczystości w Pałacu Prezydenckim towarzyszyła małżonka Agata Kornhauser-Duda.– Dziękuję także za to, że pani była i jest przykładem dla wielu młodych ludzi, którzy dziś biegają po kortach i którzy – być może – pójdą w pani ślady – zaznaczył prezydent.Andrzej Duda życzył też Agnieszce Radwańskiej realizacji marzeń i planów.29-letnia Radwańska, która jest uznawana za najlepszą polską tenisistkę w historii, po raz drugi została doceniona przez prezydenta RP. W 2013 r. otrzymała Złoty Krzyż Zasługi za osiągnięcia sportowe oraz za działalność na rzecz rozwoju i upowszechniania sportu. Sześć lat temu zaś znalazła się w gronie wyróżnionych przez ministerstwo spraw zagranicznych Odznaką Honorową „Bene Merito”, nadawaną obywatelom polskim oraz obywatelom innych państw za działalność wzmacniającą pozycję Polski na arenie międzynarodowej. Sukcesy sportowe Pochodząca z Krakowa zawodniczka wygrała 20 turniejów WTA. Najbardziej prestiżowy był sukces w kończącej sezon imprezie masters – WTA Finals w 2015 roku. Poza finałem na londyńskiej trawie, do jej największych sukcesów w zawodach tej rangi zalicza się również dwukrotne dotarcie do półfinału Australian Open (2014 i 2016) i Wimbledonu (2013 i 2015).",,
"„SE”: Schetyna nie udzielił wywiadu, bo nie podobały mu się pytania","Lider Koalicji Obywatelskiej Grzegorz Schetyna nie udzielił wywiadu „Super Expressowi”, gdyż nie spodobały mu się pytania – podaje gazeta. Dziennik zamierzał w ostatni dzień przed ciszą wyborczą opublikować rozmowy z przywódcami dwóch głównych ugrupowań, jednak tylko prezes PiS Jarosław Kaczyński zgodził się na odpowiedzieć na pytania.","W ostatni dzień przed ciszą wyborczą na łamach „Super Expressu” miały się ukazać wywiady z przywódcami dwóch największych ugrupowań – liderem PiS Jarosławem Kaczyńskim oraz liderem KO Grzegorzem Schetyną. O ile Kaczyński wywiadu udzielił, to Schetyna już nie. Obok rozmowy z szefem PiS ukazał się komunikat o treści: „W tym miejscu miał się ukazać także wywiad z Grzegorzem Schetyną, przywódcą Koalicji Obywatelskiej i Platformy. Niestety, nie ukaże się”. Jak dodano, redakcja „SE” zadała ten sam zestaw pytań obu liderom. „Przewodniczący Schetyna na pytania zadane w imieniu wyborców i Czytelników »Super Expressu« nie odpowiedział. Powodem miało być to, że te pytania mi się nie podobają” – podaje gazeta. Jak czytamy w wywiadzie z Kaczyńskim, przygotowane przez „SE” pytania dotyczyły m.in. błędów partii, priorytetów w wypadku wyborczego zwycięstwa, spraw światopoglądowych.",,
Kolejny huragan zmierza w kierunku USA. Ofelia przybiera na sile,"Dziesiąty w tym sezonie huragan zmierza w kierunku USA – poinformowało amerykańskie Narodowe Centrum Huraganów (NHC). Ofelia, która dotąd była burzą tropikalną, osiągnęła prędkość wiatrów 120 km godz.","Ofelia znajduje się teraz na środkowym Atlantyku, ok. 1,2 tys. km na południowy zachód od archipelagu Azorów. NHC ocenia, że w ciągu następnych 48 godzin może jeszcze bardziej przybrać na sile.Tegoroczny sezon huraganów jest wyjątkowo intensywny. W Stany Zjednoczone uderzyło ich już dziewięć. Tylko w sierpniu USA nawiedziły dwa huragany najwyższej piątej kategorii.Najpierw Harvey spowodował w Teksasie i Luizjanie śmierć 42 osób i znaczne straty materialne, a następnie Irma, która po przejściu przez Antyle zabiła 12 osób na Florydzie. Ostatnim huraganem był Nate, który w weekend uderzył w Missisipi.",,
„Zdradzeni o świcie” to nadużycie niezwykłe,"Jeżeli prezes Kaczyński mówił o „zdradzonych świtem” nawiązując do katastrofy smoleńskiej  i oficerów zamordowanych w Katyniu to jest to nadużycie zupełnie  niezwykłe – mówił w TVP Info były prezydent Aleksander Kwaśniewski. W jego ocenie, nie można rozstrzelania przez NKWD porównywać do katastrofy lotniczej.","– W Katyniu mieliśmy ofiary jako  rezultat paktu Ribbentrop-Mołotow, decyzji Stalina, rozstrzelanych przez NKWD. W Smoleńsku mamy ofiary katastrofy lotniczej i niezależnie od tego, jak będziemy oceniać przyczyny tej katastrofy, to była katastrofa, nie żaden zamach –   mówił na antenie TVP Info Kwaśniewski. Były prezydent podkreślał, że nie należy tych dwóch wydarzeń do siebie porównywać. Przypomniał, że same rodziny katyńskie o to zaapelowały. –  Przecież to jest dla nich nie do przyjęcia, że zrównuje się 20 tys. ludzi, którzy zginęli z wydanej z premedytacją decyzji politycznej  z ludźmi, którzy zginęli w katastrofie – powiedział.  Kwaśniewski zwrócił uwagę, że gdyby katastrofa nie wydarzyła się pod Smoleńskiem, a w innej części świata, nazywanie jej „drugim Katyniem” byłoby nielogiczne. – Miejsce odgrywa istotną rolę, to, że wydarzyło się to pod Smoleńskiem. Gdyby  wydarzyło się to pod Lublaną czy pod Helsinkami nie sposób byłoby używać tych wszystkich argumentów. To jest taka „zbitka myślowa”, która pozwala nadużywać katastrofy – ocenił.   Były prezydent ubolewał ponadto nad tym, że podział Polaków po katastrofie smoleńskiej jest wyraźniejszy niż kiedykolwiek. – Przez rok powiedziano tak wiele, że podział wydaje mi się znacznie ostrzejszy, niż podział, którym zaczynaliśmy III RP w 1989 r. Ostrzejszy niż kiedy wygrałem w 1995 r. z Lechem Wałęsą, a nawet ten za czasów dwuletniego epizodu rządów Pis – nazywanych IV RP – wymieniał.",,
Radni chcieli obniżyć zarobki prezydenta. Ten złożył kasację do sądu,"Prezydent Białegostoku Tadeusz Truskolaski złożył kasację od wyroku w sprawie obniżenia mu wynagrodzenia uchwałą podjętą przez miejskich radnych. Chce, by Sąd Najwyższy zbadał, czy były przesłanki do oddalenia pozwu i oceny, że nie było dyskryminacji ze względu na poglądy polityczne.","Kasacja wpłynęła do Sądu Okręgowego w Białymstoku – poinformowało biuro prasowe placówki. Za pośrednictwem tego sądu trafi ona do Sądu Najwyższego. Orzeczenie Sądu Okręgowego w Białymstoku zapadło pod koniec listopada 2017 r. Sąd zmienił wówczas wyrok I instancji korzystny dla Tadeusza Truskolaskiego i oddalił jego powództwo o przywrócenie poziomu zarobków sprzed obniżki, o której zdecydowali radni.Rada Miasta Białystok obniżyła jego zarobki w październiku 2016 r.; głównym powodem decyzji był brak absolutorium za 2015 r.Jednak w wypowiedziach wnioskujących o obniżkę radnych Prawa i Sprawiedliwości, którzy mają w radzie samodzielną większość i są w opozycji do prezydenta, padały też zarzuty dotyczące np. braku inwestycji, nadzoru nad miejskimi spółkami, złego zarządzania oświatą i braku ładu urbanistycznego w mieście. Biorąc pod uwagę wszystkie składniki wynagrodzenia, prezydent Truskolaski zarabiał ok. 13 tys. zł brutto miesięcznie. Obniżka, o której zdecydowali radni, to w sumie 3,8 tys. zł brutto. Domagając się przed sądem pracy przywrócenia poziomu zarobków i odszkodowania, prezydent Białegostoku powoływał się na naruszenie zakazu dyskryminacji w zatrudnieniu z uwagi na poglądy polityczne i konflikt na tym tle z większościowym klubem radnych PiS. W uzasadnieniu analizował, w jakim zakresie przepisy Kodeksu pracy odnoszą się do pracowników samorządowych z wyboru, takich jak prezydent, burmistrz czy wójt. I uznał, że do wyłącznej właściwości rady gminy należy ustalanie wynagrodzenia wójta (w tym wypadku prezydenta). Sąd uznał też, że obniżenie wynagrodzenia nie nosiło znamion dyskryminacji prezydenta Truskolaskiego ze względu na poglądy polityczne. W kasacji pełnomocnik prezydenta podnosi, że sąd okręgowy błędnie przyjął, iż nie jest uprawniony do oceniania, czy przesłanki, którymi kierowała się rada obniżając wynagrodzenie Tadeusza Truskolaskiego, były rzeczywiste. Uważa również, że nie wiadomo, na jakiej podstawie ten sąd uznał, iż obniżenie wynagrodzenia nie miało znamion dyskryminacji, skoro nie oceniał dowodów, nie powołał się też na nie w pisemnym uzasadnieniu wyroku. W uzasadnieniu kasacji jest też mowa o orzeczeniach innych sądów, na które powoływał się Sąd Okręgowy w Białymstoku. Wprawdzie były to sprawy z powództwa samorządowców (wójtów czy burmistrzów) i dotyczyły wynagrodzeń, ale żadne z nich nie dotyczyło dyskryminacji w zatrudnieniu. – Nie jestem w stanie przewidzieć wyroku Sądu Najwyższego, nie liczę też na jakąś spektakularną wygraną, ale uważam, że jeśli się powiedziało A, to trzeba powiedzieć i B – mówił niedawno dziennikarzom prezydent Truskolaski informując, że będzie składał kasację. Zapewniał też wtedy, że sama wysokość pensji jest „rzeczą drugorzędną”. – Rzeczą pierwszorzędną jest to, że prezydent miasta, który odpowiada za ponad dwumiliardowy budżet, ma pobory obniżone bez żadnego powodu – powiedział Truskolaski.",,
Secret Service przechwycił podejrzane paczki do Clinton i Obamy,"Amerykański Secret Service przechwycił podejrzane paczki wysłane na adresy domów byłego prezydenta Baracka Obamy i byłej sekretarz stanu Hilary Clinton. Służby przypuszczały, że mogą to być ładunki wybuchowe. Podobna przesyłka dotarła do biura CNN. – Władze miasta zaostrzyły środki bezpieczeństwa – poinformował burmistrz Nowego Jorku Bill de Blasio.","Prezydent USA Donald Trump został poinformowany o sprawie; Biały Dom traktuje ją bardzo poważnie – poinformowała amerykańska administracja.  Znalezienie podejrzanej paczki było powodem porannej ewakuacji wieżowców na Manhattanie w Nowym Jorku. Nowojorska policja twierdzi, że sytuacja jest pod kontrolą. Wcześniej CNN poinformował, że przechwycono także podejrzaną przesyłkę wysłaną na adres Białego Domu w Waszyngtonie. Zaprzecza temu jednak informator Agencji Reutera. Jedną z paczek wysłano na adres Clintonów w Westchester na przedmieściach północnego Manhattanu; drugą na adres rezydencji Obamów w Waszyngtonie. Adresaci nie otrzymali paczek ani nie istniało ryzyko, że je otrzymają – podały amerykańskie służby. Urządzenia były podobne do ładunku, jaki w poniedziałek znaleziono w skrzynce pocztowej domu miliardera, filantropa i działacza politycznego George'a Sorosa pod Nowym Jorkiem – podaje „NYT”. Podejrzane paczki trafiły także do biura CNN. Ewakuowano jeden z budynków Time Warner Center w Nowym Jorku. Nowojorska policja poinformowała, że paczka, która trafiła do CNN – adresowana do byłego szefa CIA Johna Brennana – zawiera ładunek wybuchowy oraz kopertę z białym proszkiem. Policja przejęła także podejrzaną przesyłkę adresowaną do demokratycznej kongresmenki Maxine Waters – podała na Twitterze telewizja ABC.Biały Dom wydał komunikat, w którym potępia „próby (przeprowadzenia) agresywnych ataków” przeciw byłemu prezydentowi i byłej sekretarz stanu oraz „innym osobom publicznym”. Burmistrz De Blasio na konferencji prasowej zapewnił, że „nie ma innych prawdopodobnych zagrożeń dla Nowego Jorku”. Szef wydziału ds. wywiadu i terroryzmu nowojorskiej policji John Miller powiedział, że wszystko wskazuje na to, iż paczka znaleziona w biurze CNN „jest powiązana” z podobnymi przesyłkami wysłanymi do Obamy, Clinton i Sorosa, które „wyglądają na bomby rurowe”. Szef republikańskiej większości w Senacie USA Mitch McConnell nazwał wysyłanie ładunków wybuchowych „terroryzmem wewnętrznym”. ",,
"Socjaliści wygrali wybory w Hiszpanii. Obliczono 99,9 proc. głosów","Hiszpańska Socjalistyczna Partia Robotnicza (PSOE) wygrała niedzielne wybory parlamentarne w Hiszpanii. Według wstępnych wyników po obliczeniu 99,9 proc. głosów socjaliści zapewnili sobie 120 miejsca w 350–osobowym Kongresie Deputowanych, czyli o trzy mniej niż w wyborach z 28 kwietnia br.","Wynik ugrupowania premiera Pedro Sancheza, rządzącego krajem od czerwca 2018 r., oznacza, że PSOE będzie musiało ponownie poszukiwać koalicjantów do utworzenia większościowego gabinetu. Po kwietniowych wyborach negocjacje z lewicowym blokiem Unidas Podemos (UP) zakończyły się fiaskiem. W niedzielę UP zmniejszyło stan swego posiadania z 42 do 35 mandatów.Drugie miejsce w niedzielnych wyborach zajęła centroprawicowa Partia Ludowa (PP), zwiększając liczbę swoich posłów z 66 do 87 w niższej izbie hiszpańskiego parlamentu. Największą niespodzianką niedzielnych wyborów jest wynik konserwatywnej partii Vox, która wywalczyła 52 miejsca w Kongresie. Dotychczas ugrupowanie to miało 24 deputowanych.Aby koalicja osiągnęła minimalną większość 176 mandatów, socjaliści muszą przekonać do siebie UP, a także lewicowy blok Mas Pais, który zdobył 3 mandaty, oraz mniejsze ugrupowania regionalne. Jedną z partii, o której poparcie będzie prawdopodobnie zabiegał Sanchez, jest separatystyczna Republikańska Lewica Katalonii (ERC). W niedzielę ugrupowanie to zdobyło 13 mandatów, stając się piątą siłą Kongresu Deputowanych. Dopiero na szóstym miejscu uplasowała się w niedzielnych wyborach liberalna partia Ciudadanos (Cs). Według wstępnych wyników zdobyła ona zaledwie 10 mandatów, tracąc aż 47 miejsc w niższej izbie hiszpańskiego parlamentu.Do Kongresu, poza ERC, wejdą dwa inne separatystyczne ugrupowania z Katalonii: Razem dla Katalonii (JxCAT) oraz Kandydatura Jedności Ludowej (CUP). Zdobyły one odpowiednio 8 i 2 mandaty.W nowym Kongresie Deputowanych znajdzie się też 12 polityków baskijskich ugrupowań separatystycznych: Nacjonalistycznej Partii Basków (PNV) oraz EH Bildu. Zdobyły one odpowiednio 7 i 5 mandatów.2 mandaty wywalczyły też w niedzielę Navarra Suma (Na+), blok Koalicji Kanaryjskiej (CCa), a także po jednym Koalicja na rzecz Melilli (CpM), Nacjonalistyczny Blok Galicyjski (BNG), a także Regionalna Partia Kantabrii (PRC) i partia Teruel Existe.",,
Były prezydent Tarnowa ostatecznie skazany za korupcję,Były prezydent Tarnowa Ryszard Ścigała jest ostatecznie skazany na 3 lata więzienia za przyjęcie 70 tys. zł łapówki. W czwartek Sąd Najwyższy oddalił jako „oczywiście bezzasadne” kasacje wniesione przez obrońców w jego sprawie.,"SN rozpoznał te kasacje na rozprawie przed tygodniem. Obrona chciała przekazania sprawy do ponownego rozpoznania, a SN wówczas odroczył wydanie orzeczenia z powodu skomplikowania sprawy. W czwartek sędzia Zbigniew Puszkarski, uzasadniając oddalenie kasacji, wskazywał, że zarzuty obrońców częściowo były chybione, zaś częściowo nie miały wpływu na końcowe rozstrzygnięcie sądów, które skazały byłego prezydenta. Były prezydent Tarnowa w listopadzie 2017 r. został prawomocnie skazany na trzy lata bezwzględnego pozbawienia wolności za przyjęcie 70 tys. zł łapówki od koncernu budowlanego. Ponadto sąd ukarał go grzywną w wysokości 12,5 tys. oraz zakazał mu na 8 lat zajmowania stanowisk kierowniczych w instytucjach publicznych. – Generalnie dla przestępstwa przypisanego panu Ścigale nie ma zupełnie znaczenia, czy osoba pełniąca funkcję publiczną po przyjęciu korzyści majątkowej zachowuje się w sposób oczekiwany przez dającego tę korzyść. Zazwyczaj tak to jest (…), ale nie chodzi nawet o czynność konkretną, ale o tę aurę ogólnej przychylności, o którą może zabiegać podmiot wręczający korzyść – mówił w czwartek sędzia Puszkarski, odnosząc się do tych argumentów kasacji. Jak dodał, z materiału dowodowego w sprawie wynika, że „z pewnością jednak po przyjęciu korzyści majątkowej były te przejawy przychylnego traktowania przez pana Ścigałę firmy w związku z inwestycjami, które firma prowadziła na terenie Tarnowa”. W czerwcu zeszłego roku SN nie uwzględnił wniosku o wstrzymanie kary wobec Ścigały w związku z oczekującą na rozpatrzenie kasacją. Wcześniej sądy dwóch instancji nie uwzględniły innego wniosku – o odroczenie wykonania kary. Były prezydent uzasadniał ten wniosek m.in. koniecznością sprawowania opieki nad najbliższymi mu osobami z powodu ich bardzo złego stanu zdrowia. Ostatecznie Ścigała w połowie czerwca ub.r. stawił się w Zakładzie Karnym w Tarnowie w celu odbycia kary. W akcie oskarżenia zarzucono Ścigale, że jesienią 2010 r. w związku z pełnieniem funkcji publicznej prezydenta miasta przyjął 70 tys. łapówki od firmy budowlanej w zamian za wydawanie przez miejskich urzędników korzystnych dla niej decyzji oraz uprzywilejowanie przy przetargach. We wręczeniu korzyści majątkowej mieli pośredniczyć Bogdan G. i Paweł P., członkowie zarządu Żużlowej Sportowej Spółki Akcyjnej Unia Tarnów. Do przekazania prezydentowi pierwszej transzy, co najmniej 20 tys. zł, miało dojść 28 października 2010 r. W kolejnych dniach przekazano 50 tys. zł. Kolejne dwa zarzuty wobec Ścigały dotyczyły przekroczenia uprawnień w celu osiągnięcia korzyści majątkowej. Oskarżeni o pośredniczenie w przekazaniu łapówki Bogdan G. i Paweł P. przyznali się do zarzucanych im czynów i zadeklarowali chęć dobrowolnego poddania się karze. W styczniu 2015 r. zostali skazani na kary po dwa lata pozbawienia wolności w zawieszeniu na 4 lata i grzywny. Pozostali oskarżeni – w tym Ścigała – w śledztwie nie przyznali się do zarzutów i złożyli wyjaśnienia, które według prokuratury były sprzeczne z zebranymi dowodami. W lipcu 2016 r. Sąd Rejonowy w Brzesku skazał Ścigałę na 5 lat więzienia. Orzekł także grzywnę 160 tys. zł i zakaz zajmowania stanowisk kierowniczych na 10 lat. Po apelacji Sąd Okręgowy w Tarnowie uniewinnił b. prezydenta w wątku dotyczącym niedopełnienia obowiązków przy remoncie nawierzchni kilku tarnowskich ulic. Do ponownego rozpoznania przekazał zaś wątek dotyczący niedopełnienia przez byłego prezydenta obowiązków przy inwestycji związanej z ul. Kryształową. W związku m.in. z takim rozstrzygnięciem obniżony został wymiar wymierzonej b. prezydentowi kary. W marcu 2014 r. do mediów trafiła pisemna prośba Ścigały o podawanie w publikacjach dotyczących sprawy jego pełnego nazwiska. Zgoda została potwierdzona w listopadzie 2017 r. po wydaniu prawomocnego orzeczenia.",,
"Zenek Martyniuk: Może ci, co mnie hejtują, zazdroszczą mi troszeczkę?","– Staram się nie zwracać uwagi (na hejt - red.). Wiadomo, muzyka jak muzyka. Są różne gatunki muzyki, różni wykonawcy, jednym się podoba, drugim się nie podoba. Ja po prostu robię swoje, widać, że mam dużą rzeszę swoich fanów, którzy przychodzą na moje koncerty i bawią się. Może ci, co właśnie tak piszą i mówią, to zazdroszczą troszeczkę? Tak myślę – powiedział w TVP Info Zenek Martyniuk, zapytany o to, jak reaguje na fakt krytykowania jego muzyki. Piosenkarz będzie jedną z gwiazd „Sylwestra Marzeń” w TVP 2.","– W Zakopanem jest niesamowita atmosfera, ludzie są świetni, piękne widoki. Cieszę się, że tu jestem i zaśpiewam mój kawałek „Superhero” – powiedziała również obecna w programie Viki Gabor, zwyciężczyni Eurowizji Junior 2019. Także ona wystąpi w trakcie „Sylwestra Marzeń”.  – To dla mnie zaszczyt być w takim gronie z takimi artystami. Zawsze staram się brać przykład. Oni są w tej branży wiele lat, mają doświadczenie – dodała. Jej zdaniem, receptą na sukces „Sylwestra Marzeń” są właśnie świetni artyści.  Zenek Martyniuk został zapytany m.in. o to jak reaguje na fakt krytykowania jego muzyki.  – Staram się nie zwracać uwagi. Wiadomo, muzyka jak muzyka. Są różne gatunki muzyki, różni wykonawcy, jednym się podoba, drugim się nie podoba. Ja po prostu robię swoje, widać, że mam dużą rzeszę swoich fanów, którzy przychodzą na moje koncerty i bawią się. Może ci, co właśnie tak piszą i mówią, to zazdroszczą troszeczkę. Tak myślę – powiedział piosenkarz.",,
"Zamach bombowy w Turcji, 18 osób rannych","18 osób rannych po ataku na policyjny radiowóz w mieście Mersin na południowym wybrzeżu Turcji. Na miejscu są karetki pogotowia, radiowozy policyjne i straż pożarna. Według tureckiej gazety „Daily Sabah” za zamachem stoi Partia Pracujących Kurdystanu (PKK).","Do eksplozji doszło w mieście Mersin na południowym wybrzeżu Turcji, na ulicy, przy której mieści się biuro gubernatora prowincji. Na miejscu są karetki pogotowia, radiowozy policyjne i straż pożarna. Celem ataku był policyjny radiowóz. Zdaniem tureckich władz atak miał charakter terrorystyczny. AP, powołując się na lokalne władze, twierdzi, że ranni to funkcjonariusze policji. W wyniku eksplozji rannych miało zostać siedemnastu policjantów i cywil. Do tej pory żadna organizacja nie przyznała się do zamachu, ale – jak informują tureckie media – radiowozy i patrole policyjne w Turcji są częstym celem ataków kurdyjskich separatystów. Odwołane spotkanie z SzydłoW związku z sytuacją w Turcji zdecydowano się odwołać zaplanowane na popołudnie spotkanie premier Szydło z prezydentem Erdoganem, który przebywa w Polsce z oficjalną wizytą.    – W związku z sytuacją wewnętrzną w Turcji i koniecznością osobistego zaangażowania prezydenta Erdogana obie strony zdecydowały o przełożeniu spotkania na inny termin – poinformował rzecznik rządu Rafał Bochenek. We wtorek po południu pojawiły się także informacje, że sześciu górników zginęło, a jeden został ranny, gdy zawaliła się część kopalni węgla w tureckiej prowincji Sirnak w pobliżu granicy z Irakiem.",,
Mamy już czas letni! Pociągi z „teoretycznym” opóźnieniem,"W nocy zmieniliśmy czas z zimowego na letni, przez co spaliśmy o godzinę krócej. W niedzielę nad ranem wskazówki zegarów przesunęliśmy z godz. 2.00 na 3.00. Podczas zmiany czasu w trasie znajdowało się 18 składów PKP Intercity – informował kolejowy przewoźnik.","W całej Unii Europejskiej czas letni zaczyna się w ostatnią niedzielę marca, a kończy w ostatnią niedzielę października. W 2017 roku do czasu zimowego wrócimy więc 29 października. Mówi o tym obowiązująca bezterminowo dyrektywa UE ze stycznia 2001 r. Czas letni funkcjonuje w Polsce od 1977 roku.W Polsce zmianę czasu reguluje rozporządzenie prezesa Rady Ministrów. Poprzednie obowiązywało do 2016 roku i niektórzy przeciwnicy zmiany czasu, np. Fundacja Republikańska i Stowarzyszenie KoLiber apelowali do premier Beaty Szydło o niepodpisywanie kolejnej decyzji w tej sprawie. Na początku listopada 2016 roku rząd wydał jednak rozporządzenie, które przedłuża stosowanie czasu letniego i zimowego do 2021 roku.Przeprowadzana dwa razy w roku zmiana czasu ma przyczynić się do efektywniejszego wykorzystania światła dziennego i oszczędności energii, choć opinie co do tych korzyści są podzielone. Zachwiany zegar biologicznyBadań dotyczących wpływu zmiany czasu na zdrowie i samopoczucie człowieka jest wiele. Zdaniem naukowców z kanadyjskiego Sleep and Fatigue Institute utracona w trakcie weekendu godzina snu może zwiększyć liczbę wypadków w poniedziałek po zmianie czasu. Z badań specjalistów University of Alabama w Birmingham (USA) wynika, że przesunięcie wiosną wskazówek zegara o godzinę do przodu może o 10 proc. zwiększać też ryzyko zawału serca. Główny autor badań, kardiolog prof. Martin Young twierdzi, że odwrotne działanie wykazuje cofnięcia wskazówek o jedną godzinę jesienią – wtedy ryzyko zawału spada o 10 proc. Jego zdaniem zmiana czasu powoduje zakłócenie naszego wewnętrznego zegara biologicznego, co wiosną nasz organizm mocniej odczuwa.Naukowcy z fińskiego Uniwersytetu w Turku wykazali, że przestawienie zegara o godzinę do przodu i zakłócenie rytmu dobowego zwiększa ryzyko udaru niedokrwiennego mózgu, jednak tylko tymczasowo. „Czas oszczędzający światło dzienne”Wprowadzenie czasu letniego, tj. przesuwanie wskazówek zegarów o godzinę do przodu w okresie wiosenno-letnim, jako pierwszy proponował podobno Benjamin Franklin w XVIII. Miało to pomóc lepiej dopasować czas aktywności człowieka do godzin, w których jest najwięcej światła słonecznego i przynieść oszczędności. Dlatego też czas letni określa się w języku angielskim, jako „czas oszczędzający światło dzienne”. W Polsce zmiana czasu została wprowadzona w okresie międzywojennym, następnie w latach 1946-1949, 1957-1964, a od 1977 r. stosuje się ją nieprzerwanie.Wpływ zmiany czasu na zużycie energii Badanie zużycia energii elektrycznej w stanie Indiana (USA) wykazały, że po wprowadzeniu czasu letniego rachunki mieszkańców za prąd wzrosły. Z kolei badania prowadzone w Kalifornii dowodziły, że w tym stanie zmiana czasu nie powoduje zmian w zapotrzebowaniu na energię elektryczną. Japończycy wyliczyli, że stosowanie czasu letniego może zmniejszyć emisję dwutlenku węgla o 400 tys. ton i pomóc zaoszczędzić do 930 mln litrów paliwa.",,
Pisma Falenty trafiają do innego śledztwa; ma w nim status podejrzanego,"Pisma składane przez Marka Felentę, skazanego w tzw. aferze podsłuchowej, trafiają do śledztwa w sprawie kolejnych nagrań, w którym Falenta występuje jako podejrzany – powiedział w wywiadzie dla „Faktu” minister sprawiedliwości, prokurator generalny Zbigniew Ziobro.","Ziobro we wtorkowym wywiadzie dla „Faktu” był pytany m.in., jakie czynności podejmie prokuratura z związku z pismami, które Marek Falenta skierował ostatnio do Jarosława Kaczyńskiego i prezydenta. Minister odpowiedział, że Falenta został skazany w jednej sprawie związanej z podsłuchami, ale toczy się śledztwo w sprawie kolejnych nagrań, w którym występuje jako podejrzany. „Do tego śledztwa trafiają składane przez niego pisma. Prokuratura podchodzi do nich z uwagą” – zaznaczył.Dziennikarz przywołał niedawną wypowiedź ministra, w której Ziobro mówił, iż wnioski od Falenty trzyma w szufladzie. „To było w przenośni” – odparł w najnowszej rozmowie polityk.   Falenta, biznesmen skazany w tzw. aferze podsłuchowej, odsiaduje wyrok 2,5 roku więzienia, który zapadł w 2016 r. przed Sądem Okręgowym w Warszawie. Sprawa dotyczyła nagrywania od lipca 2013 r. do czerwca 2014 r. na zlecenie Falenty w warszawskich restauracjach osób z kręgów polityki, biznesu oraz funkcjonariuszy publicznych. Nagrano m.in. ówczesnych szefów: MSW – Bartłomieja Sienkiewicza, MSZ – Radosława Sikorskiego, resortu infrastruktury i rozwoju – Elżbietę Bieńkowską, prezesa NBP Marka Belkę i szefa CBA Pawła Wojtunika. Ujawnione w tygodniku „Wprost” nagrania wywołały w 2014 r. kryzys w rządzie Donalda Tuska.",,
Trzy lata więzienia dla badacza za modyfikację DNA bliźniaczek,"Sąd w Chinach skazał na trzy lata więzienia badacza He Jiankui, który w 2018 r. poinformował o zmodyfikowaniu DNA dwóch dziewczynek. Genom bliźniaczek Lulu i Nany został poddany edycji przy pomocy CRISPR/Cas9 na etapie zapłodnienia.","W wyniku modyfikacji kodu DNA chińskie dziewczynki miały stać się odporne na wirus HIV, który został im przekazany przez chorego na AIDS ojca. He powiadomił o swym eksperymencie 25 listopada 2018 r. na nagraniu wideo zamieszczonym w serwisie YouTube. Zastosowanie metod inżynierii genetycznej w warunkach in vitro już w momencie zapłodnienia, a także poinformowanie środowiska naukowego i opinii publicznej o tego rodzaju eksperymencie dopiero po jego przeprowadzeniu, sprowokowały ożywioną debatę o bioetyce, która przetoczyła się przez chińskie i światowe media.Pojawiły się obawy, że nowa metoda będzie wykorzystywana w sposób sprzeczny z etyką dla stworzenia superdziecka.Opracowana przez zespół pracujący pod kierunkiem chińskiego badacza metoda opiera się na wymianach nukleotydów w DNA. Metoda ta pozostaje wariantem CRISPR, ale nie opiera się na cięciu łańcucha DNA, co wymusza samonaprawę DNA.",,
PO jednak za związkami partnerskimi. To element „szóstki Schetyny”,"Platforma Obywatelska – Koalicja Obywatelska zapowiada wprowadzenie „legalnych związków partnerskich”. Ma to być element „szóstki Schetyny”, ale wcześniej właśnie Grzegorz Schetyna zapowiadał, że sprawy związków partnerskich „absolutnie nie będzie w kampanii”. Zaś jeszcze wcześniej Paweł Rabiej tłumaczył, że jest to wstęp do wprowadzenia homoadopcji.","Jednym z powodów wprowadzenia formalnych związków partnerskich ma być, jak wynika z zaprezentowanego przez PO plakatu, zapewnienie partnerom dostępu do informacji medycznej oraz możliwości dziedziczenia po sobie.",,
"Zeznania Siwego, obietnice Schetyny, uśmiech Czarzastego","I wreszcie stało się jasne: opozycja idzie na wybory podzielona, pokłócona i osłabiona długotrwałym żenującym spektaklem rozmów koalicyjnych. Grzegorz Schetyna ogłosił program PO złożony z sześciu punktów i potężnego deficytu budżetowego, w który wpadłoby państwo, gdyby ktoś go próbował zrealizować. Na szczęście raczej nie mamy się czego obawiać: PO nie zwykło realizować swoich wyborczych obietnic.","Sobota. Szóstka Schetyny i jedynki KaczyńskiegoSzok i niedowierzanie. Nikt już na to nie liczył, a jednak udało się! Grzegorz Schetyna zaprezentował coś, co nazwał programem wyborczym Koalicji Obywatelskiej… Po chwilowym oszołomieniu okazało się, że PO przypomniała sobie, co obiecywała w poprzednich wyborach i powtórzyła swoje obietnice. Mogła to zrobić, ponieważ – przezornie nie zrealizowała ich wcześniej. Szkoda czasu na analizy „sześciopaku Schetyny” i jego niepoliczonych kosztów. I tak wiadomo, że PO swoich obietnic nie zrealizuje nawet gdyby wygrała wybory. Inna sprawa, że sondaże pokazują, że wygrana opozycji jest mało prawdopodobna.PiS tymczasem narzuca tempo prekampanii wyborczej. W sobotę prezes Jarosław Kaczyński przedstawił „jedynki” w 41 okręgach wyborczych. Wśród nich wiele osób młodych i aż 25 polityków debiutujących w roli lidera listy. Sam prezes Kaczyński będzie kandydował jako „jedynka” w Warszawie, zaś premier Mateusz Morawiecki w Katowicach. Niedziela. Czas na zgodęPremier Mateusz Morawiecki uczestniczył we mszy świętej na Jasnej Górze podczas XXVIII Pielgrzymki Rodziny Radia Maryja.– Polska musi być jednością. Chcemy zjednoczenia naszego całego narodu pod biało-czerwonym sztandarem – mówił szef rządu. O konieczności zjednoczenia Polaków i zażegnaniu sporów mówił również prezes PiS Jarosław Kaczyński na pikniku rodzinnym „Dobry czas dla Polski” w miejscowości Kuczki Kolonia. – Jesteśmy dość daleko za tymi krajami, które są na zachód od naszych granic. My chcemy tę różnicę nadrobić. W takim czasie, który nie jest abstrakcyjny. Chcemy iść szybko do przodu, szybko się rozwijać, ale to wymaga społecznej zgody, to wymaga zakończenia tej wojny, która się toczy w Polsce i my też będziemy szli w tym kierunku – my nie chcemy wojny, chcemy się porozumieć – mówił Jarosław Kaczyński. Czy mamy szansę na narodowe porozumienie? Tego samego dnia Zdzisław Krasnodębski ujawnił treść listu Roberta Biedronia, który namawiał europosłów z inny krajów, by głosowali przeciwko kandydatom PiS na stanowiska w Parlamencie Europejskim: Beacie Szydło, Witoldowi Waszczykowskiemu, Zdzisławowi Krasnodębskiemu i Ryszardowi Czarneckiemu. Biedroń nie ma nawet poczucia wstydu, że to zrobił, wręcz przeciwnie jest z siebie dumny. Jak wytłumaczyć mu konieczność współpracy Polaków niezależnie od poglądów politycznych? Poniedziałek. Polityczna zemsta? Donald Tusk nie chce być gwiazdą kolejnego odcinka przesłuchań komisji ds. luki VAT. „Tak jak już przed ostatnim przesłuchaniem sygnalizowałem Komisji w końcówce kadencji PDT jest  b. zajęty.” – napisał na Twitterze reprezentujący Tuska Roman Giertych. Co mają w takim razie powiedzieć w Ministerstwie Rodziny, Pracy i Polityki Społecznej, gdzie odebrano już ponad 3 mln wniosków o przyznanie świadczeń „Rodzina 500 Plus” i „Dobry Start”, które złożyli rodzice i opiekunowie dzieci. Od 1 lipca br. „500 plus” przysługuje również na pierwsze dziecko. A niektórzy zdążyli już nawet odebrać pierwsze świadczenia. Była premier Beata Szydło po raz drugi kandydowała na szefową unijnej komisji ds. zatrudnienia. I niestety (ku radości Roberta Biedronia) po raz kolejny została odrzucona. – To złamanie zawartych porozumień – stwierdził Jarosław Kaczyński. Panuje przekonanie, że to polityczna „zemsta” za zablokowanie przez Polskę kandydatury Fransa Timmermansa na stanowisko szefa Komisji Europejskiej. Wtorek. Telefon do przyjacielaNie Frans Timmermans, ale jednak Ursula von der Leyen, została wybrana na szefową Komisji Europejskiej.  – Jestem ostrożnym optymistą (…) Dzisiaj to głosowanie pokazało, że głosy PiS były języczkiem u wagi – powiedział na konferencji prasowej premier Mateusz Morawiecki. „Dziennik Gazeta Prawna” podał, że na chwilę przed samym głosowaniem nad wyborem szefa Komisji Europejskiej Ursula von der Leyen dzwoniła do premiera Mateusza Morawieckiego.  Według „DGP” z szefem polskiego rządu rozmawiała również kanclerz Niemiec Angela Merkel. Maciej G., pełniący w latach 2008-15 funkcję podsekretarza stanu w ministerstwie finansów, usłyszał zarzut niedopełnienia obowiązków i spowodowania strat Skarbu Państwa na kwotę 3 mld zł – poinformowała Prokuratura Regionalna w Białymstoku. Zarzuty dla Macieja G. są elementem śledztwa dotyczącego braku reakcji funkcjonariuszy publicznych na masowy proceder wyłudzania podatku VAT. Ale największe emocje związane z grabieżą VAT będą dopiero w środę. Środa. Siwy obnaża rządy PO-PSLWstrząsające zeznania złożył przed komisją ds. VAT przewodniczący Związku Zawodowego Celnicy PL Sławomir Siwy. – Przepraszam wszystkich podatników za to, co działo się ze Służbą Celną w latach rządów PO-PSL – powiedział Siwy podczas przesłuchania przed komisją. Sławomir Siwy stwierdził, że za rządów PO-PSL „tworzono warunki sprzyjające nadużyciom kosztem bezpieczeństwa i wpływów do budżetu”. Według związku szef Służby Celnej działał na szkodę Skarbu Państwa – dodał. Przewodniczący związku pokazał patologie jakie miały miejsce za rządów PO-PSL. Mówił również o tym, że kiedy celnicy starający się wykonywać rzetelnie swoje obowiązki byli szykanowani a nawet zwalniani z pracy. Ława oskarżonych wydłuża się: komisja śledcza ds. VAT zapowiedziała złożenie zawiadomienia o podejrzeniu popełnienia przestępstwa przez b. ministra finansów Jana Vincenta Rostowskiego i b. wiceministrów finansów: Andrzeja Parafianowicza, Macieja Grabowskiego i Jacka Kapicę. Czwartek. Konstytucja nie dla ludzi, PO nie dla SLDW środę o VAT, w czwartek o PIT. Obniżenie z podatku dochodowego od osób fizycznych z obecnych 18 proc. do 17 proc. w pierwszym progu procentowych zadeklarował rząd już od 1 października. Wydawało by się, że wszyscy powinni być zadowoleni, ale niestety nie. Jak nie wiadomo jak coś uzasadnić, to trzeba się powołać na konstytucję. Takim tropem podążył na antenie TOK FM przedstawiciel Związku Miast Polskich Marek Wójcik. Wygłosił tam kuriozalną opinię, że „obniżanie podatków jest niezgodne z konstytucją”. Dlaczego? Przecież w konstytucji nie są zapisane stawki podatkowe? Otóż według Wójcika, obniżka narusza konstytucję „bo drastycznie osłabi lokalne budżety”. Warto zapamiętać ten tok rozumowania. Podwyżka podatku PIT byłaby w tej sytuacji zgodna z konstytucją, bo wzmacniałaby budżety samorządu. A wzmacnianie prywatnych budżetów obywateli to łamanie konstytucji. Wychodzi na to, że konstytucja ma za zadanie chronić samorządowców przed utratą premii. I wspaniałymi, ważnymi dla wszystkich mieszkańców przedsięwzięciami, takimi jak „Strefa Relaksu” na asfalcie placu Bankowego w Warszawie. A jak ktoś nie rozumie dlaczego to wspaniałe przedsięwzięcie, to trzeba zrobić tak, żeby zrozumiał. I wydać na to kolejne pieniądze. O takich planach magistratu poinformował dziennikarz Radia Zet Mariusz Gierszewski. Po wakacjach mają się odbyć konsultacje społeczne w tej sprawie oraz ankieta, czy plac Bankowy podobał się mieszkańcom.  Już widać, że wspaniała strefa asfaltowego relaksu może kosztować mieszkańców sporo więcej niż aktualny niecały milion złotych. W końcu promocja jej się przyda, bo mieszkańcy nie chcą do niej przychodzić. Tak jak nikt nie chce przyjść do koalicji z PO.– Do wyborów parlamentarnych idziemy jako Koalicja Obywatelska – nie jako koalicja partii politycznych, ale jako koalicja tych wszystkich, którzy podzielają nasz światopogląd i pomysł na Polskę; chcemy koalicji demokratów i patriotów – tak elokwentnie opisał sytuację PO Grzegorz Schetyna, maskując fakt, że nie doszło do porozumienia z SLD i PO idzie do wyborów tylko z Nowoczesną i Barbarą Nowacką. Piątek. Powrót PZPRSympatycy lewicy odetchnęli z ulgą. Już nie będą się musieli zastanawiać czy chcą głosować na Partię Razem, SLD czy Wiosnę. I nie dlatego, że partie te uległy rozwiązaniu. Wręcz odwrotnie: uległy zawiązaniu w koalicję. Dla nowej kolacji jest już sprawdzona i nawiązująca do tradycji nazwa: Polska Zjednoczona Partia Robotnicza. Z tejże wywodzi się SLD, z SLD wywodzi się Robert Biedroń, a partia Razem, która miała być nową lewicą, ostatecznie uległa czarowi postkomunistów. Teraz wystarczy odświeżyć szyld PZPR i sztandar znów wprowadzić. – Dogadaliśmy się po to, żeby wygrać z PiS  – wyjaśnił Włodzimierz Czarzasty, udając, że wierzy w możliwość wejścia do Sejmu. Wszyscy uśmiechają się na zdjęciach, ale w powietrzu wisi napięcie. Choćby taka prof. Monika Płatek ciągle czeka na swój mandat europosła, który miał jej oddać Robert Biedroń. Ten „jako lider młodej formacji musi być wiarygodny i pokazać, że wierzy w sukces swojego ugrupowania na scenie krajowej” i „dlatego powinien dotrzymać słowa”  – uważa prof. Płatek. Biedroń uważa inaczej i mandatu nie oddaje. A Sylwia Spurek, europosłanka Wiosny, zapowiedziała ostrą walkę w europarlamencie o wegańskie menu w stołówce uwzględniające prawa zwierząt i roślin, prawa kobiet, mniejszości etnicznych i seksualnych. Możemy być pewni, że jej kadencja nie pójdzie na marne.",,
Kanthak wygrał z Muchą w trybie wyborczym. „Źle autoryzowałam tekst”,"Kandydat PiS do Sejmu w okręgu nr 6 (tzw. lubelskim) Jan Kanthak wygrał w trybie wyborczym proces, który wytoczyła mu liderka listy Koalicji Obywatelskiej w tym okręgu  Joanna Mucha z PO. Chodzi o cytowane przez Kanthaka wypowiedzi posłanki z 2011 r. Ona twierdzi, że tego nie mówiła.","– Sąd Okręgowy w Lublinie wydał orzeczenie, w którym oddalił pozew pani Joanny Muchy dotyczący przywoływanych przeze mnie jej słów z 2011 r. – poinformował na konferencji prasowej w Lublinie Jan Kanthak, który kandyduje z ostatniego, 30. miejsca na liście PiS.Chodzi o cytowane przez niego, m.in. na jednej z konferencji prasowych, wypowiedzi Muchy: „Jaki jest sens wykonywania operacji biodra u 85-latka, który nie chodzi i nie będzie chodzić, bo się nie zrehabilituje” oraz „starsi ludzie są przyzwyczajeni do traktowania wizyty u lekarza co dwa tygodnie jako rozrywki”.– Ja te słowa przywołałem, wezwałem panią Joannę Muchę do debaty. Jej odpowiedzią był pozew. Pani Mucha boi się debaty – powiedział Kanthak. Polityk jest rzecznikiem ministra sprawiedliwości Zbigniewa Ziobry, prawnikiem i radnym. Zacytował fragment uzasadnienia postanowienia sądu, który uznał, że przypomnienie wypowiedzi Joanny Muchy z 2011 r. wraz z pytaniem, czy nadal jest aktualny jej pomysł na służbę zdrowia, nie stanowi nieprawdziwej informacji, lecz zachętę do podjęcia debaty publicznej. – W dalszym ciągu wzywam panią Joannę Muchę do podjęcia rękawicy, do wzięcia udziału w debacie. Wybory nie są od tego, aby prowadzić spory w sądach, tylko od tego, aby prowadzić merytoryczną, konstruktywną debatę – powiedział Kanthak.Obecny na konferencji minister sprawiedliwości Zbigniew Ziobro, który po raz kolejny udzielił poparcia Kanthakowi, ocenił, że postawa Joanny Muchy to przejaw cynizmu. – Jak bardzo trzeba być wewnętrznie zimnym i obojętnym, aby w ten sposób jak Joanna Mucha mówić o ludziach starszych, którzy po prostu chorują – skomentował Ziobro. Joanna Mucha powiedziała, że Kanthak odwołał się do wypowiedzi, która nigdy z jej ust nie padła i którą wielokrotnie prostowała w mediach. – To był tekst, który został przeze mnie źle zautoryzowany. Te słowa nigdy z moich ust nie padły. Nie mam wątpliwości, że pan Kanthak, cytując ten tekst, znał doskonale również moje wyjaśnienia, moje oświadczenie z 2011 r., które mówiło o tym, że nic takiego po prostu nie powiedziałam – mówiła Mucha na konferencji prasowej.Jej zdaniem zachowanie Kanthaka to brak przyzwoitości. – Pan Kanthak nie zna Lubelszczyzny. Ludzie tutaj cenią sobie przyzwoitość. Ludzie widzą, znają mnie, że dałabym się pokroić za pacjentów, że specjalnie wybrałam taki temat, obszar doktoratu, który pozwoli mi działać na rzecz pacjentów – dodała.Jej zdaniem dzisiaj ludzie w rzeczywistości, a nie w przenośni, umierają w kolejkach, czekając na SOR-ach, a kolejka do specjalisty wydłużyła się o dwa miesiące.",,
Zmarł ośmioletni chłopiec z Gwatemali zatrzymany przez straż graniczną,Ośmioletni chłopiec z Gwatemali zmarł w amerykańskim areszcie – oświadczyła służby imigracyjne. To już drugi w grudniu przypadek śmierci dziecka po nielegalnym przekroczeniu granicy między Meksykiem a Stanami Zjednoczonymi.,"Chłopiec zmarł po północy w pierwszy dzień świąt i już wcześniej „zdradzał ślady choroby” – poinformował Urząd Celny i Ochrony Granic. Jaka to choroba – nie przekazano.Z raportu wynika, że ośmiolatek wraz z ojcem trafili do szpitala w Alamogordo w stanie Nowy Meksyk. Chłopiec był przeziębiony i miał gorączkę. Otrzymał środek przeciwbakteryjny i przeciwbólowy po czym został umieszczony w areszcie. Po kilku godzinach dostał wymiotów i wrócił do szpitala, gdzie zmarł.Poprzednio 7-letnia dziewczynka, również Gwatemali, zmarła kilka godzin po nielegalnym przekroczeniu granicy wraz z rodziną i umieszczeniu w areszcie.Władze oświadczyła, że przyczyną śmierci siedmiolatki była niewydolność wątroby. Dziennik „Washington Post” ujawnił natomiast powołując się na pograniczników, że zmarła z wyczerpania i odwodnienia – przez kilka dni nic bowiem nie jadła i nie piła.",,
ABW ujawnia przebieg zatrzymania naczelnika CBŚP. Dementuje fake newsy,Agencja Bezpieczeństwa Wewnętrznego nie stosowała przymusu wobec dwóch policjantów towarzyszących zatrzymaniu naczelnika rzeszowskiego CBŚP Piotra J. – podał zespół prasowy ABW w oświadczeniu. Informacje przedstawione w mediach są nieprawdziwe – podkreślił.,"Agencja odniosła się do materiału RMF „Godzina pod bronią. Ujawniamy skandaliczne okoliczności zatrzymania przez ABW naczelnika CBŚP”.ABW poinformowała, że rzeczywiście dwóch oficerów policji znalazło się w poniedziałek rano w obszarze czynności ABW, towarzyszących zatrzymaniu J. Funkcjonariusze znajdowali się w samochodzie, do którego wsiadł zatrzymywany.ABW zapewnia, że w chwili zatrzymania jedyną osobą, która została obezwładniona przez funkcjonariuszy Agencji, był naczelnik Piotr J.„Nie jest prawdą, że pozostali dwaj funkcjonariusze policji zostali zatrzymani. Nie jest prawdą, że stosowano wobec nich siłę fizyczną. Nie jest prawdą, że stosowano wobec nich środki przymusu bezpośredniego lub ograniczono ich swobodę ruchów” – zaznaczyła Agencja, odnosząc się do medialnych doniesień.Oficerowie policji, którzy byli obecni na miejscu prowadzonych działań, podporządkowali się poleceniom oficerów ABW. Wydawanie poleceń określonego zachowania się jest jednym z ustawowych uprawnień funkcjonariuszy Agencji – przypomniał zespół prasowy ABW. Policjanci nie sprzeciwiali się wydawanym przez funkcjonariuszy ABW poleceniom, nie zgłaszali też zastrzeżeń co do sposobu prowadzonych czynności; jeśli uważają, że zostały naruszone ich prawa, wiedzą – jako oficerowie policji – jakie kroki podjąć – zaznaczył zespół prasowy ABW.W poniedziałek ABW zatrzymała obecnego i dwóch byłych funkcjonariuszy CBŚP oraz byłego funkcjonariusza CBA w śledztwie dotyczącym przestępstw korupcyjnych i przekroczenia uprawnień przez funkcjonariuszy publicznych – tzw. parasola ochronnego nad agencjami towarzyskimi na Podkarpaciu. Śledztwo prowadzi małopolski wydziału zamiejscowy departamentu ds. przestępczości zorganizowanej i korupcji Prokuratury Krajowej w Krakowie, przeciwko byłemu szefowi podkarpackiego CBŚ Danielowi Ś. i innym osobom.",,
XVIII edycja nagrody „Kustosz Pamięci Narodowej”. IPN przyjmuje zgłoszenia,"Instytut Pamięci Narodowej ogłosił XVIII edycję nagrody „Kustosz Pamięci Narodowej”, przyznawanej osobom fizycznym, instytucjom i organizacjom społecznym za szczególnie aktywny udział w upamiętnianiu historii narodu polskiego w latach 1939-89. Kandydatów do nagrody można zgłaszać do 28 lutego.","Jak przypomniał IPN w komunikacie, nagroda „Kustosz Pamięci Narodowej” przyznawana jest osobom, instytucjom i organizacjom społecznym za „szczególnie aktywny udział w upamiętnieniu historii narodu polskiego w latach 1939-89”, a także za „działalność publiczną zbieżną z ustawowymi celami Instytutu Pamięci Narodowej”.Laureatów wyłoni kapituła nagrody z prezesem IPN Jarosławem Szarkiem na czele. Nagroda ma charakter honorowy, a jej laureaci otrzymują tytuł Kustosza Pamięci Narodowej. Spośród nadesłanych propozycji wyłonionych zostanie pięciu laureatów. Uroczystość wręczenia nagród odbędzie się w maju na Zamku Królewskim w Warszawie. Kandydatów do nagrody można zgłaszać poprzez formularz online, dostępny na stronie www.ipn.gov.pl w zakładce „Konkursy i nagrody/Nagroda Kustosz Pamięci Narodowej”. Wnioski zawierające dane kandydata oraz opis jego zasług i osiągnięć uzasadniających przyznanie nagrody będą przyjmowane do 28 lutego. Razem z wnioskiem zgłaszający musi przesłać na adres kustosz@ipn.gov.pl podpisaną przez kandydata zgodę na przetwarzanie danych osobowych i klauzulę informacyjną. Dokumenty te można pobrać na stronie formularza zgłoszeniowego. By zgłosić własną kandydaturę, należy załączyć co najmniej jedną rekomendację pochodzącą od instytucji, organizacji społecznej lub innej osoby fizycznej. Więcej informacji o nagrodzie oraz szczegółowy regulamin jej przyznawania jest dostępny na stronie internetowej IPN.",,
Precedensowy wyrok: fiskus może zablokować konto firmy bez dowodów,"Fiskus nie musi mieć dowodów, żeby zablokować firmowy rachunek – wynika z precedensowego wyroku, o którym pisze „Rzeczpospolita”.","Dziennik wskazuje, że blokada kont firmowych, czyli „atomowa broń dla skarbówki”, miała służyć w walce z największymi i najbardziej zuchwałymi oszustami podatkowymi. Pojawiło się jednak ryzyko, że w polu rażenia STIR, czyli systemu typowania oszustw, może się znaleźć każdy – ocenia „Rz”.Obawa ma brać się z decyzji Wojewódzkiego Sądu Administracyjnego w Warszawie, który wydał precedensowy wyrok w sprawie o przedłużenie blokady konta. Spór wygrała skarbówka. A WSA uznał, że przy przedłużeniu blokady konta na trzy miesiące nie musi prowadzić postępowania dowodowego.Gazeta sugeruje, że wystarczy, iż po analizie przepływów pieniężnych urzędnik stwierdzi ryzyko wykorzystania rachunków w bankach do wyłudzania podatku i niewykonania zobowiązań, by algorytm fiskusa blokujący konto został uruchomiony. Zdaniem sądu katalog okoliczności, które mają znaczenie dla oceny, czy można przedłużyć blokadę, nie jest zamknięty. Te w każdej sprawie mogą być inne.",,
Polskie MSZ potępia atak na amerykańską ambasadę,Polska zdecydowanie potępia atak i wtargnięcie na teren ambasady USA w Bagdadzie i wzywa rząd Iraku do pociągnięcia do odpowiedzialności sprawców – głosi oświadczenie Ministerstwa Spraw Zagranicznych.,"W oświadczeniu zwrócono uwagę na to, że „zgodnie z Konwencją wiedeńską o stosunkach dyplomatycznych, państwo przyjmujące zobowiązane jest do zagwarantowania bezpieczeństwa misji i pomieszczeń dyplomatycznych”.  Protesty przed amerykańską ambasadą w Bagdadzie rozpoczęły się po niedzielnej informacji Pentagonu, który podał, że amerykańskie siły przeprowadziły naloty na związane z Kataib Hezbollah cele w Iraku i Syrii.   USA uważają, że Kataib Hezbollah stoi m.in. za piątkowym atakiem rakietowym na bazę wojskową w pobliżu miasta Kirkuk na północy Iraku. Zginął w nim cywilny pracownik amerykańskiej misji wojskowej, a sześć osób zostało rannych. W atakach lotnictwa USA zginęło co najmniej 25 osób, a 55 zostało rannych.  W obawie przed dalszą eskalacją we wtorek do Iraku skierowano w trybie natychmiastowym 750 żołnierzy z 82. Dywizji Powietrznodesantowej stacjonującej w Fort Bragg.",,
Nie żyje „pogromca inflacji”. Przez lata wpływał na politykę monetarną USA,"W Nowym Jorku zmarł Paul Volcker, były przewodniczący Rady Gubernatorów Rezerwy Federalnej, banku centralnego USA. Słynny „pogromca inflacji” przez prawie 60 lat wpływał na politykę monetarną Waszyngtonu. Miał 92 lata.","Volcker w swojej karierze był wysokiej rangi urzędnikiem amerykańskiego Departamentu Skarbu w demokratycznej administracji Johna F. Kennedy'ego, jego następcy prezydenta Lyndona Johnsona i w republikańskiej administracji prezydenta Richarda Nixona.W roku 1979 prezydent Jimmy Carter mianował go przewodniczącym Fed. Funkcję tę Volcker sprawował do sierpnia 1987, kiedy prezydentem był już Ronald Reagan.Volcker, zwolennik niezależności banku centralnego, ograniczeń w działalności banków prywatnych i „twardego pieniądza”, doprowadził do ograniczenia galopującej inflacji w Stanach Zjednoczonych w latach 80., tworząc podstawy późniejszego dynamicznego rozwoju gospodarki USA.Kiedy objął funkcję szefa Fed, inflacja wynosiła jeden procent miesięcznie. Dla porównania w roku 2017 inflacja w Stanach Zjednoczonych w ciągu całego roku osiągnęła mniej niż 2 procent.Volcker argumentował, że niekontrolowana, nieprzewidywalna inflacja stymuluje wydatki konsumpcyjne kosztem inwestycji i prowadzi do niestabilności gospodarczej. Dlatego, aby zahamować inflację, ograniczył podaż pieniądza i podwyższył stopy procentowe do rekordowych 20 proc. Drakońskie metody Drakońskie metody Volckera w walce z inflacją doprowadziły do najpoważniejszej od lat 30. recesji w gospodarce amerykańskiej. Miliony Amerykanów straciły pracę, a wskaźnik bezrobocia osiągnął w 1981 roku 10,8 proc. Wysokie bezrobocie przyczyniło się także do przegranej w wyborach prezydenckich 1980 roku Cartera, który ubiegał się o drugą kadencję.Poskromienie inflacji przez Volckera, zdaniem jego następców, spowodowało, że kolejni prezydenci z obu partii politycznych pozwolili jego następcom kształtować politykę monetarną Stanów Zjednoczonych bez większych nacisków politycznych. „Paul był równie uparty, jak wysoki i mimo że jego metody jako przewodniczącego Fed były politycznie kosztowne, były one słuszne. Jego silne i inteligentne przywództwo pomogło opanować spowodowaną cenami ropy naftowej inflację i przyczyniło się do złagodzenia problemów budżetowych Amerykanów” – napisał Carter po śmierci Volckera, nazywanego „Wysokim Paulem” ze względu na wzrost (201 cm).",,
Wyhoduj kwiaty z... papieru,"W pełni ekologiczny papier, który po zużyciu i zasadzeniu samoistnie zakwita w ziemi, opracowali portugalscy naukowcy. Nowatorski materiał dostępny jest już w sklepach i stanowi bazę dla rumianków, aksamitek i innych roślin.","Aby uzyskać kwiaty z oferowanego przez Portugalczyków papieru należy pozużyciu przedrzeć go, posadzić w ziemi, a następnie regularnie podlewać. W sprzedaży dostępne są już trzy rodzaje kwitnącego papieru. Pierwszy z nich zawiera wkomponowane w jego strukturę ziarenka aksamitkirozpierzchłej, wyżlinu większego oraz kosmosu podwójnie pierzastego. W skład drugiej serii wchodzą natomiast ziarna roślin służących do parzeniaherbat, takich jak np. rumianek. Trzeci typ kwitnącego papieru, określany na portugalskim rynku mianemgourmet, zawiera w sobie ziarenka ziół i przypraw, takich jak majeranek,pieprz, rokietta siewna, rukiew wodna, a także pietruszka. Kwitnący po wykorzystaniu papier posiada dwie warstwy, pomiędzy którymiznajdują się ziarna roślin. Przytwierdzone są one wewnątrz specjalnym klejem. Pochodzący z recyklingu papier może być wykorzystywany zarówno jako materiał biurowy, jak też służyć do dekoracji. Wynalazek opracowany przez absolwentów Wyższego Instytutu Technicznego w Lizbonie nabyć już można w kilku sklepach na terenie Portugalii. – W pełni ekologiczny papier wprowadziliśmy do sprzedaży detalicznej podkoniec ub.r. Od razu znalazł on szerokie grono klientów. Jego nabywcami sąnie tylko aktywiści działający na rzecz ochrony środowiska, czy ci, którymbliska jest ekologia, ale też klienci zwyczajni, choć wymagający –poinformował Nuno Bernardes, właściciel sklepu Papel Florescente. Dostępny na portugalskim rynku ekologiczny papier nie należy do najtańszych. Za jedną kartkę w formacie A4 zapłacić trzeba średnio 1,90 euro. Zazwyczaj sprzedawany jest on w pakietach zawierających 10 sztuk.",,
Wypłaty wynagrodzeń strajkującym nauczycielom. „To mogło naruszyć dyscyplinę finansów publicznych”,"Wypłata nauczycielom dodatków motywacyjnych za czas, kiedy brali udział w strajku mogła naruszyć dyscyplinę finansów publicznych – ocenił Rzecznik Dyscypliny Finansów Publicznych. Pytanie w tej sprawie prezydentowi Warszawy Rafałowi Trzaskowskiemu rzecznik DFP zadał już w lipcu tego roku.","W piśmie skierowanym do Rafała Trzaskowskiego i stołecznej Rady Miasta rzecznik DFP informuje, że wpłynęły do niego informacje, wskazujące na naruszenie przepisów prawa.Chodzi o „wypłaty dodatków motywacyjnych niezgodnie z obowiązującymi przepisami, w wysokości nie odpowiadającej nakładowi i efektom pracy, co w efekcie czyni ich rekompensatą za wynagrodzenie pomniejszone za czas strajku” – czytamy w „zarządzeniu o przekazaniu informacji o ujawnionych okolicznościach, wskazujących na naruszenie dyscypliny finansów publicznych”. Pismo – datowane na 22 lipca 2019 r. – udostępniła na Twitterze radna Warszawy Olga Semeniuk.",,
Hagia Sophia zamknięta dla niemuzułmanów? Ambasada Turcji odpowiada,"Hagia Sophia nie będzie zamknięta dla turystów; żadne kroki nie zostały w tym celu podjęte – poinformowała Polską Agencję Prasową ambasada Turcji. W marcu prezydent kraju Recep Tayyip Erdogan oświadczył, że czas już, by świątynia Mądrości Bożej stała się meczetem.","– Przyzwyczailiśmy się, że Hagia Sophia jest przedmiotem niemal każdej kampanii wyborczej w Turcji, więc argumenty o jej ponownym zamienieniu w meczet traktujemy jako stały element gry i raczej nie przywiązujemy do nich większej wagi – mówi Karol Wasilewski, kierownik programu ds. Bliskiego Wschodu i Afryki w Polskim Instytucie Spraw Międzynarodowych.Ekspert zauważa również, że w ostatnich latach dochodziło do przełamywania kolejnych tabu związanych ze świątynią – w 2016 roku miało w niej miejsce pierwsze od 85 lat wezwanie do modlitwy przez muezzina, a w 2018 roku pomodlił się w niej sam prezydent Erdogan. Zdaniem Wasilewskiego wypowiedzi Erdogana dotyczące świątyni wywołały kontrowersje, jednak z pewnością podobały się najbardziej konserwatywnej części tureckiego elektoratu. Zbiegły się one w czasie z kampanią samorządową przed wyborami 31 marca. – Nie wydaje mi się, aby propozycje zamiany Hagi Sophii w meczet cieszyły się szerokim poparciem – choćby dlatego, że gdyby tak było, populistyczny rząd Partii Sprawiedliwości i Rozwoju (AKP) byłby dużo mniej ostrożny w tej sprawie – dodaje analityk. Wybudowana w latach 532-537 świątynia, nazwana kościołem Mądrości Bożej, była przez prawie 900 lat siedzibą patriarchy Konstantynopola i miejscem koronacji cesarzy bizantyjskich. Wybudowana z rozkazu Justyniana Wielkiego, który pragnął przywrócenia pełnego Cesarstwa (obejmującego i Rzym, i Konstantynopol) była do czasu wybudowania kościoła biskupiego w Sewilli największą chrześcijańską świątynią, symbolem Kościoła bizantyńskiego. Od strony technicznej była wielkim dokonaniem architektury.  Po zdobyciu miasta w 1453 roku Turcy zamienili ją w meczet dla sułtana, zniszczyli dzwony, ołtarz, część mozaik i przedstawień figuralnych, np. pozbawiając anioły twarzy. Budowla jednak, z jej ogromną, jakby zawieszoną w powietrzu kopułą, stała się wzorcem także dla wielu świątyń muzułmańskich. Po demontażu imperium osmańskiego, na polecenie pierwszego prezydenta Republiki Turcji Mustafy Kemala Ataturka – meczet w 1935 roku przekształcono w muzeum, aby nie kojarzył się w żaden sposób z religią państwową w nowo powstałej świeckiej republice. Od kilku lat obóz prezydenta Recepa Tayyipa Erdogana coraz częściej wzywa do tego, by Hagia Sophia z powrotem stała się muzułmańską świątynią.",,
Skazywali opozycjonistów – nadal orzekają w Sądzie Najwyższym,Skazywanie opozycjonistów w czasach PRL nie jest przeszkodą w awansie na sędziego Sądu Najwyższego. Takich prawników wyznaczono do rozpatrywania wniosków o kasacje wniesionych przez Prokuratora Generalnego – informuje „Gazeta Polska Codziennie”.,"Na czwartkowej wokandzie sprawy karne Wydziału II w Sądzie Najwyższym rozpatrywali Waldemar Płóciennik, Dorota Rysińska i Jan Bogdan Rychlicki. Cała trójka ma w życiorysie niechlubne epizody w czasach PRL-u.Wyznaczeni sędziowie mają do rozstrzygnięcia sprawy karne, w których Prokurator Generalny dostrzegł rażące niedopatrzenia sądów powszechnych. W obu sprawcy zostali zwolnieni z odpowiedzialności za przestępstwa karne i karnoskarbowe.Sędzia Płóciennik skazał m.in. zmarłą w 2003 r. działaczkę opozycji Zofię Pietkiewicz, wspominanej dziś jako „niezłomna koszalinianka”. Przed sąd trafiła za udział w manifestacji przeciwko wprowadzeniu stanu wojennego w Koszalinie. Usłyszała wyrok ośmiu miesięcy więzienia i została osadzona w ZK w Bydgoszczy-Fordonie. Została też zwolniona z pracy.",,
Pływający gazoport? Władze przymierzają się do nowego terminalu,"Istnieje szansa na budowę nowego terminala LNG. Miałby powstać, gdyby nie udał się projekt tak zwanego korytarza norweskiego – informuje „Puls Biznesu”. O rozbudowie terminalu w Świnoujściu i ewentualnym postawieniu drugiego gazoportu w okolicach Trójmiasta mówiła w espose premier Beata Szydło.","Rzecznik prasowy Gaz-Systemu Tomasz Pietrasieński wskazuje, że obecnie analizowana jest koncepcja pływającego gazoportu w Zatoce Gdańskiej. Jest to jednak – jak zaznaczył – projekt alternatywny wobec planu rozwoju tak zwanego korytarza norweskiego i budowy gazociągu Baltic Pipe.Mariusz Kozłowski z biura prasowego Ministerstwa Energii wyjaśnił, że budowa kolejnego terminala jest alternatywną opcją rozbudowy polskiego systemu przesyłowego.Oznacza to, że trójmiejski gazoport miałby szanse powstać dopiero wtedy, gdy nie udałoby się zbudować gazociągu, którym Polska mogłaby sprowadzać gaz z norweskich złóż na szelfie. W przeciwnej sytuacji traci rację bytu – sugeruje „PB”.",,
"Austriackie samorządy ze związanymi rękami. Imigranci będą mogli stanowić 1,5 proc. ludności","Austriacki parlament uchwalił w piątek reformę konstytucyjną, która zezwala władzom centralnym na narzucenie gminom przyjęcia migrantów w liczbie sięgającej 1,5 proc. ich ludności.","Nowe przepisy przyjęto większością kwalifikowaną dwóch trzecich głosów w parlamencie.AFP pisze, że nowe prawo ma obowiązywać od 1 października do końca 2018 roku. A także, że w ten sposób rząd chce zmusić do przyjęcia migrantów gminy, które nie chcą podporządkować się dotychczasowym kwotom, proponowanych przez rząd na zasadzie dobrowolności.Gminy bez prawa decyzjiW praktyce nowe przepisy pozwolą na to, że władze państwowe będą mogły umieszczać migrantów w należących do nich ośrodkach na terytorium całego kraju, a władze samorządowe nie będą mogły się temu przeciwstawić w żaden sposób, na przykład w drodze lokalnych przepisów o zagospodarowaniu przestrzennym.AFP pisze, że pułap 1,5 proc. może zostać spełniony, jeśli kryzys migracyjny będzie się nasilał.Nowe przepisy wymagały poprawki konstytucji, która w federalnej Austrii bardzo ściśle rozgranicza prerogatywy władz lokalnych i centralnych. ",,
Birgfellner proszony o tłumaczenia dokumentów. „To ma doprowadzić do zastraszenia”,"Śledczy przesłuchali w czwartek Geralda Birgfellnera. Austriacki biznesmen oskarża prezesa PiS-u Jarosława Kaczyńskiego o to, że nie zapłacono mu za wykonaną pracę. Pełnomocnik Austriaka, mecenas Jacek Dubois odniósł się nakazu dostarczenia tłumaczenia niemieckojęzycznych i anglojęzycznych dokumentów ujętych jako dowody w sprawie. – Złożyliśmy  dziś pismo tłumacząc, że prokuratura nie ma żadnej podstawy prawnej do takiego zarządzenia – powiedział prawnik.","To trzecie przesłuchanie biznesmena. Poprzednie odbyły się 11 i 13 lutego, na kolejne - w ubiegłym tygodniu - Gerald Birgfellner się nie stawił, za co prokuratura nałożyła na niego grzywnę w wysokości 6 tysięcy złotych.  Po zakończeniu przesłuchania w Prokuraturze Okręgowej w Warszawie pełnomocnik Austriaka, mecenas Jacek Dubois powiedział, że trwało długo, ale było owocne. – To było bardzo merytoryczne przesłuchanie i jeżeli mogę zacytować klasyka - jesteśmy coraz bliżej prawdy. Rozmawialiśmy merytorycznie. Nie było tego co ostatnio, że wyglądało to na śledztwo inwigilacyjne naszego klienta. Ale było dążenie do tego, żeby ustalić, co się rzeczywiście stało. Jutro kontynuujemy przesłuchanie i mamy nadzieję, że efektem tych dwóch dni pracy będzie postanowienie o wszczęciu postępowania – powiedział prawnik. Dubois był pytany też o wypowiedź innego pełnomocnika Austriaka mec. Romana Giertycha, który przekazał w ostatnich dniach, że prokuratura wezwała Birgfellnera do dostarczenia tłumaczenia wszystkich niemieckojęzycznych i anglojęzycznych dokumentów ujętych jako dowody w tej sprawie.",,
Korea Północna przeprowadziła test „olbrzymiej wyrzutni wielu pocisków”,Przywódca Korei Płn. Kim Dzong Un obserwował we wtorek nowy test „olbrzymiej wyrzutni wielu pocisków” – oświadczyła oficjalna agencja prasowa KCNA. Wcześniej o wystrzeleniu przez Pjongjang wielu pocisków krótkiego zasięgu informowały źródła południowokoreańskie. Według Seulu pociski przeleciały około 330 km po czym spadły do Morza Japońskiego.,"Kim, który obserwował testy tej wyrzutni już wcześniej, powiedział – jak relacjonuje KCNA – że jej możliwości zostały „wreszcie sprawdzone w warunkach operacji bojowej” oraz, że potrzebne są jeszcze „dalsze ciągłe próby ogniowe”. Charakteru tych prób nie sprecyzowano bliżej.Komentatorzy wskazują, że Pjongjang dokonał testu zaledwie kilka godzin po zasygnalizowaniu Waszyngtonowi o gotowości wznowienia znajdujących się w impasie rokowań w sprawie denuklearyzacji Półwyspu Koreańskiego.Według analityków, na których powołuje się agencja Reutera, wtorkowy test wydawał się mieć na celu wysłanie sygnału Waszyngtonowi wskazującego co może się stać, jeśli nie przystąpi on do rozmów z gotowością do kompromisów.Prezydent USA Donald Trump pomniejszał znaczenie wcześniejszych prób z pociskami krótkiego zasięgu twierdząc, że nie naruszają one żadnych porozumień. Jednak zdymisjonowany przez Trumpa jego doradca ds. bezpieczeństwa narodowego John Bolton wskazywał, że nawet takie pociski są zakazane przez rezolucje ONZ.",,
Prezes TK: SN powinien umorzyć postępowanie ws. Mariusza Kamińskiego,"Sąd Najwyższy powinien podjąć zawieszone postępowanie ws. byłego szefa Centralnego Biura Antykorupcyjnego Mariusza Kamińskiego i je umorzyć, bo Trybunał Konstytucyjny jasno powiedział Sądowi Najwyższemu, jak rozumie się prawo łaski - powiedziała prezes Trybunału Konstytucyjnego Julia Przyłębska.","Trybunał Konstytucyjny uznał, że prezydent może skorzystać z prawa łaski przed prawomocnym skazaniem, co oznacza, że Andrzej Duda miał prawo ułaskawić byłego szefa CBA (teraz rządowego koordynatora służb specjalnych) Mariusza Kamińskiego. Wyrok TK wydał w związku z wnioskiem złożonym przez prokuratora generalnego Zbigniewa Ziobrę. Wniosek ten wpłynął do TK nieco ponad miesiąc po uchwale Sądu Najwyższego, który pod koniec maja 2017 r. uznał, że prezydenckie prawo łaski może być stosowane wyłącznie wobec osób prawomocnie skazanych.Przyłębska przekonywała w Polsat News, że decyzja, którą podjął TK „to była jedyna decyzja zgodna z polską konstytucją”. Jak podkreśliła, prezydent może zastosować prawo łaski zarówno wobec osoby skazanej prawomocnym wyrokiem, jak i wobec której taki wyrok jeszcze nie zapadł – czyli – jak mówiła - zastosować „abolicję indywidualną wobec osoby, która jeszcze nie została skazana”. Przyłębska oceniła, że jest to prawo łaski „podobne do tego, które jest w konstytucji amerykańskiej”. Pytana, czy teraz prezydent może wkraczać w dowolną sprawę sądową, w dowolnym momencie jej trwania i czy nie jest to nadmierne rozszerzenie jego kompetencji, Przyłębska powiedziała, że jest to prawo prezydenta, które „było najpierw stosowane przez monarchów”. Podkreśliła, że prezydent w polskim prawie ma wyjątkowo mocny mandat, jako że jest wybierany w wyborach powszechnych.– Nie może ustawa ograniczać prerogatywy, czyli pewnego prawa, które ma wyłącznie prezydent – oceniła prezes TK. Według niej to sędziowie SN wykroczyli poza swoje kompetencje, bo – jak mówiła – „dokonali oceny konstytucji, a jedynym podmiotem, który zgodnie z konstytucją może to zrobić, jest Trybunał Konstytucyjny”.– I w tej sytuacji jedyne, co Sąd Najwyższy może zrobić, to podjąć zawieszone postępowanie i je umorzyć, TK jasno powiedział SN, jak rozumie się prawo łaski – powiedziała Przyłębska. Dopytywana, czego spodziewa się po SN, odparła: „umorzenia postępowania, tak jak wcześniej zrobił to sąd pierwszej instancji”.Na uwagę, że wcześniej sędziowie SN argumentowali, że działanie prezydenta w tym wypadku naruszyło co najmniej trzy konstytucyjne zasady, w tym domniemania niewinności, Przyłębska powiedziała, że „abolicja indywidualna nie wymaga skazania”. – Tutaj nie ma mowy o naruszeniu domniemania niewinności – oceniła. Pytana o zasadę prawa do sprawiedliwego sądu, Przyłębska powiedziała, że „prawo łaski nie ogranicza prawa do roszczeń i dochodzenia swojego prawa w postępowaniu cywilnym”.Dopytywana, czy skład orzekający w tej sprawie – czterej sędziowie TK wybrani przez obecny Sejm, a jeden przez poprzedni – nie powinien być inny powiedziała, że „to jest pewien rodzaj narracji narzucony przez opozycję”. – Ja uważam, że jest to skandaliczne. Jest 15 sędziów TK, każdy z nich jest niezawisły i nie ma znaczenia, ilu posłów wybrało tego czy innego sędziego – zaznaczyła. Dodała, że „nie może naginać prawa”. – Skład ustalany jest według określonych reguł, ja zgodnie z obowiązującym prawem ten skład ustaliłam – mówiła.Powiedziała, że jest zdziwiona wcześniejszym listem sędziów dot. ustalania składów sędziowskich. – Nie przypominam sobie, żeby wcześniej ktoś te ustalane składy kwestionował – powiedziała. Według niej kryteria są jasne – alfabetyczne, z uwzględnieniem ilości spraw i obszaru wiedzy sędziów. – Wszystkie te reguły przy wyznaczaniu składów są i nie ma tutaj żadnego problemu – zapewniła Przyłębska. Według niej zmieniła się formuła funkcjonowania w TK, bo kiedyś pisanie listów do prezesa nie było możliwe. Powiedziała, że gdy prezesem był prof. Andrzej Rzepliński nie pisano listów, nie krytykowano tych decyzji - jedynie w korytarzu, ale nikt nie ośmielał się pisać i publicznie występować. – To zmieniło się, bo ja stworzyłam taką możliwość – powiedziała sędzia Przyłębska. – Każdy, jeśli nie wypowiada się w sprawie, która nie dotyczy jego kompetencji, jest wolną osobą i może się wypowiadać – dodała.W marcu 2015 r. Sąd Rejonowy Warszawa-Śródmieście skazał w I instancji byłego szefa CBA Kamińskiego (dziś – koordynatora służb specjalnych) i Macieja Wąsika (zastępcę Kamińskiego w CBA; obecnie zastępcę koordynatora) na trzy lata więzienia, m.in. za przekroczenie uprawnień i nielegalne działania operacyjne CBA podczas afery gruntowej w 2007 r. Na kary po 2,5 roku skazano dwóch innych byłych członków kierownictwa CBA.Zanim Sąd Okręgowy w Warszawie zbadał ich apelację, w listopadzie 2015 r. prezydent Andrzej Duda ułaskawił wszystkich czterech, umarzając postępowanie sądowe. Był to precedens - nigdy wcześniej prezydent nie ułaskawił nikogo przed prawomocnym wyrokiem sądu.",,
"„Nie pójdę z PiS, jeśli Schetyna zadeklaruje, że po przegranej zrezygnuje z kierowania PO”","Jeśli Grzegorz Schetyna zadeklaruje, że w przypadku słabego wyniku KO w wyborach zrezygnuje z funkcji przewodniczącego PO, ja zadeklaruję, że nigdy nie pójdę z PiS – oświadczył Paweł Kukiz. Tak polityk odpowiedział na apel Schetyny skierowany do pozostałych ugrupowań opozycji.","Przewodniczący PO na konwencji wyborczej Koalicji Obywatelskiej zaapelował do liderów pozostałych ugrupowań opozycyjnych o deklarację, że po wyborach nie będą współpracować z PiS i Jarosławem Kaczyńskim. Jak mówił, od liderów PSL, Kukiz'15, SLD, Lewicy Razem, Wiosny, a także do Konfederacji oczekuje „jasnego zapewnienia: po wyborach żadnych paktów z Kaczyńskim”. Pytany o apel lidera PO na konferencji w Opolu Kukiz uzależnił oczekiwaną przez Schetynę deklarację od dwóch warunków. Pierwszy to publiczna deklaracja, że jeśli Koalicji Obywatelska uzyska taki wynik, z którym, do przejęcia władzy potrzebna jej będzie współpraca z PSL-Koalicji Polskiej, przewodniczący PO doprowadzi do zmiany prawa wyborczego i wyprowadzenia Jednomandatowych Okręgów Wyborczych. Drugi, że gdyby wynik wyborczy Koalicji Obywatelskiej sprawił, iż nie liczyłaby się ona „w grze”, Schetyna zrezygnuje z funkcji przewodniczącego PO. – Powtórzę: jeżeli pan zadeklaruje, że pan się zrzeknie funkcji przewodniczącego Platformy, kiedy osiągnie pan marny wynik, tak marny, że żaden PSL panu nie pomoże i Kukiz, i wszyscy razem wzięci – to ja wtedy panu zadeklaruję to, czego pan oczekuje – powiedział Kukiz. – Zwracam się do wyborców z 2015 r., którzy głosowali nie na muzyka rockowego, ale na postulaty, które muzyk rockowy niósł i nieść będzie aż do skutku. Są to: zmiany sposobu wybierania posłów, referenda, państwo obywatelskie należące do nas, a nie do partyjniaków. Zagłosujcie na listę numer jeden, bo może dojść do sytuacji, że to my będziemy języczkiem u wagi i nie dopuścimy do jedynowładztwa. Musicie koniecznie pójść do wyborów, by uchronić kraj od monowładzy. Dyktatura albo demokracja – apelował Kukiz. Zwrócił też uwagę na olbrzymie dysproporcje w liczbie banerów kandydatów poszczególnych partii. Jego zdaniem w wielu przypadkach kandydaci wydali na swoje materiały propagandowe kwoty większe niż czteroletnie pobory parlamentarzysty. – Zwróćcie uwagę, że w wielu przypadkach, szczególnie tych największych partii, koszt wywieszonych banerów przewyższa czteroletnie uposażenie poselskie. Zastanówcie się, skąd oni mają na to pieniądze? Ja wydałem ze swojej kieszeni ten limit, jaki mi przysługuje. Oni wydali makabrycznie wysokie pieniądze. Tym powinno zająć się CBA, ale się nie zajmie, bo podlega partiom, które te banery wywieszają – powiedział Kukiz. Towarzyszący Kukizowi poseł jego ugrupowania Paweł Grabowski odniósł się do niedzielnych prawyborów w Wieruszowie. Jak podkreślił, wynik 8 proc. dla PSL-Koalicji Polskiej jest zbieżny z regionalnym sondażem poparcia dla partii, co biorąc pod uwagę dotychczasowe wyniki, daje w regionie opolskim KP szansę na dwucyfrowy wynik i dwa mandaty poselskie.",,
„Opozycja jest oszołomiona naszą konwencją”. Politycy komentują „Piątkę Kaczyńskiego”,"– My z pokorą podchodzimy do wyborów, będziemy ciężko pracować dla Polaków, by te propozycje zrealizować. Opozycja zachowuje się, jakby była po ciężkim nokaucie, jest oszołomiona naszą konwencją. Przekaz opozycji jest ze sobą sprzeczny – powiedział w programie „Woronicza 17” europoseł PiS Ryszard Czarnecki. Politycy skomentowali sobotnią konwencję partii rządzącej i nowy program, nazwany „Piątką Kaczyńskiego”.","W czasie sobotniej konwencji Prawa i Sprawiedliwości zaprezentowano pięć nowych propozycji programowych partii. Lider PiS Jarosław Kaczyński obiecał wprowadzenie 500 plus od pierwszego dziecka oraz zniesienie podatku PIT dla pracowników do 26. roku życia. Zapowiedział także „trzynastkę” w postaci najniższej emerytury – 1100 zł – dla każdego emeryta, a także przywrócenie zredukowanych połączeń autobusowych i obniżenie kosztów pracy.Zdaniem europarlamentarzysty PiS Ryszarda Czarneckiego propozycje programowe partii „będą przede wszystkim znaczącym sygnałem dla młodych Polaków, że nie muszą wyjeżdżać i państwo jest im przychylne”. – W najbliższym czasie premier przedstawi kolejne szczegółowe propozycje – dodał polityk.Czarnecki odniósł się też do zarzutów opozycji, w których stwierdzono, że propozycje będą obowiązywały tylko w 2019 r. – Program będzie realizowany nie tylko w tym roku, ale i w latach przyszłych – zapewnił Czarnecki. Jak mówił Jerzy Wenderlich z SLD, który odniósł się też do opozycji, że PiS i sobotnia konwencja to sygnał do wyjścia Polski z Unii Europejskiej, „w tych propozycjach nie widzę nic, co związane jest z polexitem”. Polityk SLD odniósł się też do propozycji zniesienia podatku PIT dla młodych. – To sztuczka wyborcza. Jak można obiecywać niepłacenie podatków dla osób poniżej 26 lat. Ci którzy studiowali tylko rok będą korzystali z tego dobrodziejstwa. Niektórzy pracowali od 18 roku życia. Nie ma tu sprawiedliwości – mówił dalej polityk SLD. Paweł Sałek z Kancelarii Prezydenta RP wskazał, że „tę konwencję i te propozycje oceniamy pozytywnie”. – Propozycje idą w dobrym kierunku. Wszystkie elementy związane z młodymi ludźmi powinny być jak najbardziej wspierane – mówił. Poseł Kukiz’15 Jerzy Jachnik stwierdził, że jego partia jest przeciwna „rozdawnictwu”. – Prezes Kaczyński rozpoczął konwencję od tego, że wszyscy są równi wobec prawa, a nie wszyscy są w Polsce równi. My, jako Kukiz’15 nie jesteśmy za rozdawnictwem, które jest korzystne społecznie, a które w konsekwencji rodzi kolejne podatki. Jeżeli mamy myśleć poważnie, musimy myśleć jak obniżyć koszty pracy – zaznaczył.– Zarobki są w Polsce niskie, bo koszty pracy, podatek ZUS jest zbyt wysoki. My się opowiadamy za emeryturą obywatelską – dodał Jachnik.",,
Szef MSZ: Timmermans postanowił wykroczyć poza prerogatywy urzędnika,– Wiceprzewodniczący Komisji Europejskiej Frans Timmermans postanowił wykroczyć poza prerogatywy międzynarodowego urzędnika i podjąć działania polityczne przeciw Polsce – powiedział minister spraw zagranicznych Witold Waszczykowski.,"Frans Timmermans powiedział w czwartek, że przekazana przez polskie władze odpowiedź na rekomendacje w sprawie praworządności nie rozwiewa wątpliwości KE i że dalsze kroki wobec Polski będą zależały od decyzji kolegium unijnych komisarzy. Dodał, że Komisja Europejska jest bardzo blisko uruchomienia art 7. unijnego traktatu wobec Polski, ale uzależnia ten ruch od propozycji prezydenta Andrzeja Dudy i sytuacji sędziów Sądu Najwyższego.„Działania polityczne przeciwko Polsce”Szef polskiej dyplomacji Witold Waszczykowski odpowiedział na te sugestie, że wiceprzewodniczący KE został zaproszony do Polski, ale zamiast prowadzić dialog z ministrami spraw zagranicznych czy sprawiedliwości uczestniczył w manifestacjach politycznych. A kilka tygodni temu – zauważył szef MSZ – Timmermans zapowiedział też publicznie na konferencji prasowej, że jego osobistą ambicją i misją jest monitorowanie Polski.– Sądzę więc, że postanowił wykroczyć poza prerogatywy międzynarodowego urzędnika, międzynarodowego biurokraty instytucji europejskiej i podjąć debatę polityczną, działania polityczne przeciwko Polsce – ocenił Waszczykowski.Szef MSZ wyraził też nadzieję, że wcześniej czy później pojawi się możliwość powrotu do dialogu na temat rzeczywistych problemów, a nie tylko rządów prawa w Polsce. Przypomniał, że Unia Europejska ma wiele problemów.",,
Protest PiS ws. okręgu nr 75 pozostawiony bez dalszego biegu,"Sąd Najwyższy pozostawił bez dalszego biegu protest wyborczy pełnomocnika komitetu wyborczego PiS dotyczący okręgu nr 75 w wyborach do Senatu. Oznacza to, że nie będzie ponownego liczenia głosów w tym okręgu.","Trzyosobowy skład orzekający Izby Kontroli i Spraw Publicznych uznał, że protest wyborczy PiS nie zawiera zarzutów naruszenia prawa, o których mowa w Kodeksie wyborczym. Rozstrzygnięcie SN oznacza, że protest ten nie będzie rozpoznawany merytorycznie, a w konsekwencji nie dojdzie do oględzin kart do głosowania i do ich ponownego przeliczania.Pełnomocnik komitetu wyborczego PiS złożył do SN protesty dotyczące sześciu okręgów: nr 100 (Koszalin), nr 75 (Tychy i Mysłowice), nr 12 (Grudziądz), nr 92 (Gniezno), nr 95 (m.in. powiaty krotoszyński i ostrowski), nr 96 (Kalisz). PiS wnioskuje o ponowne przeliczenie głosów, zarzucając niewłaściwe zakwalifikowanie głosów jako nieważne, podczas gdy – zdaniem PiS – powinny były zostać uznane za ważne.W zeszłym tygodniu PKW negatywnie zaopiniowała protest wyborczy PiS dotyczący senackiego okręgu nr 75. W okręgu tym została wybrana wiceprezes partii Wiosna Gabriela Morawska-Stanecka (KW SLD). Poparło ją 50,93 proc. głosujących. Jej kontrkandydat, senator minionej kadencji, Czesław Ryszka (PiS) otrzymał poparcie 49,07 proc. wyborców. Na Morawską-Stanecką głosowały 64 tys. 172 osoby, a na Ryszkę 61 tys. 823 wyborców.Jak poinformował zespół prasowy SN, stanowiska okręgowej komisji wyborczej i Prokuratora Generalnego w sprawie tego okręgu nie wpłynęły do SN.",,
Ukraina będzie domagać się odszkodowania od Rosji ws. Nord Stream 2,"Ukraina pogodziła się z perspektywą powstania kontestowanego przez nią gazociągu Nord Stream 2, ale zamierza na drodze arbitrażu domagać się od Rosji miliardowych odszkodowań za utracone wpływy z tranzytu – pisze niemiecki dziennik „Tagesspiegel”.","Gazeta powołuje się na wypowiedź Jurija Witrenki, dyrektora komercyjnego państwowej spółki energetycznej Naftohaz Ukrainy Ocenił on, że szanse na utrzymanie tranzytu gazu ziemnego przez ukraińskie terytorium „nie są bardzo dobre”. Witrenko wskazał, że projekt rurociągu ma poparcie nie tylko rządu Niemiec, ale powstaje przy współudziale wielu europejskich przedsiębiorstw, zapewniony jego zdaniem „dzięki nieukrywanej korupcji”. Jak zaznacza „Tagesspiegel”, przedstawiciel władz Naftohazu nie przedstawił dowodów na poparcie swoich słów. W ocenie Witrenki powodzenie „planu A”, czyli powstrzymania budowy Nord Stream 2, nie jest prawdopodobne, dlatego trwają przygotowania do „planu B”, gdy rozpocznie się eksploatacja gazociągu. – Gdy to nastąpi, zachodzi duże prawdopodobieństwo, że nie będzie już wcale tranzytu przez Ukrainę – podkreślił. Strona ukraińska zamierza wówczas pozwać rosyjski koncern Gazprom, zaangażowany w budowę Nord Stream 2, przed Trybunałem Arbitrażowym w Sztokholmie o wypłatę 12 mld euro w ramach odszkodowania za utracone wpływy z tranzytu. – Nie mamy żadnego podpisanego kontraktu. A nawet gdybyśmy go mieli, to umowa podpisana z Rosjanami jest niewiele warta – wyjaśnił.„Tagesspiegel” przypomina, że w lutym sztokholmski trybunał orzekł na korzyść Ukrainy w jej sporze z Gazpromem. „Jak informował wówczas Naftohaz (trybunał nie publikuje ani nie komentuje swoich wyroków), ukraińskiemu koncernowi przyznane zostało 4,63 mld dolarów odszkodowania za to, że Gazprom nie dostarczył uzgodnionej ilości gazu do tranzytu” – pisze gazeta. Ponieważ wcześniej sąd ten orzekł, że Naftohaz ma spłacić Gazpromowi zadłużenie za dostawy gazu, ostatecznie ukraińskiemu przedsiębiorstwu należy się 2,56 mld dolarów. Orzeczenie to zamknęło ciągnący się od 2014 r. spór. W grudniu 2017 r. sztokholmski sąd odrzucił roszczenia Gazpromu dotyczące zasady take or pay (konieczność zapłaty za gaz nawet bez odbioru surowca). Naftohaz uzyskał też decyzję o 10-krotnym zmniejszeniu przyszłych obowiązkowych dostaw gazu z Rosji i decyzję w sprawie jego ceny w 2014 r. Sąd w Sztokholmie uznał wtedy także za nieważne zapisy w kontrakcie gazowym między Ukrainą i Rosją i nakazał ich dostosowanie do standardów rynkowych. Orzekł również, że Naftohaz nie musi płacić Gazpromowi za surowiec dostarczany na obszary na wschodzie kraju opanowane przez separatystów prorosyjskich. Obecnie obowiązująca między Ukrainą a Rosją umowa na tranzyt wygasa w 2019 r. Krótko potem uruchomiony ma zostać nie tylko Nord Stream 2 (o planowanej przepustowości 55 mld m sześc. rocznie), ale też gazociąg Turecki Potok (o przepustowości 35 mld m sześc.), którym rosyjski gaz ma płynąć przez Turcję do Europy. Łącznie oba te rurociągi dają przepustowość 90 mld m sześc., co odpowiada ilości gazu transportowanej obecnie przez terytorium ukraińskie – zaznacza „Tagesspiegel”.",,
„Dla relacji dyplomatycznych to dobry wynik”,"– Dobrze, że skończyło się remisem. To daje nam ciągle szansę, drużyna grała lepiej, publiczność też była znakomita, głośniejsza, bardziej zdeterminowana, stadion jest wspaniały. Wszystko złożyło się w ładną całość. Wynik jest sprawiedliwy, a dla stosunków dyplomatycznych z Rosją – wygodny. Żadna ze stron nie ma poczucia frustracji – tak wynik wtorkowego meczu Polska-Rosja (1:1) skomentował na antenie TVP Info były prezydent Aleksander Kwaśniewski.","Goszczący w programie „Rozmowa dnia” Kwaśniewski wypowiedział się również w sprawie zamieszek pseudokibiców, do których doszło wczoraj na ulicach Warszawy. –  Nie wiem, czy można było nie dopuścić do zamieszek. Zjawisko chuligaństwa jest obecne w świecie, ale źle się zdarzyło, że w stosunku do gości – gospodarze zachowali się w sposób nie do zaakceptowania. A jeśli takie sytuacje zdarzają się, są pokazywane przez media na pierwszych stronach. Taka jest rola mediów  – mówił Aleksander Kwaśniewski. Były prezydent dodał, że wydarzenia wtorkowe „tylko przekonują bardzo wielu obserwatorów w Europie, że w Polsce wciąż jest bardzo silna jest antyrosyjska fobia i że jesteśmy genetycznie zainfekowani tym poglądem”. – To jest niesprawiedliwe i nieuczciwe wobec nas, ale te obrazki umacniają stereotyp. Myślę jednak, że ten temat minie za kilka godzin. Ogólny obraz Polski jest pozytywny, pokazujemy dobre przygotowanie, dobrą organizację, gościnność. Euro pokazuje bowiem społeczną energię  – mówił gość TVP Info.Prezydent dodał, że również Ukraina zyskuje na Euro. – Byłem na meczu Ukraina-Szwecja i Kijów żył tym meczem. Sukces sportowy pomaga każdej władzy. Kiedy obserwowałem Ukraińców widziałem, jak nie do zaakceptowania dla nich była ta idea bojkotu mistrzostw. W sensie mentalnym te Mistrzostwa Europy to bardzo ważny czynnik przyciągający Ukrainę do Europy  – dodał Aleksander Kwaśniewski. Euro a sprawa TymoszenkoByły prezydent opowiedział także o swoich działaniach na rzecz – wyjaśnienia sytuacji dotyczącej Julii Tymoszenko. 51-letnia Tymoszenko została skazana w ubiegłym roku na siedem lat pobytu w kolonii karnej za nadużycia, jakich miała się dopuścić, gdy stojąc w 2009 roku na czele rządu podpisała umowy gazowe z Rosją. – W poniedziałek rozpoczęliśmy misję, spotkaliśmy się z rodziną pani Julii Tymoszenko, z jej adwokatem, współpracownikami. Potem mieliśmy 3-godzinną rozmowę z prezydentem Ukrainy Janukowyczem. Rozmawialiśmy również z premierem, z wieloma ministrami. Oni chcą wyjść z kręgu zaklętego, w którym się znaleźli, ale te sprawy są trudne. Uzyskaliśmy poszerzenie mandatu, nie zajmujemy się tylko sprawą Tymoszenko i procesu kasacyjnego, który ma się odbyć 25 czerwca. Będziemy się zajmować wszystkimi oskarżeniami i przygotowaniami do wyborów październikowych  – mówił Aleksander Kwasniewski.Przyznał, że „w jego przekonaniu punktem zwrotnym mogą być wybory parlamentarne”. –Jeżeli te wybory będą uczciwe, to pokażą, jaki jest głos narodu. Partia Julii Tymoszenko w tych wyborach startuje  – dodał gość TVP Info. – Odwrócenie sytuacji Julii Tymoszenko będzie możliwe tylko na drodze prawnej, amnestii, ułaskawienia, zmiany prawa. Mamy ze sobą grono prawników, przez najbliższe miesiące będziemy szukać rozwiązania  – zapewnił. „Lewandowski nie może być osamotniony”Jako że Euro dominuje w ostatnich dniach nawet polityczne rozmowy, także były premier pokusił się o ocenę dotychczasowej gry Polaków i ich szans w dalszej części turnieju. –Zawsze szanowałem autonomię trenerów. Uważam, że Smuda ma dorobek, zna się na swoim warsztacie, poznał już tę drużynę, selekcja trwała przez parę lat, on trafnie ocenia możliwości zawodników. Jeśli jednak chcemy wygrać z Czechami, a musimy zagrać o zwycięstwo, musimy wzmocnić środek pola, gdy chodzi o atak. Nie może Lewandowski być osamotniony, musi mieć wsparcie w kimś, kto gra obok niego, przejąć część piłek. Ja rozumiem w pełni, że Smuda wysłał Dudkę jako trzeciego defensywnego pomocnika na mecz z Rosją. Ale w meczu z Czechami to my mamy atakować. Potrzebne jest wzmocnienie siły ognia  – podkreślał były prezydent, który od lat kibicuje Biało-Czerwonym.Kwaśniewski zauważył, że „trener będzie miał dylemat w związku z bramkarzem”. – Tytoń sprawdził się, daje poczucie pewności, ale z drugiej strony pierwszym bramkarzem jest Wojciech Szczęsny. To może powodować niespokojny sen u trenera Smudy. Bramkarz to pozycja kluczowa, a my mamy do czynienia z bogactwem wyboru .",,
Korwin-Mikke na dywaniku za „Murzynów”? Szef PE szykuje na niego bat,"Szef Nowej Prawicy i europoseł Janusz Korwin-Mikke na cenzurowanym. Ma do piątku przedstawić pisemne wyjaśnienie szefowi PE Martinowi Schulzowi w sprawie użycia podczas debaty w europarlamencie słowa „Negroes”, czyli „Murzyni”. Zdaniem Korwin-Mikkego cała sprawa to nieporozumienie językowe.","Schulz zapowiedział w lipcu, że wyciągnie konsekwencje wobec europosła w związku z użyciem przez niego „obraźliwego i rasistowskiego” określenia podczas debaty.  We wtorek Korwin-Mikke spotkał się z szefem PE, jednak rozmowa ta nie doprowadziła do zakończenia sprawy. – Towarzysz Schulz wezwał mnie na dywanik, usiłowałem mu wyjaśnić, że nazwanie Murzyna czarnym człowiekiem jest obraźliwe, natomiast nazwanie Murzyna Murzynem nie jest obraźliwe. On nie całkiem mógł zrozumieć, w końcu poprosił mnie o wyjaśnienia po polsku – mówił dziennikarzom w Brukseli polityk Nowej Prawicy.  Twain i Lennon na pomoc  Zapewniał, że nie użył słowa „niggers”, które jest uznawane za obraźliwe, tylko „Negroes”, a cała sprawa jest nieporozumieniem językowym. Podkreślał, że w rozmowie z szefem PE powoływał się na twórczość Marka Twaina, który w swoich książkach używa określenia „Negro”, czy twórczość Johna Lennona, autora piosenki „Woman Is the Nigger of the World”. – Nie będę używał poprawnej nowomowy i będę nazywał Murzyna Murzynem – oznajmił Korwin-Mikke.  W lipcu na sesji Parlamentu Europejskiego poświęconej bezrobociu młodzieży w Europie europoseł powiedział, że „mamy 20 milionów (bezrobotnych) Europejczyków, którzy są czarnuchami (Murzynami – w zależności od tłumaczenia) Europy”.",,
Były wykładowca UW: Urodziny Tuska powinny być świętem. To wk…wi PiS-owców,"„Urodziny Tuska powinny być w Polsce świętem państwowym. (…) Takie są fakty. A poza tym – to wk…wi PiS-owców” – napisał na Twitterze dr Wojciech Jabłoński, były wykładowca Uniwersytetu Warszawskiego, dawniej zapraszany jako ekspert do wielu programów publicystycznych.","62 urodziny przewodniczącego Rady Europejskiej stały się dla wielu okazją do zamanifestowania poglądów politycznych. Skorzystał z niej politolog dr Jabłoński, który ogłosił, że z uwagi na zasługi Tuska dzień ten powinien być świętem państwowym. ",,
„Akcja ratunkowa będzie prowadzona do końca”. Premier w Świebodzicach,"– Jest tutaj cała rzesza ludzi dobrej woli, którzy poświęcają siły i narażają życie, żeby nieść pomoc poszkodowanym – powiedziała premier Beata Szydło w Świebodzicach, na miejscu katastrofy domu mieszkalnego. Premier obiecała pomoc poszkodowanym. – Decyzje – powiedziała – będą podejmowane na bieżąco, w miarę precyzowania potrzeb. Szef MSWiA Mariusz Błaszczak podkreślił, że akcja ratunkowa będzie trwała całą noc.","Premier Szydło i minister Mariusz Błaszczak w sobotę wieczorem wzięli udział w posiedzeniu sztabu kryzysowego. Spotkali się ze służbami ratowniczymi i złożyli kondolencje rodzinom ofiar.– Akcja jeszcze trwa. Mamy nadzieję, że nikogo już nie ma pod tymi gruzami, ale tak, jak powiedzieli nam przed chwilą ratownicy, akcja będzie prowadzona do końca. Tak to zawsze jest, że do końca, dopóki nie będzie już uprzątnięty ten teren, nie będziemy pewni, że nikogo tam nie ma, dopóty ratownicy nie zejdą z tego miejsca – zapowiedziała premier. Renty specjalne – Podjęłam decyzję, że dzieci osierocone (wskutek katastrofy - PAP) otrzymają renty specjalne. Sprawdzamy również sytuację materialną pozostałych osób. Jeśli taka konieczność będzie, to taka pomoc finansowa będzie udzielana – powiedziała premier.Zapowiedziała, że przygotowane będą też środki na wsparcie miasta. – Umówiliśmy się, że przez pana wojewodę będzie przekazana informacja co jest potrzebne. Kiedy akacja będzie zakończona, kiedy już będzie wiadomo czego poszczególne rodziny potrzebują, jaka jest potrzeba ze strony miasta, wtedy będziemy podejmowali na bieżąco decyzje. Mogę zadeklarować, że będzie ze strony rządu wszelka pomoc, której burmistrz będzie potrzebował – zapowiedziała Beta Szydło. Premier podziękowała wszystkim służbom. Była również na gruzowisku, gdzie pracują strażacy. Szef MSWiA Mariusz Błaszczak zapewnił, że prace na miejscu katastrofy budowlanej potrwają „aż do końca”. – Akcja ratunkowa będzie trwała całą noc, do uprzątnięcia miejsca po katastrofie budowlanej - powiedział.– Wiele wskazuje na to, że pod gruzami nie ma już ludzi, ale musimy być o tym do końca przekonani – dodał. Podziękował wszystkim uczestniczącym w akcji ratowniczej. Budynek w Świebodzicach zawalił się w sobotę, ok. godz. 9. rano. W wyniku katastrofy śmierć poniosło sześć osób, a cztery zostały ranne. Na miejscu katastrofy pracuje ponad 140 strażaków, w tym specjalistyczne grupy poszukiwawczo-ratownicze z psami.",,
"Wałęsa nie wie, na kogo głosować. „Trzeba zlikwidować UE”","Były prezydent Lech Wałęsa postuluje w wywiadzie dla szwedzkiej popołudniówki „Aftonbladet” likwidację UE i budowę nowej wspólnoty. Gazeta określa propozycję byłego przywódcy Solidarności i laureata pokojowego Nobla jako „drastyczną”, która nadeszła z nieoczekiwanej strony.","– Unia Europejska powstała w zupełnie innych warunkach niż te, jakie mają miejsce obecnie. Od dłuższego czasu ostrzegałem Niemcy i Francję, że nie da się uratować Unii, jeśli państwa członkowskie pójdą tak daleko w różnych kierunkach. Wówczas łatwiej jest zlikwidować Unię w jej obecnej formie i zacząć od nowa. Ale oni mnie nie słuchają – powiedział Wałęsa w rozmowie z „Aftonbladet”.Według Wałęsy wszystkie kraje UE powinny zostać ponownie zmuszone do ubiegania się o członkostwo we wspólnocie. Prezydent proponuje stworzenie listy 10 obowiązków, pod którymi każde państwo powinno się podpisać, a także 10 praw, jakie zostaną im zagwarantowane.– Czasami rozwój musi zrobić duży krok, aby iść do przodu. Jak wtedy, gdy w krótkim czasie przeszliśmy z komunizmu do demokracji. Teraz ponownie musimy zrobić taki duży skok – oznajmił Wałęsa, podkreślając, że dzisiejszy system w Europie oraz świecie zachodnim jest zepsuty.Jak pisze „Aftonbladet”, Wałęsa przed wyborami do Parlamentu Europejskiego czuje się nieco zagubiony. – Nie wiem, na kogo zagłosować – powiedział były prezydent, rozkładając ręce w geście bezradności. – Będę głosować, muszę. Wybiorę najmniej szkodliwą opcję – dodał.",,
Polacy zadowoleni z minionego roku. Tak dobrych ocen nie było od 1989 r.,"65 proc. Polaków oceniło miniony rok jako dobry dla nich oraz ich rodzin. Tyle samo badanych określiło go jako dobry dla swoich miejsc pracy – wynika z najnowszego sondażu przeprowadzonego przez CBOS. Jak podkreślają autorzy badania, to najlepsze oceny od 1989 r.","CBOS zawsze w grudniu prosi Polaków o podsumowanie minionego roku i podanie przewidywań na rok następny. W najnowszym badaniu pytania dotyczyły spraw osobistych, rodzinnych, zawodowych, a także sytuacji w kraju i na świecie. Autorzy badania wskazują, że oceny minionego roku w wymiarze prywatnym zależą głównie od zadowolenia z sytuacji materialnej. Im większe zadowolenie, tym lepsze oceny minionego roku. Niezadowoleni w mniejszości Rok 2017 dla siebie osobiście oraz dla swoich rodzin dobrze ocenia po 82 proc. osób określających swoją sytuację materialną jako dobrą, wobec odpowiednio: 20 proc. i 24 proc. charakteryzujących ją jako złą. Wśród ogółu badanych rok 2017 jako dobry dla siebie i dla rodzin oceniło 65 proc. Polaków. Jako zły dla siebie i swoich rodzin – wśród ogółu – oceniło rok 2017 odpowiednio 11 proc. i 7 proc. Polaków.– Ponadprzeciętnie często dobrze oceniają miniony rok dla siebie i swoich rodzin osoby z wyższym wykształceniem, badani o miesięcznych dochodach per capita 2 tys. zł i więcej, mieszkańcy dużych miast oraz młodsi respondenci (od 18 do 44 roku życia). Pozytywnym ocenom sytuacji własnej i rodziny w pewnym stopniu sprzyjają także zaangażowanie w praktyki religijne oraz prawicowe poglądy polityczne – czytamy w komentarzu do przeprowadzonego badania.Najlepiej w prywatnych spółkach i w skarbie państwaW ocenie sytuacji zakładu pracy największe znaczenie obok sytuacji materialnej miała płeć. Miniony rok dla swojego zakładu pracy lepiej ocenili mężczyźni (70 proc.) niż kobiety (60 proc.). Najlepiej kondycję swoich zakładów pracy oceniały osoby pracujące w spółkach właścicieli prywatnych i Skarbu Państwa (74 proc.), mniej zadowolonych było w grupie pracowników sektora publicznego (64 proc.). Stosunkowo najmniej zadowolone są osoby pracujące w gospodarstwach rolnych. Dobrze miniony rok oceniło 48 proc. badanych z tej grupy.Bardziej umiarkowanie Polacy oceniali miniony rok dla Polski. 49 proc. badanych stwierdziło, że rok 2017 był dobry dla kraju. 26 proc. odpowiedziało, że był „ani dobry, ani zły”, 19 proc. zaś - że był „zły”.Zadowolenie na prawicy– Przekonanie, że miniony rok był dobry dla naszego kraju, wyraża zdecydowana większość ankietowanych deklarujących prawicowe poglądy polityczne (71 proc.). Wyraźnie rzadziej opinię tę podzielają badani identyfikujący się z lewicą (35 proc.) lub politycznym centrum (40 proc.). Zadowoleniu z sytuacji w Polsce sprzyjają częste praktyki religijne (przynajmniej raz w tygodniu). Najbardziej krytyczni w ocenach sytuacji w kraju, obok respondentów utożsamiających się z lewicą oraz nieuczestniczących w praktykach religijnych, są badani najlepiej wykształceni i sytuowani, a także mieszkańcy dużych miast – zauważają autorzy badania.Zupełnie inaczej przedstawiają się oceny sytuacji na świecie. 32 proc. badanych oceniło miniony rok jako ani dobry, ani zły dla świata, 30 proc. natomiast wskazało, że był on zły, a 27 proc., że dobry. Duże miasta niespokojne Według autorów badania „niepokój dotyczący kierunku zmian na świecie w minionym roku częściej niż przeciętnie wyrażają mieszkańcy dużych miast, osoby z wykształceniem średnim i wyższym, względnie dobrze sytuowane, respondenci nieuczestniczący w praktykach religijnych oraz identyfikujący się z lewicą”. Jak jednak podkreślono, „w odczuciu społecznym rok 2017 był dla świata lepszy niż 2016”. Mimo dobrych ocen minionego roku Polacy mają nadzieję, że rok 2018 będzie jeszcze lepszy dla nich (46 proc.) i dla ich rodzin (45 proc.). Odpowiedź, że będzie dużo gorszy niż rok 2017 zaznaczyło jedynie 6 proc. badanych.Optymizm wśród młodych– Przewidywania dotyczące życia osobistego i rodzinnego zależą głównie od wieku. Młodsi respondenci patrzą w przyszłość z większym optymizmem niż starsi. Na przykład lepszego roku dla siebie osobiście spodziewa się 65 proc. badanych mających od 18 do 34 lat i tylko 29 proc. ankietowanych w wieku 65+. Nadziejom na rok 2018 wyraźnie sprzyjają także dobre oceny sytuacji materialnej gospodarstwa domowego: lepszego roku dla siebie osobiście oczekuje 19 proc. badanych źle oceniających swoją sytuację materialną i 55 proc. określających ją jako dobrą – czytamy w komentarzu do badania.43 proc. badanych spodziewa się, że 2018 rok będzie taki sam jak poprzedni, zaś 36 proc., że lepszy. Stosunkowo najlepszą sytuację w swoich miejscach pracy przewidują zatrudnieni w sektorze prywatnym poza rolnictwem (44 proc. ma nadzieję na poprawę), najgorsze oceny pochodzą od pracowników prywatnych gospodarstw rolnych (polepszenia spodziewa się 29 proc.).",,
To już 99 lat wolnej i niepodległej Polski. Uroczyste obchody w całym kraju,Mszą św. w Świątyni Opatrzności Bożej  z udziałem Episkopatu Polski i najwyższych władz państwowych rozpoczną się uroczystości związane z 99. rocznicą odzyskania przez Polskę niepodległości. Kulminacją obchodów będzie uroczysta odprawa wart przed Grobem Nieznanego Żołnierza.,"Obchody Święta Niepodległości w stolicy rozpoczną się o godz. 9  od mszy za ojczyznę w Świątyni Opatrzności Bożej z udziałem pary prezydenckiej oraz premier Beaty Szydło. Wcześniej Andrzej Duda złoży wieniec przy grobie prezydenta na uchodźstwie Ryszarda Kaczorowskiego.Na uroczystości w świątyni zaprosił metropolita warszawski kard. Kazimierz Nycz. Poinformował, że msza św. będzie podziękowaniem Bogu za wolność i niepodległość oraz prośbą o „dalszą opiekę nad Ojczyzną”. Uroczysta zmiana warty przed Grobem Nieznanego ŻołnierzaPodczas uroczystej zmiany warty przed Grobem Nieznanego Żołnierza przemówienie na pl. Piłsudskiego wygłosi prezydent Andrzej Duda.  Jak co roku, przed Grobem zostaną  złożone wieńce i kwiaty.Obecność na uroczystości potwierdził przewodniczący Rady Europejskiej, były premier Donald Tusk. Według szefa gabinetu prezydenta Krzysztofa Szczerskiego zaproszenie na uroczystość Święta Niepodległości zostało jak co roku wystosowane przez prezydenta do wszystkich b. premierów i b. prezydentów.  Donald Tusk zwrócił się o możliwość złożenia wieńca, kancelaria prezydenta przychyliła się do prośby. V Ognisko Patriotyzmu z udziałem prezydentaPrezydent Duda wieczorem uda się do Stalowej Woli, gdzie weźmie udział w V Ognisku Patriotyzmu. Prezydent także zabierze tam głos.Koncert Józefa Michała Ksawerego PoniatowskiegoWieczorem w Świątyni Opatrzności Bożej odbędzie się koncert Józefa Michała Ksawerego Poniatowskiego, na którym wystąpią m.in. Małgorzata Walewska i Andrzej Lampert, a dyrygować będzie Pedro Amaral – dyrektor artystyczny Filharmonii Lizbońskiej.",,
"Prezydent, premier i minister sprawiedliwości z największym zaufaniem","Trójka polityków o największym zaufaniu w styczniu to prezydent Andrzej Duda, któremu ufa 64 proc. badanych (nie ufa mu 23 proc.), premier Mateusz Morawiecki – 59 proc. (nieufność – 24 proc.) oraz szef MS Zbigniew Ziobro – 46 proc. zaufania (nieufność – 35 proc.) - wynika z sondażu CBOS.","Największym zaufaniem badanych niezmiennie cieszy się urzędujący prezydent Andrzej Duda, któremu ufa 64 proc. badanych (spadek o 3 pkt proc.). Nieufność w stosunku do głowy państwa deklaruje 23 proc. (wzrost o 1 pkt proc.). 10 proc. prezentuje postawę obojętną, a 1 proc. twierdzi, że nie wie kim jest Andrzej Duda.Drugie miejsce na liście polityków cieszących się największym zaufaniem, tak jak dotychczas, zajmuje premier Mateusz Morawiecki. Ufa mu 59 proc. respondentów (bez zmian), nieufność w stosunku do szefa rządu wyraża 24 proc. (spadek o 3 pkt proc.), 11 proc. deklaruje obojętność, zaś 2 proc. wybrało odpowiedź „nieznajomości”.Na trzecim miejscu znalazł się minister sprawiedliwości Zbigniew Ziobro, któremu ufa 46 proc. ankietowanych (bez zmian), nie ufa 35 proc. (spadek o 1 pkt proc.), 13 proc. jest obojętnych, a 2 proc. deklaruje, że nie zna tego polityka.  Tuż za podium Tuż za ministrem sprawiedliwości, jeśli chodzi o poziom zaufania, znalazł się prezes PiS Jarosław Kaczyński. Ufa mu 45 proc. (spadek o 1 pkt proc.). Prezesowi PiS nie ufa 40 proc. badanych (wzrost o 1 pkt proc.). Obojętność wobec lidera PiS deklaruje 12 proc. badanych, nikt natomiast nie zadeklarował, że nie zna Jarosława Kaczyńskiego.Szefowi MON Mariuszowi Błaszczakowi ufa 41 proc. badanych (spadek o 1 pkt proc.), nie ufa mu 25 proc. (bez zmian). Obojętność wobec szefa MON deklaruje 15 proc., tyle samo badanych twierdzi, że nie wie, kim on jest.Lider PSL Władysław Kosiniak-Kamysz może liczyć na 39 proc. deklaracji zaufania, nie ufa mu 15 proc. (spadek o 3 pkt proc.), 18 proc. nie ma wyrobionej opinii na temat tego polityka, a 23 proc. go nie zna.Pawłowi Kukizowi ufa 38 proc. (spadek o 1 pkt proc.), nie ufa mu 27 proc. (spadek o 2 pkt proc.). Obojętność wobec tego polityka wyraża 26 proc., a 5 proc. twierdzi, że nie wie, kim jest Kukiz.Wicemarszałek Sejmu i kandydatce PO na prezydenta Małgorzacie Kidawie-Błońskiej ufa 37 proc. (spadek o 3 pkt proc.), nie ufa 25 proc. (wzrost o 3 pkt proc.). Obojętną postawę wobec Kidawy-Błońskiej wyraża 16 proc., a 18 proc. jej nie rozpoznaje. Kolejne miejsca w rankingu zaufania Szefowi MNiSW Jarosławowi Gowinowi ufa 34 proc. (spadek o 3 pkt proc.), nie ufa 25 proc. (wzrost o 1 pkt proc.). Obojętność wobec niego wyraża 23 proc., a 13 proc. nie wie, kim jest Gowin.Europoseł, lider Wiosny Robert Biedroń może liczyć na 33 proc. deklaracji zaufania (wzrost o 2 pkt proc.). Temu politykowi nie ufa 35 proc. (spadek o 2 pkt proc.). Obojętną postawę wobec niego wyraża 20 proc., a 8 proc. przyznaje, że go nie zna.Szef MKiDN Piotr Gliński może liczyć na 30 proc. deklaracji zaufania (spadek o 1 pkt proc.), 21 proc. mu nie ufa (bez zmian), a 15 proc. ma postawę obojętną wobec tego polityka. 31 proc. nie wie, kim jest Gliński.Marszałek Sejmu Elżbiecie Witek ufa 29 proc. (spadek o 2 pkt proc.), 16 proc. jej nie ufa (spadek o 2 pkt proc.), obojętność wobec Witek wyraża 13 proc., a 38 proc. jej nie rozpoznaje.Liderka Inicjatywy Polskiej Barbara Nowacka cieszy się zaufaniem 28 proc. (wzrost o 1 pkt proc.), nie ufa jej 16 proc. (spadek o 2 pkt proc.). 16 proc. wyraża obojętność wobec Nowackiej, a 36 proc. jej nie zna.Minister aktywów państwowych Jacek Sasin może liczyć na zaufanie 28 proc. badanych (spadek o 3 pkt proc.); nie ufa mu 23 proc. (spadek o 1 pkt proc.). Obojętność wobec tego polityka deklaruje 16 proc., a 29 proc. go nie rozpoznaje.Szef MSWiA i koordynator służb specjalnych, były szef CBA Mariusz Kamiński cieszy się zaufaniem 25 proc. badanych (spadek o 1 pkt proc.), nie ufa mu 23 proc. (spadek o 3 pkt proc.). Obojętność wobec tego polityka wyraża 17 proc., a 31 proc. twierdzi, że nie wie, kim jest Kamiński.Lider Lewicy Razem Adrian Zandberg cieszy się zaufaniem 24 proc. respondentów (spadek o 1 pkt proc.), nie ufa mu 13 proc. (spadek o 5 pkt proc.). Obojętną postawę wobec tego polityka deklaruje 16 proc., a 43 proc. go nie rozpoznaje.Nowo wybrany lider PO Borys Budka może liczyć na zaufanie 24 proc. ankietowanych (spadek o 3 pkt proc.), nie ufa mu 26 proc. (wzrost o 1 pkt proc.). Obojętność wobec Budki deklaruje 15 proc., a 30 proc. go nie rozpoznaje. Marszałek Senatu Tomasz Grodzki cieszy się zaufaniem 24 proc. badanych (wzrost o 2 pkt proc.), nie ufa mu 29 proc. (wzrost 12 pkt proc.). Obojętność wobec niego wyraża 17 proc., a 24 proc. go nie rozpoznaje.Szef MSZ Jacek Czaputowicz może liczyć na zaufanie 22 proc. (brak pomiaru w grudniu), nie ufa mu 12 proc. Obojętną postawę wobec tego polityka wyraża 14 proc., a 47 proc. go nie rozpoznaje.Lider SLD Włodzimierz Czarzasty cieszy się zaufaniem 21 proc. respondentów (spadek o 1 pkt proc.), nie ufa mu 26 proc. (wzrost o 1 pkt proc.). 18 proc. wyraża obojętną postawę wobec szefa SLD, a 31 proc. nie wie, kim jest Czarzasty.Szef kancelarii premiera Michał Dworczyk może liczyć na zaufanie 17 proc. (bez pomiaru w styczniu), nie ufa mu 10 proc. badanych, obojętność wyraża 11 proc., a 58 proc. go nie rozpoznaje.Lider Nowoczesnej Adam Szłapka uzyskał 11 proc. deklaracji zaufania (spadek o 2 pkt proc.), nie ufa mu 4 proc. (spadek o 2 pkt proc.). Obojętność wobec niego deklaruje 10 proc., a 72 proc. nie wie, kim on jest.Najwięcej negatywnych emocji wzbudził wśród badanych Janusz Korwin-Mikke. Liderowi rankingu nieufności nie ufa 56 proc. badanych (wzrost o 3 pkt proc.). Ufa mu 16 proc. (spadek o 2 pkt proc.), 18 proc. deklaruje obojętność, a 5 proc. przyznaje, że go nie zna.Drugie miejsce wśród polityków, którym badani ufają najmniej zajmuje były lider PO Grzegorz Schetyna. Nie ufa mu 51 proc. (spadek o 2 pkt proc.), ufa zaś 21 proc. (wzrost o 1 pkt proc.), 19 proc. deklaruje obojętność, a 5 proc. przyznaje, że go nie zna.Trzecie miejsce w tej kategorii przypadło Jarosławowi Kaczyńskiemu – 40 proc. wskazań.CBOS przeprowadził sondaż w dniach 9-16 stycznia 2020 r. na liczącej 1016 osób reprezentatywnej próbie losowej dorosłych mieszkańców Polski.",,
Finlandia wprowadzi 4-dniowy tydzień pracy? Rząd nie ma tego w planach,"Premier Finlandii Sanna Marin wyraziła chęć przetestowania czterodniowego tygodnia pracy, w wymiarze sześciu godzin dziennie – podają niektóre brytyjskie media. Jak się jednak okazuje, w programie fińskiego rządu nie zawarto takiej obietnicy.","– Wierzę, że ludzie zasługują na to, aby mieć więcej czasu dla rodziny i bliskich, na swoje hobby i inne aspekty życia, takie jak kultura. To może być dla nas kolejny krok w rozwoju naszego życia zawodowego – powiedziała szefowa fińskiego rządu, cytowana przez „New Europe”, anglojęzyczny tygodnik wydawany w Belgii. Wbrew informacjom rozpowszechnianym przez niektóre brytyjskie media (m.in. „The Guardian” i „Daily Mail”), wypowiedź ta padła, kiedy Marin nie pełniła jeszcze funkcji premiera. Wspominane słowa zostały przez nią wypowiedziane w sierpniu 2019 r. podczas debaty zorganizowanej z okazji 120-lecia założenia Socjaldemokratycznej Partii Finlandii, do której należy obecna premier. Marin objęła funkcję premiera 10 grudnia 2019 r., a w programie fińskiego rządu nie znalazła się obietnica zmian w wymiarze czasu pracy.  Obecnie w Finlandii pracuje się 5 dni w tygodniu, a pojedyncza zmiana trwa 8 godzin. Od 1996 r. pracownicy mogą natomiast rozpocząć lub zakończyć pracę 3 godziny wcześniej bądź później.",,
"„Donald Trump nie boi się mówić jasno i wyraźnie tego, co mówi rząd PiS”","– To jest przede wszystkim potwierdzenie bardzo dobrej pozycji Polski w regionie i Europie, ale też i wzajemnych relacji między USA a Polską. Ogromny sukces polskiej dyplomacji, ogromny sukces pana prezydenta Andrzeja Dudy – mówiła w programie „Gość Wiadomości” premier Beata Szydło na temat wizyty amerykańskiego prezydenta w Polsce.","– Zaangażowanych w zaproszenie i organizacje tej wizyty było bardzo wiele ośrodków i bardzo wiele osób. Powinniśmy się przede wszystkim cieszyć z tego, że doszło do tej wizyty, że przyjeżdża Donald Trump, że będzie możliwość rozmawiania o bezpieczeństwie i gospodarce – powiedziała premier. Podkreśliła, że ta wizyta jest przede wszystkim potwierdzeniem silnej pozycji Polski w regionie. – Słyszałam dziś taką bardzo celną wypowiedź jednego z polityków, który powiedział, że Polska jest ważnym krajem i powinniśmy się przestać, zwłaszcza niektórzy politycy opozycji, wstydzić tego, że są Polakami, że są politykami polskimi. Powinniśmy się zacząć chwalić i szczycić tym, że jesteśmy państwem bezpiecznym i doskonale się rozwijającym, z coraz lepszymi wynikami gospodarczymi – mówiła premier.  Beata Szydło stwierdziła, że tak silny i obiecujący partner jest dla USA naturalnym partnerem do rozmów o najważniejszych kwestiach, które są do poruszania. „Polska staje się naturalnym sojusznikiem”Pytana o to, czy nie ma wrażenia, że niektórzy po tej wizycie oczekują zbyt wiele, odpowiedziała, że jak do każdego wydarzenia w polityce, tak i do tego trzeba podchodzić z dużą ostrożnością. – Donald Trump przyjeżdża do Polski po to, żeby potwierdzić nasz sojusz, jeśli chodzi o kwestie związane z obronnością, nasze doskonałe relacje gospodarcze. Myślę, że trzeba  też rozmawiać o wyzwaniach współczesnej dyplomacji,  o  zagrożeniach, które są na świecie, naszych relacjach z partnerem na Wschodzie, że Polska w UE zaczyna odgrywać coraz większą rolę, a USA nie mają zbyt wielu przyjaciół w tej chwili w UE wśród tych polityków UE, którzy są sceptycznie nastawieni do administracji Donalda Trumpa i którzy próbują cały czas wbijać  klin między USA a UE. Polska staje się naturalnym sojusznikiem USA i partnerem w budowaniu tych relacji na styku UE – USA – mówiła premier.                                                teraz odtwarzane„Trump rozbija ukute i wykute pewnego rodzaju stereotypy” Dodała, że szczyt państw Trójmorza jest potwierdzeniem tego, że w regionie tworzy się grupa państw, które chcą ze sobą współpracować. – To nie jest konkurencja dla UE, Polska współpracuje w różnych formatach, każdy z nich wypełnia się i uzupełnia innymi treściami, po to, byśmy budowali potencjał naszego regionu. Chcemy współpracować z USA, bo rozumiemy, że to kwestia naszego bezpieczeństwa, również energetycznego, gospodarczego, które wiąże się z tym, że wschodnia flanka wzmocniona decyzjami na szczycie NATO w Warszawie jest realnym zabezpieczeniem naszych interesów – powiedziała. Zaznaczyła, że Polska chce odbudowywać relacje z Niemcami, czy Francją, które nie są najłatwiejsze. „Pseudoelity są dzisiaj niezadowolone”Premier powiedziała, że Donald Trump nie boi się mówić jasno i wyraźnie tego, co mówi PiS, że trzeba zająć się sprawami obywateli, że trzeba dbać o swój narodowy interes, że kapitał ma narodowość. – Donald Trump rozbija pewne ukute i wykute do tej pory stereotypy, sieci powiązań różnego rodzaju lobby, które dominowały w polityce światowej i czerpały z tego bardzo określone zyski. Trump buduje silną pozycję USA, ale też stawia na tych partnerów, którzy podobnie jak on postrzegają ten współczesny świat, który zagubił się w poszukiwaniu różnego rodzaju fałszywych ideologii, a tak naprawdę za nimi stały określone i grube interesy gospodarcze. Te pseudoelity, które próbowały zdominować rzeczywistość są dzisiaj niezadowolone – mówiła Beata Szydło.                                                teraz odtwarzane„Polska była i jest solidarna” Bezpieczeństwo i rozwój gospodarczy Polaków Przypomniała, że polityka obecnego rządu i prezydenta jest bardzo jasna. – My stawiamy dzisiaj na dwa najważniejsze priorytety: bezpieczeństwo Polaków i rozwój gospodarczy. Wydaje mi się, że jest to dla Donalda Trumpa bardzo jasne określenie naszego stanowiska i zbieżne z tym, jak on postrzega rolę polityków i polityki w budowaniu współczesnego świata – powiedziała premier. Jej zdaniem najważniejsze jest to, że Europejczycy mówią, iż Polska jest krajem bezpiecznym, do którego warto chociażby przyjechać na wakacje. Pytana o sprawę relokacji uchodźców i zarzuty, jakoby Polska nie była pod tym względem solidarna, odpowiedziała: – Polska była i jest solidarna.  – My jesteśmy państwem, które bardzo jasno powiedziało na początku kryzysu migracyjnego: trzeba pomagać tym, którzy tej pomocy potrzebują, pomagać uchodźcom i najlepiej robić to tam, na miejscu, bo oni tego oczekują – tłumaczyła. Dodała, że niesiona jest pomoc realna. Państwa są bezradne i nie mają migrantom nic do zaoferowaniaSzefowa rządu nawiązała do forsowanej w UE relokacji migrantów. – To nie było rozwiązywanie problemu migracji, to nie była próba rozwiązywania problemów uchodźców, tylko była to próba przykrywania błędów polityków, którzy zbyt ochoczo i pochopnie zapraszali migrantów do Europy – mówiła. – Jaki jest tego efekt dzisiaj, widać bardzo wyraźnie dzisiaj. Ludzie, którzy przybywają, którzy są rozgoryczeni, którzy nie są uchodźcami tylko są migrantami, którzy oczekują tutaj realnego wsparcia ekonomicznego nie mogą się zasymilować i państwa, które   są bezradne i nie mają im nic do zaoferowania – dodała.",,
Jarosław Kaczyński przeszedł operację. „Wkrótce wróci do pracy”,"Jarosław Kaczyński „jest po operacji, wszystko przebiegło dobrze”, poinformowała wicemarszałek Sejmu Małgorzata Gosiewska w RMF FM. Prezes Prawa i Sprawiedliwości przeszedł operację kolana, która była zaplanowana już od dawna.","– Wszystko idzie w dobrym kierunku – uspokajała słuchaczy Gosiewska. – Zabieg był zaplanowany od dawna. O tym prezes wspominał. – Wszystko w porządku, wkrótce wróci do pracy – dodała wicemarszałek Sejmu.Termin operacji wszczepienia endoprotezy stawu kolanowego był przesuwany ze względu na kampanię i eurowybory.Jarosław Kaczyński już w zeszłym roku z powodu choroby zwyrodnieniowej stawów przebywał w Wojskowym Instytucie Medycznym przez ponad miesiąc.",,
Rząd nakazał usunięcie w Atenach plakatów antyaborcyjnych,"Rząd Grecji nakazał usunięcie plakatów antyaborcyjnych, rozstawionych w ateńskich przejściach podziemnych – poinformowała agencja AP. W kraju tym trwa kampania społeczna, która promuje ochronę nienarodzonego życia.","W oświadczeniu ministerstwo transportu Grecji napisało, że plakaty z hasłami „Wybierz życie” pod wizerunkiem nienarodzonego dziecka dotyczą kobiet, które mają „niekwestionowane prawo” do aborcji.  Resort dodał, że kampanie w miejscach publicznych „nie powinny dzielić opinii publicznej ani oczywiście obrażać kobiet zmuszonych do dokonania tak trudnego wyboru”. Przedsiębiorstwa zarządzające przejściami podziemnymi dostały nakaz jak najszybszego usunięcia plakatów.  Aborcja została zalegalizowana w Grecji w 1986 r. Chociaż jest w tym kraju powszechna, to dokładne liczby dotyczące zabiegów aborcyjnych nie są znane, bo nigdzie oficjalnie nie są przechowywane dokumenty takich spraw.  Usuwanie ciąży znalazło się w ostatnich tygodniach w centrum uwagi opinii publicznej po tym, jak jeden z dzienników sportowych na pierwszej stronie umieścił hasło promujące ochronę nienarodzonego życia, co w społeczeństwie wywołało skrajne reakcje.  W zeszłym roku grecka Cerkiew prawosławna ogłosiła pierwszą niedzielę po Bożym Narodzeniu oficjalnym dniem ochrony życia nienarodzonych dzieci.",,
Węgry zażądały od Brukseli zwrotu 400 milionów euro za budowę muru,"Węgry zażądały od Brukseli zwrotu 400 milionów euro za mur, jak rząd w Budapeszcie zdecydował się wznieść na południowej granicy, w obliczu fali uchodźców. To połowa kosztów całego przedsięwzięcia. Janos Lazar szef gabinetu premiera Viktora Orbana poinformował, że budowa muru była symbolem „europejskiej solidarności zademonstrowanej w praktyce”.","– Czas, aby Bruksela spłaciła swój dług wobec Węgier – powiedział Janos Lazar. Dodał, że od momentu zbudowania muru Budapeszt samodzielnie ponosi koszty jego utrzymania.Lazar oznajmił na konferencji prasowej w Budapeszcie, że premier Węgier Viktor Orban zażądał od Komisji Europejskiej zwrotu połowy kosztów budowy muru w liście skierowanym do przewodniczącego KE Jeana-Claude'a Junckera. Koszty tej ochrony węgierskiej granicy wyniosły dotychczas ok. 800 mln euro.Szef kancelarii premiera wyraził przekonanie, że jeśli chodzi o solidarność europejską, należy mówić także o kwestii ochrony granicy, a solidarność należy przejawiać także w praktyce. – W związku z tym Unia Europejska powinna sfinansować część kosztów poniesionych przez stronę węgierską – ocenił.Jak podkreślił, Węgry – wznosząc ogrodzenie na swojej granicy z Serbią i Chorwacją i strzegąc jej przy pomocy policjantów i żołnierzy – „ochraniają wszystkich obywateli Europy przed napływem nielegalnych imigrantów” i czas, by UE pomogła Węgrom tak, jak wcześniej Włochom, Grecji i Bułgarii.– Nie można stosować podwójnych standardów – zaznaczył. Mur i „koń trojański terroryzmu”W reakcji na napływ ponad 400 tysięcy uchodźców w 2015 roku Węgry, na swojej granicy z Serbią, zbudowały ogrodzenie z drutu kolczastego, patrolowane przez żołnierzy z psami. Później zbudowano drugą linię zasieków, której strzegły 3 tysiące policjantów. Następnie podobne ogrodzenie zbudowano wzdłuż granicy z Chorwacją. Fala uchodźców, która napłynęła do granicy węgierskiej w 2015 roku, zmniejszyła się po wybudowaniu muru. Stopniowo malała po zamknięciu tzw. szlaku bałkańskiego uchodźców z Grecji. Budowę muru skrytykowała Bruksela, tak samo jak budowę obozów dla uchodźców z kontenerów w tzw. strefie tranzytowej przy granicy węgierskiej. Viktor Orban nazywał falę migracji „trojańskim koniem terroryzmu”. Europejska rozpoczęła drugi etap procedury dyscyplinującej wobec Polski, Czech i Węgier w sprawie odmowy przyjęcia uchodźców przebywających w obozach we Włoszech i Grecji. Trybunał UE oddali skargę ws. relokacji uchodźców?Zapowiedź zwrócenia się o pokrycie części kosztów następuje kilka dni przed spodziewanym werdyktem Trybunału Sprawiedliwości UE w związku z zaskarżeniem przez Węgry i Słowację decyzji ws. obowiązkowych kwot relokacji uchodźców. W lipcu i wrześniu 2015 roku państwa członkowskie UE zgodziły się na przeniesienie 160 tys. uchodźców z Włoch i Grecji, aby odciążyć te kraje. Termin na zakończenie tych działań wyznaczono na wrzesień 2017 roku. Słowacja i Węgry zaskarżyły tę decyzję do Trybunału Sprawiedliwości UE twierdząc, że jest ona niezgodna z prawem. Polskie władze poparły skargę.Możliwe, że Trybunał oddali skargę, jako że opowiedział się za tym jego rzecznik generalny Yves Bot, który odrzucił większość argumentów proceduralnych przedstawionych przez Bratysławę i Budapeszt. Lazar powiedział, że nie chce komentować sprawy skargi przed orzeczeniem, ale powtórzył, że Węgry mają prawo decydować, kogo chcą wpuścić na swoje terytorium, a kogo nie.W ramach programu relokacji Polska i Węgry nie przyjęły ani jednego uchodźcy. Słowacja i Czechy wstrzymały zaś realizację programu, uzasadniając to obawami związanymi z falą dżihadystycznych zamachów w UE w ostatnich latach.",,
Gazprom ostrzega przed odcięciem gazu Europie,"Istnieje poważne ryzyko dla tranzytu gazu do Europy przez Ukrainę – ostrzega rosyjski Gazprom w wydanym we wtorek komunikacie. Tymczasem Ukraińcy oskarżają giganta o niedostarczenie surowca, za który Kijów już zapłacił.","Rosyjska firma zapowiada, że jeżeli nie otrzyma w ciągu dwóch dni opłaty za gaz, odetnie dostawy na Ukrainę. To z kolei może spowodować przerwy w przepływach tranzytowych przez ten kraj, a w efekcie – zmniejszenie lub nawet całkowite przerwanie dostaw do państw UE. – Ukraina nie dokonała w terminie nowej przedpłaty za gaz. Według stanu z dniadzisiejszego opłaconego gazu pozostało tylko 219 mln metrów sześciennych – powiedział Aleksiej Miller, szef rosyjskiej spółki.Powracający co kilka lat konflikt gazowy między Moskwą i Kijowem rozgorzał na nowo po zmianie władzy na Ukrainie w zeszłym roku. Gazprom zlikwidował wynegocjowane jeszcze przez Wiktora Janukowycza zniżki dla Kijowa na błękitne paliwo oraz zażądał natychmiastowej spłaty długu. Dla zdewastowanej gospodarki warunki były nie do spełnienia i przez pół roku Ukraina nie otrzymywała dostaw gazu z Rosji. Przedpłaty i długMoskwa i Kijów porozumiały się dopiero pod koniec zeszłego roku. Według ustaleń Ukraina spłaciła zadłużenie i dokonuje przedpłat za gaz. Rosjanie powinni więc otrzymywać pieniądze za surowiec zanim wyślą go do zachodniego sąsiada. Tymczasem ukraiński operator gazowy Naftohaz oskarżył w poniedziałek rosyjskiego partnera o niedostarczenie błękitnego paliwa w zamówionej ilości. Według Kijowa ze 114 milionów metrów sześciennych opłaconego surowca Rosjanie dostarczyli niecałą połowę. Wszystko zbiega się w czasie z odcięciem przez Ukrainę dostaw gazu do rejonów na wschodzie kraju, opanowanych przez separatystów. W zeszłym tygodniu Rosja ogłosiła, że będzie dostarczać surowiec bezpośrednio do Donbasu. Pojawiły się sugestie, że Kijów i tak będzie musiał zapłacić za te dostawy. Szef Naftohazu Andrij Kobolew oświadczył, że takie działania są nie do przyjęcia. – Dostawy przez Gazprom gazu na tereny niekontrolowane obecnie przez ukraińskie władze, gdzie Naftohaz nie może pełnić funkcji odbioru i kontroli, są sprzeczne z kontraktem dwustronnym – mówił w czwartek.",,
„Wizyta Schetyny w Berlinie to osłabianie wizerunku oraz interesów Polski”,"W minionym tygodniu spore kontrowersje wzbudziło spotkanie szefa Platformy Grzegorza Schetyny z niemiecką kanclerz Angelą Merkel. Przyznał, że rozmawiał o kwestii praworządności w naszym kraju. – Lider opozycji rozmawiał o polityce wewnętrznej Polski w Berlinie – takie są fakty – ocenił w programie „Woronicza 17” Szymon Szynkowski vel Sęk, wiceminister spraw zagranicznych.","– Opozycja może mieć konstruktywną rolę w polityce zagranicznej, natomiast Schetyna kompletnie tej roli nie wykonuje. Przeciwnie – używa polityki zagranicznej, czy obecności za granicą do atakowania Prawa i Sprawiedliwości. W efekcie osłabia wizerunek oraz interesy Polski. Nie wykorzystuje tych możliwości, żeby bronić naszego kraju, wręcz przeciwnie – atakuje Polskę – przekonywał Szynkowski vel Sęk.Według Jerzego Jachnika (Kukiz'15) wizyta Schetyny w Berlinie miała związek z uruchomieniem wobec Polski artykułu  7 Traktatu o Unii Europejskiej. Polityk skrytykował opozycję parlamentarną, która „nie podjęła żadnej dyskusji merytorycznej oprócz Kukiz’15 odnośnie zmian w wymiarze sprawiedliwości. – Zawsze było „nie, bo nie”. I potem mamy taki finał tego wszystkiego – dowodził.Rozmowę szefa PO z Merkel skrytykował również Krzysztof Gawkowski (SLD). – Platforma trochę pogubiła się w swojej narracji wewnętrznej i zewnętrznej – ocenił, argumentując, że błędem tej partii jest przekonanie, że „jedyne partnerstwo, które powinniśmy w Europie pielęgnować to jest partnerstwo z Berlinem”. – Jeżeli Polska chce szukać dobrej pozycji gospodarczej, politycznej, ale również w sprawie bezpieczeństwa w Europie powinniśmy myśleć o kilku stolicach – jest Berlin, ale także Paryż, Londyn, Madryt i mniejsze stolice – powiedział.Pruska dyscyplinaEuroposeł partii Wolność Dobromir Sośnierz oskarżył wręcz Schetynę o bycie „przedstawicielem stronnictwa pruskiego, który jedzie po instrukcje do swoich przełożonych w Berlinie”. – Teraz będzie wiedział z jakiego klucza ma śpiewać w następnym miesiącu. To jest wyraz postępującego przywracania pruskiej dyscypliny w Unii Europejskiej – był brexit, teraz nie będziemy na to pozwalać, żeby jakaś Polska i Węgry wierzgały przeciwko Berlinowi i będzie się odbywało czołganie tych krajów z pogwałceniem prawa – ironizował. ",,
Dziennikarz TVN skomentował taśmy Neumanna. Internauci: Prawie siebie przekonał,"Dziennikarz TVN Andrzej Morozowski podsumowywał w swojej stacji ujawnione w piątek taśmy Neumanna. W swojej wypowiedzi znacząco złagodził ton wystąpienia polityka PO, mówiąc jednocześnie o „trafnych ocenach”, jakich miał dokonywać Neumann, i prowadzonej przez niego „walce”.","– Neumann mówi, że za każdego należącego do PiS (Neumann mówił o prezydentach PO – red.)  prezydenta miasta będzie się bił. Za tych niepartyjnych nie. Źle ocenia działaczy KOD-u i trafnie przewiduje, że nie-PiS-owskim prezydentom miast upartyjniona prokuratura będzie stawiać przed wyborami zarzuty – mówił Morozowski. To, w jaki sposób dziennikarz TVN zrelacjonował nagrania zdumiewa. Najpierw minął się z prawdą. Przewodniczący klubu parlamentarnego PO nie mówił w nagraniu o prezydentach należących do PiS. Słyszymy za to, jak polityk zapewnia, że PO stanie murem za wszystkimi, którzy mają problem z prawem. Warunek jest jeden: członkostwo w partii. – Pamiętaj: jedna zasada jest dla mnie święta, k***a. Naucz się tego, jak będziesz o czymkolwiek rozmawiał. Jak będziesz w Platformie, będę cię bronił, k***a, jak niepodległości. Jak wyjdziesz z Platformy, to masz problem – mówi polityk. W relacji Morozowskiego nie ma ani słowa o tym, co mówił Neumann o mieszkańcach Tczewa. – Rzygam tym Tczewem. Słowo honoru ci daję, rzygam Tczewem [...] Dlatego, mówiąc szczerze, nie chcę zajmować się Tczewem, bo tam są same p***by, naprawdę – słyszymy na nagraniach. Podobnie ani słowa dziennikarz TVN nie powiedział o poczuciu bezkarności, jakie przebija z wypowiedzi czołowego polityka PO, dowodzącego, że akty oskarżenia wręcz służą politykom opozycji. – Będzie Hania Zdanowska, Żuk, Witkowski, Adamowicz, Karnowski, Jaśkowiak. On będzie w takim gronie zacnych ludzi, że, k***a, nikogo to nie ruszy. O tym ci mówię. Nikogo to nie ruszy. Nasz elektorat, ten antypisowski, uzna, że to jest k***a atak PiS-u, żeby go zabić. I pójdą jeszcze bardziej na niego. Tak to wygląda. W różnych badaniach, k***a, naszych, których oskarżają. Hania Zdanowska zyskuje, jak ma akt oskarżenia. Idzie wręcz dokładnie odwrotnie. Nie patrz na to, to nie ma żadnego znaczenia. Oni ilością aktów, inflacją tych aktów oskarżenia, powodują, że nie mają żadnego [znaczenia]. Jedynym gościem jest Adamowicz, który ma absolutnie mega twarde rzeczy, które mogłyby go wyprowadzić w kajdankach – tłumaczył poseł Neumann. Sposób, w jaki dziennikarz TVN skomentował nagrania ocenili internauci. „Czyli Neuman superbohater. Manipulacja jest gorsza od kłamstwa, bo trudniej się zorientować”, „Nie ma co się czepiać, siebie przekonał... no prawie” – piszą internauci.",,
Były minister przygląda się antenom,"Odkąd niezwyciężona przez długie lata Platforma zaczęła przegrywać kolejne wybory, część komentatorów zajmujących się opisywaniem polityki zawodowo dostrzegła, że przekaz opierający się na ostrym podziale klasowym stał się obciążeniem.","Konstrukcja „elity, bogatsi i mądrzejsi są z nami, a niezaradni, roszczeniowi, ze wsi i po podstawówkach, zawodówkach (w najlepszym razie) – z nimi” przestała działać. Przez osiem lat okazało się, że nie wystarczy głosować tak jak „klasy wyższe”, by dostać do nich przepustkę. Ambicje cywilizacyjne i modernizacyjne wymagały spełnienia faktycznego, a to w programie uwzględnił PiS, Platforma zadowoliła się wspieraniem tych, którym już się udało, zakładając dla świętego spokoju, że kiedyś pociągną za sobą resztę. Stąd wziął się choćby polaryzacyjno-dyfuzyjny model rozwoju, stawiający na najbogatsze aglomeracje, wysysające życie z prowincji. PiS zauważył, że dalsza degradacja mniejszych miast i wsi to droga donikąd, uwzględnił więc najpierw w swoich obietnicach, później transferach socjalnych regiony zwane Polską B i ludzi, których wprost Polakami B nikt nie nazwał, przez lata byli jednak obywatelami drugiej kategorii. „Polska A Polsce B każe się całować w d…” – napisał bodaj w 2011 r. komentator na którymś z portali, zadowolony z wyniku kolejnych wyborów, w których udało się silniejszym przegłosować słabszych. Ruszyli więc za granicę, gdzie zobaczyli, że wszystko może działać trochę inaczej, liznęli uroków zachodnich państw dobrobytu i zaklęcia przestały działać. Bardzo ciekawie pokazał to kilka lat temu dokument Magdaleny Piejko „Tam, gdzie da się żyć” o życiu i refleksjach polskiej emigracji na wyspach. Na dniach pojawić ma się kontynuacja filmu zatytułowana „Wracamy?”. Niektórzy faktycznie wracają, inni jeszcze czekają, po drodze zaczął się brexitowy chaos, lecz przede wszystkim zmieniło się myślenie polskich władz, zmieniły się bowiem same władze. O tym, że PiS dostrzega dotychczas pomijanych i stąd bierze się jego rosnąca popularność i sukcesy w marszu na zachód Polski, widoczne na mapkach poparcia w kolejnych wyborach, w swoim czasie wspominali tacy komentatorzy jak prof. Jadwiga Staniszkis czy szef portalu racjonalista.pl Mariusz Agnosiewicz.  W ostatnich dniach szeroko dyskutowany jest bardzo ciekawy raport przedstawiony przez środowisko „Krytyki Politycznej”, a więc grupę, która nie ma żadnego interesu we wspieraniu obecnej władzy, zatytułowany „Polityczny cynizm Polaków”. Badania Przemysława Sadury i Sławomira Siekarowskiego to kolejny ważny krok w żmudnym dziele odkłamania wizerunku elektoratu partii rządzącej, która swoje przyczółki ma już we wszystkich grupach społecznych, również wśród klasy średniej czy najlepiej wykształconych mieszkańców miast. W wywiadzie z portalem oko.press Sadura mówi m. in: „Podział klasowy nie został w III RP wyartykułowany. Choć pisała o tym m.in. »Krytyka Polityczna«, to z trudem się przebijało. Natomiast PiS odrobił lekcję, wyzwolił te emocje, przechwycił i połączył w taką, a nie inną konfigurację. Moim zdaniem dopiero teraz Platforma zaczęła rozpoznawać, że przestało się jej opłacać granie pogardą dla moherowych beretów, że skończył się czas podziału na »Polskę na etacie« i »Polskę na zasiłku«. A przez wiele lat to były ulubione schematy liberalnych socjologów, którzy próbowali opisywać świat”. Dziś PiS staje się partią stabilizacji i rozwoju, przyciąga więc również zupełnie inny elektorat niż kilka czy kilkanaście lat wcześniej, utrzymując przy tym przy sobie większość dotychczasowych wyborców. Czy jednak opozycja faktycznie zaczyna odrabiać swoją lekcję? To teza szalenie dyskusyjna. Owszem, w oficjalnych i wyznaczających kierunki działania wystąpieniach po wyborach do Parlamentu Europejskiego coś wydawało się zmieniać. Politycy Platformy zapowiadali więcej zrozumienia i współczucia, pogodzili się z transferami socjalnymi i obiecali, że co będzie dane, nie zostanie zabrane. No, może tylko „zracjonalizowane” i „urealnione”.  Jednak liberalny diabeł tkwi jak zwykle w szczegółach, w wywiadach poszczególnych kandydatów, którzy już mówią, komu by jednak zabrali, wreszcie w niezmieniającej się diagnozie społecznej. Gdy Koalicja Obywatelska prezentuje spot z „prawdziwą polską rodziną” jest całkowicie niewiarygodna nie tylko z racji zatrudnienia, co przecież normalne, profesjonalistów, czy też, w tym przypadku, półprofesjonalistów. Fałszywy smutek towarzyszy fałszywym problemom, a cały przekaz można zbić w pięć minut. Jednak najlepszą puentą do dość, niestety, naiwnej wiary, że klasistowski przekaz Platformy pomału odchodzi w zapomnienie, jest wpis Bogdana Zdrojewskiego, europosła i byłego ministra kultury. „Dziś wizyta m.in. w gminie Międzybórz. Wcześniej niewielkie osiedle przed Bierutowem. Spotykam sympatyczną rodzinę. Pytam o preferencje wyborcze. Pokazują okazały blok i wskazują na balkony: tam gdzie anteny nc+ (wyższe piętra) koalicja, partery bez anten: PIS.” Prosimy nie regulować odbiorników.",,
"„Cieszy nas stanowisko pani premier, że zmienimy system wynagradzania nauczycieli”","– Cieszy nas bardzo ważne stanowisko pani premier, że w bardzo pilnym czasie siądziemy i zmienimy system wynagradzania nauczycieli. Mam nadzieję, że go uprościmy – powiedział w programie „O co chodzi” przewodniczący oświatowej Solidarności Ryszard Proksa. Jednocześnie zwrócił uwagę na to, że w rozmowach z rządem „sytuacja jest zawieszona”.","Po poniedziałkowym spotkaniu przedstawicieli rządu ze związkami zawodowymi wicepremier Beata Szydło poinformowała, że cztery z pięciu punktów, które rząd zaproponował, zostały zaakceptowane przez strony. Rozmowy będą kontynuowane we wtorek.  Przewodniczący oświatowej „Solidarności” Ryszard Proksa podkreślił w TVP Info, że związki cieszy stanowisko premier Szydło ws. zmian systemu wynagradzania nauczycieli. – W bardzo pilnym czasie siądziemy i zmienimy system wynagradzania nauczycieli. Mam nadzieję, że go uprościmy. A drugim elementem jest uzależnienie wysokości wynagrodzenia nauczycieli od średniego wynagrodzenia w kraju. To jest bardzo ważne dla nas, ponieważ jeśli wreszcie byśmy taki system opracowali, a jest wola rządu, to już praktycznie nie musielibyśmy co roku prosić się o podwyżki – mówił Proksa. Obejrzyj cały program „O co chodzi”",,
IMGW: Ostrzeżenia hydrologiczne dla dwóch województw,IMGW wydał w poniedziałek ostrzeżenia hydrologiczne (stan wód) drugiego stopnia dla województw pomorskiego i warmińsko-mazurskiego. W południowej i centralnej części kraju pojawią się przejaśnienia i rozpogodzenia.,"Ostrzeżenia drugiego stopnia obejmują Żuławy i Zalew Wiślany. Oznacza to, że w związku z prognozowanym silnym wiatrem z kierunku północno-wschodniego i wschodniego na Zalewie Wiślanym i Żuławach stany wody utrzymywać się będą powyżej stanów ostrzegawczych, lokalnie z możliwością osiągnięcia stanów alarmowych. Jak informuje IMGW znajdująca się przed frontem północna połowa kraju pozostaje w chłodnym powietrzu polarnym morskim, przejściowo nad krańce północne dopływa powietrze pochodzenia arktycznego. Nad południe, a z czasem również nad centralną część kraju, napływa cieplejsze powietrze pochodzenia zwrotnikowego. W poniedziałek w południowej połowie kraju okresami pojawią się większe przejaśnienia, a w Małopolsce i na Podkarpaciu również rozpogodzenia. Miejscami słabe opady deszczu lub mżawki. W północno-wschodniej Polsce początkowo deszcz ze śniegiem.  Temperatura maksymalna od 4 st. na północy kraju do 20 st. na południowym wschodzie. Wiatr słaby i umiarkowany, na północy oraz w rejonach podgórskich okresami dość silny w porywach do 70 km/h, z kierunków wschodnich. W Sudetach i Tatrach porywy wiatru do 100 km/h. W nocy zachmurzenie duże z większymi przejaśnieniami, na południu możliwe rozpogodzenia. Miejscami, głównie w północnej połowie kraju, słabe opady deszczu oraz mgły ograniczające widzialność do 500 m. Temperatura minimalna od 3 st. na północy do 17 st. na południu. Wiatr umiarkowany i dość silny, w porywach do 70 km/h. Na Przedgórzu Sudeckim porywy wiatru lokalnie do 100 km/h, w Tatrach do 130 km/h, a wysoko w Sudetach do 150 km/h.",,
Zełenski: Polska jest wieloletnim przyjacielem Ukrainy i wspiera jej perspektywę europejską,Polska jest wieloletnim przyjacielem Ukrainy i wspiera jej perspektywę europejską. Broni także integralności i suwerenności Ukrainy – powiedział w Brukseli prezydent Ukrainy Wołodymyr Zełenski po spotkaniu z prezydentem Polski Andrzejem Dudą.,"Duda i Zełenski spotkali się we wtorek w Brukseli. Było to pierwsze spotkanie prezydentów.Zełenski powiedział po spotkaniu, że Ukraina jest głęboko wdzięczna za codzienne wsparcie otrzymywane od Polski, która broni interesów Ukrainy na poziomie unijnym. – Jesteśmy także wdzięczni za promowanie bardziej ambitnej agendy naszych relacji z Unią Europejską – wskazał. Prezydent Ukrainy odniósł się też do polskiej rocznicy. Jak podkreślił, wybory z 4 czerwca 1989 r. w Polsce otworzyły drogę do upadku reżimu komunistycznego i ułatwiły przywrócenie niepodległości państw w całym regionie.",,
Irak skazał dwóch francuskich islamistów na śmierć,"Dwaj Francuzi zostali skazani przez iracki sąd na karę śmierci za przynależność do ekstremistycznej organizacji zbrojnej Państwo Islamskie (IS). Skazani znajdowali się w grupie 13 francuskich obywateli, przekazanych Irakowi w styczniu przez sprzymierzone z USA Syryjskie Siły Demokratyczne.","Skazany podczas rozprawy powiedział sędziemu, że był bity przez śledczych irackich, „aby wyznał to, czego od niego oczekiwano”. Sędzia przeczytał raport lekarzy sądowych, którzy badali więźnia i stwierdził, że „na jego ciele nie było śladów tortur”. Organizacja praw człowieka Human Rights Watch (HRW) stale przypomina, że procesy w Iraku są prowadzone nieprawidłowo i stosowane są podczas nich „tortury”. Paryż, który nie chce ingerować w decyzje irackiego wymiaru sprawiedliwości, uprzedził Bagdad, że jest przeciwny karze śmierci i interweniuje „na najwyższym szczeblu”, aby uniknąć egzekucji swych obywateli. Francja zniosła u siebie karę śmierci blisko 40 lat temu. Od 2018 r. Irak skazał ponad 500 cudzoziemców należących do IS, mężczyzn i kobiet. Żadna z osób skazanych na śmierć nie została dotychczas stracona. Skazani mają 30 dni na złożenie apelacji.",,
Kwaśniewski: Jaruzelskiemu należy się pogrzeb państwowy,"– Mam wyrobioną opinię na ten temat. Wolą generała Wojciecha Jaruzelskiego, o czym wiem, było to, żeby spocząć na Powązkach, wśród żołnierzy – mówił w TVP Info Aleksander Kwaśniewski, były prezydent RP.","– Temu wybitnemu Polakowi, jednemu z najwybitniejszych polityków naszego kraju drugiej połowy XX wieku należy się pogrzeb państwowy, z właściwym ceremoniałem na miejscu, które wybrał on i wybrała rodzina – wyjaśniał Kwaśniewski. – O tym będzie decydować rodzina, ale osób, z którymi ma prawo czuć się związany, jest tam sporo. Żałoba narodowa to jest prerogatywa prezydenta. Wzywać do niej, tak jak to zrobił Leszek Miller, nie wypada, nie uchodzi. Raz, że to był wieczór wyborczy, dwa, że taki apel, nawet taka wola, jeśli jest szczera, powinna być omówiona wcześniej z rodziną, z prezydentem. Wiemy, że gen. Jaruzelski jest postacią wybitną, ale i kontrowersyjną – mówił były prezydent w programie INFORozmowa. – Ja wierzę, że Polacy, którzy mają różne zdania wobec generała, potrafią się porozumieć tak żeby uszanować osobę, jego bliskich, pożegnać go właściwie. Byłoby źle, gdyby te uroczystości stały się momentem sporu trudnego do okiełznania. Czas minął, postać pozostanie kontrowersyjną – mówił Kwaśniewski.  – Ten czas powinien pozwalać na bardziej spokojną ocenę i spór. Ten czas powinien czynić nas mądrzejszymi i wyrozumiałymi, bo mówimy o pożegnaniu człowieka – dodał.  „Martwi mnie, że ta lewica jest niknąca”    Kwaśniewski odniósł się również do przegranej Wojciecha Olejniczaka i Ryszarda Kalisza w wyborach do Parlamentu Europejskiego. – Myślę, że błędów zostało popełnionych sporo. To, że nie będzie ani Olejniczaka, ani Kalisza w PE, trzeba żałować. Szkoda. Błędem jest dzielenie głosów, prawdą jest też to, że nie zawsze się da te głosy połączyć. Jestem przekonany, że gdyby lewica potrafiła współdziałać to wyniki byłyby lepsze i reprezentacje silniejsze. To co mnie martwi w tych wyborach do PE to jest to, że ta lewica jest niknąca. To jest zły znak, dla Polski jest to niedobre, bo możemy utracić równowagę między lewicą, a prawicą – wyjaśniał.                                                teraz odtwarzaneKwaśniewski: Martwi mnie zanik lewicy Kwaśniewski zaznaczył również,  że dziś w polityce brakuje politycznej poprawności. – To są wszystko dojrzali politycy. To nie tylko to, że oni zmieniają język, ale też trochę polityka się zmieniła, w stosunku do tej, którą ja uprawiałem, pozbawionej ostrych kantów. Dzisiaj nie ma prawie politycznej poprawności. Korwin–Mikke bije wszelkie rekordy. Jeżeli tak ma wyglądać polityka obecnie, należy współczuć. Miałem okazję oglądać poważne debaty w Niemczech, Belgii, we Włoszech. Nam takich debat brakuje – mówił Kwaśniewski.  „Komorowski nie ma konkurencji”  Kwaśniewski zapytany o to jak będą wyglądały kolejne wybory w Polsce, odpowiedział, że Bronisław Komorowski ma szansę zostać wybranym na kolejną kadencję. Dodał też, że sam nie zamierza brać udziału w kolejnych kampaniach. – Wybory do PE miernikiem tego co się wydarzy za chwilę nie są. Dojdą nowi wyborcy, ale miejsca na nowości nie ma. Tego powietrza nie ma. Druga nauka, że zwrot na prawo jest jednak duży i nie można go lekceważyć. Każde wybory będą miały inną specyfikę. W wyborach samorządowych będzie liczyła się mobilność partii, w wyborach prezydenckich będzie liczył się kandydat. Obecny prezydent ma ogromną przewagę nad innymi. Nie popełnia istotnych błędów, ma szansę, by zostać wybranym. A wybory w 2015 to będzie bój na śmierć i życie między Platformą i PiS-em, dla obu liderów to będzie ich bój ostatni – mówił. – Nie zamierzam brać udziału w kolejnych kampaniach, nawet jako przewodniczący komitetu honorowego. Mam nadzieję, że nie zabraknie mi chęci żeby chodzić na wybory – dodał. CZYTAJ TAKŻE: Jaruzelski spocznie na Powązkach?",,
"„Spółka notowana w Polsce będzie miała podobne warunki dostępu do kapitału, co ta z Paryża”","– Dla polskiego rynku kapitałowego oznacza to uznanie 27 lat transformacji. Powiedzenie: tak, udało wam się stworzyć coś na miarę najlepszych rozwiązań światowych – powiedział w „Gościu Wiadomości” Marek Dietl, prezes Giełdy Papierów Wartościowych. W ten sposób skomentował on dołączenie Polski do grona krajów rozwiniętych według klasyfikacji FTSE Russell.","Decyzja FTSE została ogłoszona rok temu, teraz wchodzi w życie. Od dziś jesteśmy w tej samej grupie co USA, Japonia czy Niemcy.Marek Dietl, prezes Giełdy Papierów Wartościowych, wyjaśnił w TVP Info, że dla Polski oznacza to zmianę postrzegania przez środowiska ekonomiczne, finansowe. – Dla rynku kapitałowego polskiego oznacza to uznanie tych 27 lat transformacji. Powiedzenie: tak udało wam się stworzyć coś na miarę najlepszych rozwiązań światowych. A dla giełdy, inwestorów aktywnych na giełdzie, oznacza to, że do tej pory mogła u nas inwestować jedna czwarta globalnego kapitału, a w tej chwili będą mogły inwestować trzy czwarte. Czyli powinno być trzy razy więcej pieniędzy – mówił Dietl. ",,
Śledczy zbadają wszelkie nagrania i przesłuchają wielu świadków ataku Stefana W.,"Proces nożownika Stefana W., który zaatakował prezydenta Gdańska Pawła Adamowicza, może ruszyć dopiero za rok; trzeba zbadać wszystkie dowody i przebadać sprawcę – pisze „Rzeczpospolita”.","„Świadkiem tragicznych wydarzeń podczas 27. Finału Wielkiej Orkiestry Świątecznej Pomocy były tysiące ludzi. Za sprawą mediów nawet miliony. Wszyscy słyszeli słowa nożownika, który wykrzyczał, jak się nazywa i dlaczego targnął się na życie Adamowicza” – czytamy w gazecie.Jak podkreślono, postępowanie przygotowawcze zakończone sporządzeniem aktu oskarżenia może zająć od sześciu do dwunastu miesięcy. Jako powód wskazuje się długie procedury, „ścisłe terminy” oraz możliwości odwoławcze od decyzji prokuratury.Według ustaleń „Rz” pierwszym etapem śledztwa może być przesłuchanie świadków zdarzenia. „Kilkanaście osób przesłuchano już w nocy z niedzieli na poniedziałek, tuż po zdarzeniu. To pozwoliło odtworzyć m.in, jaką drogą i jak nożownik dostał się niezatrzymany na scenę” – czytamy.Dziennik podaje również, że istotnym elementem śledztwa będzie „zabezpieczenie i odtworzenie z udziałem biegłych od teleinformatyki wszelkich nagrań: monitoringu wizyjnego, telefonów komórkowych świadków czy relacji telewizyjnej”.",,
Trzęsienie ziemi w okolicach Tokio. Trump ma zagrać tam w golfa,"Trzęsienie ziemi o magnitudzie 5 nawiedziło w sobotę wschodnią Japonię, na kilka godzin przez przyjazdem do tego kraju prezydenta USA Donalda Trumpa. W Tokio zatrzęsły się budynki – podała japońska telewizja NHK.","Amerykańskie służby geologiczne USGS poinformowały, że nie wydano ostrzeżenia przez tsunami oraz że na razie nie odnotowano żadnych zniszczeń materialnych.Epicentrum wstrząsów znajdowało się w rejonie miasta Chiba w prefekturze o tej samej nazwie, około 60 km na południowy wschód od Tokio, na głównej japońskiej wyspie Honsiu. W prefekturze tej prezydent Trump ma w niedzielę grać w golfa z premierem Japonii Shinzo Abem. Amerykański przywódca przybył do Tokio wraz z małżonką Melanią.",,
Ekspresowa opinia SN ws. projektu PiS. „Logika jak przy wprowadzaniu stanu wojennego”,"„Filozofia opiniowanego przedłożenia wpisuje się w logikę, jaką kierowano się przy wprowadzaniu stanu wojennego” – uznano w jednej z uwag Sądu Najwyższego do projektu PiS ws. ustroju sądów. Jak dodano, sprzeczność projektu z prawem europejskim prowadzić może nawet do opuszczenia UE.","Obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze – przygotowany przez posłów PiS – w zeszłym tygodniu został złożony w Sejmie.  „Co znamienne, opiniowany projekt został ogłoszony na stronach Sejmu w nocy z 12 na 13 grudnia 2019 r. Nie tylko jednak data jego zgłoszenia nawiązuje do najbardziej niechlubnych kart polskiej historii. Filozofia opiniowanego przedłożenia wpisuje się bowiem w logikę, jaką kierowano się przy wprowadzaniu stanu wojennego” – zaznaczono w obszernych, liczących ponad 40 stron uwagach Sądu Najwyższego do tego projektu. Uwagi SN, przygotowane w poniedziałek, we wtorek zostały przekazane mediom.  Jak dodano w uwagach, nawiązując do okresu stanu wojennego, „ówczesny ustawodawca mimo oczywistej sprzeczności dekretu Rady Państwa z dnia 12 grudnia 1981 r. o stanie wojennym z Konstytucją PRL, również oczekiwał od polskich sędziów ślepego posłuszeństwa treści przepisów zrównanych mocą z ustawą”.  „Podkreślenia wymaga, że formułowane obecnie w przestrzeni publicznej przez najwyższych przedstawicieli władzy ustawodawczej i wykonawczej zarzuty dotyczące sędziów stanu wojennego, sprowadzają się do tego, że stosowali oni dekret o stanie wojennym, bez uwzględnienia jego sprzeczności z normami wyższego rzędu. W istocie do tego samego dąży projektodawca, proponując surowe kary dyscyplinarne za odmowę stosowania przepisów sprzecznych z prawem europejskim i stosowanie wyroków Trybunału Sprawiedliwości UE” – podkreślił SN.  W ocenie SN sprzeczność pomiędzy prawem polskim a unijnym, jaką projektodawca zamierza wywołać, z dużym prawdopodobieństwem prowadzić będzie do wszczęcia przez instytucje Unii Europejskiej procedury o stwierdzenie uchybienia zobowiązaniom wynikającym z traktatów, a w dłuższej perspektywie – do konieczności opuszczenia Unii Europejskiej. Jak dodano w tych uwagach przekazanych we wtorek mediom przez zespół prasowy SN i odnosząc się do proponowanych przez PiS zmian w sędziowskim samorządzie – „bez zapewnienia sędziom działającym w samorządzie zawodowym wolności słowa promowanie niezawisłości nie jest możliwe”.  Obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze – przygotowany przez posłów PiS – w zeszłym tygodniu został złożony w Sejmie.   – Myślę, że głosowanie nad projektem ustawy, który wprowadza odpowiedzialność dyscyplinarną sędziów, odbędzie się na najbliższym posiedzeniu Sejmu – poinformował we wtorek rzecznik rządu Piotr Müller. Sejm zbierze się w czwartek i piątek.  Przedłożony przez PiS projekt ma m.in. wprowadzić odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, działania kwestionujące skuteczność powołania sędziego oraz za działania o charakterze politycznym. Zwiększono zakres spraw możliwych do podjęcia przez rzecznika dyscyplinarnego sędziów sądów powszechnych.  „Wszystkie wprowadzone zmiany zasługują na jednoznacznie negatywną ocenę. Biorąc zaś pod uwagę kształt i charakter obecnie obowiązującego modelu postępowania dyscyplinarnego zdominowanego przez wpływ władzy wykonawczej, stanowią realne zagrożenie dla niezależności sądownictwa w Polsce” – zaznaczono w uwagach SN, odnosząc się do części projektu dotyczącego uregulowań dyscyplinarnych.  Dlatego – według SN – „wprowadzone zmiany mają charakter całkowicie arbitralny i stanowią przejaw instrumentalizacji postępowania dyscyplinarnego”. SN uważa, że umożliwi to wywołanie „efektu mrożącego” wśród sędziów, a także „usunięcie ze stanu sędziowskiego osób, których poglądy nie odpowiadają rządzącej większości”. Znaczna część projektu to zmiany odnoszące się do sędziowskiego samorządu.   „Proponowane zmiany zmierzają do faktycznej likwidacji wszelkich przejawów prawdziwej samorządności sędziowskiej zarówno w ramach organów sądu jak i organów samorządu sędziowskiego, która nie jest odgórnie kontrolowana i polega na oddaniu sędziom możliwości wyboru ich przedstawicieli oraz współuczestniczenia w procesie podejmowania ważnych dla funkcjonowania sądu decyzji i zastąpienia jej instytucjami fasadowymi albo których zakres oddziaływania będzie znikomy i ograniczy się do jednostkowego sądu” – oceniono w uwagach SN.  Kolejny pakiet zmian z projektu dotyczy Sądu Najwyższego. Chodzi m.in. o poszerzenie kompetencji Izby Kontroli Nadzwyczajnej i Spraw Publicznych o rozstrzyganie spraw w przypadku procesowego kwestionowania statusu sędziego lub jego uprawnienia do sprawowania wymiaru sprawiedliwości. Rozstrzyganie tych spraw będzie należało wyłącznie do tej Izby.  „Izba Kontroli Nadzwyczajnej zyskuje więc status szczególny, przeczący równorzędności Izb SN. Projektodawca dąży tym samym do wykreowania kolejnego, obok Izby Dyscyplinarnej, sądu nadrzędnego nad Sądem Najwyższym” – wskazano w uwagach SN.",,
"132 tys. migrantów przybyło do Europy od stycznia. Prawie tyle, co w pierwszym półroczu 2015 r.","Od początku roku przez Morze Śródziemne do Europy dotarły 132 tys. migrantów – podał Urząd Wysokiego Komisarza ds. Uchodźców (UNHCR). Tymczasem kanclerz Niemiec Angela Merkel ogłosiła we wtorek, że sytuacja na unijnych granicach wymaga „pilnego” spotkania przywódców państw UE.","Według UNHCR w pierwszych sześciu miesiącach zeszłego roku do Europy przybyła porównywalna liczba migrantów, co w styczniu i lutym w 2016 roku. Unia Europejska stara się ograniczyć napływ migrantów na kontynent. W tym celu zawarto porozumienie z Turcją: w zamian za pomoc finansową Ankara ma poprawić warunki życia przebywających w tym kraju uchodźców z ogarniętych konfliktami państw.Niespokojnie na granicachAngela Merkel we wtorek wezwała przywódców państw UE do spotkania się w przyszłym tygodniu na szczycie w Brukseli i omówienia sposobów na rozwiązanie kryzysu migracyjnego. W ostatnich dniach na granicy macedońsko-greckiej dochodzi do starć, a setki migrantów próbują nielegalnie przedrzeć się przez ogrodzenie graniczne. Merkel oświadczyła, że uchodźcy nie mogą sobie dowolnie wybierać kraju Unii Europejskiej, w którym chcą wystąpić o azyl. Wskazała, że w Grecji istnieją możliwości zakwaterowania uchodźców. – Musimy zająć się trudną sytuacją w Grecji  i powrócić do systemu Schengen tak szybko, jak to możliwe – powiedziała po spotkaniu z premierem Chorwacji Tihomirem Oreszkoviciem.",,
Chińczycy nie zobaczą filmu Tarantino. Co nie spodobało się władzom?,"Chińskie władze nie zgodziły się na emisję w tamtejszych kinach ostatniego filmu Quentina Tarantino. Uznały, że w „Dawno temu w Hollywood” przedstawiono Bruce’a Lee w niekorzystnym świetle.","Film z Leonardo di Caprio i Bradem Pittem w rolach głównych miał mieć premierę w Chinach w przyszły piątek, ale władze postawiły reżyserowi warunek – informuje magazyn „The Hollywood Reporter”. Tarantino miał wyciąć sceny z aktorem wcielającym się w rolę legendy kung-fu.Lee, grany przez Mike’a Moh, został przedstawiony jako agresywny i arogancki trener sztuk walki, z którym kaskader Pitt toczy pojedynek. Do walki doszło, ponieważ Lee twierdził, że pokonałby Muhammada Alego.Tarantino nie zgodził się na zmiany, w efekcie partia komunistyczna nie zezwoliła na premierę.Swoje obiekcje do scen z Bruce’em Lee zgłosiła też córka legendarnego aktora Shannon. Oceniła, że jej ojciec został przedstawiony jak „karykatura”. Sam Tarantino twierdził, że Lee naprawdę był „aroganckim typkiem”. – Sposób w jaki mówił..., nawet nie musiałem dużo dorabiać – przekonywał w sierpniu po premierze filmu.Chiński urząd odpowiedzialny za kinematografię nie wydał oficjalnego oświadczenia. Media informują, że firma Bona Film Group, która miała być dystrybutorem filmu ma poszukać z Sony Pictures sposobu na pokazanie obrazu chińskiej publiczności.",,
Polska flaga nad Exeter. Miasto pamięta o polskich lotnikach,"Polska flaga powiewała w piątek nad Exeter, angielskim miastem w hrabstwie Devon. To pamiątka po wydarzeniach sprzed 77 lat, kiedy to polscy lotnicy uratowali miasto przed zniszczeniem w niemieckim nalocie.","W piątek rano biało-czerwoną flagę wciągnięto uroczyście na maszt nad ratuszem w Exeter w południowo-zachodniej Anglii. W ten sposób miasto upamiętniło polskich lotników z Dywizjonu 307, który w 1942 roku uchronił miasto przed niemieckim nalotem. 307 Dywizjon Myśliwski Nocny „Lwowskich Puchaczy” był jednostką lotniczą Polskich Sił Powietrznych w Wielkiej Brytanii. Został sformowany 24 sierpnia 1940 r. w Blackpool z personelu 5. i 6. pułku lotniczego. Od kwietnia 1941 r. do kwietnia 1943 r. stacjonował w bazie RAF w Clyst Honiton,  broniąc południowo-zachodniej Anglii przed nocnymi nalotami.",,
Forum Holokaustu w Izraelu. „Wydarzenie krojone pod narracje rosyjskiej propagandy”,"– Od kilku miesięcy obserwujemy aktywność dyplomacji rosyjskiej – ale nie tylko dyplomacji, bo powiedzmy też takich „sił propagandowych” – w kontekście historycznym i to, co się wydarzyło w ostatnim czasie, te kilka następujących sekwencji wypowiedzi prezydenta Putina o tematyce historycznej, też o Polsce, to nie jest przypadek – stwierdził w programie „Strefa starcia” podsekretarz stanu w Ministerstwie Spraw Zagranicznych Marcin Przydacz, komentując niedawne wypowiedzi prezydenta Rosji dotyczące II wojny światowej.","Jak stwierdził wiceminister Przydacz, polskie służby dyplomatyczne spodziewały się tego typu wypowiedzi ze strony prezydenta Rosji „już od czasów dyskusji o pakcie Ribbentrop-Mołotow”.– To wydarzenie, które ma mieć miejsce w Jad Waszem, już niedługo też będzie pewnego rodzaju trybuną dla prezydenta Putina do propagowania swojej narracji historycznej, która w naszym przekonaniu, ale nie tylko naszym, bo w światowym, jest fałszywą narracją – zaznaczył dyplomata.Wiceminister podkreślił również, że polskie władze za główne obchody uważają te, które będą miały miejsce w Międzynarodowy Dzień Pamięci o Ofiarach Holokaustu. – Główne uroczystości odbywają się w światowy dzień ofiar Holokaustu, 27 stycznia, w Muzeum Auschwitz, w byłym nazistowskim, niemieckim obozie Auschwitz – zaznaczył. Wiceminister podkreślił, że to wydarzenie zgromadzi dużą rzeszę gości z zagranicy. – Szereg głów państw już zapowiedziało swoją obecność, ale co ważne – może ważniejsze – będą też tam ocaleni. Ci ocaleni, którzy przeżyli Holokaust, i to dla nich to wydarzenie jest bardzo istotne – stwierdził.Wiceminister Przydacz podkreślił również, że w trakcie tych obchodów, w przeciwieństwie do Światowego Forum Holokaustu w Izraelu, które ma odbyć się 23 stycznia, będzie możliwość, by prezydent Duda zaprezentował polski punkt widzenia.– Rzeczywiście, tutaj pan prezydent będzie miał – jako gospodarz – możliwość zabrania nie tylko głosu, ale też wypowiedzenia głośno polskiego stanowiska, w przeciwieństwie do tego, powiedzmy, pobocznego wydarzenia w Jerozolimie, które organizowane jest przez jedną z organizacji żydowskich blisko związanych z kremlowskim oligarchą. Tak jak mówię, w naszym przekonaniu jest to wydarzenie krojone pod narracje rosyjskiej propagandy – stwierdził.",,
Jak królik z kopytami. Myszojeleń pojawił się po 30 latach [WIDEO],"Przypominający skrzyżowanie myszy z małym jeleniem kanczyl srebrnogrzbiety został zaobserwowany na wolności po 30 latach od domniemanego wyginięcia – informuje pismo „Nature Ecology and Evolution”. Dotąd sądzono, że ostatniego osobnika zwanego myszojeleniem, zabił wietnamski myśliwy w roku 1990 w pobliżu rzeki Tra.","Później gatunek uznano za wymarły – aż do zaobserwowania kolejnego okazu w okolicach miasta Nha Trang. Na zdjęciach uchwyciły go fotopułapki rozmieszczone przez Global Wildlife Conservation (GWC), amerykańską organizację charytatywną. Kamery instalowano w miejscach wytypowanych po rozmowach z miejscową ludnością.O liczebności populacji kanczyla na razie nic pewnego nie wiadomo, ale z pewnością zagrażają mu kłusownictwo, wycinka lasów tropikalnych oraz rozwój wietnamskiego przemysłu. Kamery zarejestrowały wiele okazów – indywidualnie i w parach – w ponad 200 różnych sytuacjach, wokół Nha Trang. Teraz naukowcy chcą ustalić liczebność populacji, aby ocenić zagrożenia i stworzyć plan ochrony.Myszojeleń to najmniejszy ssak kopytny na świecie – jest wielkości królika (40 centymetrów długości). Nie ma rogów, za to jego siekacze wystają jak kły.",,
"Pytania o przywództwo Schetyny. Lubnauer mówi, co musi nastąpić","Wszelkie rozmowy, rozliczenia czy podsumowania związane z przywództwem szefa PO Grzegorza Schetyny muszą nastąpić w Platformie Obywatelskiej – oceniła we wtorek przewodnicząca Nowoczesnej Katarzyna Lubnauer, pytana o ocenę Schetyny jako lidera Koalicji Obywatelskiej.","W wyborach parlamentarnych Nowoczesna startowała z koalicyjnego komitetu wyborczego obejmującego PO, Zielonych i Inicjatywę Polską.W porannej rozmowie na antenie TVN24 Lubnauer została zapytana o to, czy jej zdaniem ten projekt sprawdził się w wyborach. Lubnauer odpowiedziała twierdząco, podkreślając, że Koalicja Obywatelska nie przegrała z werdyktem wyborców, a z metodą d'Hondta.Dopytywana o ocenę działania szefa PO Grzegorza Schetyny jako lidera Koalicji Obywatelskiej, szefowa Nowoczesnej odparła, że na pewno teraz będą toczyć się rozmowy o tym, co dalej. – Natomiast w przypadku Grzegorza Schetyny wszelkie rozmowy, rozliczenia czy podsumowania związane z jego przywództwem muszą nastąpić w Platformie Obywatelskiej – podkreśliła.",,
"Nowak mówi, jak odwrócić uwagę mediów od problemów PO. Portal tvp.info ujawnia nową taśmę z Sowy i Przyjaciół","„Media nas gonią, a my rzucamy im piłeczkę”. Zapłacenie przez Donalda Tuska za garnitury, „drugi zamach smoleński”, czy wywołanie „wojny w Albanii”? Co może odwrócić uwagę mediów od spraw niewygodnych dla koalicji PO – zastanawiał się Sławomir Nowak z towarzyszami w lipcu 2013 r. W trakcie spotkania panowie mówią szczerze, jaka była motywacja zabrania Polakom pieniędzy z OFE.","Lato 2013 r. Platforma Obywatelska jest w ostrych tarapatach. Niezadowolenie społeczne rośnie, a dodatkowo do walki o przywództwo w PO wystartował Jarosław Gowin. Obóz Donalda Tuska jest załamany, a on sam negocjuje z liderami unijnymi stanowisko dla siebie w Brukseli.11 lipca 2013 r. w restauracji „Sowa i przyjaciele” spotyka się Sławomir Nowak z kolegami i obradują, co zrobić w związku z kryzysem, w jakim znalazła się ich partia. Padają konkretne propozycje i pomysły na odwrócenie negatywnego trendu sondażowego. Pojawia się również temat decyzji o odebraniu Polakom pieniędzy z OFE i przelaniu tych środków do budżetu. Oficjalnie, komunikując opinii publicznej w 2013 r. decyzję o przekazaniu ponad 150 mld z OFE do ZUS Donald Tusk oświadczył, że „pieniądze w OFE nie są własnością Polaków”, co spowodowało szereg negatywnych komentarzy. Jakie były prawdziwe intencje? ZAPIS NAGRANEJ ROZMOWY: Głos: Ale co by się nie stało, to i tak wizerunkowo będzie…Nowak: To by się dało dobrze sprzedać  gdyby Vincent powiedział „ w związku z tym, że nie musimy tyle dopłacać teraz już do OFE, zobaczcie na ile pieniędzy nam teraz wystarczy, inwestycje tu, tamto, owamto, zrobimy to”…Głos: Ale chyba jest niemożliwe, bo najpierw to musi załatać wielką dziuręW drugiej części Sławomir Nowak sugeruje, że trudno będzie „przesterować” uwagę mediów od kwestii niewygodnych dla koalicji PO-PSL, wskazując, że temat zastępczy musiałby być „istotną rzeczą”. Mówiąc o katastrofie smoleńskiej bez wahania używa słowa „zamach”.Głos: My jesteśmy w sytuacji , w której wiesz,  media nas gonią a my wyrzucamy z ręki, wiesz, piłeczkę i mówimy „ku*wa, tak się z tydzień zainteresują ta piłeczką”. I ten lew gdzieś tam biegnie w bok, weźmie pogryzie tą piłeczkę i za tydzień znowu do nas wraca, a my znowu wyrzucamy buta tym razem. Nowak:To co tu robić, bo taki mądry jesteś, że opisujesz sytuację, którą wszyscy wiedzą,  jak jest.Głos: No, ale oni nic nie mają, nic. Siedzą i co. Zastanawiają się…Nowak: To trzeba wojnę w Albanii wywołać, no. Głos: Niee…Nowak: To tylko takie istotne rzeczy dzisiaj mogłyby przesterować jakoś…Głos: Tusk powinien wyjść i zapłacić za garnitury, to jest pierwsze co powinien zrobić w ramach zmiany politykiNowak: PrzestańGłos: Uważam, że takNowak: Drugi zamach smoleński!Głos: Uważam, że potrzebna jest dziś zmiana polityki komunikacyjnej a nie zmiana polityki…Głos: A ja jestem fanem teorii, że jednak małe kroki są ważniejsze.",,
"„Mam nadzieję, że premier zdejmie teflonowy płaszcz”","– Nawiązujemy do słów Donalda Tuska, który mówił, że gdyby reformy emerytalnej nie zrobić, to emerytury będą głodowe. Z naszych obliczeń wynika, że właśnie po wprowadzeniu zmian – emerytury będą o połowę niższe niż głodowe. Będą na poziomie 500-600 złotych. Dobrze byłoby, gdyby Polacy zdawali sobie sprawę z tego, do czego prowadzą działania rządu – mówił na antenie TVP Info przewodniczący SLD. Leszek Miller zapewniał, że wniosek Sojuszu o referendum w sprawie podniesienia wieku emerytalnego, który po świętach ma trafić do Sejmu – ma sens.","– My wprowadzamy do referendum dodatkowe pytanie, którego w planach referendalnych „Solidarności” nie było. Chcemy, by Polki i Polacy mogli przechodzić na emeryturę po osiągnięciu wieku emerytalnego albo po przepracowaniu lat. W przypadku kobiet – po przepracowaniu 35 lat, a u mężczyzn – 40. To jest społecznie akceptowane i powodowałoby lepszą kondycję finansową ZUS  - argumentował swoje plany lider lewicy. – Gdybym był na miejscu Donalda Tuska, a przedstawiciel partii opozycyjnej przyniósłby mi taki projekt – to ja bym go w rękę pocałował  – dodał Leszek Miller. Były premier podkreślał na antenie TVP Info, że jego zdaniem wprowadzenie planów emerytalnych Donalda Tuska – nic nie pomoże. – Zdecydowanie ważniejsza od wieku emerytalnego jest konieczność uszczelnienia systemu składkowego  – mówił Miller. - Nie tracę nadziei, że premier zdejmie swój teflonowy płaszcz i powie, że jest otwarty na dobre propozycje. Dodatkowe pytanie może zmienić wynik głosowania w sprawie referendum. Poza tym nie chcemy, by debata w sprawie systemu emerytur ucichła. Trzeba jak najdłużej o tym mówić, by doprowadzić podstawowe informacje do większości polskich rodzin  – apelował przewodniczący SLD w programie „Minęła dwudziesta”.Gość TVP Info skomentował również sprawę coraz poważniejszego konfliktu na linii SLD – Ruch Palikota. – Nie dziwi nas to, że Ruch Palikota poprze rząd. On został tak wymyślony, by w sytuacjach kryzysowych wspierać rząd  – mówił Miller komentując bieżącą sytuację na scenie politycznej. – Bawią mnie zabawy w podchody, informowanie o tym, że ktoś przejdzie do Ruchu Palikota. Janusz Palikot bawi się z dziennikarzami w podchody właśnie  – w ten sposób podsumował dzisiejsze doniesienia medialne mówiące o tym, że Platforma Obywatelska i SLD miałyby stracić kolejnych posłów, którzy rzekomo chcą zasilić szeregi partii Palikota. W programie „Minęła dwudziesta” nie obyło się także bez komentarzy w sprawie tematu, który konflikt Millera z Palikotem wywołał – czyli domniemanych „więzień CIA” w Polsce. Kilka dni temu Janusz Palikot zaapelował bowiem do Leszka Millera, by ten, zdaniem Palikota – odpowiedzialny za istnienie ewentualnych więzień – odszedł z życia publicznego. – Janusz Palikot staje po stronie morderców i terrorystów, co mnie napawa obrzydzeniem i pogardą. Ja zawsze będę stawał po stronie ofiar, zawsze będę uważał, że należy terroryzm zwalczać, a nie go usprawiedliwiać. I wstyd mi, że w polskim Sejmie są ludzie, którzy stają po stronie morderców  – sprawę skwitował Miller. Na koniec lider SLD zapewnił, że dziś nie ma już szans na porozumienie jego partii z Ruchem Palikota. –  Wcześniej nie znałem jeszcze pełnej natury tego polityka, dzisiaj ją znam. My nie jesteśmy w stanie się porozumieć. My stoimy tam, gdzie stoją ludzie pracy, a Palikot stoi tam, gdzie stoi rząd. Wszystkie „kropki nad i” zostały już postawione  – skończył były premier.",,
Malezja: zatonęła łódź z uchodźcami; 66 zaginionych,"W Cieśninie Malaka, u zachodnich
brzegów Malezji, zatonęła drewniana łódź z uchodźcami z Indonezji; 66 osób
uważa się za zaginione - poinformował we wtorek malezyjski urząd morski.","Na miejscu trwa akcja ratunkowa. Służby z pokładu trzech kutrów szukają wmorzu rozbitków. Według malezyjskich władz statkiem płynęło 97 osób. 31 ludzi udało sięuratować. Wszyscy to nielegalni imigranci z Indonezji, którzy bezodpowiednich dokumentów chcieli opuścić Malezję na czas zbliżającego sięramadanu, muzułmańskiego miesiąca postu.Wśród pasażerów były kobiety i dzieci. Łódź nie była przystosowana do podróżypo morzu.",,
Spółdzielnie pomocą dla rolników. „Konsolidacja pozwoli na konkurowanie z pośrednikami”,Tylko konsolidacja pozwoli rolnikom na konkurowanie w czasach globalizacji i dominacji pośredników – powiedział minister rolnictwa Jan Krzysztof Ardanowski. Odniósł się w ten sposób w Sejmie do projektu ustawy o spółdzielniach rolników.,"Minister Ardanowski mówił w Sejmie, że wprowadzenie spółdzielczości rolników w Polsce jest potrzebne. Dodał, że w przeciwieństwie do krajów Europy Zachodniej, nie pełni ona takiej roli jak np. we Francji, Niemczech czy Włoszech. Tłumaczył to powojennymi wypaczeniami spółdzielczości w czasach PRL. Zaznaczył jednak, że przed wojną polska spółdzielczość była jedną z najlepiej zorganizowanych w Europie i np. Niemcy przyjeżdżali do nas, żeby się jej uczyć.Jego zdaniem, obecnie jest potrzebne zachęcenie rolników do wspólnych działań. Jest to – jak zaznaczył – bardzo ważne, zwłaszcza w czasach dominacji wielkich koncernów produkujących żywność. – Tylko konsolidacja pozwoli rolnikom na konkurowanie w czasach globalizacji i dominacji pośredników – powiedział.Nie zgodził się, że tylko zachęty finansowe mogą skłonić rolników do wspólnego działania. – Trzeba dotrzeć do ich świadomości, a nie tylko kusić kasą – mówił. Jak zauważył, w Polsce powstawały grupy warzywno-owocowe, które zakładano tylko po to, by mogły one korzystać z dotacji z UE. – Jak rozliczyły się, to okazywało się, że podmiot znikał – dodał. Projekt opracowany przez Ministerstwo Rolnictwa i Rozwoju Wsi zakłada m.in. zmniejszenie obciążeń podatkowych dla rolników zakładających spółdzielnie (np. obligatoryjne zniesienie podatku od nieruchomości). Spółdzielnie rolników będą też wspólnie planować i prowadzić produkcję oraz przetwórstwo produktów dostarczonych przez członków. Wspólnie będą również mogły przechowywać, konfekcjonować i standaryzować te produkty oraz prowadzić handel.Ponadto projekt zakłada, że spółdzielnie będą mogły upowszechniać wśród swoich członków korzystne dla środowiska metody uprawy, technologie produkcji i metody gospodarki odpadami.Projekt ustawy o spółdzielniach rolników z poprawkami zgłoszonymi przez Sejm wrócił do komisji rolnictwa i rozwoju wsi.",,
„Najbrutalniejszy ucisk od lat”. HRW potępia Chiny za łamanie praw człowieka,"Organizacja praw człowieka Human Right Watch (HRW) w opublikowanym corocznym raporcie potępiła Chiny za nieprzestrzeganie praw człowieka. Wezwano społeczność międzynarodową do przeciwstawienia się – jak wskazano – „najbardziej brutalnemu i wszechobecnemu uciskowi, jaki Chiny stosują od dziesięcioleci”.","Szef HRW Kenneth Roth poinformował, że rząd Chin odmówił mu w niedzielę wjazdu do Hongkongu, gdzie raport miał być opublikowany. Powód – sprawozdanie zdecydowanie potępia represje Pekinu wobec muzułmańskich Ujgurów w regionie Sinciang i ostrzega, że rosnące wpływy polityczne Chin i wysiłki tego kraju na rzecz cenzurowania ludzi za granicą stanowią „egzystencjalne zagrożenie dla międzynarodowego systemu praw człowieka”.– Jeśli nie zostanie to zakwestionowane przez społecznośc międzynarodową, działania Pekinu doprowadzą do dystopijnej przyszłości, w której nikt nie będzie poza zasięgiem chińskich cenzorów. Międzynarodowy system praw człowieka jest tak osłabiony, że nie służy już jako kontrola represji ze strony chińskiego rządu – ocenił Roth.W grudniu ubiegłego roku Chiny ogłosiły sankcje wobec HRW i innych amerykańskich organizacji pozarządowych, jako środek przeciw amerykańskiej ustawie o prawach człowieka i demokracji w Hongkongu, która wspiera protesty antyrządowe w tym mieście i grozi Chinami sankcjami za łamanie praw człowieka.Jak podkreśla agencja Reutera, Pekin uważa, że amerykańskie organizacje pozarządowe zachęcają do brutalnej przestępczości w związku z protestami antyrządowymi w Hongkongu, które trwają tam od ponad sześciu miesięcy. Chińskie media państwowe również powszechnie obwiniały Zachód o ingerencję w zeszłoroczne wybory w Hongkongu.",,
Premier leci do Szwecji. Chce skusić giganta do zwiększenia inwestycji w Polsce,"Polska ma stać się europejskim centrum produkcji Ericssona, jednego ze światowych potentatów telekomunikacyjnych – informuje „Rzeczpospolita”. M.in. w tym celu do Szwecji leci premier Mateusz Morawiecki.","Szef rządu podczas czwartkowej wizyty w Sztokholmie ma spotkać się z Arunem Bansalem, wiceprezesem Ericssona odpowiadającym za Europę i Amerykę Łacińską.Według informacji dziennika Ericsson postanowił przenieść znaczącą część produkcji urządzeń dla sieci 5G do Polski i tej kwestii poświęcone będą czwartkowe rozmowy. Plan szwedzkiej firmy zakłada uniezależnienie się od rynku chińskiego i zwiększenie produkcji w wykorzystywanym od lat zakładzie w Tczewie.Podczas jednodniowej wizyty w Sztokholmie premier ma się także spotkać z premierem Stefanem Löfvenem, przedstawicielami szwedzkiego biznesu i Polonią. Agenda polityczna ma zogniskować się wokół przyszłego unijnego budżetu, relacji z Rosją i bezpieczeństwa w regionie Bałtyku.Polskę i Szwecję różni wizja unijnego budżetu po 2020 r. Warszawa chce więcej środków m.in. na politykę spójności. Sztokholm opowiada się za mniejszym budżetem, ale z konkretnymi priorytetami, takimi jak innowacje, tworzenie miejsc pracy i gospodarka cyfrowa.",,
Ukraina potwierdza starania o członkostwo w Unii i NATO. Rosja: To prowokacja,"Na Ukrainie weszła w życie ustawa zatwierdzająca umieszczenie w konstytucji zapisu o dążeniu do członkostwa w Unii Europejskiej i NATO. Wywołało to niezadowolenie Rosji. Szef rosyjskiego MSZ Siergiej Ławrow oświadczył, że ustawa jest prowokacją wymierzoną w porozumienia ws. Donbasu.","Ustawa obowiązuje od czwartku. Dzień wcześniej została opublikowana w gazecie rządowej „Uriadowyj Kurier”. Prezydent Petro Poroszenko podpisał ten dokument we wtorek, w piątą rocznicę najbardziej krwawych wydarzeń podczas rewolucji godności na Majdanie Niepodległości i rozpoczęcia rosyjskiej agresji wobec jego kraju. Poroszenko złożył swój podpis pod ustawą, stojąc na trybunie parlamentarnej z szefem Rady Najwyższej Andrijem Parubijem oraz premierem Wołodymyrem Hrojsmanem. Uczynił to w obecności przewodniczącego Rady Europejskiej Donalda Tuska, który był gościem uroczystości. Ławrow ma wątpliwości– To, że prezydent Poroszenko z taką dumą i pompą podpisał ustawę, która zobowiązuje Ukrainę do wejścia do NATO, wywołuje u mnie jeszcze większe wątpliwości, czy on chce realizacji porozumień mińskich – oświadczył w czwartek Ławrow, cytowany przez agencję TASS.– Od ludzi w Donbasie będzie się teraz wymagać pojednania w państwie (Ukrainie) nie na podstawie porozumień mińskich, lecz na podstawie konstytucji, w której znajduje się wymóg wejścia do NATO. Jest to prowokacja, której celem jest uśmiercenie mińskich ustaleń – dowodził minister.Ustawę o wpisaniu dążeń do UE i NATO w konstytucji parlament Ukrainy przyjął 7 lutego. Tego samego dnia deputowani zwrócili się do NATO o przyznanie Planu Działań na rzecz Członkostwa (ang. Membership Action Plan – MAP) w tej organizacji. Zaapelowali, by stało się to już w grudniu, na jubileuszowym szczycie Sojuszu w Londynie.",,
Polacy podzieleni w ocenie raportu Millera,"Raport komisji Millera ws. katastrofy smoleńskiej jest nierzetelny i nie uwzględnia wszystkich okoliczności katastrofy smoleńskiej – uważa 41 proc. Polaków. 30 proc. uznaje go za rzetelny, 29 proc. nie ma zdania na ten temat lub w ogóle nie słyszało o tym raporcie – wynika z sondażu CBOS.","W sierpniu Centrum Badania Opinii Społecznej zapytało Polaków m.in. o oceny przedstawionego pod koniec lipca raportu komisji ministra Jerzego Millera na temat przyczyn katastrofy Tu-154M pod Smoleńskiem z 10 kwietnia 2010 r.Jak wynika z badania, oceny raportu komisji Millera są przede wszystkim uwarunkowane politycznie – ponad połowa zwolenników rządu uważa, że raport ten jest rzetelny (52 proc.), natomiast zdecydowana większość jego przeciwników jest wobec niego krytyczna (68 proc.).Jeśli chodzi o deklarowane poglądy polityczne, to respondenci utożsamiający się z lewicą częściej uznają raport za rzetelny niż nierzetelny (44 proc. wobec 33 proc.), natomiast odwrotnie układają się oceny wśród prawicowego i centrowego elektoratu – większa część jest wobec niego krytyczna, mniejsza ma o nim dobre zdania (odpowiednio 43 proc. wobec 34 proc. i 42 proc. wobec 28 proc.).W elektoratach partyjnych o rzetelności raportu są przekonani przede wszystkim wyborcy PO - 61 proc., wobec 20 proc. opinii negatywnych. Opinie pozytywne przeważają także w elektoracie PSL (odpowiednio 44 proc. wobec 29 proc.), natomiast wśród zwolenników SLD głosy uznające raport za rzetelny równoważą się z opiniami krytycznymi (odpowiednio 39 proc. do 38 proc.). Z kolei w elektoracie PiS dominuje nastawienie negatywne – zdecydowana większość (70 proc.) uważa, że jest on nierzetelny.Polska i Rosja odpowiedzialne za katastrofęPonad połowa ankietowanych (54 proc.) jest zdania, że odpowiedzialność za katastrofę smoleńską ponosi zarówno strona polska, jak i rosyjska; to tyle samo, co przed sześcioma miesiącami.Zdaniem prawie połowy Polaków rząd wiele zrobił, by wyjaśnić przyczyny katastrofy, ale też dopuścił się wielu zaniechań (47 proc.). Blisko jedna czwarta ankietowanych jest bardziej krytyczna i uważa, że rząd zaniechał wszelkich możliwości jej wyjaśnienia (23 proc.). 17 proc. jest przekonanych, że rząd zrobił w tej sprawie wszystko, co było możliwe. Zdania w tej kwestii nie ma 13 proc. badanych.Według CBOS w dużym stopniu opinie na ten temat są uwarunkowane sympatiami politycznymi. W elektoracie PO jedna trzecia badanych (34 proc.) w pełni docenia działania rządu, natomiast ponad połowa (55 proc.) jest zdania, że rząd co prawda zrobił wiele, ale też wiele zaniechał. Oceny zwolenników PiS są bardziej krytyczne – większość (62 proc.) jest zdania, że rząd Donalda Tuska przez zaniechanie zaprzepaścił możliwości rzetelnego wyjaśnienia tej katastrofy. Przyczyny katastrofyW sondażu zapytano także o przyczyny katastrofy. Ponad połowa ankietowanych (52 proc.) uważa, że zawinił zły stan lotniska w Smoleńsku, jego nieprzygotowanie do przyjmowania samolotów przy złych warunkach atmosferycznych.Ponad jedna czwarta badanych (44 proc.) uważa, że do katastrofy przyczyniły się błędne informacje z wieży kontroli lotów kierowane do pilota o tym, że samolot znajduje się na właściwym kursie i ścieżce lądowania.Jedna trzecia (32 proc.) uznaje, że główną przyczyną był nacisk na pilotów, by wylądowali mimo istniejących warunków atmosferycznych.Jedna czwarta (28 proc.) sądzi, że powodem było błędne odczytanie informacji o wysokości lotu z niewłaściwego, radiowego wysokościomierza, mierzącego wysokość od poziomu gruntu, a nie barycznego, informującego o wysokości nad poziomem morza.Taki sam odsetek (28 proc.) jest zdania, że mógł na nią wpłynąć fakt niepoinformowania pilotów przez wieżę kontroli lotów o zejściu poniżej bezpiecznej wysokości i zbyt późno wydana komenda „horyzont”.Jedna piąta (20 proc.) uważa, że do katastrofy przyczyniła się obecność w kabinie pilotów osób nieuprawnionych, które – szczególnie w momencie lądowania – nie powinny tam przebywać.Mniejszy odsetek powód katastrofy widzi w złym wyszkoleniu załogi, niedostatecznej wiedzy o samolocie i braku doświadczenia pilotów (18 proc.), a także wynikającej stąd błędnej decyzji, jaką było odejście na drugi krąg na tzw. automacie, przez co załodze zabrakło czasu, by poderwać maszynę (16 proc.).Najrzadziej badani wskazywali te czynniki, które można interpretować jako inne błędy załogi – brak reakcji na komendę „pull up” (13 proc.), niewłaściwe monitorowanie czynności załogi przez dowódcę samolotu (8 proc.), czy ogólnie nadmierne obciążenie dowódcy i zła współpraca załogi (11 proc.). Polacy krytyczni wobec ustaleń RosjanCBOS zapytał także o opinie o rozbieżnościach w raportach: polskim i rosyjskim. Połowa badanych (49 proc.) jest przekonana, że piloci schodząc nad lotnisko nie podjęli jeszcze decyzji, by lądować, ale chcieli ustalić, czy są warunki do lądowania. Mniejszość (24 proc.) podziela opinię wyrażoną w raporcie MAK, że polscy piloci byli zdecydowani, by lądować i chcieli to zrobić za wszelką cenę.O tym, że obecność w kabinie pilotów ich przełożonego gen. Andrzeja Błasika wywierała bezpośrednią presję na pilotów, by zachowali się zgodnie z oczekiwaniami „najważniejszego pasażera” i wylądowali w Smoleńsku, jest przekonana połowa ankietowanych (50 proc.). Mniejszy odsetek (26 proc.) uważa, że fakt obecności dowódcy w kabinie pilotów nie wywierał na nich presji.Jak podał CBOS, krytyczny stosunek do raportu komisji Millera nie oznacza jednak, że Polacy dają wiarę innym wyjaśnieniom, np. parlamentarnej komisji Antoniego Macierewicza, według której Tu-154M na kilka metrów nad ziemią został pozbawiony zasilania, czyli - jak to wyraził przewodniczący komisji – został „obezwładniony”, przez co nie mógł wykonywać żadnych manewrów i zderzył się z ziemią. Tego rodzaju pogląd podziela 12 proc. ankietowanych, ponad połowa (51 proc.) jest przekonana, że do niczego takiego nie doszło, prawie dwie piąte nie ma w tej sprawie jednoznacznej opinii (37 proc.).Polacy są krytyczni wobec działań strony rosyjskiej w sprawie wyjaśnienia katastrofy pod Smoleńskiem. Większość (60 proc.) ocenia je negatywnie, a tylko co piąty (21 proc.) wyraża się pozytywnie o ich działaniach.Jeszcze bardziej negatywnie oceniana jest współpraca w prowadzonym śledztwie. Dwie trzecie badanych (66 proc.) uważa, że strona rosyjska nie przekazuje lub zwleka z przekazaniem ważnych materiałów dotyczących katastrofy stronie polskiej. Tylko 15 proc. jest zdania, że wszystko w tej sprawie przebiega prawidłowo.Niespełna dwie trzecie Polaków (63 proc.) uważa, że władzom rosyjskim nie zależy na wyjaśnieniu wszystkich okoliczności i przyczyn tej katastrofy. Jedna czwarta ankietowanych wierzy w dobre intencje strony rosyjskiej (24 proc.).„Niezabezpieczanie przez wiele miesięcy wraku samolotu, czy brak kaset z nagraniami rozmów z wieży kontroli lotów - kluczowego dowodu w tej sprawie, przyczyniły się zapewne do tego, że większość Polaków jest przekonana, iż Rosjanie ukrywają dowody, zacierają ślady błędów kontrolerów lotów i nieprawidłowości w pracy obsługi lotniska (60 proc.). Tylko niespełna jedna piąta badanych (24 proc.) jest przekonana, że tak się nie dzieje” – napisano w badaniu CBOS.Ponad połowa ankietowanych (59 proc.) jest zdania, że nie widać możliwości wypracowania przez stronę polską i rosyjską wspólnego stanowiska w sprawie wydarzeń z 10 kwietnia 2010 r. Co czwarty (25 proc.) ankietowany uznaje to za możliwe.Badanie CBOS przeprowadzono w dniach 18-24 sierpnia 2011 r. na liczącej 1051 osób reprezentatywnej, losowej próbie dorosłych mieszkańców Polski.",,
Brzęczek: Cała drużyna zasługuje na szacunek,"Trener reprezentacji Polski Jerzy Brzęczek przyznał po wygranym 2:0 meczu eliminacji mistrzostw Europy z Macedonią Północną, że podobał mu się styl gry jego piłkarzy. – Jestem zadowolony z dyscypliny taktycznej i cierpliwości – powiedział na konferencji prasowej.","Jego podopieczni w pierwszej połowie nie potrafili pokonać bramkarza gości, ale wygrali po bramkach rezerwowych Przemysława Frankowskiego i Arkadiusza Milika. Dzięki temu zapewnili sobie awans na przyszłoroczne Euro.– To było nasze dobre spotkanie. Jestem zadowolony z dyscypliny taktycznej, cierpliwości, kreowania sytuacji. Ale w piłce nie można po jednym meczu powiedzieć, że wszystko już funkcjonuje tak, jak powinno. Każdy mecz to nowe wyzwanie, nowa historia – podkreślił Brzęczek.Biało-czerwonych czekają jeszcze dwa mecze. W listopadzie zmierzą się na wyjeździe z Izraelem i u siebie ze Słowenią. Dobre wyniki mogą sprawić, że w fazie grupowej Polska losowana będzie z pierwszego koszyka.– Oba te spotkania są dla nas bardzo ważne. Wywalczyliśmy awans, ale to nie znaczy, że podejdziemy do nich z innym nastawieniem. Wręcz przeciwnie – o będzie sprawdzenie naszej odporności i nastawienia w momencie, gdy już mamy miejsce w mistrzostwach Europy. Teraz jest za wcześnie, żeby mówić o jakichś zmianach, roszadach. Chcemy być w tabeli na pierwszym miejscu. Naszym celem jest to, żeby być w pierwszym koszyku – zapewnił.",,
Najbardziej wiarygodne badania w TVP,Dane przygotowane dla Telewizji Polskiej przez TNS OBOP  i zaprezentowane podczas udanego „Wieczoru wyborczego” w TVP1 i TVP INFO były najbardziej wiarygodne i najbliższe oficjalnym danym przekazanym przez Państwową Komisję Wyborczą.,"Podczas „Wieczoru wyborczego” w TVP1 i TVP INFO przedstawiono wyniki sondażu TNS OBOP przeprowadzonego na zlecenie Telewizji Polskiej. Po porównaniu z oficjalnymi danymi z PKW potwierdziła się trafność sondażu prezentowanego na antenach Telewizji Polskiej: Bronisław Komorowski w sondażu TNS OBOP uzyskał wynik 41,2 proc.; Jarosław Kaczyński – 35,8 proc.; Grzegorz Napieralski – 13,5 proc; Janusz Korwin-Mikke – 3,0 proc; Waldemar Pawlak – 1,9 proc.; Andrzej Olechowski 1,6 proc.; Marek Jurek – 1,3 proc.; Andrzej Lepper – 1,2 proc.; Bogusław Ziętek – 0,3 proc.; i Kornel Morawiecki – 0,2 proc. Przewidywana przez TNS OBOP frekwencja: 54,7 proc. TNS OBOP jako jedyny instytut badawczy trafnie oszacował wyniki wyborów. Badanie zostało przeprowadzone metodą exit-poll. Różnica pomiędzy pierwszymi dwoma kandydatami wyniosła wg szacunków TNS OBOP 4,9 pkt. proc. (PKW: 4,5 pkt. proc.), podczas gdy inne instytuty szacowały ją na ponad 12 pkt. proc. Badanie exit poll realizowane jest przez TNS OBOP przed 500 reprezentatywnie wylosowanymi komisjami wyborczymi. W badaniu wzięło udział blisko 50 tys. respondentów. Ankieterzy TNS OBOP zaprosili do wzięcia udziału w badaniu osoby wychodzące z lokali wyborczych. Wybrane osoby poproszono o samodzielne wypełnienie ankiety, która zawiera pytania m.in. o to jak respondent zagłosował w wyborach. W opinii specjalistów badanie exit poll jest metodą najtrafniej wybraną i sprawdzoną na całym świecie właśnie podczas wieczorów wyborczych. Zapewnia badanym intymność i anonimowość, czyli warunki szczególnie istotne przy tego rodzaju okazjach. Warto także zwrócić uwagę na trafność ostatnich sondaży przedwyborczych, które TNS OBOP wykonał dla TVP (publikowanych przez „Wiadomości” TVP1 i „Forum” w TVP INFO). „Wieczór wyborczy” w TVP1 prowadzony przez Danutę Holecką, Piotra Kraśkę oraz Michała Adamczyka obejrzały średnio ponad 4 miliony widzów (w grupie 4+; dane TNS OBOP). „Wieczór wyborczy” w TVP1 i TVP INFO  okazał się dużym sukcesem pod względem liczby widzów i udziałów widowni. W momencie zamknięcia lokali wyborczych i podczas prezentacji pierwszych sondaży prezydenckich o godz. 20.00 TVP1 oglądało 6 mln 538 tys. widzów (udziały: 46,38 proc.) w grupie 4+ oraz 2 mln 399 tys. w grupie 16-49 (udziały: 43,26 proc). Cały program obejrzało średnio 4 mln 196 tys. widzów w grupie 4+, a udziały widowni w tej grupie wyniosły 27,78 proc. W grupie 16-49 „Wieczór wyborczy” zgromadził przez telewizorami 1 mln 344 tys. przy udziałach wynoszących 20,44 proc.   Pierwszą część „Wieczoru wyborczego"" w TVP INFO oglądało 423 tysiące widzów, zaś drugą 195 tysięcy.",,
"Kto nowym marszałkiem Senatu? Senator PSL: Jeśli tak uzna KO, poprę Borusewicza lub Brejzę","Opozycja zdobyła większość w Senacie. Teraz politycy opozycyjnych partii wystawią kandydata na marszałka izby wyższej parlamentu. Według spekulacji mogą to być albo Bogdan Borusewicz, albo Krzysztof Brejza. O wszystkim zadecydują jednak głosy senatorów z PSL, SLD i niezrzeszonych.","– Naprawdę są różne kluby, które będą o tym decydować, nie tylko klub Platformy Obywatelskiej, więc na ich miejscu bym tak łatwo nie rzucał nazwiskami. Mam swoją formację polityczną i swoją decyzję przedstawimy. Naprawdę polecam wszystkim w opozycji wstrzemięźliwość w rzucaniu nazwisk i decydowaniu bez rozmowy. Jak ktoś będzie próbował za nas decydować, bez rozmowy, to może się bardzo rozczarować – powiedział lider PSL Władysław Kosiniak-Kamysz, odnosząc się do kwestii wyboru nowego marszałka Senatu. W rozmowie z portalem tvp.info senator PSL Jan Filip Libicki powiedział, że jeśli KO wystawi na nowego marszałka Senatu kandydaturę Borusewicza, to wówczas go poprze.  – Borusewicz jest niezwykle zasłużoną osobą, najdłużej urzędującym marszałkiem Senatu. Krzysztof Brejza? Znam go mniej. Jeśli będzie wspólnym kandydatem i jeśli KO tak uzna, to go poprę – powiedział polityk.Z kolei nowa senator SLD Gabriela Morawska-Stanecka powiedziała nam, że „oczywiście” poprze Borusewicza, jeśli będzie on kandydatem na marszałka izby. – Jest doświadczonym parlamentarzystą – powiedziała. Pytana o senatora Brejzę wskazała, że bardzo go lubi, ale „lepszym kandydatem jest Borusewicz”. Dodała, że takie jej decyzje wynikają z tego, że zobowiązała się w ramach zjednoczonej opozycji reprezentować jej głos.  Jak mówi nam senator Wojciech Konieczny z SLD, „obie kandydatury są do rozważenia”. Zaznacza jednak, że za wcześnie mówić o tym, kto będzie kandydatem opozycji na to stanowisko. – To jest przedmiotem negocjacji politycznych – powiedział. W niedzielnych wyborach kandydaci popierani przez opozycję zdobyli większość (51) mandatów w Senacie. Prawo i Sprawiedliwość będzie miało w nadchodzącej kadencji parlamentarnej 48 senatorów, w Senacie zasiądzie też ponownie Lidia Staroń, która startowała z własnego komitetu, ale z poparciem PiS. Kandydaci Koalicji Obywatelskiej zdobyli łącznie 43 mandaty w Senacie, kandydaci PSL – trzy mandaty, a kandydaci SLD – dwa. Trzy mandaty przypadły kandydatom niezależnym, kojarzonym jednak z opozycją.",,
„Będzie dużo do dzielenia”. Polityk z taśm Neumanna dostał nową posadę,"Były minister sportu w rządzie Ewy Kopacz i były poseł PO Andrzej Korol został dyrektorem Biura Prezydenta Gdańska do spraw Sportu. Ostatnio głośno o Korolu było w październiku, kiedy na jaw wyszły tzw. taśmy Neumanna. – Musisz to zrozumieć, jak wygramy wybory samorządowe, to będzie dużo do dzielenia – to wszystko – mówił na ujawnionych przez „Wiadomości” TVP1 nagraniach polityk.","O nowej posadzie Korola poinformowało Radio Gdańsk. Słowa byłego ministra w rządzie PO-PSL zostały utrwalone na jednej z taśm, które zostały ujawnione przed dwoma miesiącami. Słychać tam również Sławomira Neumanna i lokalnych działaczy PO. – Nie jest planem Adama (Korola – przyp. red.) siedzieć w Tczewie do końca życia, ma w d***e to. Mówię ci całkiem szczerze: tylko wygraj wybory i zostań szefem Platformy, wtedy po Adamie – wtedy, bo on się wycofa – mówił Neumann. – Ja nie mam żadnych ambicji w Tczewie, ja jestem gdańszczaninem i jeżeli mam jakieś ambicje, to ewentualnie z Gdańskiem – dodawał Korol. – Bo ja wiem, że Tczew nie zasłużył na Korola. Korol nie jest z Tczewa. Ja to wiem – kontynuował Neumann.",,
Prezes NBP: Przyjęcie euro mogłoby znacząco osłabić pozycję Polski,"Przystąpienie do ERM2 i przyjęcie europejskiej waluty nie byłoby zasadne ze względów gospodarczych ani politycznych i zamiast wzmocnić naszą pozycję, mogłoby ją znacząco osłabić – ocenił prezes Narodowego Banku Polskiego Adam Glapiński. Zadeklarował, że dopóki jest prezesem banku centralnego, Polska nie wejdzie do przedsionka eurolandu i nie przyjmie euro.","Glapiński podczas debaty „Złoty, euro i sprawa polska” mówił, że stabilny wzrost gospodarczy naszego kraju jest efektem m.in. posiadania własnej waluty oraz elastycznej polityki monetarnej. – To olbrzymi atut polskiej gospodarki – zaznaczył.Prezes NBP ocenił, że przystąpienie do ERM2, czyli mechanizmu kursów walutowych, który ogranicza zmienność kursów oraz je stabilizuje, „wiązałoby ręce polityce pieniężnej”.– Nie ma żadnych dobrych argumentów na wstąpienie Polski do strefy euro, ani jeszcze tym bardziej do ERM2. Zamiana złotego na euro, samo usztywnienie kursu wobec euro, nie przyspieszyłoby trwającego wzrostu gospodarczego, jedynie zwiększałyby ryzyko destabilizacji makroekonomicznej, nadmiernego zadłużenia, pogorszenia konkurencyjności polskiej gospodarki, a ostatecznie – uzależnienia od pomocy zagranicznej – powiedział.W ocenie prezesa NBP, z polskim złotym i niezależną polityką pieniężną nasz kraj rozwija się szybciej i stabilniej. Jak mówił, w „tej chwili nie ulega żadnej wątpliwości, że przeżywamy w Polsce prawdziwy cud gospodarczy”. Zdaniem Glapińskiego posiadanie własnej waluty i całkowicie płynnego kursu walutowego „jest olbrzymim atutem polskiej gospodarki”.– Nie ulegniemy zewnętrznym naciskom, które próbują ułożyć nasze polskie sprawy zgodnie z zewnętrznymi interesami, a wbrew interesom Polaków – mówił Glapiński.Dlatego też – jak tłumaczył – zdecydował, że „niezależnie od tego, kto będzie rządził w Polsce, dopóki będzie prezesem NBP, dopóty Polska nie wejdzie do strefy ERM2 i euro”. Przekonywał, że „tego wymaga dobro polskiej gospodarki i Polaków”.Dodał, że przyjęcie euro przez Polskę na obecnym etapie rozwoju wiązałoby się z wielkimi kosztami dla gospodarki.Prezes NBP uznał w rozmowie z dziennikarzami, że w ciągu 5, 10 lat korzyści pozostawania Polski poza strefą euro powinny przeważać. – Co będzie za 10 lat? Jaka sytuacja będzie w UE, w strefie euro, trudno powiedzieć – dodał.W konferencji NBP wziął udział także Andrzej Sadowski z Centrum imienia Adama Smitha, który podkreślał, że przyjęcie euro nie spowodowałoby wzrostu zamożności Polaków. Ekspert powiedział, że znane z historii przykłady unii walutowych kończyły się fiaskiem. Dodał, że argumenty, które towarzyszyły powstaniu strefy euro, przestały być aktualne. Euro miało bowiem pomóc Unii Europejskiej w pokonaniu Stanów Zjednoczonych w rywalizacji o pozycję lidera światowej gospodarki – przypominał Sadowski. Aby przystąpić do strefy euro, państwa członkowskie UE muszą spełnić tzw. kryteria konwergencji. Te wiążące warunki ekonomiczne i prawne zostały uzgodnione w traktacie z Maastricht w 1992 r. Wszystkie państwa członkowskie UE, z wyjątkiem Danii i Wielkiej Brytanii, są zobowiązane do przyjęcia euro i przystąpienia do strefy euro, gdy tylko będą mogły spełnić wymagane warunki. Traktat nie określa harmonogramu przystąpienia do strefy euro i pozostawia w gestii państw członkowskich opracowanie własnych strategii, które pozwolą spełnić warunki konieczne do przyjęcia wspólnej waluty.",,
Polacy uczcili pamięć papieża Jana Pawła II w 13. rocznicę jego śmierci,"Polacy uczcili w poniedziałek, 2 kwietnia, 13. rocznicę śmierci Jana Pawła II.; spotykali się w miejscach związanych z papieżem. Mieszkańcy stolicy uczestniczyli w tradycyjnym czuwaniu modlitewnym, w Wadowicach odbył się koncert, mieszkańcy Krakowa przybyli na Franciszkańską 3.","Warszawiacy zebrali się na placu Piłsudskiego – miejscu spotkań z papieżem podczas jego pielgrzymek do Polski. W tradycyjnym czuwaniu modlitewnym udział wzięli m.in. biskup pomocniczy Archidiecezji Warszawskiej Michał Janocha oraz proboszcz parafii archikatedralnej św. Jana Chrzciciela ks. Bogdan Bartołd.Biskup Janocha odczytał fragmenty dwóch utworów Jana Pawła II – „Pieśni o Bogu ukrytym” oraz „Tryptyku Rzymskiego”.„Moi drodzy, kończymy błogosławieństwem, które - zauważcie prostą prawdę - ma formę krzyża i ten krzyż nazywamy błogosławieństwem. Tego nas uczył Jan Paweł - swoim życiem, swoim umieraniem, tego nas uczył Benedykt, tego nas dzisiaj uczy Franciszek. Każdy to robi inaczej, każdy to robi właściwym sobie sposobem i charyzmatem, ale mówią o tym samym krzyżu i tym samym błogosławieństwie. Niech nam towarzyszy w tym paschalnym okresie, zanieśmy je do naszych domów” – powiedział bp Janocha.Czuwanie w stolicy Nie tylko w WarszawieW 13. rocznicę śmierci Jana Pawła II Polacy gromadzili się także w innych miastach, by wspólnie uczcić jego pamięć. W Wadowicach, gdzie urodził się Karol Wojtyła, odbył się koncert. Z kolei mieszkańcy Krakowa przybyli pod tzw. okno papieskie w siedzibie kurii krakowskiej przy ul. Franciszkańskiej 3. Na Jasnej Górze rocznicę śmierci polskiego papieża uczczono modlitwą dziękczynną za jego pontyfikat; świętego wspominano także podczas wieczornej modlitwy Apelu Jasnogórskiego.Papież Jan Paweł II zmarł 2 kwietnia 2005 roku w sobotę - w dzień maryjny o godz. 21.37 w wigilię Niedzieli Miłosierdzia Bożego, mając prawie 85 lat.",,
Rak korupcji toczy belgijski futbol. Podejrzany został świadkiem koronnym,"Jeden z podejrzanych w śledztwie dotyczącym korupcji w belgijskim futbolu, agent piłkarski Dejan Veljkovic, wyszedł na wolność w zamian za zgodę na współpracę z wymiarem sprawiedliwości. Jest to pierwszy przypadek w Belgii, że podejrzany skorzysta ze statusu świadka koronnego.","Nowa ustawa dotycząca instytucji świadka koronnego obowiązuje od września. Minister sprawiedliwości Koen Geens wyraził nadzieję, że osoby prowadzące śledztwo otrzymają dzięki zeznaniom Veljkovica „kluczowe informacje”.Z kolei adwokat menedżera oświadczył, że uzyskał zapewnienie od przedstawicieli wymiaru sprawiedliwości, że jeśli dojdzie do procesu, jego klient otrzyma maksymalną karę do pięciu lat pozbawienia wolności w zawieszeniu.– To nie jest nagroda. Veljkovic jest zobowiązany do składania szczerych i obszernych wyjaśnień dotyczących własnej roli oraz osób trzecich – wyjaśnił rzecznik prasowy prokuratury federalnej Eric van der Sypt.Skoordynowana operacjaSkoordynowaną operację antykorupcyjną przeprowadzono 10 października jednocześnie w siedmiu krajach (Belgia, Francja, Luksemburg, Cypr, Czarnogóra, Serbia i Macedonia). Podczas niej dokonano 57 rewizji, m.in. w największych belgijskich klubach piłkarskich. Zarekwirowano dokumenty i aktywa, zablokowano niektóre konta bankowe. Tego dnia zatrzymano łącznie 29 osób. W tym gronie byli m.in. trener występującego w Lidze Mistrzów FC Brugge Chorwat Ivan Leko, były dyrektor generalny Anderlechtu Herman Van Holsbeeck, a także Mogi Bayat, który przedstawiany jest w mediach jako agent najlepszych piłkarzy grających w Belgii, a przez wiele lat miał być związany z Anderlechtem. Mocno zaangażowanym w nielegalne działania miał być też Veljkovic, określany jako drugi – obok Bayata – najbardziej wpływowy menedżer w belgijskim futbolu. Większość zatrzymanych warunkowo wyszła na wolność.",,
Quincy Jones gościem Tomasza Stańki,"Koncert jazzowy „Przestrzeń Wolności: Stańko+” odbędzie
się w sobotę w Gdańsku. Polski trębacz Tomasz Stańko zaprosił do świętowania
50-lecia swojej kariery muzycznej i 70. urodzin m.in. wielkiego jazzmana i
legendę światowego showbiznesu Quincy Jonesa.","– Quincy Jones jest synonimem tego, co się wydarzyło w XX wieku i co siędzieje współcześnie w muzyce Afroamerykanów, w jej wydaniu swingowym,tanecznym – powiedział o głównym gościu swojego koncertu Tomasz Stańko. –To on esencję afrykańskiego swingu przeniósł do muzycznych produkcjibroadwayowskich. Ten trębacz, kompozytor i znakomity aranżer był teżproducentem piosenek i płyt m.in. Franka Sinatry, Whitney Houston czyMichaela Jacksona, w tym najsłynniejszego albumu „Thriller” – dodał Stańko.Jak podkreślił Stańko, to Quincy Jones, swing wywodzący się ze źródełafrykańskich, rozwijał w świecie muzyki Afroamerykanów, a teraz doprowadza dojego spotkania z kulturą europejską. Widowisko „Przestrzeń Wolności: Stańko+” zaplanowano w ramach trwającego wGdańsku IV Festiwalu Solidarity of Arts.Zapytany przez o idee, zawarte w nazwie koncertu, Stańko odpowiedział:„Jestem uczulony na wolność. Jest ona dla mnie odpowiednikiem tolerancji. Atolerancja ważna jest i w życiu, i w sztuce. Tolerancją w sztuce jestotwarcie się na inne gatunki muzyczne. I to właśnie leży u podstaw naszegokoncertu. Oprócz Quincy Jonesa wystąpią przecież m.in. Chaka Khan,amerykańska piosenkarka rhythm and bluesowa, jazzowa orkiestra radiowa zHamburga z Adzikiem Sendeckim czy Monika Brodka. A do tego wyraźnym motywemkoncertu będzie muzyka Komedy. Mam zamiar także zgrać dwa utwory z mojegoprojektu »Wisława«. A więc zapowiada się pełna rozmachu swobodnaróżnorodność” – podkreślił muzyk.Koncert odbędzie się na dwóch scenach i centralnej platformie na placu wpobliżu siedziby Polskiej Filharmonii Bałtyckiej na wyspie Ołowiance. Oprócz Quincy Jonesa na zaproszenie Tomasza Stańki podczas koncertu wystąpią:Stanisław Soyka, kameruński basista Richard Bona, Chaka Khan, Kayah, MonikaBrodka, Mika Urbaniak, a także R.U.T.A. Beat oraz Power of the Horns BrassEnsemble.– Elementem łączącym będą kompozycje Krzysztofa Komedy, które usłyszymy wwykonaniu Stanisława Soyki, Kayah, Moniki Brodki, Urszuli Dudziak orazBigbandu NDR. Aranżację do „Kołysanki Rosemary”, którą usłyszymy pod koniecwieczoru, napisał specjalnie na tę okazję kompozytor i dyrygent Adam Sztaba– poinformowała rzecznik prasowy Festiwalu Solidarity of Arts, BeataDunajewska. Dodała, że w ramach autorskiej części widowiska, oprócz  utworu pochodzącegoz najnowszego albumu Stańki pt. „Wisława” (płyta dedykowana poetce WisławieSzymborskiej ukaże się na początku 2013 roku), gospodarz show zagraspecjalnie na tę okazję przygotowaną kompozycję zatytułowaną „Song forSolidarity”. W poprzednich edycjach Festiwalu Solidarity of Arts, w ramach podobnejformuły artystycznej jak „Przestrzeń Wolności: Stańko+”  odbyły się dwaplenerowe koncerty jazzowe: Możdżer+ (2010) i Marcus+ (2011). W pierwszymgospodarzem widowiska był polski pianista jazzowy Leszek Możdżer, a rok temuamerykański jazzman Marcus Miller.",,
Dyskusja o Polsce w KE trwała 15 minut. Głos zabrały dwie osoby,15 minut trwała dyskusja na unijnej naradzie ministerialnej w Brukseli o sytuacji w Polsce. Podsumowanie dialogu z Polską przedstawił wiceszef Komisji Europejskiej Frans Timmermans. Po nim wypowiadał się ambasador Polski przy Unii Andrzej Sadoś. Minister z żadnego kraju członkowskiego nie zabrał głosu.,"Z nieoficjalnych informacji brukselskiej korespondentki Polskiego Radia Beaty Płomeckiej wynika, że wiceszef Komisji Europejskiej mówił przede wszystkim o ustawie o Sądzie Najwyższym. Przypomniał, że w unijnym Trybunale Sprawiedliwości jest skarga na te przepisy i że jest wstępna decyzja wiceprezes Trybunału o zawieszeniu ustawy do czasu rozstrzygnięcia skargi. Frans Timmermans uważa, że ta decyzja powinna być natychmiast wdrożona i że niepotrzebna jest nowelizacja. Wiceszef Komisji mówił, że martwi go, iż polski rząd uważa, że konieczne są zmiany w prawie. Ambasador Polski przy Unii, Andrzej Sadoś, który zastąpił wiceszefa MSZ-tu Konrada Szymańskiego powiedział, że rząd przygotowuje odpowiedź i działania na zastrzeżenia Komisji Europejskiej i unijnego Trybunału. Wyraził nadzieję na konstruktywny dialog i poinformował, że do 19 listopada Polska przedstawi informacje o zastosowaniu się do środków tymczasowych.",,
Jaki o Trzaskowskim: Fantastycznie klei taśmą różne rzeczy i jest ładny,"Trzaskowski chce Warszawy ideologicznej, a ja chcę Warszawy pragmatycznej, która skoncentruje się na mostach, na budowie metra, żłobków, przedszkoli. Nie będę zajmował się polityką partyjną – powiedział w RMF FM kandydat Zjednoczonej Prawicy na prezydenta Warszawy Patryk Jaki.","Jaki został poproszony, żeby powiedział coś miłego o swoim rywalu Rafale Trzaskowskim.– Fantastycznie taśmą klei różne rzeczy, ja tak nie potrafię. I generalnie jest rzeczywiście ładny – tu nie ma żadnych wątpliwości – natomiast czy stoją za tym jakieś kompetencje, to już pokazał, jak był ministrem cyfryzacji. Wszystko, czym się zajmował, to zawalił – powiedział.Kandydat ZP odniósł się do programu wyborczego swojego kontrkandydata.– Ja będę pomagał Warszawie, natomiast jest wiele projektów, których Rafał Trzaskowski po prostu nie chce, np. budowa mostów dla samochodów czy autobusów. Rafał Trzaskowski będzie dalej prowadził politykę walki z kierowcami, szaloną politykę w naszym mieście: zwężania ulic, stawiania wszędzie słupków, likwidowania miejsc parkingowych – wyjaśnił.Dodał, że dla Trzaskowskiego „najważniejsza jest walka z PiS-em, a można wstrzymać budowę dróg”. Zaznaczył, że jeśli zostanie prezydentem, nie będzie walczył z Platformą Obywatelską.– Warszawa jest dla mnie najważniejsza. Zrobię wszystko, co w mojej mocy, aby stolicy pomóc, tak samo jak robię to teraz, m.in. prowadząc komisję weryfikacyjną, zwracając wielkie pieniądze miastu. Nie jestem dzisiaj prezydentem, a pomagam Warszawie. I tak samo będzie po zwycięstwie czy po porażce. To moje twarde zobowiązanie – podkreślił. – Mamy jedyną taką szansę, żeby pogonić ten skorumpowany układ. Jak startowałem w wyborach, to wszyscy mówili: Jaki nie ma żadnych szans. Dziś jesteśmy już bardzo blisko. I mówię tak: teraz albo nigdy – powiedział.Jaki stwierdził, komentując zrzeczenie się legitymacji partyjnej, że polityka bezpartyjna sprawdza się w samorządach.– Naprawdę jestem przekonany, że samorząd może być inny niż Sejm, niż parlament, że Trzaskowski chce Warszawy ideologicznej, a ja chcę Warszawy pragmatycznej. Nie będę zajmował się polityką partyjną – zaznaczył.Patryk Jaki odniósł się do kampanii prowadzonej przez kandydata Koalicji Obywatelskiej. – Ja uważam, że im więcej on robi, tym mam większe szanse. Dla mnie największy problem jest wtedy, kiedy Trzaskowskiego nie ma – stwierdził.Skomentował także notowania bukmacherów, którzy w starciu z Trzaskowskim nie dają mu większych szans. Za jedną postawioną złotówkę na kandydata Zjednoczonej Prawicy można wygrać nawet 2,80 zł.– Jako osoba, która trochę się zna na sporcie, mogę powiedzieć, że to jest i tak całkiem niezły kurs. Jestem przekonany, że (Bronisław) Komorowski miał dużo lepsze notowania (niż teraz Rafał Trzaskowski). Były nawet takie tytuły w gazetach: „Rozstrzygnijmy to w pierwszej turze!” – ocenił.",,
Kurdowie odebrali Erdoganowi zwycięstwo,"Tureckie wybory lokalne zakończyły się dla Erdogana porażką. Stało się tak jednak nie dlatego, że znacząco spadło poparcie dla partii rządzącej i wzrosło dla opozycji. Kierowana przez Erdogana Partia Sprawiedliwości i Rozwoju (AKP) straciła kontrolę nad największymi miastami dzięki temu, że Kurdowie zamiast wystawić własnych kandydatów poparli tam opozycję.","W Turcji wybory lokalne, w tym wybory burmistrzów, odbywają się w jednej turze i wygrywa ten, kto zdobędzie więcej głosów bez względu na to, czy jest to ponad połowa oddanych głosów czy też nie. Dlatego kurdyjska Ludowa Partia Demokratyczna (HDP) postanowiła w tych wyborach wystawić kandydatów tylko tam, gdzie miała realne szanse na wygraną, czyli w Kurdystanie tureckim. Duże skupiska Kurdów znajdują się jednak również w wielkich tureckich metropoliach, w tym w Stambule. Jest to wynik przymusowych lub wymuszonych przesiedleń dokonywanych przez władze Turcji.W noc wyborczą turecki prezydent Recep Tayyip Erdogan oczywiście odtrąbił zwycięstwo, ale wszyscy wiedzieli, że w tych wyborach nie chodziło o to, czy AKP zdobędzie najwięcej głosów, ale przede wszystkim o utrzymanie władzy w największych metropoliach. To było oczywiste zważywszy na to, że wybory wcale nie były wolne i demokratyczne. Turcja we wszystkich ratingach wolności klasyfikowana jest już jako kraj, w którym wolności po prostu nie ma. Jest to państwo, w którego więzieniach znajduje się największa na świecie liczba dziennikarzy. W latach 2014-2017 media tureckie zostały całkowicie przejęte przez władze i nie ma w nich miejsca na żadną krytykę Erdogana i jego partii. W czasie kampanii wyborczej opozycja miała niewielkie możliwości zaistnienia w środkach masowego przekazu. W czasie kampanii wyborczej Erdogan, który w nią się bardzo mocno zaangażował, groził, że znów powsadza do więzień wybranych radnych z HDP. Co więcej, sugerował też, że do więzienia może trafić Mansur Yavas, czyli kandydat CHP na burmistrza stołecznej Ankary. Wtedy to Erdogan wyznaczyłby tam zarządcę komisarycznego, więc wybory wyborami, a rezultat i tak byłby  zgodny z oczekiwaniami władzy. Taka „demokracja po turecku” została już przecież przetestowana w miastach Kurdystanu tureckiego. Niemniej, Kurdystan jest od dawna zmilitaryzowany, a etnicznych Turków nie bardzo obchodzi terror siany tam przez wojsko, żandarmerię i policję. Ankara czy Stambuł to jednak co innego. Bitwa o Stambuł Stwierdzenie, że 15-milionowy Stambuł jest największym miastem w Turcji nie oddaje w pełni znaczenia metropolii. Jej populacja stanowi 18 proc. całej ludności kraju. Stambuł jest odpowiedzialny za około 30 proc. tureckiego PKB. Ponadto to tutaj rozpoczynał swoją karierę polityczną sam Erdogan. W 1994 roku został wybrany na burmistrza Stambułu z ramienia islamistycznej Partii Dobrobytu. Kiedy w 1998 r. został usunięty ze stanowiska za nawoływanie do nienawiści religijnej i osadzony na 4 miesiące w więzieniu, miasto zostało utrzymane przez sukcesorkę zdelegalizowanej za islamizm Partii Dobrobytu tj. Partię Cnoty, a po zdelegalizowaniu i tej partii – przez nowo utworzone ugrupowanie dawnych członków Partii Dobrobytu i Partii Cnoty czyli właśnie AKP. Partia ta rządziła więc Stambułem od ćwierćwiecza, a w 2009 r. z kandydatem AKP przegrał tu lider opozycyjnej CHP Kemal Kilicdaroglu.W tych wyborach Erdogan postanowił wystawić na burmistrza Stambułu byłego premiera Binali Yidirima, typowego BMW (biernego, miernego ale wiernego). Stanął on na czele tureckiego rządu w 2016 r., kiedy Erdogan postanowił ostatecznie oczyścić władze z osób zdradzających choćby minimalny stopień niezależności. W 2018 r., po wejściu w życie konstytucji likwidującej funkcję premiera, otrzymał na pocieszenie stanowisko przewodniczącego parlamentu, które opuścił, gdy zaczęła się kampania wyborcza w tych wyborach. Jego główny konkurent, kandydat CHP Ekrem Imamoglu, jest natomiast nowicjuszem na scenie politycznej, wcześniej zajmował się bowiem biznesem. Sprytny manewr KurdówTo, co odróżniało obecne wybory w Stambule od poprzednich, to brak kandydatów z innych głównych partiach. Obecnie w tureckim parlamencie jest ich pięć – poza wspomnianymi AKP, CHP i HDP, są to również dwa nacjonalistyczne ugrupowania: MHP (Nacjonalistyczna Partia Działania) oraz IP (Dobra Partia), przy czym MHP tworzy z AKP koalicję o nazwie Sojusz Ludu, a IP z CHP o nazwie Sojusz Narodu. Dlatego w tych wyborach przeważnie partie będące w danym sojuszu nie wystawiały przeciwko sobie kandydatów. CHP nie jest przy tym jakoś szczególnie prokurdyjska, a kemalistowska spuścizna tej partii jest bardzo antykurdyjska, jednak nie miało to w tym wypadku znaczenia. Faktem jest natomiast to, że gdyby HDP wystawiła swojego kandydata, to Ekrem Imamoglu, który już teraz jest kreowany na lidera opozycji i  mógłby odebrać Erdoganowi władzę w Turcji w 2023 r., nie zostałby wybrany i jego kariera polityczna skończyłaby się zanim się zaczęła. Erdogan bardzo mocno zaangażował się w kampanię wyborczą i w Stambule zapowiadał m.in. przekształcenie muzeum Hagia Sophia w meczet. Otworzył też nowe, gigantyczne lotnisko, choć tu istnieją wątpliwości, czy w istocie jest to sukces. A tuż przed wyborami rozstawiono namioty z tanimi owocami i warzywami (w odpowiedzi na szalejącą w Turcji drożyznę). Nie pomogło. W porównaniu do wyborów w 2014 r. straciła tylko 0,59 proc.  głosów (w zasadzie to ok. 2,5 proc., jeśli liczyć z MHP), ale ze względu na decyzje HDP to wystarczyło by Imamoglu uzyskał minimalną przewagę w wysokości 0,28 pkt proc. Dylemat Erdogana – sfałszować, czy nieOgłaszanie wyników wyborów w Stambule przypominało thriller. Jak zwykle pierwsze wyniki, oparte na danych z kilku procent lokali, pokazywały znaczną przewagę Yildirima. Stopniowo malała ona jednak, choć po przeliczeniu 64 proc. wciąż wynosiła prawie 4 punkty procentowe, a po przeliczeniu 88 proc. – niespełna 2 pkty. Wtedy Yildirim poszedł va bank i ogłosił się zwycięzcą. Tymczasem po przeliczeniu 98,78 proc. przewaga Yildirima spadła do 0,06 pktu procentowego. Wtedy AKP wpadła w panikę i kazała komisji wyborczej zawiesić dalsze liczenie. Gdy chwilę później Erdogan wystąpił z mową powyborczą, nic o Stambule nie wspomniał. Tymczasem zaczęły krążyć już dane pokazujące, że Imamoglu wygrał. Oficjalne wznowienie liczenia nastąpiło jednak dopiero w poniedziałek około południa i potwierdziło zwycięstwo kandydata opozycji. Zwolennicy AKP zaczęli jednak sugerować, że opozycja dopuściła się oszustwa wyborczego i zapowiadać skierowanie sprawy do sądu. Póki co, trudno jednak stwierdzić, czy do tego dojdzie, czy jest to tylko sposób na wybrnięcie z twarzą przed własnymi wyborcami, gdy sprawa jest gorąca. Erdogan wie bowiem, że próba odebrania Imamoglu zwycięstwa w Stambule skończyłaby się zamieszkami w tym mieście na masową skalę i mógłby oznaczać jego własny koniec. Turecki przywódca po prostu przestraszył się konsekwencji sfałszowania wyborów w tym gigantycznym mieście. Kto wygrał, kto przegrał?W 2014 r. CHP wygrała tylko w jednym z 10 największych miast Turcji, tj. w Izmirze, AKP – w 7, a MHP w dwóch. Obecnie AKP utrzymała się tylko w czterech, a MHP w żadnym. Wszystkie te miasta wzięła CHP i w żadnym z nich HDP nie wystawiła swoich kandydatów. W rezultacie, o ile po wyborach w 2014 r. AKP kontrolowało miasta wytwarzające ponad 75 proc. PKB, to teraz jest to już tylko ok. 30 proc.Erdogan w swoim przemówieniu powyborczym skoncentrował się więc na tych aspektach wyników, które są dla niego korzystne. Chodzi przede wszystkim o to, że Sojusz Ludu (AKP + MHP) zdobył łącznie 51,62 proc. głosów. Tyle że jest to o ponad 9 punktów procentowych mniej niż obie te partie zdobyły w 2014 r., a sama AKP straciła 1,2 punktu procentowego. Straty AKP byłyby znacznie większe, gdyby nie głosy otrzymane w całkowicie zmilitaryzowanym i sterroryzowanym przez wojsko i policję Kurdystanie tureckim. Skalę manipulacji na tych terenach najlepiej odzwierciedlają wyniki w mieście Sirnak, w którym wygrał kandydat AKP, chociaż tereny te znane są jako kurdyjski bastion sympatyzujący z antyturecką partyzantką PKK. Tajemnica „cudu nad urną” polegała jednak na masowym dowożeniu do lokali żołnierzy, którzy głosowali za mieszkańców. Ponadto HDP notorycznie uniemożliwiano prowadzenie kampanii wyborczej. Mimo tych wszystkich przeszkód, partia ta zdołała jednak utrzymać  swoją dominującą rolę w Kurdystanie tureckim, wygrywając w 9 prowincjach kurdyjskich i zdobywając stanowiska burmistrzów w 8 prowincjonalnych centrach administracyjnych, w tym w nieformalnej stolicy Kurdystanu tureckiego – Diyarbakir. W mieście tym, którego stara dzielnica Sur została poważnie zniszczona w 2015 r. przez turecką armię pacyfikującą tamtejsze powstanie, poparcie dla HDP wzrosło z 55 do 63 proc. Niespodzianką jest też zwycięstwo kandydata HDP Ayhana Bilgena w Karsie, który dotąd był rządzony przez tureckich nacjonalistów. Być może jednak jego zwycięstwo skończy się tym, że zostanie aresztowany, tak jak to wcześniej zapowiadał Erdogan.Czarna przyszłość TurcjiSytuacja gospodarcza w Turcji jest obecnie katastrofalna. Szaleje inflacja, lira spada na łeb na szyję, panuje recesja i rośnie bezrobocie. Dotąd odpowiedzią Erdogana na wszystkie  problemy było granie na nastrojach islamistycznych i nacjonalistycznych, jednak ta strategia pogłębia tylko kłopoty Turcji, która coraz bardziej oddala się od dotychczasowych sojuszników – USA i Europy.  Media tureckie oznajmiły w poniedziałek, że do Erdogana zaczęły spływać gratulacje od światowych przywódców w związku z „sukcesem wyborczym”, tyle że poza Putinem i prezydentem Pakistanu nie było tam znaczących liderów państw. Taki kurs będzie tylko pogłębiał podziały w tureckim społeczeństwie i kłopoty ekonomiczne, bo gospodarka turecka jest mocno zależna od relacji z Europą, choć pogłębia się ostatnio również jej uzależnienie od Rosji. Erdogan nie ma jednak odwrotu z obranego kursu, gdyż wtedy mogliby go roznieść jego dotychczasowi islamistyczni i nacjonalistyczni zwolennicy.",,
"„Polemika z opozycją nie ma sensu, nie prowadzi nas do przodu”","– Dopiero się rozkręcamy, dopiero pokażemy, jak można zmieniać Polskę – mówił w programie „Minęła 8” Paweł Pudłowski (Nowoczesna), pytany o osiągnięcia opozycji w ostatnich dwóch latach. – Jeśli chodzi o sukcesy, jest to mówienie o sprawach, które ugrupowanie rządzące powinno realizować – ocenił Jakub Kulesza (Kukiz'15). Szymon Szynkowski vel Sęk wskazał na bezcelowość wdawania się w polemikę z opozycją, bo obywateli bardziej interesuje to, co rządowi udało się zrealizować.","Po dwóch latach od powołania Beaty Szydło na premiera, prezes PiS Jarosław Kaczyński podsumował w TVP Info dokonania dwóch lat rządów Zjednoczonej Prawicy. – Pokazaliśmy, że Polskę można zmieniać – podkreślał.  We wtorek goście TVP Info zostali poproszeni o podsumowanie dokonań opozycji w tym okresie. – Opozycja rzeczywiście nie jest najsilniejsza, widać to w sondażach – przyznał Paweł Pudłowski (Nowoczesna). – Ale w przypadku mojego ugrupowania – jest to nowe ugrupowanie. Zaproponowało zupełnie nowe otwarcie, nowych ludzi, którzy do tej pory nie byli w polityce. (…) Dopiero się rozkręcamy, dopiero pokażemy, jak można zmieniać Polskę – dodał.  Zwrócił też uwagę ma to, ze Nowoczesna to „jedyna parti,a która ma program wydrukowany, jasno mówiący o tym, co chce osiągnąć”. „Niewielkie możliwości” – Jeśli chodzi o sukcesy opozycji merytorycznej, bo do tej zaliczam Kukiz ’15, jest to mówienie o sprawach, które ugrupowanie rządzące powinno realizować – ocenił Jakub Kulesza (Kukiz'15). – Udało nam się przeforsować niewiele propozycji legislacyjnych, ale jednak – jak na ugrupowanie opozycyjne – to jest dużo. (…) Widzimy, że nasz przekaz trafia nie tylko do naszego elektoratu, ale także do elektoratu innych ugrupowań, w tym PiS. I to jest naszą receptą na w zasadzie niewielkie możliwości ugrupowania opozycyjnego - zadeklarował Kulesza. Program nie tylko wydrukowany Szymon Szynkowski vel Sęk (PiS) podkreślił, że jego partia tym się różni od innych ugrupowań, że przygotowała program, który „nie tylko wydrukowała, ale go realizuje” i wyliczył osiągnięcia rządu, jak 500 Plus, podwyższenie płacy minimalnej czy bezpłatne leki dla seniorów. Zapytany, dlaczego nie wykorzystuje sytuacji, by wytknąć opozycji niedociągnięcia, wskazał, że „jest bardziej interesujące dla obywateli mówić o tym, co się udało, co jest dla nich ważne, niż koncentrować się na jakiejś wymianie polemiki z opozycją. – Myślę że to nie ma żadnego sensu i nie prowadzi nas do przodu – stwierdził poseł.– PiS w ogóle nie dostrzega opozycji – wtrącił Paweł Pudłowski. – Kiedy mamy debatę dotyczącą merytorycznych zagadnień, jesteśmy pomijani, nasze poprawki wracaj do kosza – dodał.  A Jakub Kulesza ironizował, że PiS-owi „jedna rzecz się naprawdę udała: to  propaganda sukcesu”.",,
Marcinkiewicz: Schetyna jest dla opozycji szkodnikiem,"Kazimierz Marcinkiewicz w programie „Tomasz Lis” wezwał Schetynę, by złożył rezygnację z kierowania Platformą. – Schetynie nikt już nie uwierzy, przegrał wszystko  – powiedział. Na liście Koalicji Obywatelskiej Grzegorz Schetyna zajął dopiero siódme miejsce pod względem liczby oddanych głosów.","Z danych PKW wynika, że Grzegorza Schetynę wyprzedziła nie tylko warszawska „jedynka” – Małgorzata Kidawa Błońska, którą w ostatnim momencie kampanii wysunięto zamiast niego na pierwszy plan. Więcej głosów zdobyli też: Borys Budka, Sławomir Nitras, Paweł Kowal i Joanna Jaśkowiak – żona prezydenta Poznania.Większe poparcie na liście KO miała nawet Barbara Nowacka – liderka lewicowej Inicjatywy Polskiej, która zebrała 88 833 głosów. Na Grzegorza Schetynę zagłosowało 66 859 wyborców, czyli o ponad 20 tysięcy mniej. Sromotnie przegrał we Wrocławiu z kandydatką PiS Mirosławą Stachowiak-Różecką, która miała lepszy wynik o ponad 24 tysiące.Według Kazimierza Marcinkiewicza głównym odpowiedzialnym za przegraną KO jest Schetyna, który ułożył listy „pod siebie”, by móc potem utrzymać kontrolę nad partią. – W moim przekonaniu on powinien już dziś złożyć rezygnację z tej funkcji – mówił w programie „Tomasz Lis” Marcinkiewicz.– Z trzech powodów: ze względu na wynik PO, swój w okręgu i wynik wyborów do senatu. Nie mieć tych 70 mandatów to znaczy, że zostali wstawieni za słabi ludzie na te miejsca. Była to tylko wojenka z PiS – dodał były premier, dla którego na listach KO nie było miejsca.",,
Sellin o nowej marszałek senior: Wysłuchamy interesującego przemówienia,"– Prezydent podjął tę decyzję, analizując starszeństwo parlamentarzystów nowej kadencji. Iwonę Śledzińską-Katarasińską znam od ćwierć wieku. Dobry wybór – powiedział w programie „Minęła 9” Jarosław Sellin, wiceminister kultury i dziedzictwa narodowego.","Rzecznik prezydenta Błażej Spychalski poinformował, że pierwsze posiedzenia Sejmu i Senatu odbędą się 12 listopada. Przekazał, że marszałkiem seniorem Senatu na pewno będzie senator Barbara Borys-Damięcka, natomiast jeśli chodzi o marszałka seniora Sejmu, wskazał na posłankę Iwonę Śledzińską-Katarasińską.  – Wieku się paniom nie wypomina, ale pewnie prezydent podjął tę decyzję właśnie analizując starszeństwo parlamentarzystów nowej kadencji. Iwonę Śledzińską-Katarasińską znam od ćwierć wieku. W parlamencie od 14 lat – powiedział Sellin. – Dobry wybór. Myślę, że wysłuchamy interesującego przemówienia pani marszałek senior – ocenił.",,
II edycja projektu „Krwioobieg Terytorialsa”. Akcja potrwa do 23 czerwca,W piątek 7 czerwca wkroczyła w decydującą fazę II edycja projektu „Krwioobieg Terytorialsa”. W 12. Wielkopolskiej Brygadzie zorganizowano dziś pierwszą z zaplanowanych w całym kraju zbiórek krwi. W projekt zaangażowane są wszystkie brygady Obrony Terytorialnej.,"Zbiórki zaplanowano w miastach: Białystok, Lublin, Rzeszów, Olsztyn, Warszawa, Gdańsk, Radziejów, Łódź, Starachowice, Kraków, Poznań i Katowice. Wezmą w nich udział terytorialsi z trzynastu brygad. Akcja potrwa do 23 czerwca.Największe jej natężenie przypada na 15 czerwca. Wtedy też odbędzie się m.in. wspólna zbiórka krwi w Warszawie, zorganizowana przez 5. i 6. Brygadę Obrony Terytorialnej. Głównym celem akcji pozostaje propagowanie idei krwiodawstwa i krwiolecznictwa. W tym roku, ważnym celem organizowanego projektu jest synchronizacja donacji krwi i osocza z potrzebami terytorialnymi i czasowymi banków krwi. WOT dąży do takiego przemodelowania swojego systemu Honorowego Krwiodawstwa i Krwiolecznictwa (HDK), by krew była oddawana wtedy, kiedy jest najbardziej potrzebna.  Badania zdrowotne   Podczas zaplanowanych zbiórek krwi, w brygadach zostaną zorganizowane towarzyszące im minifestyny, podczas których będzie można m.in. wykonać podstawowe badania zdrowotne np.  poziom cukru we krwi, badanie wzroku, pomiar ciśnienia tętniczego. W trakcie ich trwania będzie można również skorzystać z nauki udzielania pierwszej pomocy oraz spotkać się z terytorialsami i weteranami Armii Krajowej. Projekt żołnierzy WOT w tym roku odbywa się pod „parasolem” międzyresortowej akcji SPOKREWNIENI SŁUŻBĄ.   O projekcie Krwioobieg Terytorialsa  „KRWIOoBIEG Terytorialsa” jest strategicznie ważnym projektem dla Wojsk Obrony Terytorialnej, wynika to oczywiście z misji formacji jaką jest „obrona i wspieranie lokalnych społeczności”. Głównymi celami projektu są poprawa bezpieczeństwa mieszkańców naszego kraju, zwiększenie ilości krwi w systemie oraz ilości żołnierzy gotowych do alarmowego oddania krwi na wypadek zdarzeń kryzysowych. Realizacja projektu wpływa również na kształtowanie zdrowego stylu życia żołnierzy i ich rodzin, na kształtowanie postaw prospołecznych zgodnych z misją formacji, a także przyczynia się do zbudowania zależności i powiązań z instytucjami i organizacjami odpowiedzialnymi za krwiodawstwo i transplantologię.",,
"„Dzień niezwykłej radości, który wieńczy długą kampanię, by wejść do RB ONZ”","– 190 głosów to rewelacyjny wynik, który pokazuje, że Polska liczy się na arenie międzynarodowej, że jest szanowana, że jesteśmy krajem ważnym i dobrze postrzeganym – podkreślił prezydent Andrzej Duda po wyborze Polski na niestałego członka RB ONZ w latach 2018 i 2019.","Prezydent na piątkowej konferencji prasowej dziękował za ciężką pracę prezydenckiemu ministrowi Krzysztofowi Szczerskiemu.  – To było jego zadanie i on tę ciężką pracę wykonał na medal – powiedział. Wyraził też wdzięczność rządowi, z premier Beatą Szydło na czele, która – jak zaznaczył – także walczyła o naszą kandydaturę oraz szefowi MSZ Witoldowi Waszczykowskiemu i ambasadorowi Polski przy ONZ Bogusławowi Winidowi.    – To są ludzie, którzy dla kandydatury Polski, dla tego naszego wielkiego zwycięstwa wykonali najcięższą pracę. (...) To wielkie zwycięstwo, te 190 głosów, rewelacyjny wynik w skali światowej udało nam się dzisiaj uzyskać – mówił prezydent.",,
Hongkong. Policjanci dostali szersze uprawnienia do użycia siły,"Policja w Hongkongu zmniejszyła ograniczenia dotyczące użycia broni przez funkcjonariuszy przed wtorkowymi starciami, w których postrzeliła nastoletniego demonstranta – podała w czwartek agencja Reutera. Władze rozważają też wprowadzenie zakazu noszenia masek.","Popierana przez Pekin administracja Hongkongu od czterech miesięcy bezskutecznie stara się powstrzymać falę prodemokratycznych protestów, które pogrążyły tę byłą brytyjską kolonię w największym kryzysie politycznym od przekazania jej Chinom w 1997 roku.Przed wtorkowymi starciami zmianie uległy zasady użycia siły przez policję; usunięto m.in. zapis, że policjanci powinni odpowiadać za swoje działania – przekazał Reuters, cytując dokumenty, do których dotarł. Policja odmówiła ujawnienia szczegółów, gdyż mogłoby to jej zdaniem utrudnić funkcjonariuszom pracę.Według źródeł publicznej stacji RTHK nowe wytyczne weszły w życie poniedziałek. Dawniej przed użyciem śmiercionośnej siły policjanci musieli upewnić się, że napastnik działa w celu spowodowania śmierci lub poważnego uszczerbku na zdrowiu. Teraz wystarczy stwierdzenie, że spowodowanie przez niego śmierci lub poważnych obrażeń jest „względnie prawdopodobne” – podała stacja. Wspomniane przepisy przyznają szefowi hongkońskiego rządu m.in. możliwość nieskrępowanego uchwalania praw z pominięciem parlamentu. Dają mu też inne szerokie uprawnienia, w tym do zatwierdzania aresztowań, przeszukań, kar i deportacji, konfiskaty mienia czy cenzury prasy. Jedynym warunkiem jest stwierdzenie przez szefa rządu, że zaistniała „sytuacja kryzysowa lub zagrożenia publicznego”.Według źródeł „SCMP” szefowa administracji Hongkongu Carrie Lam zaplanowała na piątek specjalne posiedzenie swojego gabinetu. Jeśli pomysł zostanie zaakceptowany, zakaz noszenia masek zostanie ogłoszony jeszcze tego samego dnia i wejdzie w życie w krótkim czasie – podała gazeta.O wprowadzenie zakazu apelowały do władz dwie największe prorządowe partie w hongkońskim parlamencie oraz jedno ze stowarzyszeń policyjnych. Propekińska posłanka Elizabeth Quat oceniała, że taki zakaz mógłby być wzorowany na prawie kanadyjskim, które przewiduje nawet 10 lat więzienia za zasłanianie twarzy podczas zamieszek i nielegalnych zgromadzeń.Zakazu noszenia masek domagało się również ok. 40 osób, które demonstrowały w czwartek w parku Tamar w okolicy budynków rządowych w dzielnicy Admiralty. Ich zdaniem zakaz powinien jednak obowiązywać wszystkich mieszkańców, w tym także policjantów, którzy w czasie starć również najczęściej zasłaniają twarze – podała RTHK. Wątpliwości części komentatorów wzbudza tymczasem sama możliwość użycia przepisów o stanie kryzysowym, by pominąć normalny proces ustawodawczy. Według wykładowcy prawa z Uniwersytetu Hongkongu (HKU) Erica Cheunga stanowiłoby to niebezpieczny precedens i wystraszyłoby inwestorów.– Inwestorzy będą się bardzo obawiać, że prawo w Hongkongu może zmienić się z dnia na dzień, ograniczając ich swobody. Bez żadnych konsultacji, bez ostrzeżenia, bez debaty w Radzie Legislacyjnej. To bardzo niebezpieczne – powiedział Cheung. Wezwał Lam, aby nie podejmowała tego ryzyka, gdyż mogłoby to zagrozić statusowi Hongkongu jako międzynarodowego centrum finansowego.We wtorek, gdy w Pekinie świętowano 70-lecie komunistycznej ChRL, w wielu częściach Hongkongu dochodziło do starć pomiędzy policją a uczestnikami prodemokratycznych protestów. Policja użyła 1400 granatów z gazem łzawiącym, 900 gumowych kul i sześciu sztuk ostrej amunicji. W czasie starć jeden z funkcjonariuszy postrzelił w klatkę piersiową 18-letniego demonstranta. Zatrzymano 269 osób, a około 100 zostało rannych.",,
Tbilisi: Opozycja demonstruje przed siedzibą parlamentu,"Koalicja gruzińskich partii opozycyjnych zażądała w piątek dymisji ministra spraw wewnętrznych i szefa służby bezpieczeństwa oraz uwolnienia zatrzymanych uczestników czwartkowych demonstracji, a także rozmów na temat wcześniejszych wyborów parlamentarnych. W piątek wieczorem demonstranci znów zebrali się przed parlamentem w Tbilisi.","Tamar Kordzaia, przewodnicząca Partii Republikańskiej, zapowiedziała, że opozycja będzie kontynuować protesty, aby doprowadzić do spełnienia jej postulatów. Wcześniej czwartkowych starciach demonstrantów z policją w stolicy do dymisji podał się przewodniczący parlamentu Irakli Kobachidze.Demonstranci, protestując przeciwko obecności rosyjskiego deputowanego do Dumy Państwowej Siergieja Gawriłowa, który w gruzińskim parlamencie przemawiał po rosyjsku z miejsca przewodniczącego, usiłowali w czwartek wtargnąć do budynku parlamentu.W starciach z policją rannych zostało, według najnowszych informacji przedstawiciela gruzińskiej służby zdrowia, co najmniej 240 osób, z których ponad setka nadal przebywa w szpitalu. Policjanci użyli gumowych kul, gazu łzawiącego i pałek, a protestujący obrzucali funkcjonariuszy butelkami i kamieniami. Policja zatrzymała ponad 300 osób. Dwoje rannych z powodu gumowych kul straciło wzrok. W odpowiedzi rzecznik Kremla Dmitrij Pieskow oznajmił w piątek, że „wszystko, co zdarzyło się wczoraj w Gruzji, jest niczym innym niż antyrosyjską prowokacją”.Rosyjskie władze ostrzegły swoich turystów o potencjalnym ryzyku związanym z podróżowaniem do Gruzji. W piątek wieczorem Rosja ogłosiła dekret prezydenta Władimira Putina o wstrzymaniu pasażerskich połączeń lotniczych w Gruzją.Siergiej Gawriłow przybył do Gruzji z okazji corocznego międzynarodowego spotkania parlamentarzystów z państw prawosławnych. Rosjanin w przeszłości wyrażał poparcie dla niepodległości separatystycznego gruzińskiego regionu Abchazji.W piątek okolice parlamentu były wyłączone z ruchu, w tym aleja Rustawelego, gdzie znajduje się gmach parlamentu. Sam budynek jest silnie chroniony przez policję.",,
Horała: na miejscu Kosiniaka-Kamysza zimny pot by mnie oblał. Schetyna pożera konkurentów jak krokodyl,"– To może być pocałunek śmierci dla Władysława Kosiniaka-Kamysza – twierdzi prof. Andrzej Zybertowicz odnosząc się w programie „Woronicza 17” w TVP Info do sondażu, w którym największy odsetek respondentów uznał lidera PSL za najlepszego kandydata opozycji na premiera po ewentualnej przegranej PiS w wyborach jesienią 2019 r.","Z opinią socjologa zgodził się przedstawiciel SLD, Marek Balt, według którego „takie informacje wrzuca się po to, by osłabić pozycję osoby, o którą się pyta”.  Według sondażu opublikowanego przez „Rzeczpospolitą” zdaniem 26 proc. respondentów Władysław Kosiniak-Kamysz byłby najlepszym kandydatem opozycji na premiera. 16 proc. wskazało Roberta Biedronia, tyle samo Pawła Kukiza, zaś lider największej partii opozycyjnej, Grzegorz Schetyna uzyskał zaledwie 10 proc.  Również wśród wyborców PO poparcie dla prezesa PSL jest wyższe (42 proc.) niż dla przywódcy Platformy (25 proc.). – Ale tak naprawdę zimny pot by mnie oblał, gdybym był Władysławem Kosiniakiem-Kamyszem, bo Grzegorz Schetyna w jednym jest niezwykle skuteczny: w niszczeniu swoich konkurentów politycznych z opozycji, już paru zniszczył, paru pożarł jak krokodyl – ocenił przedstawiciel partii rządzącej. – Na szczęście jest to problem opozycji, a nie Polski – dodał Horała.  Zdaniem Tomasza Rzymkowskiego Grzegorz Schetyna jest „największym przegranym tego sondażu”. Poseł klubu Kukiz’15 wskazał, że lider jego ruchu, który nie chciał być brany pod uwagę w takich rozważaniach, uzyskał lepszy wynik, niż lider największego ugrupowania opozycyjnego.  Marcina Anaszewicza z Ruchu Biedronia „cieszy to, że w grupie tych najbardziej wiarygodnych i cieszących się zaufaniem polityków jest Robert Biedroń”. „Jako przedstawiciel opozycji” polityk Ruchu Biedronia dodał, że „Grzegorz Schetyna jest balastem dla opozycji”. Przypomniał także, że również Kosiniak-Kamysz jest „obciążony błędami przy pełnieniu funkcji publicznych” z czasów 8 lat rządów PO-PSL, „których my nie uznajemy za udane”.",,
Syryjski duchowny: Śmierć przywódcy Państwa Islamskiego niczego nie zmienia,Syryjski duchowny Nidal Thomas wskazał w swoim oświadczeniu na tragiczną sytuację chrześcijan na północy kraju. Wspomniał także o zagrożeniu związanym z powrotem dżihadystów z tzw. Państwa Islamskiego. „Śmierć ich przywódcy Abu Bakra al-Baghdadiego nic tutaj nie zmienia” – pisze duchowny.,"„Potrzebujemy pomocy. Chrześcijanie są grupą, która najbardziej cierpi w tym niekończącym się konflikcie. Dwie trzecie wyznawców Chrystusa już uciekło, a pozostali ryzykują, że nie przeżyją wojny. W tym samym czasie Zachód dzieli nasz kraj, rzucony na kolana, także z powodu międzynarodowych sankcji” – pisze o sytuacji chrześcijan w Syrii ks. Nidal Thomas posługujący Hassak na północnym wschodzie kraju. Syryjski duchowny w oświadczeniu dla Papieskiego Stowarzyszenia Pomoc Kościołowi w Potrzebie wskazał na tragiczną sytuację panującą w tej części Syrii. „Niemal cały czas słyszymy o zabitych i zaginionych w oświadczeniach składanych przez Kurdów, Turków, Amerykanów i Rosjan. A my nie wiemy, jaka jest prawda. Jedno jest pewne, że bombardowania i masakry, dokonywane przede wszystkim przez Turków na chrześcijanach, sprawiają, że coraz więcej ich ucieka”. Zdaniem ks. Nidala Thomasa ucieczka chrześcijan do irackiego Kurdystanu jest niekorzystna; życie w tym regionie jest bardzo drogie, co staje się przeszkodą nie do przezwyciężenia dla ubogich syryjskich chrześcijan. Przypomniał także o wciąż aktualnej groźbie powrotu dżihadystów. „Śmierć ich przywódcy Abu Bakra al-Baghdadiego nic tutaj nie zmienia” – uważa syryjski duchowny.",,
Raport: co 10 mieszkaniec metropolii poznańskiej to Ukrainiec,"W metropolii poznańskiej mieszka ok. 100 tys. obywateli Ukrainy. Według raportu przeprowadzonego przez konsulat honorowy Ukrainy w Poznaniu Ukraińcy czują się tu dobrze, łatwo znajdują pracę i chwalą sobie poziom życia.","Raport „Obywatele Ukrainy w Metropolii Poznańskiej - dwa spojrzenia” jest wynikiem projektu przeprowadzonego przez konsula honorowego Ukrainy w Poznaniu Witolda Horowskiego, Stowarzyszenia Społeczno-Kulturalnego Polska-Ukraina w Poznaniu, przy wsparciu Urzędu Miasta Poznania oraz powiatu poznańskiego. Grupą docelową byli ukraińscy rodzice, których dzieci uczęszczają do poznańskich szkół i przedszkoli oraz obywatele niezwiązani przez naukę dzieci z aglomeracją poznańską. Badanie przeprowadzono na 267 obywatelach z Ukrainy.    Jak wynika z raportu, na terenie metropolii poznańskiej przebywa ok. 100 tys. Ukraińców, z czego przeważającą część, bo aż 66 proc., stanowią mężczyźni. W roku 2017 zarejestrowano w województwie wielkopolskim ponad 172 tys. oświadczeń o zamiarze powierzenia pracy Ukraińcowi. Największa liczba, bo aż 62,8 tys. osób, skupiona jest w powiecie poznańskim. Nasi wschodni sąsiedzi pracują w rożnych sektorach. Wśród nich jest branża przetwórstwa przemysłowego, transportu, gospodarki magazynowej, handlu, hotelarstwa i gastronomii czy budownictwa. Najczęściej wykonują prace inne niż posiadane wykształcenie, także poniżej swoich kwalifikacji.    Z raportu wynika, że obywatele Ukrainy na terenie metropolii poznańskiej czują się dobrze, łatwo znajdują tu pracę, chwalą sobie poziom życia i wielu z nich chce tu pozostać na stałe. Imigranci cenią sobie poziom życia w aglomeracji  Imigranci zza naszej wschodniej granicy cenią sobie poziom życia w aglomeracji. Zadowolonych z pracy, jej warunków, płacy oraz stosunków z pracodawcami i współpracownikami jest ponad 40 proc. Ukraińców związanych z regionem poprzez naukę dzieci oraz prawie 30 proc. niezwiązanych w ten sposób. Najczęściej na ocenę negatywną wpływa brak możliwości pracy we własnym zawodzie, zbyt niskie wynagrodzenie, niewystarczająca znajomość języka polskiego oraz trudności z załatwianiem dokumentów. – Wśród rekomendacji, które pojawiły się po badaniu, jest m.in. budowanie dostępności do niedrogiej nauki języka polskiego, gdyż brak jego znajomości uniemożliwia swobodne funkcjonowanie Ukraińców w Polsce – wskazał konsul honorowy Ukrainy w Poznaniu Witold Horowski.   W poznańskich samorządowych szkołach podstawowych i ponadgimnazjalnych uczy się 577 dzieci obywateli Ukrainy, zaś w przedszkolach 106. Jak wynika z raportu, rodzice dzieci oczekują pomocy w zakresie nauki języka polskiego, poznania naszej kultury oraz ochrony przed ewentualnymi przejawami dyskryminacji.    Według raportu Ukraińcy potrzebują wsparcia najczęściej w procesie legalizacji pobytu i pracy, w nauce języka polskiego, pomocy prawnej, w codziennych sprawach mieszkaniowych, związanych z pracą, dostępem do lekarza, świadczeń socjalnych czy znalezieniu lepszej posady. Ważne jest również towarzyszenie imigrantom w przebiegu adaptacji.",,
"Co to jest prezydium Sejmu? Przyszły poseł PO: Przepraszam, chcę dokończyć kawę","Nowi posłowie przeszli już wstępne szkolenia związane z pracą w Sejmie. Dla wielu są niezbędne, bo niektórzy debiutanci na Wiejskiej mają kłopot z odpowiedzią na proste pytania dotyczące ich nowej pracy. – Co to jest prezydium Sejmu? – zapytaliśmy Franciszka Sterczewskiego, który zdobył mandat z listy Koalicji Obywatelskiej. – Przepraszam, czy możemy teraz zrobić przerwę? Chcę dokończyć kawę. Zaraz wracam – odpowiedział portalowi tvp.info.","Nowy poseł nie odpowiedział na ponawiane pytanie. Po kilku łykach kawy znalazł czas na rozmowę z ekipą telewizji TVN. W towarzystwie kamery tej stacji zwiedzał różne części Sejmu.  Po kilkunastu minutach znów próbowaliśmy uzyskać odpowiedź od przyszłego posła. –  Z państwem już rozmawiałem. Dziękuję – mówił. – Ale pan powiedział, że wróci po kawie? – przypomnieliśmy. – Jeszcze nie skończyłem kawy – odpowiedział, udzielając wywiadu telewizji TVN. Ilu jest posłów? – Pytanie, na które odpowiedź powinni znać wszyscy licealiści po lekcjach wiedzy o społeczeństwie, zadaliśmy Darii Gosek-Popiołek, przyszłej posłance z Partii Razem. – Nie wiem, nie pamiętam, przepraszam. Naprawdę zapomniałam – odpowiedziała, próbując chować zawstydzoną twarz. Magdalena Biejat, przyszła posłanka Partii Razem, miała kłopot z odpowiedzią na pytanie o prezydium Sejmu. – To są przedstawiciele klubów. To są szefowie klubów – stwierdziła. – Nie – odpowiedział dziennikarz. – No to nie wiem – stwierdziła Biejat. W rzeczywistości chodziło o marszałka i wicemarszałków. – Jestem tutaj dzisiaj po to, żeby wszystkiego się dowiedzieć. Na któreś pytanie nie odpowiem, więc wolę poczekać i dowiedzieć się wszystkiego – powiedział.W podobnym tonie wypowiadała się rzeczniczka SLD Anna Maria Żukowska. – Nie przyszłam tutaj na rozmowy o tym, jak pan będzie mnie egzaminował. Zapyta pan też, co to jest Konwent Seniorów, pytań jest pewnie wiele. Na wszystkie znam odpowiedź. Ja również panu mogę zadać pytania egzaminacyjne dotyczące historii Polski na przykład – tłumaczyła się Żukowska. Przyszłą posłankę uratował z opresji dzwonek wzywający posłów elektów na dalszą część szkolenia. – Dziękuję panu serdecznie za te pytania. Już wiem, że pociągną za sobą kolejne, a już dzwonkiem jestem wzywana na posiedzenie, na szkolenie – stwierdziła. O prezydium Sejmu spytaliśmy także posła elekta Konfederacji Konrada Berkowicza. – Słyszałem. Przede wszystkim zasiadają w nim marszałkowie, ale pewnie też Prezes Rady Ministrów. Ja nie jestem biurokratą – mówił. Premier w prezydium Sejmu nie zasiada. Przyszły parlamentarzysta zdradził, że dziennikarze pytali go też o liczbę posłów. Dla Berkowicza nie ma jednak znaczenia, czy jest ich 460 czy 560, ponieważ polityk opowiada się za zmniejszeniem liczby posłów do 100. Problemów z odpowiedzią na nasze pytania nie mieli nowi posłowie PiS Filip Kaczyński i Jan Kanthak, rzecznik prasowy Ministra Sprawiedliwości, a także przyszła posłanka PO i kontrowersyjna youtuberka Klaudia Jachira. Odpowiedzieli bezbłędnie na wszystkie pytania.",,
Syria: Amerykańskie myśliwce przechwyciły dwa rosyjskie samoloty,"Dwa amerykańskie myśliwce F–22 przechwyciły w środę nad Syrią dwa rosyjskie myśliwce Su–25, które wleciały w przestrzeń powietrzną na wschód od Eufratu – poinformował w czwartek „Washington Examiner”, powołując się na Pentagon.","Według dziennika w kierunku rosyjskich samolotów wystrzelono flary ostrzegawcze, po czym Su-25 skierowały się na zachód od Eufratu, rzeki stanowiącej granice operowania amerykańskich i rosyjskich sił powietrznych w Syrii. Incydent w powietrzu trwał „kilka minut”, uczestniczył w nim również rosyjski myśliwiec Su-35 – informuje z kolei portal stacji CNN, powołując się na źródła w amerykańskim wojsku.Jak przypomina dziennik „The Hill”, w listopadzie rosyjscy i amerykańscy wojskowi uzgodnili, że będą latać po przeciwnych stronach rzeki Eufrat, aby zapobiec zderzeniom w zatłoczonej przestrzeni powietrznej. Dowództwo amerykańskich sił powietrznych przekazało w ubiegłym tygodniu stacji CNN, że rosyjskie samoloty przekraczały uzgodnioną granicę w pobliżu Eufratu sześć do ośmiu razy dziennie pod koniec listopada. Środowy incydent jest kolejnym, w którym amerykańskie samoloty wojskowe znajdują się w pobliżu rosyjskich nad terytorium Syrii – zauważa „The Hill”.Według CNN amerykańskie władze poinformowały swoich rosyjskich odpowiedników o incydencie za pośrednictwem ustalonej wcześniej „gorącej linii”. 11 listopada w wietnamskim Danang prezydenci USA i Rosji, Donald Trump i Władimir Putin, uzgodnili wojskowe kanały komunikacyjne, by uniknąć niebezpiecznych zajść na Bliskim Wschodzie.",,
Nieoczekiwana zmiana lidera. Korwin-Mikke nie jest już prezesem Kongresu Nowej Prawicy,Janusz Korwin-Mikke przestał być prezesem Kongresu Nowej Prawicy. Były już szef KNP potwierdził informację na Facebooku. Na stanowisku zastąpi go europoseł Michał Marusik.,"Janusz Korwin-Mikke przewodził Kongresowi Nowej Prawicy od 2011 r. Europoseł nadal będzie kandydatem partii w wyborach prezydenckich. Marusik: nie dla kompromisów polityczne   Michał Marusik – jeszcze przed posiedzeniem Konwentyklu – zapowiedział „ochronę KNP” przed nawet „jedną kroplą dziegciu”. Zapewnił, że nie będzie chodził na „kompromisy polityczne”.  – (…) Zapraszam Państwa do przemyśleń nad zagrożeniami stojącymi przed Kongresem Nowej Prawicy! Ileż to już razy – wspominając nieboszczkę Unię Polityki Realnej choćby – przekonywaliśmy się, że kompromisy polityczne naszego środowiska z politykami „establishmentu” kończyły się dla naszego wizerunku i skutków tych koalicji czy tylko porozumień – w sposób opłakany. Znowu niestety powracają głosy, także i wśród naszych koleżanek i kolegów, by „włączyć pragmatyzm” i „wejść na szersze wody”, implikujące całkowite rozmycie się prestiżu antysystemowości, którym jeszcze się cieszymy – czytamy w oświadczeniu nowego prezesa.                                                    Janusza Korwin-Mikkego na stanowisku zastąpi go europoseł Michał Marusik.(fot. facebook/marusik)",,
Potężny skok ciśnienia. IMGW: Bliski rekordu powojennej Polski,W najbliższych dniach Polska znajdzie się w zasięgu silnego wyżu. Spowoduje to duży wzrost ciśnienia atmosferycznego w całym kraju. Według IMGW wartość ciśnienia może dobić nawet 1050 hPa. Jest to wynik bardzo bliski rekordu z 1997 roku.,"Jak podaje Instytut Meteorologii i Gospodarki Wodnej w sobotę przez Polskę przemieszczać się będzie zatoka niżu z frontem atmosferycznym. Praktycznie w całym kraju wartość ciśnienia atmosferycznego przekroczy 1015 hPa.  Nagły wzrost ciśnienia nastąpi w niedzielę, a najwyższe wartości osiągnie w poniedziałek. Według prognoz na Suwalszczyźnie wartość ciśnienia „zredukowanego do poziomu morza” może sięgnąć 1042 hPa, a na południowym zachodzie nawet 1046-1048 hPa.  Niektóre modele – podaje IMGW – zakładają wzrost do nawet 1050 hPa. Tak wysokie ciśnienie jest zjawiskiem bardzo rzadkim, następuje raz na kilka lub kilkanaście lat.   Jest to wynik bliski do najwyższej wartości notowanej w powojennej Polsce. W grudniu 1997 w Suwałkach zanotowano wartość 1054 hPa.",,
Awaria w kilku bankach. Problem z logowaniem i dostępem do konta,"Klienci kilku banków w Polsce mają problem z zalogowaniem i dostępem do konta. Utrudnienia dotyczą Banku Pekao, Banku Millenium, Alior Banku i ING Banku Śląskiego.","W poniedziałek co najmniej cztery banki w Polsce odnotowały awarię. Od około godziny 12:00 nie działa system elektroniczny w Banku Pekao. W komunikacie poinformowano, że „logowanie do Pekao24 oraz PeoPay jest utrudnione”. – Jako przyczyny awarii podawane są problemy techniczne, nie znamy w tej chwili więcej szczegółów – powiedział w rozmowie z portalem tvp.info pracownik biura prasowego Banku Pekao.– Pracujemy nad tym, żeby przywrócić funkcjonalność systemu. Na badanie przyczyn przyjdzie czas tuż po tym – dodał.Bank informuje, że nie wiadomo jak długo potrwa awaria. O problemach poinformował również ING Bank Śląski. „Występują problemy z korzystaniem z bankowości internetowej i aplikacji mobilnej naszego banku. Utrudnione może być logowanie, sama aplikacja może działać wolniej niż zwykle” – brzmi fragment oświadczenia na stronie banku.",,
Do USA bez wiz od 11 listopada,"Bezwizowa możliwość podróżowania do Stanów Zjednoczonych do 90 dni w celach turystycznych i w celach biznesowych będzie możliwa od 11 listopada tego roku, a więc dosłownie za kilka dni – poinformował w środę prezydent Andrzej Duda.","Prezydent podczas wystąpienia w Pałacu Prezydenckim podkreślił, że ambasador USA Georgette Mosbacher poinformowała go, że w środę w Waszyngtonie zostanie ogłoszony oficjalny komunikat dotyczący przyjęcia Polski do programu bezwizowego oraz wyznaczenia daty, od której możliwe będzie podróżowanie Polaków do USA bez wiz. – Bezwizowa możliwość podróżowania do Stanów Zjednoczonych do 90 dni w celach turystycznych i w celach biznesowych będzie możliwa od 11 listopada tego roku, a więc dosłownie za kilka dni – poinformował prezydent Andrzej Duda. Duda wyraził przy tym nadzieję, że to bardzo radosna wiadomość dla Polaków. Na jakich zasadach bez wizy do USA?   By pojechać do USA po zniesieniu obowiązku wizowego dla Polaków konieczna będzie rejestracja w elektronicznym systemie weryfikacji (ESTA). Z reguły zgody na wjazd do USA nie uzyskają w nim osoby, którym w przeszłości odmówiono wizy. Mogą jednak znów o nią się ubiegać.   Co będzie konieczne, by polecieć do USA bez wizy po wejściu Polski do programu ruchu bezwizowego (Visa Waiver Program, VMP)?   Konieczne będą: rejestracja i otrzymanie autoryzacji w elektronicznym systemie weryfikacji (ESTA); biometryczny paszport ważny przynajmniej 90 dni; bilet powrotny lub bilet na dalszą podróż z datą wyjazdu z USA.    Czy o autoryzację ESTA muszą ubiegać się osoby posiadające wizy?   Nie. Podróżni z wizą nie muszą ubiegać się o autoryzację ESTA i mogą dalej korzystać z wizy.          Ile kosztuje rejestracja w systemie ESTA?   Cena rejestracji to 14 USD. Opłata za wizę turystyczną/biznesową wynosi obecnie 160 USD.          Jak długo po autoryzacji w systemie ESTA można będzie przebywać w USA?   Zgoda dotyczy pobytu do 90 dni. Nie ma legalnej możliwości przedłużenia tego terminu. Ile ważna jest zgoda na wjazd do USA w systemie ESTA?   Zgoda ważna jest dwa lata.         Ile trzeba czekać od rejestracji w systemie ESTA na otrzymania zgody na podróż do USA?   48 godzin. Rekomenduje się dokonanie procedury ESTA na minimum 72 godziny przed przybyciem do USA.         Czy program ruchu bezwizowego pozwala na pracę na terytorium USA?   Nie. Program ruchu bezwizowego nie pozwala na podjęcie pracy w Stanach Zjednoczonych. Służy on jedynie celem turystycznym i biznesowym.          Kto nie otrzyma autoryzacji w systemie ESTA?   Nie otrzymają jej z reguły osoby, którym w przeszłości odmówiono wizy lub które „miały problemy mogące wpłynąć na prawo do otrzymania wizy, takie jak wyrok sądowy lub złamania prawa imigracyjnego USA” – czytamy na stronie amerykańskiej ambasady w Polsce.Program ruchu bezwizowego nie obejmuje też osób, które po 1 marca 2011 roku odwiedziły Koreę Północną, Iran, Irak, Libię, Somalię, Sudan, Syrię lub Jemen.W przypadku braku otrzymania autoryzacji ESTA można ubiegać się o wizę w amerykańskiej ambasadzie lub konsulacie.          Kto podejmuje ostateczną decyzję o wpuszczeniu na terytorium Stanów Zjednoczonych?   Leży ona w kompetencjach amerykańskiego urzędnika służby imigracyjnej w porcie lotniczym lub porcie. Ma on prawo do odesłania każdej osoby, która wzbudzi jego podejrzenia. W praktyce jednak takie przypadki zdarzają się bardzo rzadko.",,
Błędni ministrowie,"Szorstka przyjaźń zwyciężyła nad kurtuazją. W Czechach 95 dni od wyborów został zaprzysiężony nowy rząd. Na czele gabinetu koalicji ČSSD, ANO oraz KDU-ČSL stanął czterdziestodwuletni socjaldemokrata Bohuslav Sobotka. Premierowi przyszło usłyszeć reprymendę z ust prezydenta Milosza Zemana. Prezydent wskazał błędy w oficjalnym piśmie premiera dotyczącym powołania nowych ministrów.","Uroczystość na praskim Hradzie  miała być dla Czechów ostatnim aktem kryzysu politycznego. Jego źródłem był upadek poprzedniego rządu Petra Neczasa i oskarżeń o nadużycie władzy i korupcję. Skończyło się to wcześniejszymi wyborami, w których prawica poniosła klęskę.Desygnowany na premiera Bohumil Sobotka - choć również wywodzący się z lewicy - jest ""szorstko"" zaprzyjaźniony z prezydentem Miloszem Zemanem. Politycy rywalizują ze sobą. Powołanie rządu wydłużało się ze względu na prezydenta, który chciał by zostali uwzględnieni jego protegowani.Tak się nie stało. Amunicji do publicznego upokorzenia dostarczył sam premier, a może jego otoczenie. Oto w liście nominacyjnym, który ujawnił portal blesk.cz widać 6 błędów. Są to błędy językowe, dotyczące błędnej odmiany nazwisk kandydatów na ministrów. Została podana niepełna nazwa Ministerstwa Młodzieży i Szkolnictwa. Błędnie podano imię ministra rolnictwa - zamiast Marian był Martin. Ten najmłodszy członek rządu -  trzydziestodwuletni przedstawiciel ludowców - był poza tym wskazany jako przyszły minister rolnictwa, a także szef resortu zdrowia. Zostało pomylone również nazwisko kandydata na ministra środowiska Richarda Brabca.Prezydent Milosz Zeman powiedział: Miły panie premierze, sześć błędów w półtorastronicowym dokumencie to dość dużo i nie do końca świadczy o profesjonalizmie, który jest oczekiwany od tego rządu.Na pewno szorstka przyjaźń między politykami będzie kwitnąć, a czeskie błędy zostaną uzupełnione o katalog błędów politycznych.                                                    f1a                                            Pismo premiera Czech do prezydenta Czech. Źródło: blesk.cz",,
Legutko napisał list do Tajaniego ws. flagi prześladowanych chrześcijan,"Szef frakcji EKR Ryszard Legutko (PiS) napisał list do szefa PE Antonio Tajaniego, w którym prosi o zgodę na powieszenie w listopadzie przy PE w Brukseli flagi prześladowanych chrześcijan. 4 listopada przypada Międzynarodowy Dzień Modlitwy za Kościół Prześladowany.","„Z tej okazji chciałbym prosić, aby przez jeden tydzień w listopadzie flaga prześladowanych chrześcijan zawisła na jednym z masztów przed Parlamentem Europejskim w Brukseli” – napisał prof. Legutko.  Europoseł przypomina, że w maju tego roku pośród flag narodowych, zawieszonych przy budynku Parlamentu Europejskiego w Brukseli, znalazł się jeden z symboli ruchu LGBT. Został tam powieszony z okazji Międzynarodowego Dnia przeciw Homofobii.  „Chociaż sprzeciwiłem się tej decyzji, rozumiem, że stworzyła ona precedens, który pozwala na promowanie lub uznawanie różnych grup przez państwa członkowskie” – wskazuje szef EKR w liście. Dlatego – jak dodaje – nie powinno być przeciwwskazań do powieszenia flagi prześladowanych chrześcijan.  Flaga – jak pisze w liście – przedstawia pojedynczą arabską literę N na białym tle. To nawiązanie do słowa „nazarejczycy”, a tak byli określani chrześcijanie w pierwszych wiekach po narodzeniu Jezusa Chrystusa. Jak wskazał, ta litera jest używana przez oprawców do oznaczania domów chrześcijańskich.",,
Zdobywcy godła „Teraz Polska”,"Dwaj wybitni Polacy są laureatami tegorocznego konkursu „Teraz Polska. Są to profesor Wiesław Nowiński  – światowej sławy radiolog, autor komputerowej mapy mózgu oraz  profesor Henryk Skarżyński – wybitny otolaryngolog, twórca i dyrektor warszawskiego Instytutu Fizjologii i Patologii Słuchu oraz Międzynarodowego Centrum Słuchu i Mowy w Kajetanach.","Kapituła nagrody nie miała wątpliwości, że obaj profesorowie swoją działalnością w sposób wyjątkowy przyczyniają się do promowania naszego kraju za granicą.  Konkurs „Teraz Polska” ma na celu kreowanie pozytywnego wizerunku kraju i promowanie najlepszych polskich wynalazków i produktów. Uroczysta gala i wręczenie statuetki dyplomów gratulacyjnych odbyło się w Teatrze Wielkim w Warszawie.Nowością w tegorocznej edycji jest wprowadzenie do konkursu kategorii dla inwestycji  zagranicznych. Jak podkreślił szef konkursu Michał Lipiński, chodzi o docenienie starań firm inwestujących poza granicami Polski. Laureatem w tej kategorii została firma Selena Fm SA za produkcję pian poliuretanowych w Natongu w Chinach. Spośród 76 nominowanych do Godła „Teraz Polska”, kapituła wybrała 31 laureatów. Wśród nich instytuty badawcze, specjalne strefy ekonomiczne czy powszechnie znane marki. Spośród samorządów największe uznanie zdobyły: Kraków, Białystok, Kurnik, Polanica Zdrój, Trzebnica i Stare Miasto. Przyznano też trzy wyróżnienia honorowe dotychczasowym patronom Teraz Polska – prezydentom: Lechowi Wałęsie, Aleksandrowi Kwaśniewskiemu i pośmiertnie Lechowi Kaczyńskiemu.  Nagrody i wyróżnienia wręczali podczas poniedziałkowej uroczystości m.in. marszałek Sejmu Ewa Kopacz i marszałek Senatu Bogdan Borusewicz. Prezes Fundacji Polskiego Godła Promocyjnego „Teraz Polska” Krzysztof Przybył podkreślił podczas poniedziałkowej konferencji prasowej w Warszawie, że przez ostatnie 20 lat godło stało się najbardziej znaną marką, jeśli chodzi o jakość i prestiż.  – Mam nadzieję, że ten konkurs będzie przynosił naszym laureatom nie tylko korzyści prestiżowe, ale również i wymierne, komercyjne – powiedział.",,
Jakie są granice polskiej demokracji? Policzmy głosy,"Konfederacja przekroczyła próg wyborczy, a mimo to chce powtórzenia wyborów; Prawo i Sprawiedliwość osiągnęło rekordowy wynik demokratycznej Polski, ale liczyło na więcej. Dwie największe partie opozycyjne cieszą się z wyniku, choć wcale nie jest tak dobry, jak twierdzą. Co dalej z PO i lewicą? Gdzie jest polityczny sufit naszej młodej polskiej demokracji?","Spróbujmy ustalić podstawowe fakty. Prawo i Sprawiedliwość zdobyło najwyższy wynik procentowy w historii demokratycznej Polski, dostało najwięcej głosów i to przy największej frekwencji. To wszystko po czterech latach ataków, które zaczęły się od razu po wyborach 2015 r., jeszcze przed objęciem władzy; po całej kadencji – ataków na niespotykaną dotąd skalę, według schematu opozycji totalnej i pod hasłem „ulica i zagranica” (to są wszystko cytaty z Grzegorza Schetyny), z odbieraniem prawa do rządzenia i hasłami o dyktaturze, nazizmie i bolszewizmie włącznie.  Porównując wybory do Sejmu w 2015 r. z tegorocznymi, poparcie dla PiS wzrosło z 37,58  do 43,59 proc., czyli 6 punktów procentowych i (tu dane są ważniejsze, bo dotyczą liczby głosujących wyborców) z 5,7 do ponad 8 mln głosów. Co na to opozycja? Koalicja Obywatelska i Lewica są totalnie z siebie zadowolone i przekonują o swoim wielkim zwycięstwie. Cóż, liczby brutalnie weryfikują te deklaracje.  Nie jestem tą postawa zdziwiony; w końcu standardem jest, że po wyborach każda partia w taki bądź inny sposób ogłasza swoje zwycięstwo. Dzieje się tak często też na gorąco, po ogłoszeniu wstępnych sondażowych danych, kiedy liderom zależy na tym, żeby odpowiednio ustawić nastroje w swoim ugrupowaniu. To, że dzień po wyborach słyszymy, że już się poróżnili i powstaną z tego dwa koła poselskie albo że złożą wniosek do Sądu Najwyższego, bo TVP nie opublikowała w ciszy wyborczej korzystnego dla nich sondażu – to już inna sprawa i problem jej sympatyków. Kwestią badań jest, czy więcej wśród nich jest wyborców antyestablishmentowych czy anty-PiS. Z pewnością trudno się dziwić wzrostowi poparcia dla marginalnych skrajności w sytuacji, gdy partia centrum, jaką jest PiS, była przez opozycję i całą rzeszę jej mediów ostro atakowana za jakiekolwiek poważniejsze systemowe postulaty. Co ciekawe te same media, które robiły afery z wafelków SS czy zdjęć europosłów PO, jakby nad Wisłą narodził się nowy nazizm – bardzo szybko się przestawiły i zaczęły promować i przyjaźnie się wypowiadać o Konfederacji. Tylko dlatego, że zorientowały się, że lewicowe i obywatelskie siły postępu same nie dadzą rady obalić władzy PiS. Brązowy sojusznik już nie przeszkadzał, a Konfederaci z radością małych dzieci zaczęli śpiewać to, co dotąd bijący ich pałką po głowie zagrali.  Ciasteczkowy ZSL – twór, którego chyba nikt się jeszcze kilka lat temu nie spodziewał – okazał się zaskakująco skuteczną szalupą ratunkową dla jej liderów. Władysław Kosiniak-Kamysz i Paweł Kukiz, mając dobre notowania w badaniach zaufania, postanowili je przekuć w sukces, zawiązując ten egzotyczny sojusz. Inna sprawa to potencjalny kac moralny, jaki może mieć lider Kukiz’15, gdy uświadomi sobie, że uratował ostatnią postkomunistyczną partię mijającej kadencji Sejmu. Kac, który chyba jednak nie nadejdzie, bo Kukiz-antysystemowiec się skończył; teraz jest to już polityk z krwi i kości. Faktem jest, że bez PSL resztki dworu Kukiza by się do Sejmu nie dostały, a z kolei bez niego PSL mogło by się już z parlamentem żegnać. Lewica. Zachwycona, dumna i radosna. Wrócili do parlamentu, sukces niespotykany, itd., itp. Czy jednak rzeczywiście jest to takie wielkie wydarzenie? Spójrzmy na liczby. Cztery lata temu kawiorowo-czerwona lewica, mając poza swoim obozem rewolucjonistów z Razem pokusiła się o walkę o próg 8 proc. i przez to nie znalazła się w parlamencie. Jeśli dodać poparcie dla grupy zebranej pod kierownictwem Millera, Palikota i Grodzkiej do poparcia dla Razem, wyszło w 2015 r. z tego 11,17 proc. W tym roku ten sam zbiór uosobiony przez Czarzastego, Biedronia i Zandberga uzyskał 12,56 proc. Można powiedzieć: tak dużo musiało się przez te cztery lata zmienić, żeby na lewicy pozostało po staremu. Dochodzimy tu do starcia gigantów, czyli Prawa i Sprawiedliwości oraz Platformy Obywatelskiej, w tym roku występującej razem z Nowoczesną pod szyldem Koalicji Obywatelskiej. W tym zestawieniu PiS oddalił się od oponentów o ponad 2 mln głosów. Liderzy KO udają, że nie widzą tego faktu, o czym świadczy entuzjastyczna wypowiedź Grzegorza Schetyny po ogłoszeniu sondażowych wyników oraz szefowej Nowoczesnej dwa dni później. – My nie przegraliśmy z werdyktem wyborców, przegraliśmy z metodą D'Hondta – stwierdziła Katarzyna Lubnauer, pocieszając się, że „jeżeli przyjrzymy się temu, ile w sumie uzyskały KO, Lewica i PSL, to mamy ok. 900 tys. więcej głosów niż PiS.”  Zapomniała jednak, że cztery lata temu ta różnica wynosiła blisko 3 mln głosów. Nie sama Lubnauer, bo w wieczór wyborczy Małgorzata Kidawa-Błońska w zaprzyjaźnionej stacji stwierdziła, że „Polska jest podzielona na pół. Polacy chcą zasypania podziałów.” Cóż, patrząc na mapę wyborczą widać, że Polska jest coraz mniej podzielona, a coraz bardziej niebieska (kolor PiS). Takie „zasypanie podziałów” miała na myśli szykowana na następcę Schetyny liderka PO, czy może nie zauważa politycznej rzeczywistości, w której żyje? Na to pytanie powinni odpowiedzieć sobie sami politycy PO.  Pozostaje nadal pytanie, czy wynik niedzielnych wyborów to polityczny sufit, który osiągnęło PiS, ale którego w przyszłości nie przebije już ani PiS, ani żadna partia. Moim zdaniem – tak; i nie ma w tym nic złego, bo właśnie na tym polega demokracja, że wyborcy dostają różne opcje do wyboru, a rządzi ta partia, której największa grupa wyborców zaufała w dniu wyborów. Reszta może się obrażać na demokrację albo zastanowić się nad przyczynami takiego, a nie innego werdyktu wyborców.",,
Otruty członek Pussy Riot został wypisany ze szpitala,"Antykremlowski aktywista związany z punkrockową grupą Pussy Riot, Piotr Wierziłow, którego 15 września hospitalizowano w Berlinie z objawami zatrucia, został wypisany ze szpitala – poinformowała berlińska klinika uniwersytecka Charité. Wskazano, że stan zdrowia pacjenta znacznie się poprawił.","Niemiecka agencja dpa pisze, powołując się na przyjaciółkę Wierziłowa, że zamierza on powrócić do Rosji, ale że przedtem chce przez tydzień wypocząć.Wierziłow, który ma również obywatelstwo kanadyjskie, zachorował w Moskwie zaraz po wzięciu udziału w rozprawie sądowej dotyczącej niedawnego aresztowania dwóch sympatyków Pussy Riot. Hospitalizowano go tam 11 września, a 13 września trafił na reanimację oddziału toksykologicznego.– Ważne było, aby został jak najszybciej hospitalizowany poza Rosją – mówił niemieckiemu dziennikowi „Bild” Jaka Bizilj, szef niemieckiej organizacji pozarządowej obrońców praw człowieka Cinema for Peace, która od lat wspiera Pussy Riot i która zorganizowała przewiezienie Wierziłowa z Moskwy.Do szpitala aktywista trafił, gdy najpierw zaczął tracić wzrok, potem mowę i równowagę. 18 września lekarze zajmujący się Wierziłowem orzekli, że został on poddany działaniu substancji atakującej układ nerwowy, ale że jego życie nie jest zagrożone.– Przeprowadzono badania toksykologiczne, ale nie ustalono jednak dotąd, jaka konkretnie była to substancja – powiedział szef kliniki Charité prof. Karl Max Einhaeupl.",,
Są zarzuty dla dyrektora Teatru Bagatela,Są zarzuty dla dyrektora Teatru Bagatela w Krakowie. W miejscowej prokuraturze okręgowej zakończyło się przesłuchanie Henryka Jacka S. Wieloletni dyrektor teatru usłyszał szereg zarzutów – m. in. nakłaniania do innej czynności seksualnej i łamania praw pracowniczych.,"Prokuratura zastosowała wobec Henryka Jacka S. wolnościowe środki zapobiegawcze: poręczenie majątkowe w kwocie 50 tys. zł i zakaz pełnienia funkcji dyrektora Teatru Bagatela; ma też zakaz zbliżania się do kobiet, które były jego ofiarami. W listopadzie dziewięć kobiet – aktorek i pracownic działu administracyjnego – oskarżyło dyrektora o molestowanie. Poinformowały o tym w liście do prezydenta Krakowa, który zgłosił sprawę do prokuratury. Szef Bagateli odpierał zarzuty i nazwał oskarżenia kłamstwami. Od ponad miesiąca jest na płatnym urlopie. Miał wrócić do pracy kilka dni temu, ale jak poinformowano, zdecydował się przedłużyć urlop.",,
Franciszek udzielił ślubu na pokładzie samolotu,"Do niecodziennego wydarzenia doszło na pokładzie samolotu lecącego z papieżem do Limy. Podczas lotu Franciszek udzielił ślubu Carlosowi Ciuffardi Elorriga i Pauli Podest Ruiz . Oboje pracują, jako stewardzi, znają się od ośmiu lat. W 2010 r. wzięli ślub cywilny. Kościelnego nie udało im się zawrzeć, bo ich kościół parafialny został zniszczony podczas trzęsienia ziemi. Potem sprawa „rozeszła się po kościach”...","Podczas lotu małżonkowie poprosili papieża, żeby im pobłogosławił. Zamiast tego Franciszek spytał ich, czy nie chcieliby, by pobłogosławił im ślub. Para przystała na ten pomysł; ceremonia odbyła się na przodzie samolotu. – To było wzruszające, nie możemy uwierzyć, że papież udzielił nam ślubu – powiedzieli nowożeńcy dziennikarzom lecącym z papieżem do Limy. Jak podaje biuro prasowe Watykanu, był to pierwszy ślub, którego papież udzielił na pokładzie samolotu.",,
Wiceminister finansów: Nie zabraknie nam pieniędzy na nowe wydatki,"Jesteśmy gotowi na światowe spowolnienie. Dynamika polskiego PKB musiałaby wyraźnie spaść poniżej zera, żeby nasz deficyt zbliżył się do unijnego limitu – powiedział wiceminister finansów Leszek Skiba „Dziennikowi Gazecie Prawnej”.","Wiceminister finansów został zapytany, czy przyjęte przy konstruowaniu przyszłorocznego budżetu prognozy wzrostu gospodarczego – 4 proc. PKB w tym roku i 3,7 proc. w przyszłym – są aktualne w kontekście szybko pogarszającej się koniunktury za granicą, np. Niemcy zaliczyły już spadek PKB w II kwartale.Jak odpowiedział, „przyglądamy się temu, co się dzieje na świecie, zwłaszcza w strefie euro, w tym w Niemczech”. „Nie widać na razie silnego wpływu niemieckiego spowolnienia na polską gospodarkę, bo mamy swoje wewnętrzne silniki wzrostu. Ale siła powiązań między krajami jest duża i rzeczywiście nie należy lekceważyć tego, co się dzieje za Odrą” – wskazał wiceminister.Komentując stwierdzenie, że „pierwsze niepokojące sygnały chyba już mieliśmy, np. spadek produkcji przemysłowej w czerwcu” ocenił, że na podstawie danych z jednego miesiąca nie można wysnuwać daleko idących wniosków. ”Pytanie tylko o skalę tego oddziaływania. Na razie polska gospodarka osiąga dobre wyniki, w II kwartale wzrost wyniósł 0,8 proc. w porównaniu do I kwartału, co jest bardzo obiecującym wynikiem. Żeby mieć większą wiedzę co do tego, czy ucierpimy w wyniku pogorszenia koniunktury na świecie i jeśli tak, to jak bardzo, musimy poczekać do pełnych danych co najmniej za III kwartał” – powiedział Skiba.Odnosząc się do uwagi, że to oznacza, że Ministerstwo Finansów napisze przyszłoroczny budżet na ich podstawie oraz zapytany, czy nie boi się, że plan dochodów może być przez to przeszacowany Skiba powiedział: „Zwracam uwagę, że nie tylko skala spowolnienia może mieć wpływ na budżet – czy też konkretnie na wielkość prognozowanych w nim dochodów – ale też jego charakter”.Dodał, że „spadek dynamiki eksportu nie przełoży się bezpośrednio na wielkość wpływów z podatków. Być może częściowo widać by to było w dochodach z CIT i PIT, ale z VAT raczej nie. A jeśli już, to z opóźnieniem”.Pytany, co jednak, jeśli gospodarka wyhamuje tak bardzo, że zabraknie pieniędzy nawet na wydatki sztywne, Skiba ocenił, że to nam nie grozi. „Pamiętajmy, że zgodnie z wymogami unijnymi nasz deficyt nie może przekroczyć 3 proc. PKB. Przyjęte w APK (aktualizacji programu konwergencji, dokumencie przekazywanym co roku przez rząd Komisji Europejskiej - red.) założenie na przyszły rok to uzyskanie 1,6 proc. deficytu strukturalnego. Żeby w ogóle zbliżyć się do 3-proc. limitu deficytu to ‒ biorąc pod uwagę siłę reakcji sektora fiskalnego na zmiany dynamiki PKB obliczaną przez ekspertów Komisji Europejskiej ‒ nasza gospodarka musiałaby się skurczyć, czyli dynamika PKB spaść wyraźnie poniżej 0 proc. To mało prawdopodobny scenariusz. Z tych wyliczeń wynika, że jesteśmy dobrze przygotowani do turbulencji w światowej gospodarce i to mimo dodatkowych wydatków związanych z nową piątką” – powiedział Skiba.„Mamy w planach wprowadzenie takich rozwiązań, jak rozszerzenie zakresu pakietu SENT, obowiązkowy split payment, uruchomienie wirtualnych kas fiskalnych, rozwijać będziemy STIR, czyli system przeciwdziałający wykorzystywaniu banków do przestępstw skarbowych. Trwałe podniesienie dochodów jest dla nas ważniejsze niż wpływy jednorazowe w rodzaju opłaty przekształceniowej” – mówił wiceminister.Pytany, czy może warto przyznać, że przed nami debata o nowym kształcie reguły wydatkowej, odparł, że polityka fiskalna będzie prowadzona tak, by pogodzić potrzeby społeczne z wymogami reguły.",,
„Przeciwdziałanie terroryzmowi to odrzucenie poprawności politycznej”,"– Przeciwko Europie prowadzona jest wojna – powiedział Jarosław Kaczyński, odnosząc się do sobotniego zamachu terrorystycznego w Londynie. Prezes PiS dodał, że Polska powinna rozbudowywać swoje siły zbrojne.","Prezes PiS został poproszony w Starachowicach w Świętokrzyskiem o komentarz do zamachu terrorystycznego w Londynie, w którym zginęło 7 osób, a 48 zostało rannych. – Albo Europa, tutaj zacytuję panią premier, wstanie z kolan i zacznie na poważnie rozważać przeciwdziałanie, ale to oznacza odrzucenie przede wszystkim poprawności politycznej, albo tego rodzaju wydarzenia będą się powtarzać i sposób życia Europejczyków będzie się zmieniał w najgorszą możliwą stronę, w najgorszym możliwym kierunku – powiedział Kaczyński. – Unia Europejska ma tutaj mniej do powiedzenia, ja raczej myślę o państwach UE – odpowiedział Kaczyński, pytany przez dziennikarzy, jak w tej sytuacji powinna się zachować Unia. – Te państwa powinny po prostu rozpoznać zagrożenie. Bo ono tkwi wewnątrz Europy, ale są też zagrożenia zewnętrzne. Trzeba rozpocząć z nimi walkę i to twardą walkę. Jest prowadzona przeciwko Europie wojna i na to trzeba odpowiedzieć właściwymi metodami: politycznymi, ale jeśli będzie trzeba, także innymi – ocenił prezes PiS, dodając, że Polska powinna przede wszystkim strzec tego spokoju, który ma.",,
Macierewicz o poprzednikach: w sztabie generalnym wisiały zdjęcia sowieckich generałów,"– Czułem powtórzenie mandatu do realizacji tego programu, który realizowaliśmy przez ostatnie 18 miesięcy – powiedział w programie „Bez retuszu”, w TVP Info Antoni Macierewicz, komentując ostatnie sejmowe głosowanie, w którym posłowie odrzucili wniosek opozycji o wotum nieufności wobec niego. Szef MON chwalił przemówienie premier Beaty Szydło, która go broniła oraz skrytykował poprzedników, którzy według niego „tłumili naturalny polski patriotyzm” w armii.","Sejm odrzucił w środę wniosek PO o wotum nieufności wobec szefa MON Antoniego Macierewicza. W głosowaniu 190 posłów opowiedziało się za jego odwołaniem, 238 – przeciw, a 14 wstrzymało się od głosu.  Sejm wyraża wotum nieufności większością głosów ustawowej liczby posłów, czyli co najmniej 231 głosami.Za wnioskiem zagłosowały kluby PO, Nowoczesna i PSL oraz 19 posłów z Kukiz'15. Przeciw odwołaniu Macierewicza było PiS i trzech posłów z Kukiz'15. Dziesięciu posłów tego klubu wstrzymało się od głosu. Program MON Antoni Macierewicz odczytał wyniki głosowania jako odnowienie mandatu do realizowania programu, który jest wdrażany od 18 miesięcy. – Programu wzmacniania polskiej armii, programu rekonstrukcji tej armii, programu sprawiania, żeby Polska mogła w przyszłości dysponować taką siłą, która zagwarantuje nam samodzielną możliwość zapewnienia polskim rodzinom bezpieczeństwa – wskazywał. – Ten program, realizowany przez ostatnie 18 miesięcy, został przez posłów  – i to z dużą nadwyżką – zaaprobowany. A powodem do satysfakcji było przede wszystkim to, że ponad połowa klubu pana Kukiza stanęła po stronie wzmacniania armii – dodał Macierewicz. Znakomita diagnoza Gość „Bez retuszu” pochwalił też premier Beatę Szydło, która mówiąc o zagrożeniu terroryzmem wezwała Europę do „obudzenia się z letargu”, a jej przemówienie było szeroko komentowane w Europie. – To był znakomity wykład podstawowej diagnozy stanu rzeczy i prognozy, jak należy się zachowywać – podkreślił.Szef MON przywołał też słowa w tej sprawie papieża Franciszka i prezesa PiS Jarosława Kaczyńskiego. –  Były dwie wypowiedzi, które poprzedzały ten właśnie punkt widzenia. Po pierwsze papież Franciszek bardzo podobnie wskazał na swoistą degrengoladę Europy, to było blisko dwa lata temu. I mniej więcej w tym samym czasie mieliśmy znakomite wystąpienie pana prezesa Kaczyńskiego, który mówił: „tak, trzeba pomagać tym narodom, tym ludziom tam na miejscu, tam gdzie dochodzi do tych dramatów, konfliktów, tam gdzie rodzi się przemoc i potrzeba ucieczki, tam trzeba pomagać” - przypominał. „Armia jest dzisiaj z narodem”Chwalił też obecny stan polskiej armii. – Dzisiaj polska armia to jest armia, w której poza wojskami operacyjnymi są także Wojska Obrony Terytorialnej, które są zdolne do organizowania społeczności lokalnej, do skutecznego oporu i skutecznego działania wtedy, gdyby zagroziło nam niebezpieczeństwo – wskazywał. Według gościa Michała Adamczyka „armia jest dzisiaj z narodem”. – Jest związana na powrót ze społeczeństwem, uzyskała olbrzymią ilość nowego, najnowocześniejszego sprzętu. To jest armia, która odmładza także kadrę oficerską – wyliczał.W ostrych słowach odniósł się też do poprzedników, którzy - w jego ocenie - mieli w armii „tłumić naturalny polski patriotyzm”. – Widzieliśmy,  co się stało na Ukrainie, jak poddawały się kolejne oddziały, bo nie miały fundamentu patriotyzmu ukraińskiego, żeby bronić własnej ojczyzny – wskazywał szef MON i opisywał, jak według niego działało wojsko za poprzednich rządów. – Sposób kształcenia kadr był taki, że ten naturalny polski patriotyzm był tłumiony, był pogardzany,  był ustawiany w kącie. W sztabie generalnym wisiały jeszcze zdjęcia Rokossowskiego i innych sowieckich generałów, jako patronów, którzy mieli być wzorem dla polskich oficerów – mówił. Szef MON zdradził też, że Wojska Obrony Terytorialnej mają być w pełni gotowe w 2019 roku",,
"Mieszkania na wynajem, minimalna emerytura. Kandydat Lewicy przedstawił swoje postulaty","Przewodniczący Wiosny Robert Biedroń został na konwencji w Słupsku zaprezentowany jako kandydat Lewicy w tegorocznych wyborach prezydenckich. Biedroń zapewnił, że w razie wyboru, podejmie szereg inicjatyw ustawodawczych.","– Będę walczył o naprawę systemu opieki zdrowotnej. O finansowanie jej na europejskim poziomie 7,2 proc. PKB. Kolejnym krokiem musi być reforma polityki lekowej. Będę walczył o ustawową gwarancję, że żaden lek na receptę nie będzie kosztował więcej niż 5 zł. Jak prezydent zaproponuję powszechny, ogólnopolski program budowy mieszkalnictwa, budowy mieszkań na wynajem – mówił. Biedroń zapowiedział ponadto wprowadzenie minimalnej emerytury w wysokości co najmniej 1600 zł.   Na konwencji przemawiali m.in. prezydent miasta Słupsk Krystyna Danilecka-Wojewódzka, Adrian Zandberg z Lewicy Razem i Włodzimierz Czarzasty – lider SLD.  Przed konwencją Biedronia w filharmonii zebrał się Sojusz Lewicy Demokratycznej, który jednogłośnie zatwierdził kandydaturę lidera Wiosny w wyborach. Wcześniej takie decyzje podjęły Rady Krajowe Wiosny i Lewicy Razem.",,
Mateusz Morawiecki „Człowiekiem Roku” Forum Ekonomicznego w Krynicy,"Premier Mateusz Morawiecki otrzymał nagrodę Człowieka Roku XXIX Forum Ekonomicznego w Krynicy-Zdroju. Nazwisko laureata ogłoszono podczas wieczornej gali, wieńczącej drugi dzień krynickiego forum. Szef rządu jest „zmorą dla współczesnych neoliberałów” – ocenił pomysłodawca i organizator wydarzenia Zygmunt Berdychowski.","– Czternasty raz jestem na tym Forum Ekonomicznym, patrzę na jego ewolucję, ewolucję polskiej gospodarki, polskiego systemu gospodarczego i myślę, że możemy mieć nadzieję, że za te kolejne czternaście lat będziemy mogli powiedzieć, że jesteśmy mniej więcej na poziomie rozwoju gospodarczego, jak państwa Europy Zachodniej – powiedział szef rządu po odebraniu nagrody z rąk marszałek Sejmu Elżbiety Witek.Morawiecki podkreślił, że jest najbardziej zadowolony ze zmniejszenia poziomu bezrobocia. – Mamy cudownych przedsiębiorców i to dla nich przede wszystkim jest ta nagroda – rok 2018 to jest rok, kiedy Polska pokazała rzeczywiście lwi pazur i to zawdzięczamy przedsiębiorcom – tym, którzy biorą byka za rogi, tym, którzy biorą ryzyko na siebie i razem z naszymi wspaniałymi pracownikami są prawdziwymi autorami sukcesu Polski w 2018 i 2019 r. również – dodał szef rządu. Wyraził zadowolenie, że gdy jeździ po świecie i rozmawia z premierami, prezydentami, to - jak mówił – coraz częściej nasi przedsiębiorcy i gospodarka kojarzeni są z byciem na podium.– Nasi ministrowie, nasz obóz polityczny dołożył do tego ogromną cegłę, nie tylko cegiełkę, bo tego wszystkiego mogłoby nie być, gdyby nie nasze działania, które wiązały się z przyciąganiem inwestorów, tworzeniem warunków do rozwoju dla inwestorów, aby to bezrobocie było jak najniższe – zaznaczył Morawiecki.Jak dodał, po raz pierwszy w historii ostatnich 30 lat bezrobocie jest niższe niż wzrost gospodarczy. – O to nam właśnie chodzi, żeby było jak najniższe, a wzrost gospodarczy jak najwyższy, przy możliwie zrównoważonych finansach publicznych – wskazał. Co roku podczas trzydniowego spotkania środowisk gospodarczych nagradzane są osoby oraz instytucje, które – w ocenie członków Rady Programowej Forum Ekonomicznego – nadają ton życiu publicznemu, społecznemu i gospodarczemu w Europie Środkowo-Wschodniej.Jak mówił w laudacji pomysłodawca i organizator krynickiego forum Zygmunt Berdychowski, premier przeniósł z biznesu do polityki m.in. sprawność, efektywność zarządzania i umiejętność kierowania dużymi zespołami ludźmi.– Tegoroczny laureat jest zmorą dla współczesnych neoliberałów. Z jednej bowiem strony jego rząd realizuje wielkie projekty społeczne, a z drugiej strony jednocześnie np. obniżył podatek dla małych firm (...), wprowadził zerową stawkę podatku dla osób do 26. roku życia, obniżył podatek dla najmniej zarabiających – mówił Berdychowski. Za największy sukces rządu Morawieckiego uznał skuteczną walkę z bezrobociem. Nagrody Forum Ekonomicznego przyznawane są w kategoriach: Człowiek Roku, Firma Roku i Organizacja Pozarządowa Europy Środkowo-Wschodniej. Tytułem firmy roku wyróżniono w środę bank PKO BP SA.Nagrodę Gospodarczą Szkoły Głównej Handlowej w Warszawie, będącą jednocześnie nagrodą specjalną krynickiego forum, otrzymała szefowa grupy Luxmed Anna Rulkiewicz.Podczas środowej gali wręczono również m.in. nagrodę Nowa Kultura Nowej Europy im. Stanisława Vincenza, przyznawaną twórcom i promotorom kultury za wybitne osiągnięcia w popularyzacji kultury naszego regionu. W tym roku jej laureatem został węgierski literaturoznawca i historyk kultury prof. Csaba György Kiss.W ubiegłym roku tytuł Człowieka Roku krynickiego forum odebrał premier Litwy Saulius Skvernelis. W poprzednich latach laureatami nagrody byli m.in. premierzy: Polski – Beata Szydło i Donald Tusk, Węgier – Viktor Orban i Słowacji – Robert Fico, a także prezes PiS Jarosław Kaczyński i prezydenci Bronisław Komorowski i Aleksander Kwaśniewski.",,
Ambasador Polski wezwany do rosyjskiego MSZ,Ambasador Polski w Moskwie Włodzimierz Marciniak został wezwany do rosyjskiego ministerstwa Spraw Zagranicznych. Powodem wezwania ma być grafika „Achtung Russia!”umieszczona w środę w programie „Minęła 20” w TVP Info.,"W środę w programie „Minęła 20” w TVP Info zaproszeni goście rozmawiali o konflikcie rosyjsko-ukraińskim na Morzu Azowskim. Podczas trwania programu na ekranie w studio została wyświetlona grafika z napisem „Achtung Russia!” i twarzą prezydenta Rosji Władimira Putina umiejscowioną na skrzyżowanych kościach. Grafika przypominała czaszkę umieszczaną na niebezpiecznych produktach. Ponadto litery „s” w słowie Rosja zostały zapisane czcionką przypominającą tę, której używała w czasie wojny niemiecka formacja nazistowska SS.Polskie Radio poinformowało, że ambasador Polski w Moskwie Włodzimierz Marciniak został wezwany do ministerstwa spraw zagranicznych Rosji.",,
Parada Równości przeszła ulicami Warszawy,"Pod hasłem „Różnorodni Równoprawni” ulicami Warszawy idzie Parada Równości, czyli coroczna manifestacja środowisk LGBT (lesbijek, gejów, biseksualistów i osób transseksualnych) oraz sprzeciwiających się homofobii i dyskryminacji.","Trasa Parady była tak zaplanowana, żeby mogły się do niej przyłączyćuczestniczki Kongresu Kobiet obradującego w Sali Kongresowej Pałacu Kultury.Wicemarszałek Sejmu Wanda Nowicka zwracając się do uczestników Paradypodkreśliła, że wystąpienie premiera Donalda Tuska, który był gościemKongresu „nie daje nadziei na to, że ustawa o związkach partnerskich zostanieuchwalona w tej kadencji Sejmu”.  Nowicka życząc powodzenia Paradzie wyraziłanadzieję, że uda się zmienić władzę w najbliższych wyborach parlamentarnychtak, aby postulat dotyczący związków partnerskich został zrealizowany.Premier powiedział podczas Kongresu, że nie jest zdeklarowanym zwolennikiemnajbardziej progresywnych projektów dotyczących związków partnerskich z różnychwzględów. Ocenił też m.in., że jeśli ktoś będzie przesadzał w kwestiizwiązków partnerskich, przyniesie to odwrotne od zamierzonych skutki. Kongres Kobiet zorganizował występ bębniarzy dla uczestników Parady.   Paradę Równości, która przeszła przez centrum miasta obserwowały tłumywarszawiaków i turystów. Były też grupy osób, które skandowały: „normalnarodzina to chłopak i rodzina”, trzymano też transparenty „zakaz pedałowania”. Parada Równości to coroczna manifestacja środowisk LGBT (lesbijek, gejów,biseksualistów i osób transseksualnych) oraz sprzeciwiających się homofobii idyskryminacji. Wśród demonstrantów byli też politycy m.in. Ryszard Kalisz,Janusz Palikot, Robert Biedroń, Joanna Senyszyn.Przed rozpoczęciem Parady Kampania Przeciw Homofobii zaprezentowała „żelaznąpiątkę praw”, bez których – ich zdaniem – każdy projekt ustawy o związkachpartnerskich jest nie do przyjęcia.Pięć postulatów to: instytucjonalizacja związków partnerskich i stworzenierejestru takich związków, uznanie partnera/-ki za „osobę bliską, wspólniegospodarującą, pozostającą we wspólnym pożyciu” (co pozwoli np. nauzyskiwanie informacji o stanie zdrowia i leczeniu partnera lub prawa doodmowy zeznań), dziedziczenie ustawowe (z gwarancją zwolnienia od podatku odspadków i darowizn), prawo do pochówku (czyli do wydania ciała zmarłegopartnera i decyzji o pochówku) oraz aby ustawa o związkach partnerskichobejmowała zarówno pary tej samej jak i różnej płci. Zanim Parada ruszyła z ruchomej platformy głos zabrała m.in. prof. MonikaPłatek. Według niej „nie jest normalne w demokratycznym kraju nierównotraktować osoby ze względu na orientację seksualną”. Z kolei Janusz Palikotwyraził nadzieję, że nadejdzie taki rok, gdy z uczestnikami Parady będzieprezydent. Tyle jest wolności, ile mają jej najsłabsi – przekonywał.Natomiast poseł Ryszard Kalisz przekonywał, że równość i szacunekdla wszystkich osób muszą zwyciężyć, a Polska musi być domem wszystkich.Europosłanka SLD Joanna Senyszyn w rozmowie z dziennikarzami obwiniałapolityków rządzącej PO o nieuchwalenie do tej pory ustawy o związkachpartnerskich. Jak mówiła, „społeczeństwo jest bardziej przekonane dolegalizacji związków partnerskich niż politycy, którzy obawiają się biskupów”.Natomiast poseł Ruchu Palikota Robert Biedroń powiedział, że dziś Parada topokojowe święto różnorodności, podczas którego nie lecą już w stronęuczestników kamienie i butelki. Uczestnicy Parady nieśli białe balony i tęczowe chorągiewki z logo KPH,kolorowe parasole. Wielu demonstrantów miało kolorowe stroje lub fryzury. Natransparentach widniały hasła: „Równość seksualna, równość ekonomiczna” i„Ignorancja kosztuje więcej niż równość”. Byli także rodzice osób LGBT ztransparentami: „Równych praw dla naszych dzieci”.Parada przemaszerowała ulicami: Wiejską, Bracką, Nowogrodzką, Kruczą, Al.Ujazdowskimi, E. Plater, Twardą, przez Plac Grzybowski, Królewską, PlacMałachowskiego, Traugutta, Kredytową, Plac Dąbrowskiego, Jasną, Zgoda, aż naparking za domem handlowym Smyk przy ul. Kruczej.Uczestnicy parady przeszli obok tablicy upamiętniającej IzabelęJarugę-Nowacką (na gmachu Ministerstwa Pracy), pod którą złożono kwiaty.Jak co roku uczestnicy Parady Równości zapowiadali upominanie się nie tylko oprawa osób LGBT, ale o prawa wszystkich wykluczonych. Znoszenie barierarchitektonicznych, uchwalenie ustawy regulującej związki niebędącemałżeństwami, wprowadzenie do szkół rzetelnej, nowoczesnej i neutralnejświatopoglądowo edukacji – to niezmienne od kilku lat postulaty uczestnikówprzemarszu.Kilkudziesięciu przeciwników Parady ze znakami Falangi zebrało na pl. TrzechKrzyży. Na jednym z transparentów mieli napisane „Nie czerwona, nie tęczowa,tylko Polska narodowa”, na drugim – trzymanym przez kobiety – „Chcemymęszczyzn, a nie cioty” (pisownia oryginalna).Parady Równości odbywają się w Polsce od 2001 r.                                                    f                                            (fot. PAP/Jakub Kamiński)",,
Julia Przyłębska: Z funkcjonowaniem TK nie ma żadnego problemu,"„Trybunał rozpoznaje sprawy, sędziowie spotykają się na Zgromadzeniach Ogólnych. Z funkcjonowaniem Trybunału Konstytucyjnego nie ma żadnego problemu” – oceniła w tygodniku „Sieci” Julia Przyłębska. Prezes TK  odniosła się tym samym do opinii opozycji, że Trybunału Konstytucyjnego w Polsce już nie ma.","Prezes TK przypomniała, że to obecna opozycja w 2015 r., tuż po zwycięstwie Andrzeja Dudy w wyborach prezydenckich, uchwaliła ustawę, która umożliwiała wybranie sędziów przedwcześnie („na zapas”).Jak zauważyła, „niewielu prawników czy komentatorów wyraziło swój sprzeciw wobec działań tak wyraźnie sprzecznych z prawem”. „Tak się spieszono, że naruszono regulacje dotyczące podmiotów mających prawo zgłaszania kandydatów i przepisy dotyczące terminów"" – dodała Przyłębska.Według niej to „świadczy o tym, że mamy do czynienia z podwójnymi standardami i że tu nie chodzi o merytoryczną dyskusję”. „To jest walka polityczna, której narzędziami są: relatywizm, uznaniowość, nihilizm prawniczy. Ma ona w konsekwencji doprowadzić do anarchii i bezprawia w Polsce. Włączają się w te działania zewnętrzne podmioty, począwszy od innych państw, przez instytucje sądowe tych krajów, skończywszy na Komisji Weneckiej, która tworzy bezpodstawne, niemerytoryczne opinie” – podkreśla Prezes Trybunału Konstytucyjnego. „Sędziowie SN zatracili się w walce o swoje przywileje i pozycję. Zaangażowali się w walkę polityczną i żadne słowa tego nie zmienią. Zapomnieli, że są powołani do tego, by służyć społeczeństwu (…). Sędziowie SN walczą o swoje korporacyjne interesy, zapominając o zwykłych obywatelach” – oceniła. W rozmowie z tygodnikiem „Sieci” poruszony został również temat byłej I prezes SN Małgorzaty Gersdorf. Przyłębska podkreśliła, że „zupełnie nie rozumie”, jaką grę toczy była prezes. „Mam wrażenie, że pani Gersdorf zupełnie się zagubiła. (...) Jest niekonsekwentna” – stwierdziła.Zauważyła również, że była I prezes SN wie, „że jest w stanie spoczynku. Gdyby była pewna, że jest czynnym sędzią i I prezesem, nie złożyłaby oświadczenia majątkowego i wykonywałaby wszystkie czynności związane z funkcją”.Prezes TK powiedziała, że „nagonka organizowana przez polityków, podejmowana przez media” powoduje, że pojawiają się groźby. „Są ludzie, którzy nie wytrzymują emocji i reagują agresywnie – podkreśliła.Zaznaczyła jednak, że nie da się zastraszyć. „Jedną z cech niezawisłego sędziego musi być odwaga. Gdyby każdy sędzia był odważny, mielibyśmy sprawiedliwe wyroki (...). Jeśli sędzia się boi, przestaje być niezawisły” – oceniła.",,
Samolot linii Ryanair zapomniał zabrać pasażerów do Krakowa,"Samolot linii Ryanair odleciał do Krakowa z Edynburga bez 35 pasażerów. Jak donoszą brytyjskie media, pominięte osoby miały zostać „omyłkowo uwięzione” w klatce schodowej na lotnisku.","Według relacji świadków, personel linii przeszedł obok pasażerów, aby dotrzeć do samolotu, ale do maszyny wpuszczono tylko osoby z priorytetem wejścia na pokład. Fanpage Edynburg.online poinformował, że dzienniki lotów podały fałszywe informacje, że wszystkich 179 pasażerów – mających znajdować się na pokładzie samolotu – bezpiecznie dotarło do celu.  – Nie wiem, czy oni naprawdę myśleli, że jesteśmy w środku. Staliśmy tam przez prawie godzinę i zastanawialiśmy się, o co w tym wszystkim chodzi. W końcu poirytowani ludzie sami uruchomili wyjście awaryjne, aby się stamtąd uwolnić – wyjaśniał brytyjskim mediom świadek zdarzenia.",,
Prezydent Duda i premier Morawiecki dziękują Donaldowi Trumpowi za życzenia,"Prezydent Andrzej Duda i premier Mateusz Morawiecki podziękowali na Twitterze prezydentowi USA Donaldowi Trumpowi za życzenia, które ten złożył z okazji setnej rocznicy odzyskania przez Polskę niepodległości.","W życzeniach z okazji setnej rocznicy odzyskania przez Polskę niepodległości Donald Trump napisał w niedzielę na Twitterze: „Polsko, wielki kraju – gratulację z okazji 100. rocznicy Twojej Niepodległości. Nigdy nie zapomnę czasu, który tam spędziłem”.W tweecie dołączył zdjęcie przedstawiające jego samego oraz słuchających jego przemówienia ludzi zgromadzonych na placu Krasińskich w lipcu 2017 roku.Na wpis Donalda Trumpa zareagował prezydent RP Andrzej Duda i premier Mateusz Morawiecki.„Dziękuję Panie Prezydencie za Pańskie gorące życzenia. Polska i USA – solidni sojusznicy, dobrzy partnerzy biznesowi. Jest Pan zawsze mile widziany w Warszawie” – napisał na Twitterze Andrzej Duda.",,
Migranci w USA kradną tożsamość prawną. Ponad milion przypadków,"Około 1,4 mln nielegalnych imigrantów, którzy pracują i płacą podatki w USA, ukradło czyjąś tożsamość prawną – wynika z audytu inspektora generalnego federalnego urzędu skarbowego (Internal Revenue Service – IRS). Urząd nie radzi już sobie z zawiadamianiem osób pokrzywdzonych o tym, że posłużono się ich tożsamością.","W roku 2015 IRS zdołało zidentyfikować jedynie połowę z 1,4 mln osób, które są zamieszane w tego typu oszustwa. Przez ich działalność Amerykanie oraz osoby pracujące legalnie w USA muszą się tłumaczyć z posiadania środków, których nigdy nie zarobili.Brak uprawnieńCo roku do IRS docierają informacje o ponad 2,4 mln osób, które składają swoje zeznania podatkowe, używając elektronicznego numeru identyfikacji podatkowej (Indivitdual Taxpayer Identification Number – ITIN) wydawanego imigrantom nie mającym pozwolenia na pracę w USA. Urząd nie jest jednak uprawniony do współpracy w tym zakresie z ministerstwem bezpieczeństwa narodowego i nie może pomóc mu w identyfikacji tych podatników.Imigranci zaczynający pracę używają swoich numerów ITIN oraz skradzionych numerów ubezpieczenia społecznego (Social Security Number – SNN), tak by pracodawca mógł potwierdzić, że mają pozwolenie na pracę w USA. Szacuje się, że ponad 87 proc. formularzy podatkowych składanych przez internet przy użyciu ITIN zawiera skradzione numery SSN.",,
Rękawica rzucona Schetynie? Budka o wyborach nowego szefa PO,"Mamy to szczęście w Platformie, że wybory przewodniczącego będą na przełomie roku – powiedział w TVN24 wiceprzewodniczący PO, Borys Budka. Polityk poinformował, że wyobraża sobie ""zwycięską kampanię prezydencką” ale „pod warunkiem, że nastąpią zmiany sposobu prowadzenia kampanii wyborczej”. Sam chce również „stanąć do rywalizacji” o wysokie stanowisko.","Pytany przez TVN24 o to, czy chce zastąpić Grzegorza Schetynę na stanowisku lidera partii Budka oświadczył, że „o decyzjach personalnych będziemy mówić w najbliższym czasie” Zadeklarował przy tym, że „przede wszystkim chce, by Platforma była skuteczna, wiarygodna, by dała nadzieję, że opozycja może wygrać zarówno wybory prezydenckie, jak i później wybory parlamentarne”, a w tym celu w partii musza nastąpić zmiany Dodał, że  „gdyby wszystko było dobrze” PO wygrałaby wybory parlamentarne, podobnie jak, jego zdaniem, wygrała wybory do Senatu. O kwestionowanie wyniku tych ostatnich oskarżył rządzących.",,
„Żadnego strajku w majówkę nie będzie”. Sąd przychylił się do wniosku LOT-u,Sąd Okręgowy w Warszawie przychylił się do wniosku zarządu LOT i zakazał przeprowadzenia strajku na podstawie referendum związków zawodowych – poinformował w piątek po godz. 18 prezes LOT Rafał Milczarski.,"– Z ogromną ulgą chciałbym wszystkich pasażerów poinformować o tym, że majówka jest bezpieczna i możecie bezpiecznie lecieć LOT-em, żadnego strajku w majówkę nie będzie – wskazał.– Referendum i strajk pracowników PLL LOT uznajemy za nielegalne, gdyż w związku z orzeczeniem Sądu Najwyższego nie ma w zasadzie przedmiotu tego sporu zbiorowego, którego dotyczyło referendum i potencjalny strajk – powiedział na piątkowej konferencji prezes LOT Rafał Milczarski. – Sąd Najwyższy w ubiegłym roku uznał, że uchylenie regulaminu z 2010 roku przez spółkę było zasadne i zgodne z prawem - zapewnił prezes. Przypomniał, że referendum z marca br. było już prowadzone we wrześniu ubiegłego roku, a nie można prowadzić referendum dwa razy w tej samej sprawie. Dodał, że same głosowanie w tzw. referendum w marcu tego roku było przeprowadzane z rażącymi naruszeniami. Urna, do której zbierano głosy, wędrowała po całym budynku, a także była z niego wynoszona. Do głosowania dopisywano osoby, które nie są pracownikami firmy, a pracodawca nie został poinformowany o wyniku referendum.   Jak mówił Milczarski, w maju odbędą się pierwsze rozprawy w sądzie drugiej instancji w świetle wytycznych Sądu Najwyższego. Konkretnie 17 maja odbędzie się posiedzenie Sądu Okręgowego, które stwierdzi, że wypowiedzenie regulaminu z 2010 roku w 2013 roku – w kontekście bardzo dużego zagrożenia płynności spółki i istnienia spółki – było legalne. – Uważam rozwiązywanie tego sporu prawnego, który wisi nad spółką od 2013 r., w sposób, w który chciały to zrobić związki zawodowe, organizując nielegalny strajk, za niesłuszne i krzywdzące dla spółki – powiedział prezes. – Wypowiedzenie regulaminu wynagradzania z 2010 roku wynikało z pomocy publicznej, jaką otrzymał LOT w 2013 roku. Pomoc ta ratowała spółkę przed likwidacją i upadłością, ale musiała być notyfikowana w Komisji Europejskiej i wiązała się z restrukturyzacją spółki. Jednym z elementów restrukturyzacji było właśnie wypowiedzenie regulaminu wynagradzania – wyjaśnił prezes.Dodał też, że „spór toczy się o to, czy poprzedni zarząd miał prawo spółkę uratować, ograniczając w pewnym sensie zarobki personelu, czy nie miał tego prawa”. Zapewnił też, że „zrobimy wszystko, by w naszej spółce zapanowała zgoda i harmonia”.",,
"Gowin: jestem gotów na kompromisy, żeby odsunąć od władzy nagranych cwaniaków","– Ja się boje tylko jednego, żeby swoją działalnością nie ułatwić dalszego trwania przy władzy takich cwaniaków, którzy zawłaszczają sobie państwo, a tymi cwaniakami są ludzie nagrani na tych taśmach. Jestem gotów iść na duże kompromisy, żeby odsunąć tych ludzi od władzy – zadeklarował Jarosław Gowin w programie „Gość poranka” w TVP Info.","Lider Polski Razem stwierdził, że w PO „nic się nie zmieniło”. – Okazuje się, że po ujawnieniu tych taśm, cała krytyka, którą formułowałem pod adresem rządu, była bardzo nieśmiała – mówił Gowin i dodał, że „wyborcy dobrze reagują na fakt, że prawica zaczyna się łączyć”. – Ja przez cały czas jestem wierny swoim zasadom: wolna gospodarka, sprawy moralne według kilku prostych zasad – dodał.„Ja chcę naprawić Polskę”– Wierzę, że Polska Razem i PiS będą naprawiać Polskę. Program Polski Razem będzie uwzględniony przez nowy prawicowy rząd – powiedział Gowin i dodał, że „rozmowy toczą się w tym trójkącie: Polska Razem, PiS, Solidarna Polska”. – Zawsze było mi blisko do takich polityków, jak Jarosław Kaczyński w polityce gospodarczej. Najważniejsze jest to, żeby powstały wspólne listy, najpierw w wyborach samorządowych, potem do parlamentu – mówił Gowin. – Moja partia ma w nazwie słowo „razem”, więc szukamy porozumienia i to porozumienie jest realne w obrębie obozu prawicowego – dodał. Na pytanie o możliwe upokorzenie polityków SP i PR przez polityków PiS, Gowin deklarował, że jest to niemożliwe, bo współpraca jest partnerska. – Zdziwi się pani ofertą, którą Jarosław Kaczyński ma dla mnie i dla Solidarnej Polski. Nie będzie żadnego upokorzenia. Polska Razem nie będzie przedmiotem w zjednoczonym obozie prawicy – mówił Gowin do prowadzącej program, tłumacząc, że „polityka jest kwestią sprawiedliwości i zdrowego rozsądku”.– PO w 2015 będzie trudnym przeciwnikiem i dlatego obóz prawicy powinien się zjednoczyć – stwierdził Gowin. – Polacy czasami zapominają, czasami też wybaczają. Natomiast ja mam wrażenie, że tym razem Polacy ani nie zapomną ani nie wybaczą – stwierdził lider Polski Razem.CZYTAJ TAKŻE – Gowin chce dymisji rządu i komisji śledczej ws. nagrania „Wprost”",,
„Wykluczył pan Europę Wschodnią z podziału stanowisk”. Ostra krytyka Tuska w PE [WIDEO],"– Wykluczył pan Europę Wschodnią z podziału stanowisk. W tym pakiecie nie znalazło się ani jedno nazwisko z tego regionu – powiedział w kierunku przewodniczącego Rady Europejskiej Donalda Tuska wiceszef frakcji Europejskiej Partii Ludowej w Parlamencie Europejskim i wypowiadający się jako reprezentant EPL, Esteban Gonzalez Pons. Zdający dziś sprawozdanie z ostatniego szczytu UE Tusk został skrytykowany również przez przedstawicieli innych frakcji w PE.","Donald Tusk w Parlamencie Europejskim w Strasburgu zdawał w czwartek sprawozdanie z ustaleń szczytu UE, na którym zdecydowano o obsadzie najwyższych stanowisk w Unii Europejskiej. Gonzalez Pons powiedział podczas debaty, że Rada Europejska nie może narzucać swojej woli PE, który jest bezpośrednio wybierany przez wyborców. – EPL jednak poprze kandydatkę (na szefa KE) zaproponowaną przez Radę, ponieważ wiemy, jaki obowiązek na nas spoczywa – podkreślił. Wiceszef frakcji chadeckiej skrytykował też Tuska za zestaw kandydatów, jakimi zdecydowano się obsadzić kluczowe stanowiska unijne. – Wykluczył pan Europę Wschodnią z podziału stanowisk. W tym pakiecie nie znalazło się ani jedno nazwisko z tego regionu – powiedział. – Zadecydowali państwo również, jak będzie wyglądała struktura KE, ilu będzie wiceprzewodniczących. To jest niezgodne z traktatem. Narzucają państwo PE, kto miałby zostać wybrany na naszego przewodniczącego. Teraz chcą państwo zadecydować, kto będzie stał na czele Europejskiego Banku Centralnego. To nie jest demokracja. Pan tak naprawdę popiera eurosceptyków, a nawet nacjonalistów – powiedział Gonzales Pons, zwracając się do Tuska. Z kolei szef frakcji EKR  prof. Ryszard Legutko zwrócił się do obecnego na sali plenarnej Tuska ze słowami, że Rada Europejska nie ma żadnego prawa, aby wyznaczać wiceprzewodniczącego Komisji Europejskiej. – To jest poważne naruszenie zasad traktatu – zaznaczył. Tuska skrytykował również szef frakcji Odnowić Europę. Także  Dacian Ciolos zwrócił uwagę, że w obsadzie najwyższych stanowisk brakuje równowagi geograficznej. – Europa Środkowo-Wschodnia w ogóle nie jest reprezentowana. Inaczej niż wtedy, kiedy pan został nominowany na stanowisko – zaznaczył były premier Rumunii, zwracając się do Tuska. Jego zdaniem, w UE należy dokonać demokratyzacji procesu wyboru liderów. – Możemy mówić o nazwiskach, możemy mówić o równowadze płci, możemy mówić o równowadze geograficznej, ale do momentu, w którym nie będziemy mieć przejrzystego, demokratycznego procesu wyboru liderów, nie będzie satysfakcji – wskazał.",,
„Iran przygotowuje kolejny Holokaust”. Mocne słowa premiera Izraela,Premier Izraela Benjamin Netanjahu zarzucił w niedzielę Iranowi przygotowywanie nowego Holokaustu. Szef izraelskiego rządu wypowiedział się w związku ze zorganizowanym w Iranie konkursem karykatur na temat Holokaustu.,"Według Netanjahu Teheran chce pomniejszyć znaczenie wymordowania sześciu milionów Żydów. Iran „zaprzecza Holokaustowi, kpi z Holokaustu i przygotowuje kolejny Holokaust” – powiedział izraelski premier. – Sądzę, że każdy kraj na świecie powinien przeciwstawić się temu, potępić to – dodał.Netanjahu zarzuca Iranowi dążenie do wejścia w posiadanie broni atomowej, bez względu na zawarte niedawno porozumienie w sprawie irańskiego programu nuklearnego. Izrael postrzega Iran jako zagrożenie egzystencjalne.Organizatorzy konkursu karykatur w Iranie - z udziałem rysowników z 50 krajów – podkreślają, że nie ma mowy o negowaniu wymordowania milionów Żydów. Zarzucają jednak Izraelowi nadużywanie Holokaustu do celów politycznych i dokonywanie „neoholokaustu” na Palestyńczykach.„Holokaust oznacza zabijanie na masową skalę”– Holokaust oznacza zabijanie na masową skalę – powiedział jeden z organizatorów konkursu Masud Szodżai Tabatabei i zarzucił Izraelowi dokonywanie zbrodni na Palestyńczykach. Twierdził, że celem konkursu karykatur w Teheranie nie jest negowanie Holokaustu, lecz krytykowanie stosowania przez Zachód podwójnej miary w kwestii swobody wypowiedzi. Powiedział też, że konkurs jest reakcją na karykatury Mahometa we francuskim tygodniku satyrycznym „Charlie Hebdo” i w innych pismach.AP odnotowuje, że do konkursu w Teheranie zgłoszono ok. 150 karykatur, z których wiele sugeruje, iż Izrael wykorzystuje Holokaust do odwrócenia uwagi od cierpień Palestyńczyków, a niektóre porównują Netanjahu do Hitlera.Konkurs organizują gremia pozarządowe, mocno wspierane przez najbardziej konserwatywnych polityków irańskich. Poprzedni taki konkurs odbył się w 2006 roku. Ówczesny prezydent Iranu Mahmud Ahmadineżad nazywał Holokaust ""mitem"" i wielokrotnie prognozował upadek Izraela.Rzecznik Departamentu Stanu USA Mark Toner, towarzyszący szefowi amerykańskiej dyplomacji Johnowi Kerry'emu składającemu wizytę w Arabii Saudyjskiej, oświadczył, że Stany Zjednoczone obawiają się, iż irański konkurs karykatur „może zostać wykorzystany jako platforma do negowania Holokaustu, do rewizjonizmu i skandalicznie antysemickich wypowiedzi, jak to miało miejsce w przeszłości”.",,
Przywódcy USA i Korei Płn. zakończyli szczyt bez porozumienia,"Prezydent USA Donald Trump i przywódca Korei Płn. Kim Dzong Un opuścili w czwartek miejsce swego szczytu w Hanoi wcześniej niż planowano. Biały Dom poinformował, że delegacje obu krajów nie doszły do porozumienia, ale w przyszłości rozmowy będą kontynuowane.","Rzeczniczka Białego Domu Sarah Sanders powiedziała dziennikarzom, że „tym razem nie osiągnięto porozumienia”, ale obie delegacje przeprowadziły w czasie szczytu konstruktywne rozmowy na temat denuklearyzacji Korei Płn., a także na temat gospodarki tego kraju i mają nadzieję kontynuować rozmowy w przyszłości. Wcześniej Biały Dom zapowiadał, że na zakończenie szczytu Trump i Kim podpiszą porozumienie, ale ceremonia podpisywania dokumentu została odwołana – przekazała agencja AP. Na godz. 14 czasu lokalnego (godz. 8 w Polsce) przesunięto konferencję prasową z udziałem Trumpa.",,
Niemcy podsłuchiwali polską ambasadę w Wiedniu? Polskie MSZ zabrało głos,– Informacje austriackiego dziennika „Der Standard” budzą uzasadnione zaniepokojenie  – tak dyrektor biura prasowego MSZ Artur Lompart skomentował dla PAP doniesienia dot. inwigilacji instytucji i firm przez niemiecką Federalną Służbę Wywiadowczą. Na liście jest m.in. ambasada Polski.,"– Informacje austriackiego dziennika „Der Standard” budzą uzasadnione zaniepokojenie. Jeśli te informacje są prawdziwe, to podważają zaufanie tak ważne w stosunkach między członkami UE i NATO – podkreślił Lompart. Wyraził jednocześnie nadzieję, że „ta sprawa zostanie szybko wyjaśniona”.   Austriacki dziennik „Der Standard” oraz tamtejszy tygodnik informacyjny „Profil” podały w piątek, że są w posiadaniu listy instytucji oraz firm, wobec których niemiecka Federalna Służba Wywiadowcza (BND) prowadziła od końca lat 90. elektroniczną inwigilację. Na liście figurują między innymi urząd kanclerski oraz ministerstwa: spraw wewnętrznych, spraw zagranicznych, obrony i finansów, jak też mające swą siedzibę w Wiedniu agendy ONZ i ambasady szeregu państw, w tym Rosji, Ukrainy, Korei Północnej, Japonii, Izraela, USA, Australii, Francji i Polski.",,
„Sroga beka z Bartosza Arłukowicza”. Adrian Zandberg o kampanii PO,"Macie srogą bekę z Bartosza Arłukowicza biegającego z telefonem i nagrywającego, jak przybija piątki z ludźmi w miejscowościach, do których przyjeżdża – mówił w programie „#Jedziemy” lider partii Razem Adrian Zandberg.","Platforma Obywatelska ogłosiła rozpoczęcie kampanii, która „oparta będzie na kontakcie z Polakami”. W ramach tej kampanii Bartosz Arłukowicz zamieścił w internecie filmik, na którym wyśmiewa się z wyborcy, który podał mu rękę. Na filmie widać, jak europoseł PO, witając się z wyborcą  stwierdza: „Mówią, że jest pan najsłynniejszym wsparciem PiS w Węgrowie”. Gdy mężczyzna się oddala, Arłukowicz i osoby mu towarzyszące – m.in. Barbara Nowacka i Krzysztof Truskolaski wybuchają śmiechem. Adrian Zandberg w TVP Info skomentował zachowanie Arłukowicza. – Zabawne jest to, że kampanię wyborczą nie robi osoba, która ma rozpoznawalną twarz – powiedział. Polityk ocenił jednocześnie, kampanię robią także sami zwolennicy poszczególnych partii. – Prawdziwą siłą są setki, tysiące ludzi, którzy nie mają znanych twarzy i na masową skalę przekonują ludzi do swojego programu – mówił.Jak dodał, „liczy się to, co oni mają w głowach i sercach. Bo jeżeli nie będą chcieli wyjść i walczyć, wtedy kampanii wyborcza nie wychodzi”. Zandberg mówił też, że jego partia chce „polityki prospołecznej i wolnościowej”. – Takiej, gdzie państwo nie zostawia ludzi na lodzie, kiedy są w ciężkiej sytuacji ekonomicznej – zaznaczył.",,
Czaputowicz: Ewakuowano ambasador Polski w Iraku,"Beata Pęksa, ambasador RP w Bagdadzie, została ewakuowana ze względów bezpieczeństwa. – Mamy kontakt z polskim dowództwem. W jednej z tych baz są polscy żołnierze, ale wiemy na pewno, że oni nie ucierpieli w atakach w Iraku – powiedział w radiowej „Trójce” minister spraw zagranicznych Jacek Czaputowicz.","Ewakuacja została przeprowadzona na prośbę Brytyjczyków (polska placówka dyplomatyczna w Bagdadzie mieści się w strefie międzynarodowej na terenie Ambasady Wielkiej Brytanii). Sytuacja w Iraku i Iranie uległa gwałtownemu zaostrzeniu po tym, jak Amerykanie zabili w ataku w Bagdadzie najważniejszego dowódcę wojskowego Iranu, generała Kasema Sulejmaniego. W piątek 3 stycznia ambasada USA wezwała swoich obywateli do natychmiastowego wyjazdu z Iraku drogą lotniczą, a jeżeli to będzie niemożliwe, drogą lądową do krajów sąsiadujących z Irakiem.",,
