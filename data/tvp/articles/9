Likwidacja Baghdadiego: ranny psi komandos wrócił do służby,"Jednym z bohaterów operacji amerykańskich komandosów, która doprowadziła do śmierci przywódcy tzw. Państwa Islamskiego Abu Bakra al-Baghdadiego, jest pies, znany pod kryptonimem „K-9 Fighter”. Zwierzak ucierpiał w akcji, ale już wrócił do służby.","Amerykańskie wojsko nie ujawniło szczegółów, gdyż dane zwierzęcia są skrzętnie chronione.Szef sztabu armii USA gen. Mark Milley poinformował jedynie, że podczas sobotniej akcji pies został lekko ranny w tunelu podczas pościgu za Baghdadim, ale już wrócił do zdrowia.– Wykonał ogromną robotę – powiedział dziennikarzom gen. Milley. Odmówił jednak podania jakichkolwiek szczegółów dotyczących zwierzęcia. – Jest cały czas na służbie. Nie możemy ani pokazać jego zdjęć, ani zdradzić jego imienia, musimy chronić jego tożsamość – tłumaczył.Jednak wkrótce po wystąpieniu Milleya prezydent Donald Trump zamieścił na Twitterze zdjęcie bohaterskiego psa, którym okazał się owczarek belgijski malinois. Trump napisał w tweecie, że imię owczarka nie zostało odtajnione.Belgijskie malinois są rasą najczęściej wykorzystywaną przez wojsko, policję i służby specjalne. Siły zbrojne USA wykorzystują je jako psy tropiące, broniące żołnierzy i wykrywające ładunki wybuchowe.Psy tej razy cenione są przez wojsko za inteligencję oraz umiejętność obrony i „bycia agresywnym na rozkaz” – powiedział agencji AP szef Stowarzyszenia na rzecz Amerykańskich Psów Wojskowych Ron Aiello. – To jest właśnie taki pies, którego chce się mieć na czele takiego patrolu. Są zawsze na pierwszej linii. Idą z przodu – podkreślił Aiello.",,
„Nie wystarczą słowa. Musimy przeciwstawiać się terroryzmowi”,"– Nie ma ważniejszej sprawy w Europie niż bezpieczeństwo. Musimy się w tym zjednoczyć. Nie wystarczą wyłącznie słowa, które wypowiadamy po każdym takim bestialskim akcie terroryzmu. Musimy zacząć przeciwstawiać się zdecydowanie, twardo i mocno terroryzmowi – powiedziała w niedzielę premier Beata Szydło, pytana o komentarz do tragicznych wydarzeń z Londynu. Szefowa rządu zapewniła, że w Polsce nie ma zagrożenia terroryzmem. Minister spraw wewnętrznych podkreślił, że Polska przeciwdziała zagrożeniu także poza granicami kraju.","– Mogę zapewnić Polaków, że w tej chwili są bezpieczni; Polska jest bezpieczna, ale to nie znaczy, że służby nie czuwają, że nie monitorujemy tej sytuacji – powiedziała premier, proszona o komentarz do ataków, do których doszło w nocy z soboty na niedzielę w Londynie.  – Polski rząd, rząd Prawa i Sprawiedliwości stawia na bezpieczeństwo. Jesteśmy gotowi pomagać tam, gdzie pomoc jest oczekiwana. Polscy strażnicy graniczni są na granicy macedońsko-greckiej; byli na granicy węgiersko-serbskiej, bułgarsko-tureckiej, słoweńsko-chorwackiej, a więc wszędzie tam, gdzie nasi partnerzy oczekiwali takiego wsparcia – podkreślił Mariusz Błaszczak, szef ministerstwa spraw wewnętrznych.",,
Rzecznik rządu: Dziękuję pani premier Beacie Szydło za zaufanie,"„To był bardzo dobry, historyczny czas dla Polski i tytaniczna praca premier Beata Szydło dla naszej Ojczyzny” – napisał na Twitterze rzecznik rządu Rafał Bochenek i podziękował premier Beacie Szydło za zaufanie.","„To był bardzo dobry, historyczny czas dla Polski i tytaniczna praca premier Beata Szydło dla naszej Ojczyzny. Dziękuję pani premier Beacie Szydło za zaufanie i że mogłem pod Pani kierunkiem w tej wielkiej misji i służbie Polakom uczestniczyć. To były dobre dwa lata. Dziękujemy” – napisał Bochenek.",,
Setki lodowych kul na plaży. Piękne zjawisko na fińskiej wyspie,Niecodzienne zjawisko w Finlandii. Brzeg wyspy Hailuoto w Zatoce Botnickiej pokryły lodowe kule przypominające jaja albo piłki. Niezwykły widok uwiecznili na zdjęciach mieszkańcy.,"Jak relacjonują fińskie media, na największej wyspie w Zatoce Botnickiej 30-metrowy odcinek plaży od strony latarni morskiej został usłany setkami lodowych brył – mniejszych i większych,  uformowanych na kształt jaj lub piłek. Zdaniem ekspertów Fińskiego Instytutu Meteorologicznego (Ilmatietenlaitos), zjawisko lodowych czy śnieżnych kul jest dość rzadkie, a jego występowaniu sprzyjają odpowiednie warunki – tak w powietrzu, jak i w wodzie. Do powstania kul potrzebne są kamienie lub fragmenty roślin, wokół których może zacząć zbierać się lód. Odpowiednim miejscem do ich formowania są piaszczyste plaże. Jak wyjaśnił Jouni Vainio z instytutu, wiatr nie może być zbyt silny ani zbyt słaby, a temperatura wody – bliska temperaturze zamarzania. Przed weekendem na wyspie padał gęsty śnieg. Przy brzegu pływały małe i duże kawałki lodu, które obracane przez fale formowały się w bryły.Podobne zjawisko na brzegu Zatoki Botnickiej zostało zaobserwowane ostatnio na początku 2018 r., nieco na południe od pobliskiego miasta Oulu. Wtedy uformowane kule miały prawie metr średnicy. Wg fotografa Vesy Vainionpaa – relacjonowały dziennik „Iltalehti” czy „Helsingin Sanomat” – w tym roku największe bryły miały ok. kilkudziesięciu centymetrów średnicy. Przyznał, że podobne zjawisko – które zachodzi, gdy brzeg zatoki nie jest jeszcze zamarznięty – widział już wcześniej. Tym razem jednak – podkreślił – było to „po prostu piękne” i wyglądało, jakby te kule zostały ułożone na plaży „celowo”. Inny z fotografów, Risto Mattila twierdzi – jak przekazało publiczne radio Yle - że podobnego zjawiska nigdy nie widział wcześniej, chociaż mieszka w pobliżu brzegu zatoki od 25 lat. Według fotografów dobre zdjęcia udało się zrobić w ostatnią niedzielę, kiedy lodowych kul było najwięcej i słońce wyszło zza chmur.",,
"„Zagrożeniem dla Europy nie są populiści, ale terroryści”","Włoski wicepremier, szef MSW Matteo Salvini powiedział, że zagrożeniem dla Europy nie są populiści, ale islamscy terroryści. Podczas wiecu w Abruzji jako priorytet Unii Europejskiej wskazał „obronę granic, tradycji i bezpieczeństwa”. W środę Salvini odwiedzi Polskę i spotka się m.in. z prezesem PiS Jarosławem Kaczyńskim i szefem MSWiA Joachimem Brudzińskim.","– Mówią, że w Europie populiści stanowią zagrożenie. Czy populiści kogoś kiedykolwiek zabili? Prawdziwym zagrożeniem są islamscy terroryści; tacy jak ze Strasburga, którzy w imię ich Boga zabijają ludzi na ulicy – mówił Salvini w piątek wieczorem w miejscowości Montesilvano koło Pescary podczas wiecu przed lutowymi wyborami regionalnymi w Abruzji. Dopytywał: „Gdzie jest Europa?”.Odnosząc się do celów Ligi – swego ugrupowania – w ramach kampanii przed wyborami do Parlamentu Europejskiego włoski wicepremier oświadczył: „My będziemy działać na rzecz Unii, która robi mało rzeczy, ale dobrze”. – Jeśli Europa istnieje, niech broni swych granic, swych tradycji i bezpieczeństwa – stwierdził szef MSW.Podczas spotkania ze zwolennikami swego ugrupowania Matteo Salvini, który zaostrzył politykę imigracyjną Włoch, wyraził opinię, że integracja imigrantów jest możliwa tylko przy ich ograniczonej liczbie. Podkreślił, że również według Kościoła katolickiego należy przyjmować imigrantów w granicach możliwości.Jak zaznaczył, takie stanowisko prezentuje „Kościół lokalny, parafie, Kościół żyjący prawdziwymi problemami, które być może ktoś w Watykanie widzi tylko z daleka”. – Ja mówię, że integracja jest możliwa przy ograniczonej liczbie migrantów. Także katechizm Kościoła katolickiego mówi, że przyjmowanie cudzoziemca jest obowiązkiem w miarę możliwości, a według mnie my tę miarę już osiągnęliśmy – ocenił.",,
Rzecznik Putina: Nasi wojskowi uważnie obserwują plany zwiększenia sił USA w Polsce,"Rosyjscy wojskowi uważnie obserwują plany zwiększenia obecności militarnej USA w Polsce i „robią tak”, by te działania w żaden sposób nie zagrażały bezpieczeństwu Federacji Rosyjskiej – oświadczył rzecznik prezydenta Rosji Władimira Putina Dmitrij Pieskow.","– Nikt nie powinien mieć wątpliwości, że rosyjscy wojskowi z dużą uwagą odnotowują wszystkie te wiadomości, analizują informacje i robią tak, żeby podobne kroki w żaden sposób nie zagrażały bezpieczeństwu Federacji Rosyjskiej – powiedział Pieskow, pytany przez dziennikarzy, czy ze strony Kremla będzie jakaś reakcja na oświadczenie prezydentów USA Donalda Trumpa i Polski Andrzeja Dudy w sprawie zwiększenia amerykańskiej obecności wojskowej w Polsce i utworzenia eskadry samolotów bezzałogowych.Wcześniej w czwartek wiceszef MSZ Rosji Siergiej Riabkow powiedział, że Moskwa jest zaniepokojona decyzją Warszawy i Waszyngtonu o rozmieszczeniu w Polsce eskadry amerykańskich bezzałogowych statków powietrznych. – Pojawia się pytanie, jak to się odnosi do ustaleń między Rosją a NATO – dodał Riabkow.Kilku rosyjskich parlamentarzystów oświadczyło, że Moskwa odpowie na plany rozmieszczenia eskadry w Polsce i zapewniło, że Rosja dysponuje niezbędnymi do tego środkami.",,
„Pomnik Wojciecha Korfantego jest znakiem czasu i dziejowej sprawiedliwości”,"– Fakt, że dziś Wojciech Korfanty jako jeden z założycieli II Rzeczypospolitej otrzymuje w Warszawie swój pomnik, jest znakiem czasu i więcej, wyrazem dziejowej sprawiedliwości – powiedział abp Wiktor Skworc. Metropolita katowicki wygłosił homilię na mszy św. w bazylice archikatedralnej św. Jana Chrzciciela w Warszawie, która rozpoczęła uroczystości odsłonięcia pomnika Wojciecha Korfantego.","Mszy w Bazylice Archikatedralnej pw. Męczeństwa św. Jana Chrzciciela przewodniczył metropolita warszawski kard. Kazimierz Nycz. Wzięli w niej udział prezydent Andrzej Duda, parlamentarzyści, eurodeputowani, przedstawiciele władz samorządowych ze Śląska i z Warszawy, mieszkańcy Śląska, członkowie Zespołu Pieśni i Tańca Śląsk.W homilii metropolita katowicki abp Wiktor Skworc podkreślił, że to ważny dzień dla Śląska i dla Polski oraz że Wojciech Korfanty „na firmamencie postaci z Górnego Śląska pozostaje gwiazdą pierwszej wielkości”.Skworc przypomniał słowa Korfantego, który stanął na czele III Powstania Śląskiego: „Myśmy walczyli o duszę narodu śląskiego, Niemcy walczyli o śląskie kominy i skarby podziemne”.Przypomniał również wystąpienia Ślązaka, w których mówił, że każde państwo do swych obowiązków powinno zaliczać troskę o zdrowie ducha i duszy narodu, że jeżeli chodzi o moralne wychowanie obywatela, to pomiędzy Kościołem a państwem nie może być sprzeczności i rozbieżności, bo praca Kościoła i państwa w tej dziedzinie powinna się uzupełniać oraz że Kościół nigdy nie powinien mieszać się do walk partyjno-politycznych i zawsze stać ponad nimi.– Weźmy sobie do serca słowa naszego rodaka, który dla naszej ojczyzny nie tylko walczył i pracował, ale i cierpiał. Wiele wycierpiał od swoich. Co było dla niego najbardziej bolesne – stwierdził hierarcha.– Dziś Korfanty jako jeden z założycieli II RP otrzymuje w Warszawie swój pomnik, co jest znakiem czasu i wyrazem dziejowej sprawiedliwości. Dziękujemy III RP za oczekiwany gest włączenia Korfantego w grono ojców założycieli Polski, która zmartwychwstała. Oby obok pomnika nikt nie przechodził bezmyślnie – dodał. „Uroczystości są wyrazem sprawiedliwości dziejowej”  Kard. Kazimierz Nycz powiedział, że dzisiejsze „uroczystości są wyrazem sprawiedliwości dziejowej wobec tej osoby. W ten sposób dopełnia się to wszystko, co było obchodami 100-lecia niepodległości, do której ojców założycieli należy Wojciech Korfanty”.Przed mszą ulicami Starówki przeszła procesja prowadzona przez orkiestrę górniczą. Prezydent Andrzej Duda wraz z przedstawicielami samorządowych władz ze Śląska złożył wieniec pod tablicą upamiętniającą Korfantego w Bazylice Archikatedralnej. Pomnik w Warszawie W południe w obecności prezydenta Andrzeja Dudy, wicepremiera, ministra kultury Piotra Glińskiego i władz samorządowych – u zbiegu Al. Ujazdowskich i ul. Agrykola – został odsłonięty pomnik Wojciecha Korfantego.Pomnik upamiętnia jego ostatnie przemówienie na forum Reichstagu upadającej Rzeszy, wygłoszone 25 października 1918 r. Przywódca śląskiej chrześcijańskiej demokracji zażądał zjednoczenia wszystkich ziem polskich zaboru pruskiego i dostępu do morza. – Mości panowie, nie chcemy ani piędzi ziemi niemieckiej. Żądamy jedynie, w myśl postanowień punktu 13. programu Wilsona, własnej, jednej, złożonej z ziem trzech zaborów Polski – stwierdził Korfanty. Po jego wystąpieniu polscy posłowie do niemieckiego parlamentu zadecydowali, że są obywatelami odradzającej się Polski i nie będą dłużej zasiadać w parlamencie państwa zaborczego.Wojciech (Adalbert) Korfanty urodził 20 kwietnia 1873 r. w osadzie Sadzawka (obecnie Siemianowice Śląskie). W latach 1903-1912 i 1918 był posłem do Reichstagu oraz pruskiego Landtagu (1903-1918), gdzie reprezentował Koło Polskie. 25 października 1918 r. wystąpił w niemieckim parlamencie z żądaniem przyłączenia do państwa polskiego wszystkich polskich ziem zaboru pruskiego.W latach 1918-1919 był członkiem Naczelnej Rady Ludowej stanowiącej rząd Wielkopolski podczas powstania, a w 1920 r., jako mianowany przez rząd polski komisarz plebiscytu na Górnym Śląsku, kierował całością przygotowań organizacyjnych, propagandowych i politycznych. W maju 1921 r., po przegranym przez Polskę plebiscycie, stanął na czele III Powstania Śląskiego, które przyniosło korzystniejszy dla Polski podział Śląska.W odrodzonej Polsce w latach 1922-1930 Korfanty był posłem na Sejm z ramienia Chrześcijańskiej Demokracji. Od października do grudnia 1923 r. był m.in. wicepremierem w rządzie Wincentego Witosa i jego doradcą. Był wydawcą dzienników „Rzeczpospolita” i „Polonia”. Będąc na emigracji, został jednym z założycieli Frontu Morges, a później organizatorem i prezesem Stronnictwa Pracy powstałego z połączenia Chadecji i Narodowej Partii Robotniczej. Zmarł 17 sierpnia 1939 r. Spoczął w Katowicach. Jego pogrzeb stał się manifestacją patriotyczną Ślązaków.",,
O. Maksymilian Kolbe deportowany do Auschwitz 78 lat temu,78 lat temu Niemcy deportowali franciszkanina o. Maksymiliana Kolbego do obozu Auschwitz. Trafił tam 28 maja 1941 r. z więzienia na Pawiaku. W obozie oddał życie za współwięźnia. Kościół katolicki wyniósł męczennika na ołtarze.,"We wtorek rocznicę przywiezienia o. Kolbego do Auschwitz upamiętnią franciszkanie. Pomodlą się przed Ścianą Straceń na dziedzińcu bloku 11 w byłym niemieckim obozie Auschwitz. W tym miejscu Niemcy rozstrzelali wiele tysięcy osób, głównie Polaków. Złożą też kwiaty w celi śmierci o. Maksymiliana, która znajduje się w podziemiach tego bloku.W oświęcimskiej Państwowej Wyższej Szkole Zawodowej im. Witolda Pileckiego odbędzie się sesja kolbiańska. Wykłady poświęcone będą porównaniu męczeńskiej drogi o. Maksymiliana Kolbego i ks. Jerzego Popiełuszki. Zwieńczy ją msza św. w kaplicy Karmelitanek Bosych. O. Maksymilian Maria Kolbe w obozie otrzymał numer 16670. Historyk z Muzeum Auschwitz Teresa Wontor-Cichy powiedziała, że początkowo trafił do pracy przy zwożeniu żwiru na budowę parkanu przy krematorium. Potem dołączył do komanda w Babicach, które budowało ogrodzenie wokół pastwiska. W Auschwitz franciszkanin podupadł na zdrowiu. Trafił do szpitala obozowego. Więźniowie zaczęli otaczać go opieką. – Gdy poczuł się lepiej, wręcz wypchnięto go ze szpitala w obawie, by nie został w nim uśmiercony – mówiła Wątor-Cichy. – Później trafiał do lżejszych prac, początkowo w pończoszarni, gdzie reperowano odzież, a później w kartoflarni przy kuchni – dodała. Pod koniec lipca z obozu uciekł więzień. Za karę zastępca komendanta Karl Fritzsch zarządził apel. Wybrał dziesięciu więźniów i skazał ich na śmierć głodową. Wśród nich był Franciszek Gajowniczek. Opisując w 1946 r. tzw. wybiórkę Gajowniczek wspomniał wypowiedziane wtedy słowa: „Ach, jak żal mi żony i dzieci, które osierocam.” I dodał: „Udałem się na koniec bloku. Miałem iść do celi śmierci. Te słowa słyszał ojciec Maksymilian. Wyszedł z szeregu, zbliżył się do Fritzscha i usiłował ucałować go w rękę. Wyraził chęć pójścia za mnie na śmierć”. Egzekucje przez zagłodzenie budziły grozę wśród więźniów. Po ucieczce mężczyzny z bloku, w którym był więziony, komendant lub kierownik obozu wybierał podczas apelu dziesięciu lub więcej osób. Byli zamykani w jednej z cel w podziemiach bloku nr 11. Nie otrzymywali pożywienia ani wody. Po kilku, kilkunastu dniach umierali w straszliwych męczarniach. Na podstawie rejestru więźniów bloku nr 11 historycy ustalili kilka dat „wybiórek”. Ojciec Kolbe po dwóch tygodniach męki wciąż żył. 14 sierpnia 1941 r. został uśmiercony przez niemieckiego więźnia-kryminalistę Hansa Bocka, który wstrzyknął mu zabójczy fenol. Rajmund Kolbe urodził się 8 października 1894 r. w Zduńskiej Woli. W 1910 r. wstąpił do zakonu, gdzie przyjął imię Maksymilian. Studiował w Rzymie, gdzie w 1917 r. założył stowarzyszenie Rycerstwa Niepokalanej. Do Polski wrócił dwa lata później. W 1927 r. założył pod Warszawą klasztor-wydawnictwo Niepokalanów. Trzy lata później wyjechał do Japonii, skąd wrócił w 1936 r. Objął kierownictwo Niepokalanowa, który stał się największym klasztorem katolickim na świecie. We wrześniu 1939 r. Niemcy po raz pierwszy aresztowali Kolbego i franciszkanów. Duchowni odzyskali wolność w grudniu. 17 lutego 1941 r. Maksymiliana aresztowano po raz drugi. Trafił na Pawiak, a potem do Auschwitz. Polski franciszkanin został beatyfikowany przez papieża Pawła VI w 1971 r., a kanonizowany przez Jana Pawła II jedenaście lat później. Stał się pierwszym polskim męczennikiem podczas II wojny, który został wyniesiony na ołtarze.",,
"Duda: służby specjalne mają swoją specyfikę działania, to nie zawsze ładnie wygląda","– Polska stanęła na wysokości zadania po zamachach na WTC,  terroryzm trzeba zwalczać konsekwentnie – mówił w programie „Gość poranka” w TVP Info Andrzej Duda, europoseł PiS i kandydat tej partii na  prezydenta. Odniósł się w ten sposób do raportu śledczych Senatu USA nt. brutalnych metod przesłuchań CIA w tajnych ośrodkach poza granicami kraju. – Służby specjalne funkcjonują na całym świecie.  One mają swoją specyfikę działania, to nie zawsze ładnie wygląda – powiedział.","Senat USA opublikował we wtorek streszczenie swego raportu, w którym ocenia, że program przesłuchań, jaki CIA prowadziła w walce z terroryzmem, był niezwykle brutalny i nieskuteczny. W dokumencie nie padają nazwy państw, które współpracowały z USA i zgodziły się na działanie na ich terytorium tajnych ośrodków CIA, wiadomo jednak, że chodzi m.in. o Polskę.   –  Osobiście jestem bardzo zasmucony i zmartwiony, kiedy dzisiaj, niestety także i w naszym kraju, mówi się o Polsce w tym kontekście w sposób , który według mnie jest nieco oczerniając  – powiedział Andrzej Duda.  – Polska zachowała się w sposób bardzo dobry i bardzo godny po zamachach 11 września. To nie były  tylko zamachy na Stany Zjednoczone, to były zamachy na całą cywilizację Zachodu i Polska wtedy stanęła na wysokości zadania – podkreślił. „Sprawa Hofmana jest dla nas zamknięta” Zapytany, czy usunięty z PiS po „aferze madryckiej”  Adam Hofman ma szanse na powrót do partii, zapewnił, że  „sprawa jest zamknięta”.  Oskarżany o nieprawidłowości w rozliczaniu poselskich delegacji Hofman oświadczył kilka dni temu, że on oraz posłowie Adam Rogacki i Mariusz Antoni Kamiński zostali „wrobieni” i będą walczyć o oczyszczenie się z zarzutów.  – Każdy ma prawo walczyć o swoje dobre imię – skomentował Andrzej Duda. – Sprawa pana posła Adama Hofmana i naszych kolegów z Prawa i Sprawiedliwości,  którzy – według wszelkich dostępnych informacji – dokonali złamania zasad, została przez PiS zakończona szybko. Panowie rozstali się z partią i ten temat jest dla nas zamknięty – powiedział Andrzej Duda. „Sikorski był surowym sędzią, a sam ma problemy” Andrzej Duda odniósł się również do zarzutów kierowanych pod adresem marszałka Radosława Sikorskiego – że  jeździł prywatnym samochodem za pieniądze z sejmowej kasy.– Pan marszałek  Sikorski jest w bardzo specyficznej roli, dlatego że był surowym sędzią Adama Hofmana  i jego kolegów . Wtedy stawał przed opinia publiczną, grzmiał; dzisiaj okazuje się, że sam ma poważne problemy, dlatego że najprawdopodobniej, z tego co słyszymy, w jego oświadczeniach, które składał jako poseł, znajdują się bardzo poważne nieścisłości.  Oczywiście najprawdopodobniej, bo ja tych oświadczeń nie widziałem. (…) Trzeba to zweryfikować – powiedział gość TVP Info.",,
USA zaniepokojone wzrostem antysemityzmu. „Żadne społeczeństwo nie jest doskonałe”,"Elan Carr, wysłannik amerykańskiego rządu do spraw antysemityzmu, wyraził zaniepokojenie rosnącym poziomem antysemityzmu na świecie. Według niego sprawa ta dotyczy zarówno Stanów Zjednoczonych, jak i krajów Europy, w tym Polski. Przyznał jednak, że w naszym kraju nie widać ataków fizycznych na Żydów.","Dyplomata, który gości w Warszawie, podkreślił, że poziom antysemityzmu jest niepokojący i rośnie na całym świecie, także w Stanach Zjednoczonych, w Europie i w Polsce. Wskazał, że z antysemityzmem należy walczyć.– Jestem zaniepokojony wzrostem tego poziomu wszędzie. Według wszelkich statystyk, widać to w różnych krajach Europy w rosnącej liczbie gwałtownych ataków na Żydów, choć, dzięki Bogu, nie widać tego w Polsce. Widać także zwiększoną liczbę incydentów antysemickich związanych z mową nienawiści w mediach społecznościowych i w innych miejscach. Widać to w innych częściach Europy i widać to także tutaj – Carr.W lutym tego roku izraelski minister spraw zagranicznych Israel Katz powiedział, że Polacy „wyssali antysemityzm z mlekiem matki”. W reakcji na te słowa premier Mateusz Morawiecki odwołał wizytę w Jerozolimie. Amerykański dyplomata nawiązał do tej wypowiedzi i podkreślił, że stwierdzenia o antysemityzmie wszystkich Polaków są nieuprawnione.– Spędziłem w Polsce kilka dni. Teraz jestem w Warszawie, byłem w Krakowie. Spotkałem wielu Polaków, którzy kochają Żydów i nienawidzą antysemityzmu. Czy wśród Polaków są antysemici? Tak, ale takie osoby są wszędzie i myślę, że wszyscy powinniśmy to przyznać, a nie ukrywać tego i powinniśmy z tym walczyć. Żadne społeczeństwo na świecie nie jest doskonałe – dodał. Ustawa 447Elan Carr rozmawia w Warszawie z przedstawicielami polskiego rządu, działaczami społecznymi i środowiskami żydowskimi, zarówno o Ustawie 447, jak i o relacjach Polaków i Żydów.Z raportu opublikowanego w listopadzie ubiegłego roku przez Agencję Praw Podstawowych Komisji Europejskiej wynika, że dziewięciu spośród dziesięciu Żydów uważa, iż poziom antysemityzmu wzrósł w ciągu ostatnich pięciu lat. Według tego samego raportu w 2017 r. w Polsce zanotowano spadek liczby incydentów antysemickich. Doszło do 73 takich przypadków, podczas gdy w 2016 r. było ich 101, a w 2015 r. – 167. Według raportu incydenty w Polsce to głównie różne formy mowy nienawiści, graffiti i napisy, także w internecie.Według danych opublikowanych przez władze Izraela w 2018 r. na świecie doszło do największej liczby aktów antysemickich od początku lat 90. Izraelskie ministerstwo do spraw diaspory twierdzi, że największy, ponad 70-proc. wzrost napaści na tle antysemickim zanotowano w Wielkiej Brytanii. Z kolei według danych niemieckiego rządu liczba napadów na tle antysemickim wzrosła w Niemczech w 2018 r. o 10 proc. w stosunku do roku ubiegłego.",,
Od godz. 14 w środę można starać się o bilety na EURO 2020,"Już od godz. 14.00 – na stronie euro2020.com/tickets – kibice futbolu będą mogli składać aplikacje o bilety na mecze EURO 2020. Akcja potrwa do 18 grudnia do godziny 14:00. Jeśli zapotrzebowanie na wejściówki przekroczy dostępną pulę, będzie losowanie.","Jedna osoba może aplikować o maksymalnie 4 bilety. Ceny rozpoczynają się od 50 euro w przypadku miast gospodarzy z grupy A (Dania, Wielka Brytania, Niemcy, Irlandia, Włochy, Holandia, Rosja, Szkocja, Hiszpania) oraz 30 euro w przypadku miast gospodarzy z grupy B (Azerbejdżan, Węgry, Rumunia). Polscy kibice, jak widać, będą musieli zapłacić więcej.Bilety dostępne będą w trzech kategoriach cenowych: Kategoria 1 – centralnie ulokowane bilety wzdłuż linii bocznej boiska; Kategoria 2 – w większości na łukach stadionu oraz Kategoria 3 – miejsca za bramkami. Kilka zasad: 1. Jedna osoba może złożyć tylko jedną aplikację. 2. Nie jest możliwe aplikowanie o bilety na dwa mecze odbywające się tego samego dnia. 3. Bilety zostaną przyznane w wyniku losowania. 4. Nie ma znaczenia, czy aplikacja została złożona na początku, czy pod koniec trwania fazy sprzedaży. 5. Płatność za bilety (w EURO) musi zostać wykonana w ciągu 10 dni od momentu otrzymania informacji i przyznanych biletach, za pomocą ALipay, karty kredytowej bądź debetowej.Kibicom, aby zminimalizować ryzyko zakupu biletów nieważnych, nieistniejących bądź sfałszowanych, zaleca się transakcje wyłącznie poprzez portal UEFA.com. Szczegóły dostępne są na stronie PZPN. Reprezentacja Polski zagra 15 czerwca, o godz. 18:00 z triumfatorem baraży (Bośnia i Hercegowina, Słowacja, Irlandia, Irlandia Północna) w Dublinie, 20 czerwca, godz. 21:00 z Hiszpanią w Bilbao oraz 24 czerwca, o godz. 18.00 ze Szwecją również w Dublinie.",,
„Stolica jest przykładem patologii czystej wody”,"– W takich sytuacjach kryzysowych różne są metody. Jedni mówią, że trzeba stawić czoła, drudzy, że przeczekać. Trudno znaleźć właściwie słowa na to, co się stało przez wiele lat w Warszawie – mówił w programie „Kwadrans polityczny” były premier Leszek Miller na temat afery reprywatyzacyjnej.","W poniedziałek ma odbyć się nadzwyczajna sesja Rady Warszawy w sprawie afery reprywatyzacyjnej. Wniosek w tej sprawie złożyli radni klubu PiS. Główna osoba oczekiwana na sesji nie będzie obecna, bowiem prezydent miasta Hanna-Gronkiewicz-Waltz zapowiedziała, że wyjeżdża na dawno zaplanowany urlop.– Tutaj jak w soczewce mamy związki przestępcze, połączenie działań lokalnych polityków z aparatem sprawiedliwości, policją. Jeżeli ktoś chciałby w dzisiejszej Polsce pokazać  patologię najczystszej wody to niestety nasza stolica jest tego przykładem – mówił Miller. „Nie można wykorzystywać swoich możliwości kosztem gnębienia innych”We wtorek „Fakt” opisał sprawę, która ma swój początek w latach 60. Wówczas grupa mieszkańców stołecznej Woli wybudowała zgodnie z prawem garaże na gruncie należącym do Skarbu Państwa. Do początku lat 90. były one użytkowane na podstawie umowy najmu. Miasto zmieniło jednak najem w dzierżawę, ale obiecało mieszkańcom oddanie gruntów w wieczyste użytkowanie, gdy wyjaśni się ich sytuacja prawna. W sytuacji mieszkańców nic się nie zmieniło aż do marca ub. roku, gdy każdy z właścicieli ok. 20-metrowych garaży otrzymał z ratusza pismo, w którym poinformowano że grunty wraz z budynkami zostały oddane w wieczyste użytkowanie „spadkobiercom przedwojennych właścicieli”. Kilka miesięcy później mieszkańcy otrzymali kolejne pisma, w których kancelaria radcowska Pin Legal domagała się wydania gruntów i garaży w terminie 30 dni. Komu? Po interwencji mieszkańców kancelaria przysłała kolejne pismo, w którym pojawiło się nazwisko sędziego Rymara oraz jego dwóch córek. Autor pisma nie chciał jednak komentować sprawy. Z kolei sędzia TK Stanisław Rymar w ogóle nie odpowiedział na pytania dziennikarzy. Według ekspertów, tereny są warte ""dziesiątki milionów złotych"". Zdaniem Millera ludzie, którzy zajmują odpowiednią pozycję w życiu politycznym, społecznym, czy gospodarczym powinni zwracać uwagę na takie rzeczy, żeby nie wykorzystywać swoich możliwości kosztem gnębienia innych i wyzyskiwania. „Ten list może się podobać wielu liderom UE”W programie poruszony został temat listu Donalda Tuska do 27 państw UE. Przewodniczący RE napisał w nim, że Europa mierzy się z trzema zagrożeniami o dużej skali.  Podkreśla w nim, że Europa nie może być już pewna wsparcia USA. „Tusk widzi Trumpa jako zagrożenie dla Europy” – tak komentuje go BBC. – Rozumiem, że Donald Tusk wystosował ten list dając sygnał, że jest gotów podjąć się wysiłku kierowania RE w kolejnej kadencji. Szuka sprzymierzeńców, ten list może się podobać wielu liderom UE – stwierdził Miller. Dodał, że zabrakło mu w tym liście pokazania powodów wewnętrznych złej sytuacji w Europie. – Są co najmniej dwa bardzo poważne. Spowodowanie niekontrolowanego napływu uchodźców i tu pani kanclerz Merkel zachowała się jak właścicielka UE. A drugi problem to ekonomiczna surowość, która doprowadziła do cięcia wydatków społecznych, socjalnych, wzrostu nierówności, pogorszenia sytuacji ekonomicznej. Na ten temat Tusk nie mówi ani jednego słowa – powiedział. Przyznał jednak, że ma nadzieję, że Tusk zostanie przewodniczącym RE na drugą kadencją. „Trzeba traktować kanclerz Merkel z należytym szacunkiem i powagą”Pytany o wizytę kanclerz Merkel w Warszawie, która ma się odbyć we wtorek, Miller stwierdził, że dobrze by było aby ta wizyta ociepliła stosunki polsko-niemieckie. – Dopóki nie ma innego kanclerza, to trzeba traktować kanclerz Merkel z należytym szacunkiem i powagą. Bardzo dobrze, że w polityce Jarosława Kaczyńskiego widać pewien zwrot, jeszcze kilka miesięcy temu naszym sojusznikiem strategicznym miała być Wielka Brytania. To był pomysł z kategorii dziwacznych – mówił. Jego zdaniem niezależnie kto będzie kanclerzem, Niemcy dla Polski będą zawsze bardzo ważnym partnerem.",,
Premier Szydło: Polska będzie broniła zasad tworzących UE,"– Dla wzajemnego szacunku, dla solidarności, dla poczucia wspólnoty jest potrzebne uszanowanie zdania wszystkich państw członkowskich (…). Nie ma zgody na to, aby państwo członkowskie, które ma inną opinię, nie było wysłuchane. Nie ma zgody dla burzenia fundamentu jedności, na którym zbudowana jest Unia Europejska – powiedziała w Brukseli Beata Szydło przed dwudniowym szczytem Unii Europejskiej.","W Brukseli zakończyła się rozmowa między premier Beatą Szydło i kanclerz Niemiec Angelą Merkel. Wcześniej doszło do spotkania premierów państw Grupy Wyszehradzkiej, poprzedzające dwudniowy szczyt Unii Europejskiej. W południe szefowa polskiego rządu rozmawiała z premierem Szwecji. Głównym tematem rozmów premier Beaty Szydło z kanclerz Merkel i szefami rządów Czech, Słowacji i Węgier była kandydatura Jacka Saryusz-Wolskiego na stanowisko przewodniczącego Rady Europejskiej. Polski rząd ogłosił, że nie popiera kandydatury Donalda Tuska na ten urząd.      Wybór szefa Rady Europejskiej na kolejną kadencję i dyskusja o przyszłości Unii Europejskiej to główne tematy szczytu Unii Europejskiej.",,
Niemcy zadowoleni z zamknięcia trasy bałkańskiej. „Wędrówka uchodźców skończyła się”,"Liczba imigrantów przybywających do Niemiec wynosi mniej niż jedną dziesiątą tego, co notowaliśmy jesienią ubiegłego roku – powiedział w czwartek szef niemieckiego MSW Thomas de Maizière. To reakcja na zamknięcie tzw. trasy bałkańskiej, którą migranci przybywali do Europy Zachodniej.","De Maizière podkreślił, że obecnie najważniejszym zadaniem jest pomoc Grecji w opiece nad uchodźcami oraz zabezpieczenie granic – podaje Deutsche Welle. – Wędrówka uchodźców trasą bałkańską skończyła się  – powiedział niemiecki polityk. W środę Słowenia zdecydowała, że nie będzie wpuszczała żadnych migrantów. Tym samym zamknięty został główny szlak, którym imigranci i uchodźcy docierali na Zachód. De Maizière ostrzegł, że teraz migranci mogą zacząć korzystać z innych tras, m.in. przez Albanię. Sytuację na granicach pozytywnie oceniła także minister spraw wewnętrznych Austrii Johanna Mikl-Leitner. – Trzeba uczciwie powiedzieć uchodźcom: nie ma już możliwości przedostania się trasą bałkańską, trasa ta jest zamknięta, bowiem w ten sposób nie budzi się nadziei ani oczekiwań – stwierdziła.",,
„Frankenstein może ożyć”. Hofman kpi z Nowoczesnej,"Nowoczesna może ożyć – ocenił w rozmowie z radiem RMF FM Adam Hofman, były rzecznik PiS. – Jak Frankenstein, ale może – ironizował. W jego ocenie Ryszard Petru szuka wyjścia z trudnej sytuacji. – Od jakiegoś czasu zrozumiał, gdzie był błąd, i nawet na tym polu próbuje odbudować poparcie. Pamięć społeczna jest muchówkowa – przekonywał.","Hofman przewiduje również przyszłość PO. – Donald Tusk pojednoczy i Schetyna zostanie częścią zjednoczonej opozycji – tak myślę. Taki jest plan w Brukseli i też jest w Brukseli nie na rękę – było to widać w momencie czterech słynnych pytań zadanych przez PiS. Proszę zauważyć, że na Schetynę nie rzucili się dziennikarze bliscy „dobrej zmianie” – dowodził.Były rzecznik PiS odradza również rekonstrukcję gabinetu Beaty Szydło. – Jest rząd, który trzyma popularność partii – co zmieniać, jak działa? Wyjmie się jednego ministra, który ma kontrowersyjne wypowiedzi, ale to jest jakieś środowisko polityczne – to wywołuje burzę polityczną – tłumaczył.Plotki o rekonstrukcji– Jesteśmy na etapie, że na giełdzie krążą plotki o rekonstrukcji. Wszyscy są poddani plotkom. Przed kongresem zawsze jest takie wzmożenie. Każda rekonstrukcja daje trochę oddechu, ale daje też trochę konfliktu – zaznaczył. – PiS jest bezalternatywny, bo opozycja jest jaka jest – ocenił Hofman.Gość RMF FM stwierdził także, że już w przyszłym roku prezydent Andrzej Duda powinien „odpalić kampanię wyborczą”. – Musi pozamykać pewne rzeczy, które się pootwierały, od kabaretowych po poważne. Od próby zrobienia go negatywną ikoną kabaretowej popkultury po poważniejsze polityczne. Musi wrócić do Andrzeja Dudy z kampanii wyborczej. Myślę, że Krzysztof Łapiński i jego zaplecze tę atmosferę będzie próbowało odbudować – wskazał.",,
„Unia poradzi sobie z kłopotami”,"– W dzisiejszym świecie Europa może się liczyć, o tyle o ile będzie zjednoczona, bo nawet najsilniejsze kraje europejskie w pojedynkę nie mają szans. Z tych przesłanek wynika, że Unia poradzi sobie z obecnymi kłopotami – uważa były prezydent Aleksander Kwaśniewski, gość TVP Info.",,,
Konstytucja do zmiany. Władze Chile przystały na postulat protestujących,Chilijscy politycy osiągnęli porozumienie dotyczące jednego z ważniejszych postulatów uczestników masowych protestów – zmian w konstytucji. Obecna konstytucja została przyjęta w referendum ogólnokrajowym w 1980 roku za czasów rządu generała Augusto Pinocheta.,"Po trwającej wiele godzin dyskusji w chilijskim parlamencie, w której wzięli udział liderzy wszystkich ugrupowań politycznych z wyjątkiem Partii Komunistycznej, ustalono datę referendum. Odbędzie się ono w kwietniu 2020 roku.W referendum Chilijczycy będą musieli odpowiedzieć na dwa pytania: czy chcą nowej konstytucji i jaki organ powinien być odpowiedzialny za jej zredagowanie. Przywódcy polityczni, którzy podpisali porozumienie, uznali je za „historyczne” ze względu na fakt, że nigdy w Chile nie sporządzono konstytucji z udziałem obywateli. Nadal trudno jest przewidzieć, kiedy zakończą się protesty w Chile. Wiele osób publicznych pozytywnie odniosło się do decyzji o zmianie konstytucji, uznając porozumienie za „historyczne” i zaapelowało o „pokój społeczny”. Demonstranci domagają się między innymi zakończenia „systemu nadużyć” i większej sprawiedliwości społecznej.",,
"Krakowscy radni chcą, aby mięso było oznaczone",Mięso w sklepach powinno być znakowane na wzór jaj - twierdzą krakowscy rani i apelują do rządu o wprowadzenia odpowiednich przepisów. Rada Miasta przyjęła rezolucję w sprawie oznaczenia m. in. wołowiny i wieprzowiny specjalnymi numerami w zależności od rodzaju hodowli.,"Z propozycją wprowadzenia przepisów wyszedł krakowski radny Łukasz Wantuch, który podkreśla, że obecnie klient w sklepie nie wie z jakiej hodowli pochodzi mięso. – Dajmy ludzion możliwośc wyboru. Dajmy mieso kategorii 0, 1, 2, 3 - tak, jak jest z jajkami. Zero to te ekologiczne, hodowane w dobrych warunkach, trójka - to hodowla przemysłowa. My nie zakazujemy, ale stwarzamy konsumentowi możliwośc wyboru- podkreśla Wantuch. Przepisy chroniłby nie tylko konsumentów, ale też polskich producentów.– To jest w interesie konsumenta, zwierząt, ale tez polskich rolników. Teraz rolnik sprzedaje mięso, trafia to do wielkiej ubojni, gdzie konkuruje z 25 milionami świń, które są zabijane w Danii co roku. Niech konsument ma prawo wyboru i to tez jest jedna z cech tej rezolucji – dodaje.",,
Mieli szpiegować dla Korei Północnej. Jest akt oskarżenia,Czterech Chińczyków oskarżono zaocznie w USA o szpiegowanie na rzecz północnokoreańskich podmiotów „zaangażowanych w rozprzestrzenianie broni masowego rażenia”. Informację przekazał zastępca prokuratora generalnego ds. bezpieczeństwa narodowego John Demers.,"Właściciel chińskiej firmy Dandong Hongxiang Industrial Development, Ma Xiaohong, oraz jej dyrektorzy – Zhou Jianshu, Hong Jinhua i Luo Chuanxu – zostali zaocznie postawieni w stan oskarżenia w poniedziałek przez wielką ławę przysięgłych stanu New Jersey.Według resortu sprawiedliwości oskarżeni nie zostali ujęci i przebywają prawdopodobnie w Chinach.Akt oskarżenia głosi, że za pomocą bardzo licznych firm wydmuszek oskarżeni wspierali północnokoreański bank KKBC, który od 2009 r. jest odcięty, w ramach sankcji gospodarczych, od transakcji w dolarach.W maju na 20 lat więzienia w związku z zarzutami o szpiegostwo na rzecz Chin, osłabianie bezpieczeństwa USA i składanie fałszywych zeznań skazano Kevina Patricka Mallory'ego, który był wieloletnim współpracownikiem Centralnej Agencji Wywiadowczej (CIA).",,
"„Franciszek nie lubi ostentacji, blichtru watykańskiego”","Juan Grabois to argentyński prawnik i wykładowca akademicki, był zaufanym współpracownikiem Jorge Bergoglio, kiedy ten był biskupem Buenos Aires. W studiu TVP Info mówił m.in. o początkach swojej przyjaźni z obecnym papieżem.","– Jorge Bergoglio lubił wychodzić na ulicę, lubił jeździć tramwajem, autobusami, lubił rozmawiać ze zbieraczami śmieci, których było wówczas wielu na ulicach Buenos Aires, walczył przeciwko handlowi ludźmi, nigdy nie lubił ostentacji  – wspomina argentyński prawnik, który papieża Franciszka pamięta jeszcze z czasów, gdy ten mieszkał w Argentynie. W studiu TVP Info opowiadał o swojej wieloletniej przyjaźni z Jorge Bergoglio.Juan Grabois to argentyński prawnik i wykładowca akademicki, był zaufanym współpracownikiem Jorge Bergoglio, kiedy ten był biskupem Buenos Aires. W wieku osiemnastu lat zaczął pomagać biednym mieszkańcom Buenos Aires. Wtedy też spotkał przyszłego papieża, gdy ten był jeszcze kardynałem. – Kardynał Bergoglio wspierał nas w staraniach o stypendia. Nie pytał nas o nic, nie pytał w co wierzymy, jaką wyznajemy ideologię, po prostu nam pomagał – opowiadał w studiu TVP Info, Juan Grabois.",,
Prawie dwa razy więcej niż zakładały prognozy. Sukces filmu „Nieplanowane”,"W ciągu pierwszych dni wyświetlania „Nieplanowane” zobaczyło ponad 49 tys. widzów. Był to czwarty z kolei najchętniej oglądany film w weekend. Zdobył też pierwsze miejsce, jeśli chodzi o liczbę widzów na seans.","Jak informuje Przemysław Wręźlewicz z Rafael Film, który jest dystrybutorem „Nieplanowanych” w Polsce, dotychczas film obejrzało 49581 osób. – To prawie dwa razy więcej, niż zakładały niektóre prognozy. Spotkaliśmy się z szacunkami, według których film miało obejrzeć w tym czasie ok. 27 tys. widzów. Jesteśmy bardzo zadowoleni z tego wyniku – podkreśla. Zaznacza, że w niektórych kinach frekwencja była ogromna. – W jednym z dużych kin w Krakowie zabrakło biletów, w związku z czym zorganizowano dodatkowy seans. W innych chętnych było mniej, ale ogólnie wynik daje szansę, że w wielu miejscach obraz będzie nadal wyświetlany – zaznacza.",,
Morawiecki za Szydło. Unijni dyplomaci liczą na bardziej intensywne kontakty między Polską i UE,"– Premier Morawiecki jest doskonale znanym i dobrze postrzeganym w Brukseli politykiem. Podczas wizyt w stolicy Belgii nie ograniczał się do spotkań rutynowych na poziomie ministrów, ale brał też udział w konferencjach i debatach – relacjonuje korespondentka TVP w Brukseli Dominika Ćosić. Dyplomaci w nieoficjalnych rozmowach z naszą reporterką wyrażali nadzieję na bardziej intensywne kontakty Polska - UE. – Liczą, że premier Morawiecki będzie częściej przyjeżdżał do Brukseli niż premier Szydło, którą zresztą bardzo dobrze oceniali i postrzegali – podkreśla Ćosić.",,,
"„Die Welt”: Pojednanie Zachodu z Rosją niemożliwe, konieczna strategia siły","Pojednanie Zachodu z Rosją nie jest w najbliższym czasie możliwe – pisze w środę dziennik „Die Welt”, przytaczając przykłady z ostatnich dni: wykluczenie Aleksieja Nawalnego z wyborów prezydenckich oraz incydent z rosyjskim okrętem na Morzu Północnym.","– Nawalny załatwiony odmownie, Brytyjczycy sprowokowani na Morzu Północnym – dyktatura (prezydenta Rosji Władimira) Putina pokazuje po raz kolejny swoje autorytarne oblicze  – pisze autor komentarza Klaus Geiger.Zarówno wykluczenie z wyborów jedynego liczącego się opozycjonisty Nawalnego, jak i incydent z udziałem rosyjskiego okrętu zawierają jedno zasadnicze przesłanie dla świata: „Nie wchodźcie w konflikt z Władimirem Putinem” – czytamy w „SZ”. Zdaniem autora celem rosyjskich władz jest zastraszanie przeciwników – tak w kraju, jak i za granicą. Komentator podkreśla, że Nawalny nie dawał i nadal nie daje się zastraszyć.  – Opozycjonista wie, że szanse mają tylko wytrwali. Putinowski system uważa ustępstwa i kompromisy za oznaki słabości. Zachód powinien, a nawet musi się tego od Nawalnego nauczyć – pisze Geiger.– Kto jest chwiejny, ten przegrywa. Jeżeli w najnowszej rosyjskiej historii jest jakiś motyw przewodni, to taki: Rosja Putina bierze to, co zdoła sobie wyszarpać, i nie cofa się przed niczym: ani przed kłamliwą propagandą, ani przed łamaniem prawa międzynarodowego, a już na pewno nie przed ignorowaniem demokratycznych zasad – podkreśla niemiecki dziennikarz. – Powstrzymać Putina może tylko ten, kto stawi mu czoło. Zademonstrowała to (kanclerz Niemiec) Angela Merkel w kwestii konfliktu na Ukrainie, gdy w Mińsku pokazała prezydentowi (Rosji), gdzie przebiega granica, której nie może przekroczyć – pisze Geiger. Zdaniem publicysty „Die Welt” Zachód musi wykazać się twardą postawą wszędzie tam, gdzie dochodzi do militarnych prowokacji ze strony Rosji.",,
"Prezydent o Brexicie: musimy zachować jedność, aby uniknąć efektu domina","– Teraz musimy zachować jedność i spójność. Po drugie trzeba czynić wszystko, aby uniknąć efektu domina, tzn. aby społeczeństwa kolejnych krajów nie zadeklarowały, że nie chcą być członkami europejskiej wspólnoty – tak prezydent Andrzej Duda komentował decyzję Wielkiej Brytanii o wyjściu z Unii Europejskiej. Prezydent dodał, że „trzeba sobie odpowiedzieć, dlaczego Brytyjczycy podjęli taką decyzję”. – Czy nie jest tak, że Unia Europejska zbyt wiele narzuca krajom, które do niej należą – pytał Duda.",,,
Ojczyzna i „włoszczyzna”. Skandaliczna akcja Jachiry,"Kandydatka Koalicji Obywatelskiej do Sejmu postanowiła w piątek wesprzeć Młodzieżowy Strajk Klimatyczny. Chwalona przez liderów Platformy działaczka przyszła pod Pomnik Polskiego Państwa Podziemnego i Armii Krajowej, żeby zrobić sobie zdjęcie z transparentem „Bób, Hummus, Włoszczyzna”. Zdjęcie Jachira wrzuciła na Twittera.","Pomnik znajduje się w pobliżu budynku Sejmu. Na monumencie postawionym w hołdzie dla żołnierzy Armii Krajowej, którzy oddawali swoje życie za Polskę w czasie II wojny światowej, umieszczono napis „Bóg Honor Ojczyzna”.   „Dramat, że tacy ludzie startują do Sejmu” – skomentował zdjęcie Jachiry jeden z internautów.  „Są pewne granice!”, „Dno”, „Wstyd!” – piszą inni.  Jachira stała się znana dzięki filmikom, w których w specyficzny sposób krytykowała Zjednoczoną Prawicę. W jednym z takich materiałów oświadczyła, że „istotą funkcjonowania” Prawa i Sprawiedliwości „było dostarczanie młodych mężczyzn Jarosławowi Kaczyńskiemu”. W innym filmie parodiowała chrześcijańską modlitwę, posługując się m.in. przekręconymi fragmentami wyznania wiary. Stwierdziła też m.in., że „polski naród zabił więcej Żydów niż Niemców”.",,
Zmodyfikowana „doktryna Gierasimowa”. „Powróciła retoryka z czasów zimnej wojny”,W niedawnym wystąpieniu szef Sztabu Generalnego sił zbrojnych Rosji generał Walerij Gierasimow sformułował program przygotowań do wojny na dużą skalę – pisze w poniedziałkowej „Nowej Gaziecie” komentator wojskowy Paweł Felgenhauer.,"Publicysta analizuje wystąpienie Gierasimowa podczas konferencji na temat przyszłości rosyjskiej strategii wojennej, która odbyła się 2 marca w Akademii Nauk Wojskowych. Podobnie jak niedawno amerykański dziennik „New York Times”, tak i Felgenhauer porównuje tezy Gierasimowa z jego wystąpieniem na analogicznej konferencji w 2013 roku, w którym mówił on o metodach wojny hybrydowej i które nazwano na Zachodzie „doktryną Gierasimowa”.Sześć lat później nowy wykład Gierasimowa „należy uznać za znacznie zmodyfikowaną, w warunkach coraz bardziej napiętej globalnej konfrontacji z Zachodem, nową »doktrynę Gierasimowa«” – ocenia Felgenhauer. Zwraca uwagę na zmianę tonu i zauważa, że „do oficjalnych dokumentów powróciła retoryka z czasów kulminacji zimnej wojny”: Stany Zjednoczone i ich sojuszników nazywa się „agresorami” i „prawdopodobnymi przeciwnikami”, tak jak 50 lat temu.„Sztab generalny przez wszystkie poprzednie lata »opracowywał koncepcje dotyczące neutralizowania działań agresywnych«” – relacjonuje wystąpienie Gierasimowa komentator „Nowej Gaziety”. Z wystąpienia wynika, że odpowiedź Rosji będzie opierać się na działaniach nazwanych przez Gierasimowa „strategią aktywnej obrony” i „kompleksem działań uprzedzających w celu zneutralizowania zagrożeń dla bezpieczeństwa państwa”.Felgenhauer uważa, że analogiczną koncepcję „aktywnej obrony” rozwijał przez 40 lat Sztab Generalny ZSRR. Również i teraz koncepcja zakłada „rozlokowywanie jednocześnie sił powstrzymywania zarówno jądrowego, jak i niejądrowego”. Poprzednią „strategię Gierasimowa”, która „kładła akcent na działania hybrydowe”, komentator nazywa „umiarkowaną”i ocenia, że teraz nie jest już przydatna. „Oczywiście, pozostają w arsenale wszelkie »środki asymetryczne, polityczne, gospodarcze, informacyjne i inne środki pozawojskowe«” – pisze, cytując wypowiedzi Gierasimowa. Teraz jednak, zgodnie z przytoczonymi słowami szefa Sztabu Generalnego zasadniczą treść strategii wojskowej „stanowią kwestie przygotowania do wojny i jej prowadzenia przez siły zbrojne”. „W ciągu sześciu lat wszystko powróciło na swoje miejsce, jak w dawnym dobrym radzieckim podręczniku wojskowym, z którego uczono kiedyś obecnych najwyższych dowódców” – komentuje Felgenhauer.Ekspert zwraca uwagę na słowa Gierasimowa o tym, że Rosja powinna zapewnić sobie „przewagę techniczną, technologiczną i organizacyjną nad wszelkim potencjalnym przeciwnikiem”. Podkreśla, że szef sztabu wskazał na konieczność zaopatrywania armii we wszelki niezbędny sprzęt jeszcze w czasie pokoju, ponieważ – jak mówił Gierasimow – stopień komplikacji współczesnego uzbrojenia raczej nie pozwala na uruchomienie produkcji w szybkim tempie w czasie, gdy konflikt zbrojny już się rozpocznie.Zdaniem Felgenhauera koncepcje te oznaczają, że „siły zbrojne Rosji powinny mieć przewagę nad połączonymi siłami pozostałej ludzkości”. Właśnie takie cele przyświecały radzieckiemu sztabowi generalnemu – przypomina komentator. Jak dodaje, cel ten został osiągnięty pod koniec lat 80. XX wieku, jeśli chodzi np. o ogólną liczbę czołgów czy głowic jądrowych. Wówczas jednak ZSRR nie wytrzymał zbyt wielkiego napięcia gospodarczego i społecznego.",,
Nie żyje książę Karol Stefan Habsburg. „Był przyjacielem Żywca”,"Książę Karol Stefan Habsburg, syn ostatnich właścicieli dóbr żywieckich, honorowy obywatel miasta Żywca, zmarł w środę po południu w Sztokholmie – poinformował burmistrz Żywca Antoni Szlagor. Arystokrata miał 96 lat.","– Był wielkim przyjacielem naszego miasta, stale zatroskanym o jego los i żywo interesującym się tym, co dzieje się w Żywcu. Cześć jego pamięci – powiedział Szlagor.Informacje o bardzo złym stanie zdrowia księcia pojawiły się we wtorek. Karol Stefan trafił do szpitala. – Jeszcze w środę rano modliliśmy się o jego powrót do zdrowia w żywieckiej konkatedrze. Niestety, wieczorem nadeszła smutna wiadomość – powiedział Szlagor, który zapewnił, że delegacja żywczan weźmie udział w pożegnaniu księcia, które odbędzie się w Szwecji.Karol Stefan Habsburg urodził się 29 października 1921 r. w Balicach koło Krakowa. Był synem ostatnich właścicieli dóbr żywieckich: arcyksięcia Karola Olbrachta Habsburga i jego żony, szwedzkiej księżnej Alicji Ankarcrony. Dzieciństwo spędził w Żywcu. W 1951 r. z matką i siostrami Marią Krystyną oraz Renatą opuścili Polskę i wyjechali na pogrzeb ojca do Szwecji. Tam osiadł na stałe.Żywieccy Habsburgowie są blisko spokrewnieni z domem panującym niegdyś w Wiedniu, w tym z cesarzem Franciszkiem Józefem I. Mają wspólnego przodka, cesarza Leopolda II. Dobra żywieckie trafiły w ręce Habsburgów w 1838 r. Od Wielopolskich odkupił je arcyksiążę Karol Ludwik. W 1895 r. odziedziczył je arcyksiążę Karol Stefan Habsburg, który zapoczątkował żywiecką linię rodu. To oni wybudowali w mieście m.in. browar, współcześnie jeden z największych w Polsce, a także pałac.",,
"„Jaki koń jest, każdy widzi”. Biedroń komentuje taśmy Neumanna","– Jaki koń jest, każdy widzi – stwierdził w Łodzi lider Wiosny Robert Biedroń pytany o dotyczące m.in. jego słowa posła Sławomira Neumanna z PO-KO. Zadeklarował, że lewica nie będzie „kopać po kostkach” innych ugrupowań opozycyjnych.","Biedroń podczas spotkania z dziennikarzami w Łodzi był pytany m.in. o kolejne opublikowane przez TVP Info nagrania, na których były już szef klubu parlamentarnego PO-Koalicja Obywatelska wspomina m.in. lidera Wiosny. – To są, ku***wa, trudne decyzje, to nie są mili goście. Jak Zbyszek słyszy, że ma poprzeć Biedronia, to dostaje ku***icy i zęby go bolą, ale to są tego typu wybory – mówi Neumann na ujawnionych nagraniach. Biedroń przyznał, że wie, o jakiego Zbyszka chodzi i że jest to poseł ziemi słupskiej, jego kontrkandydat w wyborach. – Jaki koń jest, każdy widzi i znęcanie się nad Platformą Obywatelską nie przystoi po weekendowej konwencji (Koalicji Obywatelskiej – red.). Ciosy, jakie dostała PO od prezydenta Lecha Wałęsy, nas wszystkich zatrwożyły – powiedział europoseł. – Ale kiedy wewnątrz własnej partii kopią się po kostkach, nawzajem się nagrywają, szantażują, obrażają, a do tego jeszcze obrażają mieszkańców takich miejscowości jak Tczew, który wymaga atencji, to dzieje się coś złego – ocenił. Biedroń zapewnił jednocześnie, że lewica nie będzie kopać po kostkach opozycyjnych ugrupowań. – Konsekwentnie robimy swoje. Zobaczcie państwo, jak pięknie się połączyliśmy i niech to będzie przykład dla innych polityków, że trzy pokolenia lewicy są ze sobą w stanie rozmawiać i co więcej, szanować się i planować przyszłość  – powiedział Biedroń o porozumieniu SLD, Wiosny i Lewicy Razem, które wspólnie startują w wyborach parlamentarnych. Dodał, że „to bardzo ładny, udany związek partnerski”. – Szkoda, że innym się to nie udaje – stwierdził. TVP Info opublikowała w piątek nagranie rozmowy lidera pomorskiej PO Sławomira Neumanna z lokalnymi działaczami partii z Tczewa, która odbyła się pod koniec 2017 r. w Gdańsku. Polityk w wulgarny sposób wypowiada się w niej na temat sytuacji w tym mieście; rozmowa dotyczy też ewentualnych zarzutów prokuratorskich dla związanych z PO prezydentów miast. Lider pomorskiej PO deklaruje, że stanie murem za wszystkimi, którzy mają problem z prawem, warunkiem jest jednak członkostwo w Platformie. Neumann przeprosił za swe słowa. W niedzielę wieczorem TVP Info opublikowała kolejne taśmy z nagranymi rozmowami Neumanna. Jeszcze przed ich publikacją poseł poinformował, że składa rezygnację z przewodniczenia klubowi parlamentarnemu PO-KO. Polityk jest „jedynką” listy Koalicji Obywatelskiej w wyborach do Sejmu w okręgu gdańskim nr 25.",,
Marszałek Senatu do Polonii: Będziemy was wspierać i dbać o polskie dziedzictwo,Będziemy was wspierać i zawsze dbać o polskie dziedzictwo poza granicami kraju – zapewnił marszałek Senatu Stanisław Karczewski w wystąpieniu z okazji Dnia Polonii i Polaków za Granicą.,"– Obchodzimy dziś Dzień Polonii i Polaków za Granicą – święto całej, polskiej rodziny. Polacy w kraju oraz za granicą są wspólnotą. Łączy nas pamięć o pokoleniach naszych przodków, którzy na polskiej ziemi tworzyli polską historię. Tę wielką historię kraju i te miliony prywatnych historii polskich rodzin – powiedział Karczewski w wystąpieniu wyemitowanym w TVP Polonia.Marszałek Senatu zauważył, że każdy ma wspomnienia łączące go z krajem dzieciństwa i jego „kawałkiem ojczyzny”. – Dziś łączy nas duma z kraju oraz serdecznych więzi rodzinnych i przyjacielskich z rodakami. Łączą nas aspiracje, byśmy jako kraj i jako Polacy odnieśli sukces wśród innych narodów oraz byśmy zostawili własny ślad i wnieśli własne wartości w życie społeczności miejsc zamieszkania – powiedział. – Polska, o was drodzy rodacy, zawsze pamięta, jesteście szczególną częścią naszej narodowej wspólnoty. Dziś, w waszym dniu, chcemy to jeszcze raz dobitnie podkreślić. Poczucie tej wspólnoty buduje konkret codziennego działania. Bo – parafrazując tekst Mariana Hemara – „Polska to nie tylko okolica na mapach, to ludzie, to piosenka, to ta mowa, to ten zapach”. Zapach chleba – dodał Karczewski. – Nie sposób wymienić tu wszystkich działań Polaków i polskich wspólnot rozsianych po całym świecie, z których Polska jest dumna. A Senat Rzeczypospolitej Polskiej ma szczególną misję pielęgnowania więzi między krajem, a Polonią i Polakami za granicą. Będziemy Was zawsze wspierać i zawsze dbać o polskie dziedzictwo poza granicami kraju – powiedział marszałek Senatu.Przypomniał, że 4 czerwca Polska obchodzi trzydziestą rocznicę wolnych wyborów do Senatu. – Przez te trzy dziesięciolecia osiągnęliśmy wiele. Zbudowaliśmy żywą demokrację. Odnieśliśmy gospodarczy sukces. Staliśmy się nieodłączną częścią wolnego świata. Budujemy Polskę wrażliwą na potrzeby i aspiracje zwykłych ludzi. Polskę, w której każdy Polak zawsze znajdzie swój dom. Możemy wspólnie być z niej dumni i wspólnie świętować jej sukces – my w kraju wraz z wami –Polonią i Polakami za granicą – mówił Karczewski. – Drodzy rodacy, w dniu waszego święta życzę byście realizowali swoje marzenia, budowali swoją pozycję zawodową i społeczną, gdziekolwiek przyszło Wam żyć – dodał. Dzień Polonii i Polaków za Granicą obchodzony 2 maja został ustanowiony przez Sejm w 2002 r.",,
„Dziękujemy za niepodległość”. Uroczystości w Świątyni Opatrzności Bożej,"Po raz drugi w historii Polski zapłonęła – zapalona przez prezydenta Andrzeja Dudę – Świeca Niepodległości. Prezydent wraz z marszałkami Sejmu i Senatu uczestniczył w mszy świętej dziękczynnej, odprawionej w intencji  ojczyzny w Świątyni Opatrzności Bożej w Warszawie.","Prezydent Andrzej Duda powiedział, że jest wdzięczny Kościołowi i wszystkim, którzy walczyli i cierpieli za Polskę.  – Jestem za to wdzięczny polskiemu Kościołowi oraz wszystkim, którzy przez tyle lat o tę wolną, niepodległą i suwerenną Polskę walczyli i bardzo często ginęli i cierpieli. Składam im w tym radosnym dniu dziękczynienia głęboki ukłon – powiedział. . Prezydent wziął udział w zapaleniu Świecy Niepodległości oraz odsłonięciu tablic wszystkich polskich diecezji, które przyczyniły się do budowy Świątyni Opatrzności Bożej.  Część obchodów jubileuszowychXI Święto Dziękczynienia przebiega pod hasłem „Dziękujemy za niepodległość”. To część obchodów jubileuszu 100. rocznicy odzyskania niepodległości przez Polskę.              Eucharystii w Świątyni Opatrzności Bożej przewodniczył prymasa Polski, arcybiskup Wojciech Polak. W mszy uczestniczyli także kombatanci walki o wolność i suwerenność naszego kraju.              Metropolita warszawski, kardynał Kazimierz Nycz przed rozpoczęciem mszy powiedział: – Gromadzimy się w roku stulecia odzyskania niepodległości. Chcemy dziękować Bogu za niepodległość odzyskaną po 123 latach rozbiorów. Dziękować będziemy za wszystkich, którzy w latach niewoli stali na straży duchowej i suwerennej wolności, za wszystkich, którzy o niepodległość walczyli, za ludzi o wielkich autorytetach moralnych i intelektualnych, a także politycznych. Wśród nich dziękujemy także za ludzi Kościoła, którzy przyczynili sie do odzyskania niepodległości”. Uroczystej Eucharystii w samo południe przewodniczył prymas Polski abp Wojciech Polak. Aktu Dziękczynienia i Zawierzenia Opatrzności Bożej dokonał kard. Kazimierz Nycz, metropolita warszawski. Mszę świętą koncelebrowali biskupi z Polski i z zagranicy.Centralne obchody XI Święta Dziękczynienia odbywały się pod hasłem „Dziękujemy za niepodległość”. To część obchodów jubileuszu 100. rocznicy odzyskania niepodległości przez Polskę. We mszy uczestniczyli także kombatanci, którzy walczyli o wolność i suwerenność naszego kraju.Gospodarz uroczystości metropolita warszawski kard. Kazimierz Nycz przed rozpoczęciem mszy powiedział: „Gromadzimy się w roku stulecia odzyskania niepodległości. Chcemy dziękować Bogu za niepodległość odzyskaną po 123 latach rozbiorów. Dziękować będziemy za wszystkich, którzy w latach niewoli stali na straży duchowej i suwerennej wolności, za wszystkich, którzy o niepodległość walczyli, za ludzi o wielkich autorytetach moralnych i intelektualnych, a także politycznych. Wśród nich dziękujemy także za ludzi Kościoła, którzy przyczynili się do odzyskania niepodległości”.Metropolita łódzki abp Grzegorz Ryś w homilii podczas mszy podkreślił wartość świętowania, nawiązując do dziękczynienia za 100-lecie niepodległości. – Miarą świętowania wyzwolenia jest nie tylko własne doświadczenie wolności, ale także umiejętność podzielenia się tym darem z innymi – podkreślił. Dodał, że „otwierać przed innymi doświadczenie wolności, zgoła nie takie to oczywiste i proste. Okazuje się, że to również trudno nam przychodzi: tak jak boimy się własnej wolności, tak samo boimy się wolności drugich - czy można im zaufać, skoro mogą wszystko... Albo czy można im zaufać, by mogli wszystko? Są dość dorośli, odpowiedzialni. Ile tej wolności można im przekazać?” – pytał abp Ryś.Jak mówił, przeciwieństwem dzielenia się wolnością jest manipulacja. – Manipulacja budzi gniew Boga i jest dowodem ślepoty serca. Bóg mówi: z takimi ludźmi nie da się świętować odzyskania wolności. Wolność można świętować z ludźmi, którzy pragną jej równie mocno dla drugich jak dla siebie. Tak się pojawia słowo, które stworzyło naszą wolność - słowo solidarność – podkreślił metropolita łódzki, dodając, że „solidarność jest możliwa jedynie z ludźmi sumienia”.Kilka tysięcy pielgrzymów z całej Polski przyjęło homilię metropolity łódzkiego oklaskami.Po homilii prezydent Andrzej Duda, abp Wojciech Polak i kard. Kazimierz Nycz zapalili świecę niepodległości – dar Piusa IX. Życzeniem papieża było, aby zapalono ją w wolnej Warszawie. Ogień pochodził z grobu Nieznanego Żołnierza.Prezydent dziękował za „niezwykły zaszczyt”, jakim jest możliwość zapalenia w Świątyni Opatrzności Bożej ponad 150-letniej świecy, którą w 1867 r. polscy duchowni, z nieistniejącego wtedy na mapach kraju, otrzymali od Piusa IX, by zapalić ją w wolnej Polsce. – Długo trzeba było czekać na ten moment, ale doczekało się polskie duchowieństwo, doczekali się Polacy odrodzonej, wolnej, znów niepodległej ojczyzny – stwierdził prezydent. Przypomniał, że świeca została po raz pierwszy zapalona w 1920 roku przez marszałka Wojciecha Trąmpczyńskiego. – Dziś spotkał mnie ten zaszczyt, że mogłem ją zapalić po raz drugi - znów w wolnej, niepodległej, suwerennej Polsce – powiedział Andrzej Duda.– Jestem za to ogromnie wdzięczny eminencji księdzu kardynałowi, polskiemu Kościołowi, wszystkim tym, którzy przez tyle lat, od 1939 r., o tę wolną, suwerenną, niepodległą Polskę walczyli i bardzo często ginęli, cierpieli. Składam im – w tym pięknym, radosnym dniu dziękczynienia – za to głęboki ukłon. Nie byłoby tej Polski, którą mamy dzisiaj, gdyby nie wasze męstwo, gdyby nie wasza odwaga – podkreślił prezydent.– Chciałem na ręce eminencji przekazać dar: biało-czerwoną, naszą wspaniałą flagę narodową w specjalnej prezydenckiej edycji –  dodał.Marszałek Sejmu Marek Kuchciński napisał zaś potem na Twitterze: „W Święto Dziękczynienia dziękujemy Bogu za niepodległość. Rozpalając w wolnej Polsce, w Warszawie Świecę Niepodległości, spełniliśmy życzenie jej ofiarodawcy – Piusa IX #Niepodległa”.Prezydent wziął także udział w uroczystości odsłonięcia i poświęcenia tablic upamiętniających diecezje, które swą ofiarnością przyczyniły się do budowy Świątyni Opatrzności Bożej. Przed mszą do Świątyni Opatrzności Bożej z palcu Piłsudskiego przeszła piesza pielgrzymka z relikwiami św. Faustyny Kowalskiej. Wybrano je na tegoroczne uroczystości, przypadające w setną rocznicę odzyskania przez Polskę niepodległości, nieprzypadkowo. Święta Faustyna zanotowała na kartach „Dzienniczka”, że codziennie modli się w intencji Ojczyzny.Po południu koło świątyni zostało otwarte tradycyjne miasteczko dla dzieci z grą terenową dla rodzin „Tropem świętych do skarbu wolności”, a następnie odbył się tradycyjny festiwal muzyczny „Moc Dobra”.Zgodnie z decyzją Konferencji Episkopatu Polski XI Święto Dziękczynienia ma charakter ogólnopolski i będzie obchodzone we wszystkich diecezjach i parafiach. Uroczystości odbywają się co roku w pierwszą niedzielę czerwca. Termin ten nawiązuje do pielgrzymek św. Jana Pawła II do Polski, które zawsze rozpoczynały się w pierwszych dniach czerwca.Święto Dziękczynienia zostało ustanowione w 2008 roku z inicjatywy metropolity warszawskiego kard. Kazimierza Nycza. Jest kontynuacją inicjatywy Sejmu Czteroletniego, jaką była budowa Świątyni Opatrzności Bożej. O budowie świątyni jako narodowego wotum wdzięczności przede wszystkim za uchwalenie Konstytucji 3 Maja zdecydował Sejm uchwałą z 5 maja 1791 roku. Inicjatywę budowy podjął na nowo w 2002 roku prymas Polski kard. Józef Glemp.",,
Partnerstwo Wschodnie tematem rozmów premierów Polski i Szwecji,"Premier Beata Szydło spotka się w Warszawie z premierem Szwecji Stefanem Löfvenem. Omówione zostaną sprawy związane z programem Partnerstwa Wschodniego, kwestie bezpieczeństwa oraz wspólne interesy realizowane w UE.","Wizyta premiera Szwecji rozpocznie się o godz.8.30. od powitania przez szefową polskiego rządu w Kancelarii Prezesa Rady Ministrów.– Omówione zostaną sprawy ważne nie tylko w kontekście polityki regionalnej, tj: rozwój Partnerstwa Wschodniego, kwestie bezpieczeństwa, ale także interesy wspólne realizowane w UE – poinformował rzecznik rządu.Jak dodał, „ważnym tematem będzie przyszłość wspólnoty, propozycja jej reformy, a także recepty na rozwiązanie kryzysu UE wywołanego falami migrantów napływających do bram Europy z Bliskiego Wschodu”.Rzecznik rządu zaznaczył, że jednym z ważnych punktów rozmów będą także tematy gospodarcze i współpracy w zakresie rozwoju start-upów oraz innowacyjnych rozwiązań w funkcjonowaniu przedsiębiorców.Po spotkaniu z szefową polskiego rządu premier Szwecji złoży kwiaty przed Pomnikiem Bohaterów Getta oraz odwiedzi Muzeum Historii Żydów Polskich POLIN. ",,
Kaczyński: Zwycięstwo w wyborach trzeba przypieczętować reelekcją Andrzeja Dudy,"Reelekcja prezydenta Andrzeja Dudy, który jest naturalnym kandydatem dla pragnących lepszego życia, będzie gwarancją budowania zamożnej, sprawiedliwej, solidarnej oraz silnej Rzeczypospolitej – napisał w liście do parlamentarzystów PiS prezes partii Jarosław Kaczyński. Kaczyński stwierdził też, że „piękne zwycięstwo nad siłami »Polski minus« trzeba przypieczętować” sukcesem w wyborach prezydenckich.","Kaczyński pogratulował zdobycia mandatu nowym posłom i senatorom oraz podziękował za zaangażowanie w kampanię wyborczą. Podkreślił przy tym, że sukces wyborczy to efekt „gry zespołowej”, dzięki której - jak dodał - ugrupowaniu udało się ponownie uzyskać samodzielną większość w Sejmie.„Zdobycie mandatu jest nie tylko ogromnym sukcesem, ale też nie mniejszym zobowiązaniem. Jest powinnością wobec Polski, wobec wyborców oraz wobec naszej wspólnoty politycznej. Naszą siłą jest wiarygodność. Wyraża się ona nie tylko w spełnianiu obietnic wyborczych przez naszą formację jako taką, ale także poprzez udowadnianie w codziennym sprawowaniu mandatu posła i senatora, poprzez powszednią pracę w Waszych okręgach wyborczych, że głos na każdego posła i senatora z listy Prawa i Sprawiedliwości był głosem oddanym na właściwą osobę” – napisał prezes PiS.W liście Kaczyński stwierdził, że „piękne zwycięstwo nad siłami Polski minus trzeba przypieczętować” sukcesem w wyborach prezydenckich.„Reelekcja Pana Prezydenta Andrzeja Dudy, który jest naturalnym kandydatem na najwyższy urząd w państwie dla pragnących lepszego życia oraz wyznających tradycyjne wartości Polek i Polaków, będzie gwarancją budowania zamożnej, sprawiedliwej, solidarnej oraz silnej Rzeczypospolitej” – napisał prezes PiS. Zaapelował również do parlamentarzystów o mobilizację i wytężoną pracę.W liście prezes PiS podziękował też za zaangażowanie kandydatom partii, którym w wyniku wyborów nie udało się uzyskać mandatu posła lub senatora.„Jesteście Państwo równoprawnymi współtwórcami tego zbiorowego sukcesu. Szczególne brawa i podziękowania należą się tym z Państwa, którzy bardzo ciężko pracowali nie bacząc na to, że Ich szanse wyborcze - z różnych powodów - nie były największe. Przedkładaliście Państwo w ten sposób dobro naszej wspólnoty politycznej nad to, co indywidualne. To piękna i godna naśladowania postawa ideowa” – napisał Kaczyński.",,
Papież Franciszek: obozy dla uchodźców jak obozy koncentracyjne,"Podczas mszy w rzymskiej bazylice świętego Bartłomieja Papież Franciszek powiedział, że obozy dla uchodźców są „obozami koncentracyjnymi”. Ojciec Święty w bazylice, która jest sanktuarium męczenników XX wieku, złożył hołd męczennikom czasów współczesnych.","W czasie liturgii słowa na Wyspie Tyberyjskiej w Wiecznym Mieście papież przerwał odczytywanie przygotowanego tekstu i improwizując przywołał los uchodźców. Mówił, że gdy był w obozie dla uchodźców na greckiej wyspie Lesbos, 30-letni muzułmanin, ojciec trojga dzieci opowiedział mu, że jego żona chrześcijanka została ścięta w jego obecności dlatego, że nie chciała zdjąć i wyrzucić krzyżyka, który miała na szyi.Mówiąc o losie uchodźców i ich cierpieniach, Franciszek podkreślił: „Wydaje się, że porozumienia międzynarodowe są ważniejsze od praw człowieka”.Relikwie męczennikówW 1999 roku bazylika świętego Bartłomieja została ustanowiona przez Jana Pawła II sanktuarium męczenników XX wieku. Są tam przechowywane relikwie m.in. błogosławionego arcybiskupa Oscara Romero z Salwadoru, a także beatyfikowanych Polaków: księdza Jerzego Popiełuszki, franciszkanów Michała Tomaszka i Zbigniewa Strzałkowskiego, Karoliny Kózkowny i Stanisława Starowieyskiego. – Przyczyną każdego prześladowania jest nienawiść księcia tego świata względem tych, którzy zostali zbawieni i odkupieni przez Jezusa, przez Jego śmierć i zmartwychwstanie – mówił papież w sanktuarium męczenników XX wieku.",,
"„Alarm!”: Utknął w lesie, za spełnienie prośby strażaków… trafił do więzienia","Zbigniew Dawid Szydło miał pecha i zgubił się w skalistym lesie w Czarnogórze. Zadzwonił do strażaków, a ci nakazali mu rozpalenie ogniska, by ułatwić poszukiwania. Niestety, wybuchł pożar, a Polak trafił do więzienia za podpalenie lasu. – Zostałem wzięty za terrorystę, który przyjechał, żeby spalić Czarnogórę na polecenie Rosjan – opowiadał Szydło w programie „Alarm!”. Reporterzy TVP dotarli do zapisu nagrań z numeru alarmowego.",,,
Austriacka policja rozbiła gang okradający bankomaty m.in. w Polsce,"Austriacka policja poinformowała o rozbiciu gangu dokonującego włamań do bankomatów – m. in. w Polsce – i kradzieży samochodów. Przyniosło to szkody w łącznej kwocie 4,6 mln euro.","Występując na konferencji prasowej w Sankt Poelten szef Krajowego Urzędu Kryminalnego (LKA) Dolnej Austrii Omar Haijawi–Pirchner powiedział, że aresztowani zostali dwaj członkowie gangu, obywatele Słowacji w wieku 44 i 36 lat. Starszego zatrzymano 12 listopada w Wiedniu, a młodszego dwa dni później na Słowacji na podstawie europejskiego nakazu aresztowania. 36–latek przebywa obecnie w słowackim areszcie ekstradycyjnym. Według Haijawiego–Pirchnera od marca do listopada zatrzymani dokonali lub usiłowali dokonać 13 włamań do bankomatów, z tego 11 na terenie Austrii i dwóch w Polsce. Ostatni taki czyn miał miejsce 7 listopada w Warszawie. Obu Słowakom zarzuca się też dokonanie 11 kradzieży samochodów (jednej w Niemczech, a pozostałych w Austrii) oraz czterech ataków z użyciem kolczatek na sznurku, w tym trzech w Austrii i jednego w Niemczech. Sprawcy kradli samochody z silnikami dużej mocy, by wykorzystywać je przy obrabowywaniu bankomatów, oblewanych następnie łatwopalnym płynem i podpalanych. Taki sam los spotykał użyte przez przestępców pojazdy.",,
„Będziemy budować Europę wolną od narzucania jakiejkolwiek ideologii”,"– Nie narzucajmy nikomu w Europie światopoglądu. Są siły, które wskazują rozwiązania, które większość społeczeństwa w UE odrzuca. Tu przykład próby oddziaływania na dzieci, gdzie narzuca się pewne postawy – program WHO – które wskazują, że dzieci mają być poddawane indoktrynacji. My się temu sprzeciwiamy. My będziemy budować przestrzeń bezpieczną, wolną od narzucania jakiejkolwiek ideologii – mówił w programie „Woronicza 17” szef Komitetu Stałego Rady Ministrów Jacek Sasin.","W sobotę w Jasionce (woj. podkarpackie) odbyła się pierwsza w kampanii do Parlamentu Europejskiego konwencja regionalna Prawa i Sprawiedliwości. Udział w niej wzięli m.in. prezes PiS Jarosław Kaczyński i premier Mateusz Morawiecki. Lider PiS podkreślał w wystąpieniu m.in., że jeśli „nasi przeciwnicy wybory wygrają, to po pierwsze zabiorą to, co myśmy dali, począwszy od 500 Plus, a skończywszy na wcześniejszych emeryturach”.Z kolei szef sztabu wyborczego PiS Tomasz Poręba przedstawił europejską deklarację PiS, która zakłada m.in.: działania na rzecz powrotu UE do wartości, zabieganie o interesy polskich rolników, obronę prawa rodziców do wychowania dzieci, obronę równego traktowania polskich firm i wynegocjowanie korzystnego dla Polski unijnego budżet.Do 12-punktowej deklaracji w „Woronicza 17” odnieśli się politycy. Zdaniem Jacka Sasina PiS dba o to, by Unia Europejska przetrwała. – Bo dziś widzimy obłędne teorie unijnych elit, które narzucają nieakceptowane rewolucje Europejczykom. To rozbija dziś Europę – mówił polityk PiS. Z kolei Paweł Sałek z Kancelarii Prezydenta RP odniósł się też do kontrowersyjnych zapisów wprowadzonej w Warszawie karty LGBT+, której m.in. w programie sprzeciwiają się politycy PiS.– Ta dyskusja o LGBT świadczy o tym, że nie ma w Polsce akceptacji dla tego typu zachowań. Tym zachowaniom trzeba postawić wyraźną tamę na poziomie Warszawy i na poziomie kraju. Nie można tego sprowadzać do dyskusji o tolerancji, bo tolerancja jest dla tego typu osób. Nie może być tak, że mniejszość dyktuje większości swoje warunki. Ale niestety do tego zmierzamy – zaznaczał Sałek. W ocenie Jerzego Jachnika z Kukiz’15 „żadne partie i ruchy nie powinny wchodzić do sypialni małżeńskiej, ani do dziecięcej”. – Niech się odczepią od ludzi. To są ich przekonania. Politycy potrafią mówić o wszystkim, tylko nie o sednie rzeczy – mówił. – Ja nie chcę, by moje dzieci czy wnuki wychowywała UE i jej lewackie poglądy – zaznaczał.  Zdaniem senatora PSL Jana Filipa Libickiego PiS zastawia na wyborców „pułapkę” wskazując, że „obroni Polskę przed LGBT, jeśli Polacy na nich zagłosują”.   Jerzy Wenderlich z SLD mówił, że dewizą UE jest „jedność w różnorodności”. – Do Polski nie wejdzie Sodoma i Gomora – zaznaczał przy tym polityk.– PiS wystraszył się, że zostanie rozliczony z wojen, które wszczyna wobec UE. Przed wyborami oni zakochali się w Unii – wskazywał.Odnosząc się do karty LGBT+ i programu edukacji seksualnej Światowej Organizacji Zdrowia wskazał, że „wszystko zależy od tego, jak się ten dokument czyta”. – Mając głowę nasiąkniętą czarnymi myślami, to można dojść do złych wniosków – mówił.",,
Odsłaniający kulisy branży aborcyjnej film „Nieplanowane” już wkrótce w kinach,"Film „Nieplanowane”, ekranizacja bestsellerowej książki Abby Johnson i Cindy Lambert pod tym samym tytułem, odsłania kulisy działania organizacji Planned Parenthood - jednej z największych korporacji zajmujących się aborcją. Petycję o udostępnienie obrazu w naszym kraju podpisało 224 tys. osób. Efekcie film trafi do kin już 1 listopada.","Obraz opowiada historię współautorki książki „Nieplanowane” Abby Johnson, która jako studentka została wolontariuszką, a następnie pracownicą jednej z klinik aborcyjnych. Kobieta głęboko wierzyła, że aborcja to prawo kobiet. Szybko awansowała. Wkrótce została jedną z najmłodszych dyrektorek w Planned Parenthood, współodpowiedzialną w sumie za blisko 22 tys. przeprowadzonych aborcji.Jej życie odmieniło się, kiedy asystując przy jednej z aborcji zobaczyła na ekranie USG nienarodzone dziecko, uciekające przed narzędziami lekarza.",,
Wlk. Brytania mniej hojna dla imigrantów,"W ramach dążeń do uszczelnienia systemu socjalnego
brytyjski rząd ogłosił zamiar wprowadzenia zasady, że imigranci z
państw Unii Europejskiej będą mieli dostęp do świadczeń społecznych dopiero
po trzech miesiącach pracy z płacą co najmniej 150 funtów tygodniowo.","Nowe zasady miałyby wejść w życie 1 marca. 150 funtów to równowartość 24aktualnych ustawowych minimalnych stawek godzinowych i jednocześnie dolnagranica zarobków, od których płaci się składkę na ubezpieczenie społeczne.  Imigranci będą musieli udowodnić w urzędach socjalnych, że przez trzymiesiące przed wystąpieniem o zapomogę lub zasiłek zarabiali taką kwotę,przedstawiając odcinki wypłat. O planach wprowadzenia dla nich takiego wymogu poinformował minister pracy i emerytur Iain Duncan Smith.  W razie osiągnięcia tego progu zarobkowego imigranci uzyskają status pracowników, co zapewni im dostęp do dodatku rodzinnego na dzieci, rodzinnych ulg podatkowych, dodatku mieszkaniowego i zasiłku dla bezrobotnych. Ten ostatni będą mogli pobierać przez sześć miesięcy po utracie zatrudnienia, a dłużej tylko wtedy, jeśli udowodnią, że mają realną szansę znalezienia pracy.  Osoby zarabiające poniżej 150 funtów tygodniowo będą oceniane pod kątem tego,czy ich praca kwalifikowana jest według norm unijnych jako „rzeczywista iefektywna” czy też jako „marginalna i pomocnicza”. W pierwszym przypadkuzostaną uznani za poszukujących pracy i po trzech miesiącach zarobkowaniauzyskają dostęp do przysługujących tej kategorii osób świadczeń socjalnych,które od 1 kwietnia nie będą obejmować dodatku mieszkaniowego. Pod koniec 2013 roku, tuż przed pełnym otwarciem rynku pracy dla imigrantów zBułgarii i Rumunii rząd brytyjski postanowił, że imigranci nie będą mieliprawa do świadczeń socjalnych przez pierwsze trzy miesiące pobytu, ale nieuzależnił ich przyznawania od poziomu zarobków, lecz tylko od opłacaniapodatków. Obecnie samo opłacanie podatków nie wystarczy do otrzymaniaświadczeń, jeśli zarobki nie będą przekraczać ustalonego progu. –  Reformy zapewnią, że będziemy mieli uczciwy system – taki który udzielawsparcia rzeczywistym pracownikom i poszukującym pracy, ale nie pozwalaludziom przyjeżdżać do naszego kraju i korzystać z naszego systemu świadczeń  – zaznaczył Duncan Smith. W ocenie publicysty Iaina Dunta nowe rozwiązania uderzą w ludzi niskoopłacanych i pracujących w nieregularnych godzinach. Zauważa, iż wymogów niespełni pracownik, który przepracował trzy miesiące, ale w jednym tygodniu naprzykład z powodu niekorzystnego dla niego rozłożenia godzin pracy,przestojów lub zdarzeń losowych zarobił mniej niż 150 funtów. Wahaniazarobków z tygodnia na tydzień zdarzają się m.in. w cateringu, handludetalicznym i dorywczych pracach agencyjnych. W okresie 10 lat od 2001 roku brytyjskie wpływy podatkowe od imigrantów z UEbyły o 34 proc. większe niż wartość pobieranych przez nich świadczeńspołecznych. W przypadku innych imigrantów nadwyżka ta wynosiła tylko 2 proc.",,
Nowy sondaż: W Sejmie tylko cztery ugrupowania,"W styczniu na PiS chciało głosować 39 proc. zdeklarowanych uczestników wyborów, na PO – 22 proc., na ruch Kukiz'15 – 7 proc., a na PSL – 6 proc. – wynika z sondażu CBOS. Pozostałe partie nie przekroczyłyby 5 proc. progu wyborczego.","Głosowanie na Prawo i Sprawiedliwość wraz z koalicjantami (Solidarna Polska i Porozumienie) zapowiada 39 proc. zdeklarowanych uczestników wyborów. W porównaniu z grudniem odsetek zwolenników rządzącej koalicji obniżył się o 2 punkty procentowe.22 proc. zdeklarowanych wyborców głosowałaby na Platformę Obywatelską. Najsilniejsza partia opozycyjna straciła w stosunku do grudnia również 2 punkty procentowe.Na ruch Kukiz'15 chce głosować 7 proc. zdeklarowanych uczestników wyborów, o 2 punkty więcej niż miesiąc temu. Listę ugrupowań, które przekroczyłyby w styczniu próg wyborczy, zamyka Polskie Stronnictwo Ludowe z poparciem 6 proc. uczestników hipotetycznego głosowania, spadek o jeden punkt procentowy. Poniżej progu wyborczego Pozostałe ugrupowania nie zdołałyby wprowadzić swoich przedstawicieli do Sejmu. Najbliżej wyborczego progu znalazł się Sojusz Lewicy Demokratycznej, na który chce głosować, tak jak w ubiegłym miesiącu, 4 proc. zdeklarowanych wyborców.Po 2 proc. ankietowanych deklaruje chęć poparcia Nowoczesnej, Partii Razem oraz ugrupowania Wolność Janusza Korwin-Mikke. W porównaniu z grudniem notowania Nowoczesnej pozostały bez zmian, Partia Razem zyskała 1 punkt procentowy, natomiast Wolność Janusza Korwin-Mikke 1 punkt procentowy straciła.Po 1 proc. poparcia uzyskały partia Teraz! Ryszarda Petru, a także Ruch Narodowy.CBOS zaznacza, że 2 proc. badanych wybrało odpowiedź „inna partia”; spośród nich – pisze CBOS – prawie połowę stanowiły głosy na nieistniejącą jeszcze oficjalnie nową inicjatywę polityczną Roberta Biedronia. W porównaniu z ubiegłym miesiącem wśród Polaków deklarujących zamiar uczestniczenia w wyborach do parlamentu wzrosła liczba niezdecydowanych, którzy jeszcze nie wiedzą, na którą partię oddaliby swój głos w hipotetycznych wyborach (13 proc., wzrost o 3 punkty procentowe).Gdyby wybory do Sejmu i Senatu odbywały się w drugiej dekadzie stycznia uczestniczyłoby w nich, według własnych zapowiedzi, 76 proc. uprawnionych. 11 proc. uprawnionych do głosowania nie jest pewnych, czy poszłoby na wybory w tym terminie, a 14 proc. zapowiada, że z pewnością nie wzięłoby udziału w wyborach.CBOS przeprowadził sondaż w dniach 10-17 stycznia 2019 r. na 986 dorosłych mieszkańców Polski.",,
Kalisz ukarany za współpracę z Europą Plus,Ryszard Kalisz został zawieszony w prawach członka SLD. Taką decyzję podjął zarząd partii. Ma to związek z podjęciem przez posła współpracy z Europą Plus Janusza Palikota i Aleksandra Kwaśniewskiego.,"Rzecznik Sojuszu Dariusz Joński powiedział, że wniosek ozawieszenie Kalisza w prawach członka partii poparło 27 osób, 2 były przeciw, 3 wstrzymały się od głosu. Nie chciał zdradzić, kto złożył wniosek – sam szefSLD Leszek Miller, czy któryś z pozostałych członków zarządu. Wiceszefowa Sojuszu Joanna Senyszyn mówiła dziennikarzom, że powodem decyzjizarządu jest współpraca Kalisza z Europą Plus.  – Daliśmy Ryszardowi Kaliszowimożliwość wycofania się z działań na rzecz ugrupowania Europa Plus. De factoto ugrupowanie przekształca się teraz w Ruch Palikota, a więc działaniaRyszarda Kalisza na rzecz Europy Plus są w rzeczywistości działaniem na rzeczinnego, konkurencyjnego ugrupowania w stosunku do SLD. Nie tylko żadenczłonek partii, ale tym bardziej członek najwyższych władz partii nie możedziałać na rzecz innego ugrupowania – powiedziała europosłanka.  Kalisz, który uczestniczył w środowym posiedzeniu jako członek zarządu,najpierw sam zabrał głos, następnie członkowie zarządu zadawali mu pytania. – Na posiedzeniu zarządu Ryszard Kalisz wygłosił swoją swoistą obronę jakopierwszy, następnie wypowiedziała się większość członków zarządu i zadałaRyszardowi Kaliszowi bardzo dużo pytań; na większość tych pytań RyszardKalisz nie odpowiedział – stwierdziła Senyszyn. Kalisz, który w pewnym momencie opuścił spotkanie zarządu i udał się naposiedzenie sejmowej komisji sprawiedliwości i praw człowieka, której jestprzewodniczącym, powiedział dziennikarzom, że wszelkie decyzje dotyczące jegoosoby zostawia członkom zarządu.  – Wypowiedziałem się i powiedziałemkoleżankom i kolegom, że pozostawiam wszystkie decyzje dotyczące jego osobyzarządowi SLD – mówił wówczas. Nie chciał jednak zdradzić więcej szczegółówdyskusji. Powtórzył jedynie, że działa „dla dobra polskiej lewicy”. Trzy tygodnie temu Kwaśniewski, Palikot i europoseł Marek Siwiec (kiedyś wSLD, dziś wspiera Ruch Palikota) ogłosili na wspólnej konferencji prasowejzamiar tworzenia w ramach Projektu Europa Plus wspólnych lewicowych list wprzyszłorocznych wyborach do Parlamentu Europejskiego. Startu nie wykluczyłteż sam były prezydent. Kalisz z kolei - jak mówił Kwaśniewski - w EuropiePlus ma być łącznikiem formacji ze środowiskami kobiecymi i równościowymi. Sąd partyjny ma teraz 3 miesiące na zajęcie się wnioskiem Zarządu Krajowego oukaranie Kalisza. Senyszyn tłumaczyła, że w uchwale, którą w sprawiezawieszenia podjął zarząd, nie ma żadnych wskazań co do ewentualnej kary dlaposła.  – Uchwała Zarządu Krajowego mówi tylko o wystąpieniu do sądu partyjnego– w tej uchwale nie ma wnioskowania o konkretną karę – powiedziaławiceszefowa SLD.",,
Opozycja wbrew ustawie zasadniczej. „W Polsce nie ma Trybunału Konstytucyjnego”,"Przedstawiciele opozycji mówią, że są gotowi rozmawiać z rządem o kompromisie w kwestii reformy sądownictwa. Warunkiem jest poszanowanie konstytucji. Z tym kłopot ma jednak sama opozycja, która podważa decyzję Trybunału Konstytucyjnego odnośnie sporu kompetencyjnego między Sejmem a Sądem Najwyższym. Czy opozycja łamie artykuły 189 i 190 ustawy zasadniczej? – W Polsce nie ma Trybunału Konstytucyjnego. PiS wsadził tam trzech sędziów dublerów, a panią Przyłębską nazywa prezesem – powiedziała portalowi tvp.info posłanka Koalicji Obywatelskiej Izabela Leszczyna.","– Czy jest w takim razie Trybunał Konstytucyjny w Niemczech? Tam przedstawicieli do pięciu federalnych trybunałów wybierają  wyłącznie politycy. Czy trybunał jest w Czechach, gdzie członków wybiera prezydent na wniosek ministra sprawiedliwości? To są standardy europejskie, a nie żadne odkrywanie Ameryki. To, że w Unii Europejskiej panują podwójne standardy boli, uderza i trzeba z tym skończyć – odpierał te zarzuty poseł PiS Kacper Płażyński.  Art. 189 konstytucji mówi jednoznacznie: „Trybunał Konstytucyjny rozstrzyga spory kompetencyjne pomiędzy centralnymi konstytucyjnymi organami państwa”. Z kolei art. 190 1 brzmi: „Orzeczenia Trybunału Konstytucyjnego mają moc powszechnie obowiązującą i są ostateczne”. TK zdecydował o wstrzymaniu wykonania uchwał Sądu Najwyższego właśnie w związku ze sporem kompetencyjnym.  Większość polityków opozycji uważa, że TK nie miał do tego prawa. Czy zatem opozycja łamie konstytucję? – Tu nie ma żadnego sporu kompetencyjnego. Sejm stanowi prawo, sądy je interpretują. To zupełnie nietrafiony wybieg pani marszałek Sejmu, która uważa, że jest jakikolwiek spór między Sejmem a Sądem Najwyższym – stwierdził poseł KO Tomasz Głogowski. – Ciężko mi nazwać fasadę Trybunału Konstytucyjnego Trybunałem Konstytucyjnym. Do momentu, kiedy tam były znakomite i wybitne postacie świata prawniczego, mogliśmy o tym mówić. Teraz jest tam pani Przyłębska, magister prawa i odkrycie towarzyskie posła Kaczyńskiego, pan Piotrowicz, prokurator z czasów PRL, pani Pawłowicz, która krzyczała, pohukiwała na opozycję –  powiedział poseł Tomasz Trela z Lewicy. – Tutaj mamy do czynienia z brakiem tego sporu, bo jeśli pani marszałek uważa, że rzeczywiście jest w sporze, to ja nie wiem, dlaczego dopuściła do rozpatrywania ustawy kagańcowej – mówił poseł KO Mirosław Suchoń. Czy opozycja nie łamie konstytucji kwestionując ostatnią decyzję Trybunału Konstytucyjnego? – A czego dotyczącą? – odpowiedział pytaniem na pytanie poseł Lewicy Marcin Kulasek. Wyjaśniliśmy, że chodzi o spór kompetencyjny. – To znaczy, wie pan co, ja nie jestem prawnikiem – kontynuował parlamentarzysta, który chwilę wcześniej zapewniał, że opozycji zależy na reformie wymiaru sprawiedliwości.  Czy Trybunał Konstytucyjny miał prawo wstrzymać uchwałę Sądu Najwyższego? – Czy miał prawo, czy nie miał, to tym zajmą się prawnicy i konstytucjonaliści – stwierdził Kulasek. Politykowi SLD kłopoty sprawiło też pytanie o najbardziej kontrowersyjne, w jego ocenie, artykuły ustawy dyscyplinującej sędziów.  – Przede wszystkim to, że sędziowie będą się bali podejmować wyroków, które uderzałyby w rządzących czy funkcjonariuszy rządu. Ustawa dyscyplinuje sędziów i będą się bali podejmować niezawisłe wyroki. Tu jest główne zagrożenie – tłumaczył Kulasek.  Przypomnieliśmy posłowi, że ustawa dyscyplinująca nie wpływa na orzekanie, tylko przewiduje odpowiedzialność za działalność publiczną, czyli na przykład w mediach. Zaangażowanie polityczne czy krytykę statusu innych sędziów. – Tak – odpowiedział Kulasek, który z uporem przekonywał, że sędziowie mogą się bać z tego powodu. Mimo niekończącego się sporu o wymiar sprawiedliwości, nowy szef PO sugerował, że kompromis jest możliwy. – Jesteśmy gotowi, żeby wspólnie zmieniać, reformować naprawdę wymiar sprawiedliwości. (...) Kwestia pytania o granice kompromisu. Granicę kompromisu wyznacza konstytucja i traktaty unijne – mówił Borys Budka w RMF FM. Politycy PiS-u w takie zapewnienia jednak nie wierzą. – Nie wierzę i mam ku temu bardzo solidne podstawy. Podczas ostatniego spotkania szefostwa Ministerstwa Sprawiedliwości z wiceszefową Komisji Europejskiej był zaprezentowany dokument w postaci programu PO z roku 2007. Tam było jednoznacznie napisane, że Krajowa Rada Sądownictwa wymaga gruntownej zmiany, bo chroni sędziów i stawia ich ponad prawem. Mieli na to czas, nie zrobili tego przez 8 lat – mówił poseł Płażyński z PiS.  – Podczas poprzedniej kadencji Sejmu opozycja protestowała przeciwko jakimkolwiek zmianom w wymiarze sprawiedliwości. Jeśli PO uczestniczyła w dyskusji, to na zasadzie hamulcowego lub obstrukcji sejmowej – powiedział poseł PiS Tomasz Rzymkowski.  – Brak jakiegokolwiek sądownictwa dyscyplinarnego faktycznego powodował, że społeczeństwo widziało obraz bezkarnych, łamiących powszechnie prawo sędziów i brak możliwości eliminacji czarnych owiec – ocenił poseł Zjednoczonej Prawicy.",,
Witold Bańka kandydatem Europy na szefa Światowej Agencji Antydopingowej,"W środę w Strasburgu Komitet Rady Europy ds. WADA, odpowiedzialny za sprawy antydopingowe, zdecydował, że minister sportu i turystyki Witold Bańka będzie kandydatem na szefa Światowej Agencji Antydopingowej – poinformowała rzeczniczka resortu Anna Ulman. – To jest nie tylko wielki dzień dla mnie, ale i dla Polski. To wielka szansa, przed którą stoimy – powiedział minister.","– Wygraliśmy zdecydowaną większością głosów – poinformowała rzeczniczka.Oficjalnie wybór następcy Craiga Reedie'ego, który kieruje organizacją jako przedstawiciel ruchu olimpijskiego, odbędzie się na listopadowym kongresie tej organizacji w Katowicach. Jednak zgodnie z zasadą rotacyjnej prezydentury powinien nim zostać kandydat wyłoniony przez rządy krajów.Światowa Agencja Antydopingowa (WADA) powstała w listopadzie 1999 r. jako niezależna fundacja pod przewodnictwem MKOl. Dwa lata później przeniosła się ze Szwajcarii do Kanady. Jej celem jest walka z niedozwolonym wspomaganiem w sporcie, m.in. poprzez opracowywanie i ustalanie przepisów oraz procedur antydopingowych. Poza tym m.in. publikuje listę substancji zakazanych i wydaje akredytacje dla krajowych laboratoriów antydopingowych.",,
Zwykli obywatele – prawdziwe ofiary nagonki „Gazety Wyborczej” na Jarosława Kaczyńskiego,"Polityk, który przypomina sobie o wyborcach raz na cztery lata, to zły polityk. Poseł powinien obywatelom przede wszystkim służyć. Dlaczego w takim razie „GW” postanowiła przeprowadzić nagonkę na jednego z posłów, którzy odpisał na otrzymaną prośbę o pomoc? Bo jest nim Jarosław Kaczyński. Skutek: wszyscy posłowie jeszcze bardziej zniechęcą się do pomagania innym.","W Sejmie mamy 460 posłów. Zbyt duża część z nich zapomina, że w ramach swoich obowiązków powinni zajmować się czymś więcej niż polityczną nawalanką. Ustawa o wykonywaniu mandatu posła i senatora mówi tak: „Poseł lub senator ma prawo –  wykonując swoje obowiązki poselskie lub senatorskie – podjąć interwencję (…), którą wnosi we własnym imieniu albo w imieniu wyborcy lub wyborców, jak również zaznajamiać się z tokiem jej rozpatrywania”, a organy, do których się w zgodzie z ustawą zwraca, „są obowiązane najpóźniej w ciągu czternastu dni powiadomić (…) o stanie rozpatrywania sprawy i w terminie uzgodnionym z posłem lub senatorem ostatecznie ją załatwić.” To nie wszystko. Prawo daje posłom możliwość wyegzekwowania spotkania z kierownikami tych organów. Są oni „obowiązani niezwłocznie przyjąć posła lub senatora, który przybył w związku ze sprawą wynikającą z wykonywania jego mandatu, oraz udzielić informacji i wyjaśnień dotyczących sprawy.”  Takie możliwości pomocy obywatelom ma każdy poseł i każdy senator, a więc łącznie 560 polityków z różnych partii. Ilu z nich z tej możliwości korzysta? Z pewnością za mało. Posłów, którzy mają świadomość, że nie tylko ich prawem, ale i obowiązkiem jest pomaganie wyborcom oraz, że nie można sobie o nich przypominać raz na cztery lata – należy chwalić za to czy ganić? Według „Gazety Wyborczej” to świetny pretekst do nagonki. Jarosław Kaczyński znany jest głównie jako lider Prawa i Sprawiedliwości, ale od lat jest również po prostu posłem na Sejm RP. Jako poseł ma prawo, a nawet obowiązek podejmować interwencje poselskie – pomagać ludziom.  Jak ujawnił Radosław Fogiel - szef biura poselskiego Jarosława Kaczyńskiego podobnych interwencji, tylko w ciągu jednego roku (2018) prezes PiS podjął aż 3 287, a niektóre interwencje były np. wynikiem próśb dziennikarzy Gazety Wyborczej.Nie tylko on, praktycznie wszyscy posłowie dostają setki listów z prośbą o pomoc w różnych sprawach, niestety zbyt wielu z nich te pisma ignoruje. Wśród tych, którzy próbują pomóc, o czym wiadomo od dawna, jest Kaczyński. Jedną z takich interwencji opisała dziś „GW”, tak jakby doszło do jakiegoś skandalu. „Prezes PiS i internetowa hejterka »Emi«”. „»Wyborcza«” ujawnia korespondencję Kaczyńskiego” – tak brzmi tytuł tekstu „GW”. Agnieszka Kublik i Wojciech Czuchnowski wiedzą, jak się posługiwać słowem, jak się manipuluje w mediach i nieprzypadkowo pod zdjęciem czytamy: „Prezes PiS Jarosław Kaczyński w lipcu 2019 r. zaproponował na piśmie wsparcie Emilii Szmydt. Kobieta, pod wodzą wiceministra sprawiedliwości Łukasza Piebiaka, prowadziła akcję oczerniającą sędziów przeciwnych »dobrej zmianie«”. Przekaz tych dwóch zdań jest czytelny: Kaczyński zaproponował wsparcie w akcji oczerniającej sędziów. Co z tego, że w rzeczywistości było odwrotnie? Czytelnika „GW” już dawno przyzwyczajono do tego, że się przed nim ukrywa niewygodne informacje, albo go wprowadza w błąd. Otóż Jarosław Kaczyński dostał list od jednej z obywatelek, znaną dziś w mediach (wtedy nie) jako „Emi”. Jakiej dokładnie treści jest jej pismo? „GW” tego akurat nie ujawnia. Wiemy tylko, że na początku swojej odpowiedzi Kaczyński pisze: „Z treści listu wynika, że czuje się Pani pokrzywdzona działaniami wymiaru sprawiedliwości, ale także Pana Łukasza Piebiaka” i to w tej sprawie proponuje wsparcie. Prosi również o „sprecyzowania problemu”, zapewne ze względu na znaną z Twittera chaotyczność w pisaniu Emilii S. I na tym można by zakończyć temat „bomby”, która kolejny raz okazała się kapiszonem, ale niestety skutki takich działań „GW” mogą być poważniejsze. Nie pierwszy raz „Wyborcza” napiętnuje uczciwe postawy polityków. Ostatnio też się dostało Jarosławowi Kaczyńskiemu, za to że odmówił austriackiemu biznesmenowi podpisania się pod fakturami z prawdopodobnie zawyżonymi kosztami, tylko zaproponował oczywiste rozwiązanie, czyli pójście ze sprawą do sądu. To również spotkało się z nagonką na łamach „GW”. Jaki celami kieruje się redakcja z Czerskiej wszyscy wiemy, ale niech przynajmniej inni obserwatorzy, w tym politycznie niechętni PiS-owi uczciwie zwrócą uwagę na to, że zniechęcanie posłów do podejmowania interwencji na rzecz proszących o pomoc wyborców, przyniesie szkodę przede wszystkim zwykłym obywatelom.",,
Ostatnia sobota z kampanią,"Do wyborów prezydenckich zostało osiem dni. Kandydaci spędzali ostatnią sobotę przed ciszą wyborczą pracowicie, w różnych stronach Polski. Grzegorz Napieralski po raz kolejny przekonywał, że Polacy nie muszą wybierać między Jarosławem Kaczyńskim i Bronisławem Komorowskim. Kandydat SLD oświadczył, że to on jest prawdziwą alternatywą dla wyborów.","Grzegorz Napieralski zaznaczył, że skupia się w swojej kampanii na bezpośrednich rozmowach z ludźmi, a nie na atakowaniu kontrkandydatów, jak to robi na przykład poseł PO Janusz Palikot. Szef SLD odwiedził również ośrodek Stowarzyszenia Abstynentów „Granica” w Pabianicach. W komentarzu dla dziennikarzy odniósł się do szybkiego wzrostu poparcia dla swojej kandydatury w sondażach.– Dla mnie jest to wielkie wyróżnienie i nagroda. Naprawdę to się uda zrobić, jeżeli będziemy dalej ciężko pracować i przekonywać ludzi, że alternatywa Kaczyński i Komorowski jest złą alternatywą, bo to są ci sami politycy – mówił Napieralski.Kandydat na prezydenta Marek Jurek (Prawica Rzeczpospolitej) odwiedził Uniwersytet Medyczny w Białymstoku.  Mówił tam o potrzebie zmiany stylu uprawiania polityki. Podkreślił, że PiS, PO i SLD nie dają alternatywy dla Polski. Jurek zwrócił uwagę, że Chrześcijańska Prawica, walcząca o godność rodziny i Polski, musi być zauważona w I turze wyborów prezydenckich. Jednocześnie przestrzegał również przed rosnącą w siłę lewicą.– Ci, którzy zniechęcają wyborców konserwatywnych do głosowania zgodnie z przekonaniami, którzy mówią, że wybór jest zamknięty tylko na dwóch (kandydatów) otwierają drogę temu trzeciemu – radykalnej lewicy – mówił w Białymstoku Jurek.Andrzej Olechowski (kandydat niezależny) odwiedził Toruń, gdzie powiedział, że absurdem jest, iż obywatele wybierają głowę państwa na podstawie chwytliwej kampanii, a nie poglądów i programów poszczególnych kandydatów. Jego zdaniem, jak najszybciej powinna odbyć się debata między wszystkimi startującymi.– Nie przychodzi mi do głowy inne państwo, gdzie prezydent, jadąc za granicę, nie byłby przedmiotem oczekiwań, że przywiezie jakiś nowy kontrakt, jakąś nowa inwestycje – mówił w Toruniu Olechowski, kreśląc swoją wizję prezydentury.Waldemar Pawlak (PSL) był na  pikniku  „Poznaj Dobrą Żywność”, organizowanym w Szkole Głównej Gospodarstwa Wiejskiego w Warszawie. Przywódca ludowców zwrócił uwagę, że tradycyjna, zdrowa żywność jest jedną z wielu rzeczy, jakie ma do zaoferowania polska wieś.– Znaczna większość ludzi oczekuje czegoś ciekawszego i nie będzie się w ten sposób dawała manipulować – podkreślił Pawlak.Andrzej Lepper (Samoobrona) odwiedził targowisko w Bydgoszczy. Przekonywał do interwencjonizmu państwowego na rybku rolnym i apelował: „Powinny odbyć się jeszcze debaty, jest jeszcze 5 dni roboczych (…)”. – Debaty tematyczne, żeby wyborcy nie głosowali telewizorem, radiem, gazetą i sondażem.",,
Tymoszenko: „na Ukrainie rodzi się nowy Stalin”,"W odezwie do demonstrantów była premier Ukrainy Julia
Tymoszenko zaapelowała, by przejęli oni władzę, a nie rozmawiali z obozem Wiktora Janukowycza; jego samego nazwała dyktatorem.","„Wzywam wszystkich ludzi zdolnych do walki: działajcie! Jeszcze nie jest za późno! Dyskusje na Majdanach nie wystarczą. Naród Ukrainy powinien niezwłocznie wziąć władzę w swoje ręce, a nie prowadzić słodkie rozmowy z dyktatorem” – czytamy w oświadczeniu Tymoszenko, która przebywa w więzieniu w Charkowie.   „Na terytorium Ukrainy rodzi się nowy Stalin” – napisała, ostrzegając przed prezydentem Janukowyczem. Wcześniej zaapelowała o objęcie Janukowycza sankcjami. Julia Tymoszenko głoduje od 10 dni. Pije tylko wodę. Jest to jej znak poparcia dla uczestników protestów na kijowskich ulicach i ich postulatów: początkowo była to integracja z Unią Europejską, a obecnie przede wszystkim dymisja rządu i prezydenta. Według jej adwokata, Julia Tymoszenko jest mocno osłabiona, ale w dobrym stanie psychicznym i gotowa do kontynuowania głodówki.  Misja Parlamentu Europejskiego wydłużona Misja Pata Coxa i Aleksandra Kwaśniewskiego na Ukrainę została przedłużona – poinformował przewodniczący Parlamentu Europejskiego Martin Schulz. Szefowie grup politycznych Parlamentu poparli jego wniosek w tej sprawie. Nie wiadomo jeszcze, kiedy unijni wysłannicy udadzą się do Kijowa. –  W grudniu i w styczniu nie planujemy żadnych pilnych wizyt. Aleksander i Pat pojadą na Ukrainę dopiero wtedy, gdy będziemy wiedzieli, że mogą być pomocni. Na razie czekają. Teraz będziemy rozmawiać z rządem i opozycją na ten temat  – powiedział przewodniczący Parlamentu Europejskiego Martin Schulz.Cel misji pozostaje niezmienny: rozwiązanie sprawy Julii Tymoszenko. Unijni wysłannicy będą starać się o jej uwolnienie i wysłanie na leczenie do Niemiec. Z uwagi na coraz bardziej napiętą sytuację na Ukrainie Aleksander Kwaśniewski i Pat Cox będą chcieli także pomóc w nawiązaniu dialogu między władzą a opozycją. –  Czas jest w tej chwili na obserwowanie sytuacji, na kontaktowanie się z naszymi partnerami ukraińskimi i przygotowanie pewnego planu, który powinien być użyteczny  – mówił wczoraj były prezydent Aleksander Kwaśniewski. Dotychczasowa misja Kwaśniewskiego i Coxa trwała 18 miesięcy. Politycy spędzili na Ukrainie 75 dni. Odbyli łącznie 27 wizyt.",,
Prof. Zdzisław Krasnodębski o sytuacji w UE: Maski wkrótce opadną,"– Stanowisko Polaków jest jasne - jesteśmy gotowi pomagać na miejscu, nie jesteśmy gotowi przyjmować masowo imigrantów (...). Rząd nie może działać wbrew woli ogromnej części społeczeństwa. Próbuje się używać różnych metod, żeby złamać opór przeciwko przyjmowaniu imigrantów – powiedział w rozmowie z portalem wPolityce.pl prof. Zdzisław Krasnodębski.","Dla prof. Zdzisława Krasnodębskiego, wiceprzewodniczącego Parlamentu Europejskiego z ramienia Europejskich Konserwatystów i Reformatorów, jest jasne, że sytuacja polityczna w Unii Europejskiej jest dynamiczna, do tego stopnia, że w niedalekiej przyszłości może wygenerować poważne zmiany. Są one spowodowane różnicą zdań w sprawie polityki migracyjnej między większością państw tzw. starej Unii a krajami Europy Środkowo-Wschodniej. Zdaniem profesora wobec m.in. członków Grupy Wyszehradzkiej czy Włoch niektóre państwa Unii stosują nieuczciwe metody przymusu, by przyjmować imigrantów.  – Stanowisko Polaków jest jasne – jesteśmy gotowi pomagać na miejscu, nie jesteśmy gotowi przyjmować masowo imigrantów z krajów Bliskiego Wschodu, z Maghrebu, z Afganistanu. Rząd nie może działać wbrew woli ogromnej części społeczeństwa. Próbuje się używać różnych metod, żeby złamać opór przeciwko przyjmowaniu imigrantów – tłumaczy Krasnodębski. Według profesora rozdźwięk między Europą Środkowo-wschodnią czy Włochami a takimi krajami jak Francja, Niemcy czy Hiszpania jest coraz bardziej widoczny. Ujawnił się on chociażby przy okazji ostatniego nieformalnego szczytu UE dot. imigrantów. Udziału w nim odmówiło aż 12 państw. Włochy, których władze również zapowiadały bojkot miniszczytu – ostatecznie wzięły w nim udział, choć prezentowały odmienne stanowisko od Niemiec czy Francji. Krasnodębski przypomniał, że szczyt nie przyniósł żadnych rozstrzygnięć ze względu na różnice interesów jego uczestników. – Zakończył się fiaskiem, bo okazało się, że nawet w ten sposób, łamiąc zasady, nie da się nic utargować ze względu na zasadnicze różnice interesów – ocenił polityk. Krasnodębski uważa, że dochodzimy do sytuacji, w której „opadną maski”.  – W Unii nasilają się napięcia i konflikty. Są dwie osie, rzymsko-wiedeńsko-berlińska i berlińsko-francusko-madrycka. Berlin jest rozdarty między dwie polityki imigracyjne. Między politykę Angeli Merkel i propozycje CSU. Narasta również werbalny konflikt między Francją a nowym rządem włoskim. Powoli dochodzimy do sytuacji, w których spadają maski – podkreśla.",,
"Budżet bez deficytu? Senator PiS: Albo PO nie ma ekspertów, albo zakłamuje rzeczywistość","Ekonomiści poinformowali, że po raz pierwszy od 30 lat nie będzie deficytu budżetowego. Zjednoczona Prawica przypomina, jak opozycja straszyła wprowadzeniem programów socjalnych Prawa i Sprawiedliwości, takich jak 500 Plus. – To pokazuje, że Platforma Obywatelska albo nie ma ekspertów, albo w sposób kłamliwy przedstawia ocenę rzeczywistości. Przypomnę, że różni eksperci związani z PO mówili, że będzie armagedon i budżet państwa tego nie wytrzyma. Widzimy, że jest zupełnie coś innego – powiedział portalowi tvp.info senator PiS Jan Maria Jackowski.","Poseł PiS Zbigniew Gryglas twierdzi, że koniec funkcjonowania państwa „na kredyt”, jak to czyniły kolejne ekipy przez 30 lat, to przede wszystkim sukces premiera Mateusza Morawieckiego. – To doskonała wiadomość dla Polski. Głównemu doradcy ekonomicznemu PO Andrzejowi Rzońcy nie śniło się, że może być taka sytuacja. Przed rokiem zapowiadał, że w 2018 r. deficyt będzie na poziomie 100 mld. Był 10 razy mniejszy, a teraz będzie budżet zrównoważony. Nie będziemy już pożyczać pieniędzy na wydatki bieżące – stwierdził w rozmowie z portalem tvp.info poseł Gryglas. Opozycja sugeruje, że brak deficytu budżetowego to jedynie zręczna księgowość rządu. Platforma Obywatelska sugeruje, że dobre wyniki gospodarcze są związane z tendencją na świecie. – Świetnie rozwija się gospodarka, to bardzo dobrze. Platforma zapłaciła cenę za duży fiskalizm, który miała w poprzednim rządzie. Pamiętajmy, że w podczas rządów poprzedniej ekipy mieliśmy nieprawdopodobny kryzys. O tym też trzeba pamiętać – mówił poseł PO Grzegorz Furgo. Kryzys finansowy przypadł jednak na lata 2007-09, czyli początkowy okres rządów dzisiejszej opozycji. Koalicja PO-PSL straciła władzę jesienią 2015 r. Cztery lata temu ówczesna premier Ewa Kopacz twierdziła, że nie ma pieniędzy, kiedy prezydent Andrzej Duda zaproponował, żeby przed wyborami przyjąć ustawę gwarantującą 500 Plus dla najuboższych dzieci.",,
Związkowcy obstają przy swoim,"– Nie ma powrotu do Komisji Trójstronnej w obecnej formule; możemy się spotykać w sprawie naszych postulatów z ministrem pracy lub z reprezentacją rządu, ale tylko w rozmowach dwustronnych – oświadczyli szefowie central związkowych po rozmowie z szefem klubu PO. Rafał Grupiński przekonywał związkowców do powrotu do Komisji Trójstronnej. Szef SLD Leszek Miller przekonuje, że Komisję Trójstronną może zastąpić parlamentarny zespół związkowy.","Rozmowa Piotra Dudy (Solidarność), Jana Guza (OPZZ) iTadeusza Chwałki (FZZ) z Grupińskim trwała ponad godzinę.Spotkanie to pokłosie wrześniowych demonstracji związków. Dudapowtórzył w rozmowie z dziennikarzami, jakie są postulatyzwiązkowców. –  Dajemy konkretny przekaz: +67+, umowy śmieciowe,elastyczny czas pracy, płaca minimalna – to są nasze postulaty znanenie od dziś i je artykułujemy, czekamy z drugiej strony na konkretneodpowiedzi, gdzie można się spotkać w połowie drogi lub jaki możebyć ze strony rządu w tej sprawie kompromis  – mówił przedspotkaniem Duda.Piotr Duda podkreślał, że czwartkowa obecność szefów central związkowych wSejmie świadczy o tym, że nie unikają oni dialogu. –  Ale dialogu, wktórym będziemy traktowani jako partnerzy, a nie jako klienci  –zaznaczył.–  Powiedzieliśmy, że trzeba rozpocząć sprawy dotyczącezdefiniowania nowego dialogu społecznego. Rozpoczynamy 10października konferencją z byłymi przewodniczącymi KomisjiTrójstronnej. Nie ma powrotu do Komisji Trójstronnej w tej formule.Możemy się spotykać i negocjować w sprawie naszych postulatów zministrem pracy Władysławem Kosiniakiem-Kamyszem lub zreprezentacją rządu, ale tylko w rozmowach dwustronnych. Toprzekazaliśmy przewodniczącemu Grupińskiemu  – relacjonował pospotkaniu Duda.–  Zwróciliśmy się do klubu PO, żeby przyjął na siebie cały ciężarobowiązków, konsultacji i rozmów, jeśli nie potrafi tego zrobić rząd.Jako strona związkowa jesteśmy gotowi do rozmów  – powiedział Jan Guzpo spotkaniu.Tadeusz Chwałka relacjonował, że rozmowa z Rafałem Grupińskim dotyczyła m.in.zaniedbań w dialogu społecznym oraz postulatów związkówdotyczących wieku emerytalnego i elastycznego czasu pracy. Szef klubu PO Rafał Grupiński powiedział, że podczasspotkania ze związkowcami apelował o ich jak najszybszy powrót doKomisji Trójstronnej. Grupiński ocenił, że powrót związkowców doKomisji Trójstronnej uważa za „warunek podstawowy” do tego, bydialog wznowił się według zasad wypracowanych w wolnej Polsce wciągu ostatnich 20 lat. –  I to jest bez wątpienia problem znalezieniatego punktu przełomowego, tego miejsca spotkania, od którego będzieto znowu możliwe  – powiedział.Piotr Duda zapowiedział, że związki są gotowe do dalszych działańprotestacyjnych, jeżeli dalej rząd nie będzie uwzględniał ichpostulatów.Ze związkowcami spotkał się też szef SLD Leszek Miller. –  Sytuacja, w której związki zawodowe nie rozmawiają z rządem jestszkodliwa dla dialogu, partnerów społecznych i Polski. Jest pomysł,żeby powstający zespół posłów związkowych był inspiratorem spotkańna terenie Sejmu przedstawicieli ruchu zawodowego i rządu  – powiedział Miller. Dialog w Komisji Trójstronnej został zerwany w czerwcu, kiedy tozwiązki zawodowe opuściły jej obrady w proteście przeciwkouchwaleniu przez Sejm tzw. elastycznego czasu pracy, czyliwydłużeniu okresów rozliczeniowych czasu pracy z czterech do dwunastu miesięcy. Solidarność, OPZZ i FZZ uznały wówczas, że dialogspołeczny między rządem, pracodawcami a związkami jestpozorowany, bo postulaty związkowe nie są brane pod uwagę. Związkipostawiły warunek powrotu do dialogu w Komisji Trójstronnej –odwołanie Władysława Kosiniaka-Kamysza z funkcji przewodniczącego komisji iszefa resortu i rozpoczęły przygotowania do ogólnopolskiego protestuprzeciwko polityce rządu, który odbył się na początku września.Związki demonstrowały pod hasłem „Dość lekceważeniaSpołeczeństwa” i żądały m.in. wycofania się z obowiązującego jużpodwyższenia do 67 lat wieku emerytalnego, przyjęcia ustawywymuszającej szybszy wzrost płacy minimalnej, zmiany ustawy oreferendach ogólnokrajowych tak, by po zebraniu 500 tys. podpisówreferendum było obligatoryjne (obecnie decyduje o tym Sejm, któryodrzucił np. wniosek o referendum emerytalne).",,
Franciszek apeluje o pokój w Syrii,"O nawrócenie serc „ludzi przemocy” i o to, by nie tracić „męstwa w modlitwie” modlił się papież w orędziu na Boże Narodzenie. Franciszek zaapelował o przerwanie konfliktu w Syrii i o zapewnienie pomocy humanitarnej ludności tego kraju.","W orędziu wygłoszonym w dzień Bożego Narodzenia Franciszek mówił, że pieśń aniołów – „Chwała Bogu na wysokościach, a na ziemi pokój ludziom Jego upodobania” jest pieśnią wszystkich, którzy „mają nadzieję na lepszy świat, którzy troszczą się o innych, starając się pokornie spełnić swój obowiązek”. Papież powiedział, że prawdziwy pokój nie jest równowagą między przeciwnymi siłami. – Nie jest piękną „fasadą”, za którą kryją się spory i podziały. Pokój to zaangażowanie w każdym dniu, które prowadzimy wychodząc z daru Boga, z Jego łaski, jaką nam dał w Jezusie Chrystusie – wskazał papież. Wezwał wiernych, by patrząc na figurkę Dzieciątka Jezusa w żłóbku pomyśleli o dzieciach - najsłabszych ofiarach wojen, o osobach starszych, o maltretowanych kobietach, o chorych. – W ostatnim okresie nazbyt wiele istnień przerwał konflikt w Syrii,podsycając nienawiść i zemstę. Nadal módlmy się do Pana, aby oszczędziłumiłowanemu narodowi syryjskiemu nowych cierpień, a strony konfliktu bypołożyły kres wszelkiej przemocy i zapewniły dostęp do pomocy humanitarnej”  – apelował Franciszek. – Cieszę się, że dziś w to nasze błaganie o pokój w Syrii włączają się także wyznawcy innych religii –dodał. – Nigdy nie traćmy męstwa w modlitwie! Odwagi, by powiedzieć: Panie, obdarz Twoim pokojem Syrię i cały świat!  – wzywał papież. Modlił się o pokój w Republice Środkowoafrykańskiej mówiąc, że ten często zapominany przez ludzi kraj rozszarpywany jest przez spiralę przemocy i ubóstwa, a wiele osób nie ma domów, wody i jedzenia. Papież apelował też o pokój i zgodę w Sudanie Południowym, gdzie obecne napięcia przyniosły ofiary i zagrażają pokojowemu współtworzeniu tego młodego państwa. Modlił się również o pokój w Nigerii, w Iraku oraz w Ziemi Świętej, by osiągnięto tam „szczęśliwy rezultat” negocjacji pokojowych między Izraelczykami a Palestyńczykami. – Spraw, aby imigranci poszukujący godnego życia znajdowali gościnność i pomoc. Niech nigdy więcej nie będzie takich tragedii, jakich byliśmy świadkami tego roku, z wieloma zmarłymi na Lampedusie!  –mówił Franciszek przypominając tegoroczne katastrofy statków z imigrantami u brzegów tej włoskiej wyspy, którą odwiedził w lipcu. – O Dziecię z Betlejem, dotknij serc wszystkich, którzy biorą udział w handlu ludźmi, aby zdali sobie sprawę, jak bardzo poważne jest to przestępstwo przeciwko ludzkości – dodał. – Panie nieba i ziemi, spójrz na tę naszą planetę, którą często pożądliwość i chciwość ludzi nadmiernie eksploatuje. Pomagaj i broń osoby będące ofiarami klęsk żywiołowych, szczególnie umiłowany naród filipiński, poważnie dotknięty niedawnym tajfunem – dodał papież. Następnie udzielił błogosławieństwa Urbi et Orbi – miastu i światu. Po nim odczytał po włosku tekst swoich życzeń dla wiernych na całym świecie. – W tym dniu opromienionym chrześcijańską nadzieją, która pochodzi zbetlejemskiej groty, proszę o dar radości i pokoju dla wszystkich: dla dzieci i osób starszych, dla młodych i dla rodzin, dla ubogich i wyobcowanych – podkreślił. Następnie dodał: – Jezu, narodzony dla nas, pociesz tych, którzy doświadczają choroby i cierpienia; wesprzyj tych, którzy poświęcają się służbie najbardziej potrzebującym braciom. Dobrych Świąt! . Franciszek w przeciwieństwie do swych poprzedników nie odczytał tekstu świątecznych życzeń i pozdrowień w kilkudziesięciu językach. Na placu Świętego Piotra wiwatowało na cześć papieża 70 tysięcy ludzi.",,
Czaputowicz: Francja osłabia jedność sojuszniczą. USA angażują się w Europie,"Minister spraw zagranicznych Jacek Czaputowicz negatywnie ocenił wywiad prezydenta Francji, w którym wyrażał on wątpliwości co do skuteczności NATO. Podkreślił, że „nie ma zagrożenia, że Stany Zjednoczone odwrócą się od Europy Środkowej”.","Emmanuel Macron w rozmowie z tygodnikiem „The Economist” mówił o braku przywództwa Stanów Zjednoczonych w Sojuszu, o „martwicy mózgu” NATO i kwestionował efektywność artykułu 5. traktatu waszyngtońskiego dotyczącego kolektywnej obrony.  Szef MSZ pytany w Brukseli o ten wywiad, powiedział, że w polityce francuskiej dostrzegalna jest zmiana na prorosyjską, co budzi zaniepokojenie w Unii Europejskiej. – Te wypowiedzi prezydenta Macrona zostały od razu pochwalone przez Rosję. Widzimy tutaj zbieżność stanowisk i zagrożenie dla spójności to raczej nie brak zaangażowania Stanów Zjednoczonych, ale właśnie Francji jest wyraźny – wskazał Czaputowicz. – Francja być może ma taki zamiar, żeby osłabić tę jedność sojuszniczą i to budzi duże zaniepokojenie. Ale cieszę się, że moi koledzy ministrowie spraw zagranicznych podzielają tę opinię. Zajmujemy  bardzo podobne stanowisko – dodał. – To znaczy że Stany Zjednoczone po prostu się tutaj angażują. I nie ma takiego zagrożenia, że odwrócą się od Europy, czy w tym wypadku Europy Środkowej – zapewnił. Krytycznie o wywiadzie francuskiego prezydenta wypowiedział się też premier Mateusz Morawiecki. W rozmowie z dziennikarzami brytyjskiego dziennika „Financial Times” szef polskiego rządu podkreślał, że NATO to najważniejszy sojusz na świecie jeśli chodzi o zachowanie wolności i pokoju.  Mateusz Morawiecki powiedział też, że kwestionowanie skuteczności artykułu 5. jest niebezpieczne, bo może zasiać w innych krajach wątpliwości co do postawy Paryża. Podkreślił również, że Stany Zjednoczone zawsze wspierały Europę, a gdyby nie ich pomoc, nie wyzwoliłaby się ona spod okupacji niemieckich nazistów.",,
Premier: Polska jest jednocześnie proamerykańska i proeuropejska,"– Problemy widzimy raczej po stronie Chin i Rosji niż Stanów Zjednoczonych. Polska jest jednocześnie bardzo proamerykańska i bardzo proeuropejska – oświadczył Mateusz Morawiecki podczas konferencji FOTAR w Hamburgu. Premier odniósł się też do kontrowersyjnej inwestycji, która dzieli Polskę i Niemcy. – Na wschód od Odry nikt nie wierzy, że Nord Stream 2, to projekt biznesowy – podkreślił.  Spotkanie dotyczyło relacji transatlantyckich.","Premier w sobotę wziął udział w konferencji Future of Transatlantic Relations (FOTAR).  Szef polskiego rządu wraz z wicekanclerzem i ministrem finansów Niemiec Olafem Scholzem zabrał głos w dyskusji pt. „Europejskie podejście do przyszłości stosunków transatlantyckich” (ang. European Perspective on the Future of Translantic Relations). Powody pogorszenia relacji „leżą po obu stronach Atlantyku” Morawiecki był pytany o ocenę obecnej administracji amerykańskiej, biorąc pod uwagę, że po wyborze Donalda Trumpa na prezydenta USA relacje transatlantyckie pogorszyły się.Szef polskiego rządu stwierdził, że powody tego pogorszenia „leżą po obu stronach Atlantyku. – Z polskiego punktu widzenia to jest bardzo zły fenomen. My jesteśmy przekonani, że powinniśmy mieć aktywny wkład w naprawę tych relacji –  powiedział. Podkreślił, że „polskie społeczeństwo i polskie państwo są proamerykańskie, ale też proeuropejskie”. – Nie ma wielu takich krajów jak Polska, które jednocześnie są bardzo proamerykańskie, protransatlantyckie a z drugiej strony są bardzo proeuropejskie – powiedział Morawiecki.  Szef polskiego rządu przyznał, że język Donalda Trumpa jest często „bardzo bezpośredni, bardzo szorstki w przeciwieństwie do języka prezydenta Chin”. – Nie powinniśmy jednak nie doceniać prawdziwych barier w handlu między Europą a Chinami – zaznaczył. Morawiecki wyraził przekonanie, że Stany Zjednoczone nie są adwersarzem Europy. – Oczywiście, że nie. Chcielibyśmy mieć pokojowe relacje ze wszystkimi, w tym z Rosją i Chinami, ale widzimy problemy raczej po ich stronie, po stronie Chin i Rosji, niż Stanów Zjednoczonych – powiedział. Europejska armia wymagałaby znacznego wzrostu wydatków  – Byłbym za silną europejską armią, ale aby ją zbudować, musielibyśmy zwiększyć nasze wydatki na obronność. Niemcy wydają 1,23 proc. PKB na obronność, Francja 1,78 proc., Hiszpania 1,65 proc. Polska jest jednym z niewielu krajów NATO, które wydają 2 proc., a nawet więcej na obronność. To jest pewien warunek wstępny, aby projekt wspólnej europejskiej armii stał się realny – zauważył premier Polski.  Jak dodał, „łatwo o tym mówić, ale o wiele trudniej stworzyć właściwe środowisko i miejsce w budżecie, by to zrealizować”.",,
Turniej Czterech Skoczni. Dawid Kubacki znów na podium!,"Trzeci w Oberstdorfie, trzeci w Garmisch-Partenkirchen. Dawid Kubacki imponuje regularnością podczas Turnieju Czterech Skoczni. W noworocznych zawodach Polak był gorszy tylko od Mariusa Lindvika i Karla Geigera. W drugiej dziesiątce noworoczne skakanie skończyli Piotr Żyła i Kamil Stoch.","W pierwszej serii zameldowało się pięciu Polaków. Kwalifikacji nie przebrnął tylko Jakub Wolny. Z noworocznym skakaniem szybko pożegnali się Maciej Kot i Stefan Hula. Obaj rywalizowali z Norwegami. Kot był wyraźnie gorszy od Roberta Johannsona, a Daniel Andre Tande daleko odleciał Huli. W swojej parze przegrał też Piotr Żyła. Ale za to wylądował bardzo daleko, osiągając odległość 133,5 m. Dało mu to miejsce w czołowej dziesiątce i pierwszą lokatę wśród szczęśliwych przegranych. Bank rozbił jednak Marius Lindvik. Młody Norweg wyrównał rekord skoczni skacząc aż 143,5 metra. Tym samym w drugim konkursie z rzędu Lindvik mógł się pochwalić najdalszym skokiem w zawodach. Rozczarował Kamil Stoch. Trzykrotny złoty medalista olimpijski w kwalifikacjach i na treningach radził sobie bardzo dobrze, regularnie lądując za 130 metrem. Wprawdzie skoczek z Zębu nie miał problemów z pokonaniem Roka Justina, ale odległość 126,5 metra było daleki od oczekiwań. Po pierwszej serii Stoch trafić do Lindvika aż 24,7 punktu. Kevin Bickner, przeciwnik Dawida Kubackiego skoczył zaskakująco dobrze, osiągając odległość 130,5 m. Trzeci zawodnik z Oberstdorfu potwierdził świetną formę. Kubacki skoczył aż 137 metrów i dało mu to miejsce tuż za Ludvikiem. W drugiej serii poprawił się Stoch, skacząc 135 metrów. Triumfator Turnieju Czterech Skoczni sprzed dwóch lat przez dobrą chwilę cieszył się z prowadzenia. Wyprzedził go dopiero Peter Prevc. Dzięki dobrej próbie Polak przesunął się na 19. miejsce. Swojej pozycji nie obronił Żyła. 133 metry w drugiej serii sprawiły, że wiślanin na dobre wypadł z czołowej dziesiątki skończył konkurs w środku stawki.Prawdziwą bombę odpalił w finałowej próbie Kobayashi. Lider Pucharu Świata pofrunął aż poza granicę 140 metrów. Japończykowi pozazdrościł trzeci po pierwszej Geiger. Ostatecznie Niemiec wyprzedził Kobayashiego o ponad dwa punkty. Daleko, ale nie aż tak jak Kobayashi i Geiger lądował Kubacki. Polakowi przyszło szybować w nieco trudniejszych warunkach, ale rekompensata za niekorzystny wiatr był zbyt mała, aby przeskoczyć Geigera. Pierwsze miejsce obronił Lindvik. Norweg miał duży zapas nad grupą pościgową. 136-metrowy skok dał mu pierwsze w karierze zwycięstwo w Pucharze Świata.W klasyfikacji generalnej Turnieju Czterech Skoczni pierwsze miejsce utrzymał Kobayashi. Kubacki jest trzeci ze startą 8,5 punktu.",,
Terminal w Świnoujściu odlicza. W sobotę odjedzie pięciotysięczna cysterna z LNG,"Z Terminala im. Prezydenta Lecha Kaczyńskiego w Świnoujściu PGNiG wyekspediowało już 5000 cystern z ładunkiem skroplonego gazu ziemnego (LNG). Największym jego odbiorcą są stacje regazyfikacji obsługujące miejscowości, które nie mają dostępu do ogólnopolskiej sieci dystrybucji błękitnego paliwa.","Pięciotysięczna cysterna z ładunkiem LNG, która w sobotę 10 sierpnia wyjeżdża z terminalu w Świnoujściu, będzie jednocześnie 1144. załadowaną w tym roku. W porównaniu z ubiegłym rokiem liczba autocystern, które opuściły terminal, wzrosła o 24 proc. (stan na 9 sierpnia 2018 i 2019 roku). Paliwo pochodzi z dostaw gazu skroplonego sprowadzanego przez PGNiG z Kataru, Norwegii i USA.   – Zainteresowanie gazem ziemnym rośnie w Polsce bardzo szybko. Dzięki cysternom z LNG możemy dostarczyć paliwo tam, gdzie nie ma infrastruktury przesyłowej albo jest ona niewystarczająca w stosunku do potrzeb. Skroplony gaz ziemny to sposób na szybką gazyfikację kraju – mówi Maciej Woźniak, Wiceprezes PGNiG ds. Handlowych.   Większość importowanego LNG jest regazyfikowana i wprowadzana do ogólnopolskiej sieci przesyłowej i dystrybucyjnej. Część pozostaje jednak w stanie ciekłym i w tej postaci trafia do odbiorców za pomocą autocystern i kontenerów kriogenicznych.   Odbiorcami LNG od PGNiG są m.in. zakłady przetwórstwa spożywczego oraz firmy z branży hotelarskiej. Najwięcej, bo 55 proc. gazu skroplonego ze Świnoujścia trafia jednak do stacji regazyfikacji zasilających tzw. sieci wyspowe. Takie sieci obsługują zazwyczaj jedną miejscowość. Po ogrzaniu LNG przechodzi ze stanu ciekłego w lotny; gaz jest dostarczany lokalną siecią gazociągów dystrybucyjnych do klientów końcowych – firm, instytucji i gospodarstw domowych.   Jedna z takich sieci znajduje się w Mońkach, w województwie podlaskim. Polska Spółka Gazownictwa (PSG) z Grupy Kapitałowej PGNiG otworzyła tam stację regazyfikacji w kwietniu 2019 roku.                                                    Infografika (fot. PGNiG) – Ta inwestycja to warunek rozwoju gospodarczego miasta. Normy środowiskowe dla przemysłu są coraz bardziej rygorystyczne. Aby je spełnić, przedsiębiorcy muszą mieć dostęp do gazu do celów energetycznych i technologicznych. Zanim w Mońkach uruchomiono stację regazyfikacji, kilku potencjalnych inwestorów zrezygnowało, kiedy dowiedziało się, że gmina nie jest zgazyfikowana – wyjaśnia Zbigniew Karwowski, burmistrz Moniek.   Karwowski zaznacza, że dostęp do gazu jest ważny również dla samych mieszańców. Dzięki błękitnemu paliwu mieszkańcy mogą wreszcie zrezygnować ze źródeł ciepła zanieczyszczających powietrze – zaznacza burmistrz.   Na Podlasiu, oprócz Moniek, sieci wyspowe PSG działają jeszcze w trzech miejscowościach. Do końca 2022 roku przybędzie kolejnych siedem. Jednak sieci wyspowe będą powstawać w całym kraju. W ramach „Programu przyspieszenia gazyfikacji Polski w latach 2018-2022” PSG chce, aby do 2022 roku 90 proc. mieszkańców Polski miało możliwość korzystania z gazu. Ważnym elementem tego planu jest wybudowanie 77 nowych stacji regazyfikacji. Razem z uruchomionymi wcześniej, na koniec 2022 roku w Polsce będą działać 84 stacje regazyfikacyjne PSG obsługujące sieci wyspowe.",,
Mieszkowski głosował za przywróceniem Rosji prawa głosu. „To techniczna pomyłka”,Poseł PO-KO Krzysztof Mieszkowski opowiedział się za przywróceniem Rosji prawa głosu w Zgromadzeniu Parlamentarnym Rady Europy. „To rezultat technicznej pomyłki” – tłumaczy poseł.,"Zgromadzenie Parlamentarne Rady Europy w nocy z poniedziałku na wtorek przywróciło Rosji prawo głosu w tej instytucji. To pozwoli rosyjskiej delegacji na udział w przewidzianym na środę wyborze nowego sekretarza generalnego RE.Państwa Europy Środkowej – Estonia, Gruzja, Litwa, Łotwa i Ukraina – opowiedziały się – głosami wszystkich delegatów – przeciw przywróceniu Rosji prawa głosu. Podobnie głosowali prawie wszyscy polscy delegaci za wyjątkiem jednego – posła Krzysztofa Mieszkowskiego z PO-KO.",,
Prezydent Iranu: porozumienia nuklearnego nie można renegocjować,"Prezydent Iranu Hasan Rowhani powiedział w czwartek, że porozumienie nuklearne Teheranu z mocarstwami światowymi nie może zostać renegocjowane. Mówił o tym po powrocie z sesji Zgromadzenia Ogólnego ONZ, gdzie prezydent USA Donald Trump krytykował porozumienie.","Zawarte w 2015 roku porozumienie nuklearne między Iranem a tzw. grupą 5+1 (Chiny, Francja, Rosja, USA, Wielka Brytania i Niemcy) ma na celu ograniczenie irańskiego programu nuklearnego i przewiduje, że Iran zrezygnuje z dążenia do uzyskania broni atomowej w zamian za stopniowe znoszenie nałożonych na niego sankcji międzynarodowych.W swym pierwszym wystąpieniu na forum ONZ prezydent Trump nazwał we wtorek to porozumienie jedną z najgorszych i najbardziej jednostronnych transakcji, do jakich kiedykolwiek przystąpiły Stany Zjednoczone. Uznał umowę za żenującą, zaznaczając, że kwestia nie jest jeszcze zamknięta. Prezydent Iranu, który w czwartek wrócił z Nowego Jorku, oświadczył, że wypowiedzi prezydenta USA przeciwko porozumieniu pozostają w sprzeczności ze stanowiskiem innych państw w tej sprawie. – On (Donald Trump – dop. red.) powiedział, że umowa jest zła, a wszystkie państwa nazywają ją dobrą – podkreślił Rowhani po powrocie. Dodał, że porozumienie nie może być renegocjowane. Waszyngton nie wycofuje sięChociaż Trumpowi nie podoba się porozumienie nuklearne z Iranem, jego wystąpienie w ONZ we wtorek nie oznacza, ze Waszyngton chce się wycofać z umowy – oświadczyła w środę cytowana przez Reutersa ambasador USA przy ONZ Nikki Haley. Agencja zaznacza, że perspektywa renegocjowania przez Waszyngton umowy z Iranem martwi niektórych sojuszników USA, którzy pomogli wynegocjować układ, zwłaszcza w sytuacji, gdy świat zmaga się z kolejną kryzysową sytuacją – rozwijaniem przez Koreę Północną zbrojeń nuklearnych i rakietowych.",,
Tragedia rodzinna w Warszawie. Nie żyje dwoje dorosłych i 6-latek,"W kamienicy przy ul. Tarchomińskiej na warszawskiej Szmulowiźnie znaleziono zwłoki kobiety i jej 6-letniego syna. Polska Agencja Prasowa powołując się na nieoficjalne informacje podała, że podwójnego morderstwa dokonał prawdopodobnie ojciec dziecka. Mężczyzna popełnił samobójstwo.","Do zabójstwa matki i jej dziecka doszło w nocy z 29 na 30 stycznia na Pradze-Północ, w kamienicy przy ul. Tarchomińskiej. – W dniu dzisiejszym, w porze nocnej zostały ujawnione zwłoki kobiety oraz dziecka – poinformował 30 stycznia rzecznik prasowy Prokuratury Okręgowej Warszawa-Praga Marcin Saduś. Jak dodał, na miejsce przybył prokurator, który przez kilka godzin wykonywał czynności wraz z ekipą dochodzeniowo śledczą z Komendy Stołecznej Policji i Komendy Rejonowej Policji Warszawa VI.",,
"Kukiz: Chcemy obronić UE przed starymi partiami, które ją niszczą","– Nie chcemy zniszczyć UE, ale obronić ją przed starymi partiami, które niszczą ją na naszych oczach – powiedział Paweł Kukiz na konferencji partii antysystemowych w Zagrzebiu. – Uważamy, że UE jest organem, który jest bardzo przydatny, bardzo pożyteczny, ale za mało demokratyczny – dodawał poseł ugrupowania Piotr Apel w radiowej Jedynce.","W Zagrzebiu odbyła się wspólna konferencja ugrupowań antysystemowych, które w połowie lutego w Rzymie ogłosiły sojusz przed majowymi wyborami do Parlamentu Europejskiego. W skład tej nowej grupy wchodzą: Kukiz'15, włoski Ruch Pięciu Gwiazd, chorwacka partia Żywy Mur, ruch Teraz z Finlandii i partia AKKEL z Grecji. Podczas konferencji gospodarz wydarzenia, lider Żywego Muru Ivan Sinczić, przedstawił główne założenia „Manifestu Europejskiego”, który ma być promowany przez koalicję ruchów antysystemowych. Wymienił wśród nich głosowanie przez internet i wzmocnienie demokracji bezpośredniej, mówienie o prawdziwych problemach, a nie o wojnach ideologicznych, walkę z korupcją i przestępczością zorganizowaną, wzmocnienie pozycji Parlamentu Europejskiego i reformę instytucji unijnych oraz polepszenie jakości życia mieszkańców UE np. poprzez dostęp do czystej wody. Kukiz podkreślał z kolei, że obecnie UE jest w głębokim kryzysie. W tym kontekście wymienił m.in. kryzys gospodarczy i zadłużeniowy, kryzys polityczny, kryzys migracyjny czy kryzys wartości. – Mamy problem z demokracją w UE – mówił. W jego opinii ludzie nie mają poczucia, że są reprezentowani przez unijnych polityków. – Media głównego nurtu i politycy starych partii nazywają nas eurofobami, populistami, ludźmi, którzy chcą zniszczyć UE. Straszą, że to przez nas UE się rozwali. Zadam kilka pytań: czy to my doprowadziliśmy do kryzysu UE? Czy to nasze ugrupowania odpowiadają za niekontrolowany napływ imigrantów i kryzys migracyjny? – pytał Kukiz. – My nie chcemy zniszczyć Unii, ale chcemy ją obronić przed starymi partiami, które rozwalają Unię na naszych oczach – zaznaczył. Osobną część przemówienia Kukiz poświęcił sprawom gospodarczym. Według niego „gospodarka stoi na głowie”. – Dominuje sektor bankowo-finansowy nad sektorem wytwórczym, nad małymi przedsiębiorcami, rolnikami. Ogon macha psem. My się nie zgadzamy na przywileje dla wielkich międzynarodowych korporacji i gnębienie małych i średnich przedsiębiorców. Zarówno rządy krajowe, jak i ich reprezentacja w Brukseli powinny stać na straży interesów tych przedsiębiorców – mówił. – 15 lat temu w Polsce „banksterzy” masowo namawiali Polaków na zaciąganie pseudokredytów mieszkaniowych we frankach szwajcarskich. Podstępnie umieszczali w umowach niekorzystne dla konsumentów klauzule. Potem, gdy przyszedł kryzys, ludzie mieli problemy ze spłatą rat, a banki robiły z nich swoich niewolników – powiedział i podkreślił, że ruchy antysystemowe chcą stworzyć „takie prawo konsumenckie, które uniemożliwi chciwym »banksterom« oszukiwanie klientów”. Wicepremier Włoch, lider Ruchu Pięciu Gwiazd Luigi Di Maio, odwoływał się z kolei do wspólnych działań w przyszłym PE. – Dzisiaj z przyjaciółmi zaczynamy nowe przedsięwzięcie, czyli stworzenie grupy, która w Parlamencie Europejskim nie będzie ani na prawicy, ani na lewicy. I wszyscy po raz kolejny mówią nam, że to nie jest możliwe i że to nam się nie uda. Uwierzmy, że i to nam się uda – nawoływał. – W najbliższych dniach dołączą do nas nowi przyjaciele, towarzysze podróży, by powołać grupę, która będzie w stanie w PE robić słuszne rzeczy, nie coś prawicowego czy lewicowego, ale słusznego dla wszystkich obywateli należących do ludu europejskiego. Mogę powiedzieć, że są wszelkie przesłanki ku temu, byśmy odgrywali fundamentalną rolę, byśmy byli języczkiem u wagi po wyborach europejskich – mówił. Dzień później w radiowej Jedynce w podobnym tonie wypowiadał się poseł Kukiz’15 Piotr Apel. Jak podkreślał, celem kandydatów jego ruchu jest reforma Unii, a nie jej likwidacja. W najbliższych dniach Kukiz’15 zaprezentuje swoje listy wyborcze. Polityk zwracał uwagę na potrzebę większej demokratyzacji instytucji unijnych. – My znaleźliśmy i szukamy sojuszników skupionych wokół demokratyzacji Unii Europejskiej. W UE powinna być większa uwaga i ostrożność w zwalczaniu korupcji w samej UE – mówił Apel. – Jest Komisja Europejska, której sposób wyboru pozostawia wiele do życzenia. Jej skład jest umową między premierami różnych państw, zakulisową grą, a nie bezpośrednim wyborem. Uważamy, że kompetencje PE powinny być większe w związku z tym, że jest to organ najbardziej demokratyczny w obecnej UE – dodawał. Wybory do PE odbędą się w Polsce 26 maja. W całej UE wybory odbędą się w dniach 23-26 maja.",,
Berlin na usługach Gazpromu. Niemcy chcą unieszkodliwić dyrektywę gazową,"Zgoda Danii na ułożenie gazociągu Nord Stream 2 w jej wodach nie jest zaskoczeniem. Kopenhaga i tak długo opierała się naciskom płynącym z Berlina i Moskwy i opóźniała budowę rosyjsko-niemieckiego gazociągu. Czas, który Gazprom w ten sposób stracił jest bezcenny dla Polski, Ukrainy i państw naszego regionu, sprzeciwiających się monopolowi energetycznemu Kremla. Warszawa nie składa broni i będzie na bazie unijnego prawa zwalczać tę niebezpieczną dla całej Europy inwestycję. Niemcy tymczasem pracują nad obejściem dyrektywy gazowej utrudniającej ewentualne nadużycia Gazpromu.","Wydanie zezwolenia  przez Duńską Agencję Energetyki na budowę 147-kilometrowego odcinka rurociągu na południowy wschód od wyspy Bornholm było decyzją od dawna oczekiwaną w Moskwie i Berlinie. Nord Stream 2 miał być początkowo gotowy do końca 2019 roku, co pozwoliłoby Rosji znacznie ograniczyć czy też całkowicie zatrzymać przesyłanie gazu tranzytem rurociągami biegnącymi przez terytorium Ukrainy. Ten liczący 1200 kilometrów, prowadzony przez Bałtyk, przebiegający przez wody Rosji, Finlandii, Szwecji, Danii i Niemiec, gazociąg o mocy przesyłowej 55 mld metrów sześciennych surowca rocznie nie zostanie jednak wybudowany na czas.  Do jego otwarcia dojdzie zapewne dopiero w połowie przyszłego roku.  To zaś zmusza Moskwę do tego, czego za wszelką cenę chciała uniknąć – negocjowania nowej umowy z Kijowem. Obecny kontrakt wygasa bowiem 31 grudnia, a bez przedłużenia umowy Gazprom nie będzie mógł zrealizować zakontraktowanych już dostaw gazu dla zachodnioeuropejskich klientów. Dlatego też Kreml tak bardzo starał się wybudować NS2 do końca roku, by móc za jego pomocą omijać Ukrainę, a przy tym zwiększyć naciski na ten kraj, na którego części terytorium – Doniecku, zainicjował konflikt zbrojny i wciąż go podsyca, a inną część – Krym – anektował. Nieodosobnione są przy tym głosy ekspertów wskazujące, że transport gazu przez Ukrainę na Zachód był i wciąż jest głównym elementem obrony tego państwa przed możliwością rozszerzenia przez Rosjan konfliktu z Doniecka na dalsze regiony. Kreml jest więc zmuszony prowadzić w Brukseli, przy udziale Komisji Europejskiej, negocjacje z Kijowem, co jest pochodną stanowczej postawy Kopenhagi, która nie uległa jego i Berlina naciskom i domagała się spełniania przez budujący ten rurociąg Gazprom wszystkich wymogów środowiskowych. To zaś było skrupulatnie oceniane i komentowane przez państwa przeciwne inwestycji, jak m.in. Polska, Ukraina, USA i kraje bałtyckie. Według informacji, do których dotarł niemiecki dziennik „Bild”, partie koalicyjne CDU/CSU i SPD   zaproponowały poprawkę do ustawy, której celem jest usunięcie jej kluczowego zapisu. Znowelizowana w tym roku unijna dyrektywa gazowa zakłada, że operator gazociągu musi być niezależny od dostawcy gazu. Podlegają temu również spółki spoza UE, jak choćby Gazprom. „Powoduje to, że eksploatacja NS2  w warunkach rosyjskich jest właściwie niemożliwa” - ocenia niemiecki dziennik. Dyrektywa nie obejmuje jednak gazociągów, których budowa została ukończona przed 23 maja 2019 roku.  Ten właśnie zapis został jednak usunięty z projektu ustawy ratyfikacyjnej, przygotowanego przez partie tworzące niemiecki rząd (CDU/CSU i SPD), a słowo „ukończone” zamieniono tam na „trwające”. W ten sposób niemiecki rząd będzie chciał wyłączyć NS2 spod unijnej dyrektywy. To zaś jest realizacją planów Gazpromu, który domaga się anulowania nowelizacji, stojąc na stanowisku, że ma ona charakter dyskryminujący. Spór ten jest obecnie rozpatrywany przez Trybunał Sprawiedliwości Unii Europejskiej. Redaktor naczelny BiznesAlert Wojciech Jakóbik przekonuje, że sytuacja ta jest „wyzwaniem” dla Komisji Europejskiej, która nadzoruje implementację dyrektywy gazowej w nowym kształcie i ma prawo odrzucić wniosek regulatora Bundesnetzagentur o wyłączenie dla NS2. „Nowa Komisja Europejska ma śmiałe plany w zakresie polityki klimatycznej. Jednakże jej skuteczność będzie zależała od tego, czy obroni wiarygodność w sporze o Nord Stream 2. Jeżeli ulegnie dyktatowi Berlina i Moskwy w sprawie Nord Stream 2, co będzie można ocenić po jej reakcjach na wyżej wymienione wyzwania, trudno będzie jej oczekiwać podporządkowania się przez inne stolice bardziej ambitnej, unijnej polityce klimatycznej” – podkreśla Wojciech Jakóbik. „Jeżeli Bruksela ustąpi Berlinowi i Moskwie, nie będzie mogła potem oczekiwać posłuszeństwa Budapesztu ani Warszawy. Byłaby to prosta recepta na faktyczną dezintegrację wspólnej polityki europejskiej w obszarze energii i klimatu oraz kolejny symptom kryzysu integracji unijnej” – zaznacza ekspert. Dążenia Niemiec do zrealizowania projektu NS2 to dowód na to, jak kraj ten traktuje solidarność europejską, jak wykorzystuje swoją pozycję do realizowania niekorzystnych dla innych państw członkowskich planów.  Co więcej, wchodząc w tak bliską współpracę z Władimirem Putinem, w kwestiach kluczowych dla bezpieczeństwa Europy – czyli energetycznych – Berlin osłabia zachodnie sankcje i politykę UE wobec Rosji i tym samym daje swoją akceptację dla polityki prowadzonej przez Kreml. Pozwala też Moskwie na uzyskanie dodatkowych funduszy, które będzie ona mogła spożytkować m.in. na dalsze zbrojenia, walkę z opozycją, szpiegostwo i cyberataki wymierzone w Zachód. Chociaż początkowo kanclerz Angela Merkel starała się wszem i wobec głosić, że NS2 to projekt jedynie gospodarczy, a jego budowa nie wpłynie negatywnie na bezpieczeństwo europejskie czy na osłabienie Ukrainy w jej konflikcie z Rosją, to jednak, ostatecznie, nie udało jej się w tej sprawie nikogo przekonać. W końcu nawet władze w Berlinie musiały przyznać, że istnieje polityczne ryzyko wykorzystywania NS2 przez Rosję. Polska i cały region Europy Środowko-Wschodniej wielokrotnie w przeszłości doświadczali nacisków płynących z Kremla, który wykorzystywał swoją pozycję monopolisty, by w dowolnym momencie zakręcać kurek z gazem. Ta postawa Moskwy była głównym motywem (również wysoka cena) naszego kraju, by zdywersyfikować źródła energii. W trakcie rządów PiS doszło do rewolucyjnych zmian w tej kwestii – otwarcia i rozbudowy terminala w Świnoujściu i transportu tam gazu skroplonego – LNG – głównie z USA, a także budowy Baltic Pipe, co, umożliwi nam po 2022 roku, gdy przestanie obowiązywać umowa z Rosją, a zacznie działać gazociąg transportujący surowiec z Norwegii, uzyskanie pełnej suwerenności energetycznej.  Zanim jednak do tego dojdzie, Polska, wraz z innymi krajami, rozumiejącymi zagrożenie płynące ze strony rosyjskiego monopolu energetycznej, będzie się starała hamować i ograniczać możliwości NS2. Po informacji Danii o wyrażeniu zgody na jego budowę, europoseł PiS Jacek Saryusz-Wolski napisał na Twitterze, że sposobem na opóźnienie tej inwestycji jest potencjalne odwołanie Polski (PGNiG) od decyzji Danii. Do uruchomienia regulacji UE, dotyczącej kontroli inwestycji zagranicznych, może dojść, gdy taka prośba zostania zgłoszona przez przynajmniej dziewięć państw członkowskich. W niedawnej rozmowie w PR24, Saryusz-Wolski zwrócił uwagę, że decyzję Danii można zaskarżyć na  przestrzeni miesiąca. – Istnieje też groźba sankcji ze strony amerykańskiego Kongresu. Poza tym jest nowy unijny przepis dotyczący kontroli inwestycji zagranicznych z punktu widzenia bezpieczeństwa – a nie z punktu widzenia gospodarki energetycznej – podkreślił europoseł PiS. Wciąż aktualny jest też temat nałożenia amerykańskich sankcji na firmy budujące NS2, co dotknęłoby biorące w tym udział zachodnie spółki. Waszyngton jest bardzo negatywnie nastawiony do tego projektu i podtrzymuje w całej rozciągłości stanowisko Polski w tej sprawie. W lecie stosowną ustawę pozwalającą na zastosowanie restrykcji przegłosowała Komisja spraw zagranicznych Senatu USA. Aby weszła ona w życie, musi zostać przyjęta przez Senat, Izbę Reprezentantów, a następnie zostać podpisana przez prezydenta. Co prawda Amerykanie na razie jedynie straszyli nałożeniem sankcji, ale postawa administracji Donalda Trumpa w sprawie restrykcji, jakie spadły na Iran, Wenezuelę czy Koreę Północną, dowodzi, że jest to środek, który USA mogą realnie zastosować. Najbliższy czas pokaże, czy KE jest w stanie odrzucić naciski płynące w sprawie NS2 z Berlina i wykazać się niezależnością. Polska nie będzie się zapewne temu biernie przyglądać i – wraz z sojusznikami – będzie aktywnie zwalczać niemiecko-rosyjski sojusz. Petar Petrović Autor jest dziennikarzem Polskiego Radia",,
Muchy w solidarności z Nową Prawicą,"Polska Jest Najważniejsza wpadła na pomysł, jak wyrazić swoje poparcie dla Janusza Korwin – Mikkego i jego Nowej Prawicy, której list Państwowa Komisja Wyborcza nie zarejestrowała w całym kraju, a Sąd Najwyższy do tej decyzji się przychylił. Przedstawiciele PJN na znak protestu od wczoraj zamiast krawatów zakładają muchy. – To nie nowa moda, a akt solidarności z Nową Prawicą, która naszym zdaniem wczoraj została bardzo źle potraktowana – powiedział na antenie TVP Info Paweł Poncyljusz.","Pomysł pojawił sie po tym, gdy Sąd Najwyższy postanowił, że protest Komitetu Wyborczego Nowej Prawicy Janusza Korwin-Mikkego, zgodnie ze stanowiskiem PKW, nie będzie dalej rozpatrywany. Protest dotyczył odmowy przez PKW rejestracji komitetu PN we wszystkich okręgach, przez co nie jest on komitetem ogólnopolskim.Przedstawiciele PJN postanowili nosić muchy, bo jest to atrybut  Korwin – Mikkego. Paweł Poncyljusz, przewodniczący klubu parlamentarnego PJN także na antenie TVP Info wystąpił z muchą zamiast krawata– Nie dopuszcza się nowych partii ze świeżymi pomysłami  – mówił Poncyljusz. – Wielu konstytucjonalistów mówi, że Korwin – Mikke jest „w  prawie”, ale tak jest kodeks wyborczy skonstruowany, że nie może się teraz odwołać  – podkreślał parlamentarzysta.",,
„Rusofobiczne paszkwile” i „opętańcza antyrosyjska kampania”. Moskwa oskarża USA,Moskwa wyraziła oburzenie – jak to nazwała – „opętańczą antyrosyjską kampanią” w amerykańskich mediach. Według rosyjskiego MSZ w „rusofobicznych paszkwilach” przedstawiają one Rosję jako wroga.,"Stosunki między Moskwą a Waszyngtonem pogorszyły się w związku z kryzysem na Ukrainie, osiągając najniższy poziom od czasu zimnej wojny – pisze Reuters. Zaznacza, że obie strony oskarżają się wzajemnie o prowadzenie wojny informacyjnej. Rosyjski MSZ oświadczył w piątek, że „amerykańskie media ogólnopaństwowe i przodujące ośrodki analityczne jak na komendę wyrzucają z siebie antyrosyjskie paszkwile, starannie tworząc z Rosji obraz wroga, wpajając zwykłym ludziom nienawiść do wszystkiego, co rosyjskie”. Wojna na sankcje Zachód oskarża Rosję o wspieranie separatystów na wschodniej Ukrainie poprzez wysyłanie tam broni i rosyjskich żołnierzy. Rosja utrzymuje, że to za sprawą spisku Zachodu doszło do obalenia w ubiegłym roku wspieranego przez Moskwę prezydenta Ukrainy Wiktora Janukowycza. Waszyngton, podobnie jak Unia Europejska, nałożył na Rosję sankcje po zaanektowaniu przez nią Krymu w marcu roku 2014, następnie sankcje te zaostrzał. Do tej pory sankcje przyjęte przez USA i UE wobec przedstawicieli Rosji objęły urzędników państwowych, niektórych oligarchów oraz ludzi bezpośrednio zaangażowanych w aneksję Krymu i konflikt w Donbasie. Zachód ograniczył także państwowym bankom rosyjskim i firmom sektora naftowego dostęp do kapitału.",,
Prezydent o nowym rządzie: To ministrowie doświadczeni,"Wydaje mi się, że to są bardzo ciekawe propozycje i jestem przekonany, że państwo, którzy podjęli się tych funkcji dadzą sobie radę – powiedział prezydent Andrzej Duda, komentując nowy skład rządu.","O zaprezentowany w piątek przez premiera Mateusza Morawieckiego skład nowego rządu prezydent został zapytany przez dziennikarzy przed powrotem do Warszawy z Niemiec, gdzie przebywał z jednodniową wizytą.Prezydent podkreślił, że w dużym stopniu są to ludzie, którzy już wcześniej sprawdzili się w rządzie. – Można powiedzieć, że są to nie tylko znani już współpracownicy, ale przede wszystkim doświadczeni ministrowie, czy wiceministrowie, bo niektórzy z nich wcześniej byli wiceministrami, tak jak proponowany minister finansów – wskazał.Prezydent ocenił, że Tadeusz Kościński, który jest kandydatem na ten urząd, to bardzo doświadczony polityk. – Mieliśmy okazję wielokrotnie możliwość razem pracować, zwłaszcza w różnych sprawach międzynarodowych, kiedy pan minister towarzyszył mi w czasie delegacji, więc wiem, że to jest człowiek o bardzo wysokich kwalifikacjach i osobiście uważam, że jest właściwym człowiekiem na właściwym miejscu, tym bardziej że sprawdził się już w ministerstwie finansów – powiedział Andrzej Duda.",,
Biedroń kandydatem Lewicy na prezydenta? „Te wybory nie są ostatnimi”,"Jesienne wybory parlamentarne nie są ostatnimi, które nas czekają; to z tymi kolejnymi nadchodzącymi wyborami związana jest w dużym stopniu decyzja o niewystawieniu lidera Wiosny Roberta Biedronia na listach Lewicy w wyborach do Sejmu – powiedział w środę jeden z liderów Lewicy Adrian Zandberg.","Ugrupowania lewicowe, na czele z SLD, Wiosną Roberta Biedronia i Lewicą Razem, wystartują w jesiennych wyborach parlamentarnych jako Komitet Wyborczy Lewica, przy czym bazę organizacyjno-prawną startu stanowić będą struktury SLD. Oznacza to, że lewicowy komitet obowiązywać będzie próg wyborczy 5-procentowy, a nie obowiązujący koalicje próg 8-proc., zaś subwencja budżetowa – przysługująca w razie przekroczenia progu 3 proc. głosów – trafi na konto SLD. W poniedziałek Lewica ogłosiła skład swojego sztabu wyborczego. Pokieruje nim Robert Biedroń, który ostatecznie nie będzie kandydował do Sejmu. W skład sztabu wyborczego KW Lewica wejdą m.in. reprezentanci Unii Pracy, Inicjatywy Feministycznej, PPS, Twojego Ruchu, Kongresu Świeckości i stowarzyszenia „Ordynacka”. Odnosząc się w środowej rozmowie z radiową Trójką do informacji, że lider Wiosny nie znajdzie się na listach wyborczych Lewicy do Sejmu, Zandberg zapewnił, że była to „wspólna decyzja” partnerów tworzących komitet. – Ona ma kilka kontekstów – jednym z tych kontekstów jest doświadczenie Roberta, jeżeli chodzi o mobilizowanie ludzi do działania. Uznaliśmy, że w tym miejscu, będąc na czele zaplecza, które poprowadzi Lewicę do parlamentu, Robert będzie mógł w tej kampanii sprawdzić się najlepiej – tłumaczył polityk. Jak dodał, drugim czynnikiem jest „kwestia przyszłości”. – To nie są ostatnie wybory, które nas czekają – doprecyzował. To z tymi kolejnymi wyborami, jakie czekają nas po wyborach parlamentarnych – mówił Zandberg – związana jest w dużym stopniu decyzja o niekandydowaniu do Sejmu. Pod koniec lipca o tym, że Biedroń ma być kandydatem lewicy na prezydenta w przyszłorocznych wyborach, „w zamian ustępując pola Adrianowi Zandbergowi i Włodzimierzowi Czarzastemu w wyborach parlamentarnych” napisała „Gazeta Wyborcza”.",,
Klepacz przeszedł do Ruchu Palikota,"Śląski poseł SLD – Witold Klepacz – opuścił partię i przeszedł do Ruchu Palikota. Jak mówił na konferencji prasowej, była to trudna decyzja, ale będzie starał się namawiać obie partie do współpracy i stworzenia alternatywy dla obecnego rządu. – Jest mi przykro, ale od dzisiaj to kwestia relacji między posłem Klepaczem a jego wyborcami – tak w TVP Info skomentował ten transfer lider SLD Leszek Miller.","– To była trudna decyzja, bo od wielu lat byłem związany z SLD. Mam tam wielu przyjaciół i kolegów – podkreślił Klepacz. Jak dodał, chce być pomocny „w budowaniu pomostu pomiędzy SLD i Ruchem Palikota”.Według Klepacza, Ruch Palikota jest obecnie formacją o dużym potencjale i może stworzyć alternatywę dla rządu, a SLD „od 2004 roku nie potrafi wyjść z kryzysu i kręci się w kółko”.Klepacz powiedział, że wpływ na decyzję o przejściu do Ruchu Palikota miało też postępowanie działaczy Sojuszu, którzy marginalizowali jego pozycję w partii. – Grupa działaczy – podkreślam nie posłów, kolegów klubu parlamentarnego, ale działaczy Sojuszu – przyjęła sobie za cel zmarginalizowanie mojej osoby w Sojuszu i na to nie mogę się zgodzić. Tagrupa zepsuła wynik wyborczy Sojuszu i nadal ma swoje wpływy – podkreślił.Klepacz zaznaczył jednocześnie, że nadal bardzo ceni lidera SLD Leszka Millera i życzy mu, by w maju wzmocnił swoją pozycję w partii i „poradził sobie” z działaczami, którzy szkodzą jego formacji. – To rodzaj małego święta, które obchodzimy, gdy ktoś wiąże nadzieję z naszą formacją i liczę, że wspólnie z nami zrobi wiele dla lewicy w Polsce – powiedział na konferencji lider Ruchu Palikota Janusz Palikot.– Pozyskaliśmy doświadczonego parlamentarzystę, który jest fachowcem w dziedzinie infrastruktury, pan poseł jest z naszego regionu i myślę, że nasza współpraca będzie się dobrze układać – wtórował mu poseł RP, również z Sosnowca, Jerzy Borkowski.Przejścia posła Sojuszu Witolda Klepacza do Ruchu Palikota, skomentował w TVP Info Leszek Miller, lider SLD. – Jest mi przykro, ale od dzisiaj to kwestia relacji między posłem Klepaczem a jego wyborcami. Warto zwrócić uwagę, że poseł Klepacz wstępuje do Ruchu Palikota, w dniu, w którym zawiązała się koalicja PO -PSL-RP, popierająca wydłużenie ruchu emerytalnego – stwierdził. – Nikt nie ma wątpliwości, że Janusz Palikot to taka przybudówka PO, która w ważnych głosowaniach służy swoją pomocą i swoimi głosami – przyznał w TVP Info lider SLD. Witold Klepacz jest trzecim posłem, który przeszedł do klubu parlamentarnego Janusza Palikota. Wcześniej zrobili to Sławomir Kopyciński z list SLD oraz Łukasz Gibała, wybrany z list PO. Klub Ruchu Palikota ma obecnie 43 członków, a SLD – 25. Jak podkreślił podczas konferencji Palikot, w najbliższym czasie planowane jest przejście do Ruchu jednego posła PO.",,
Komornik w banku Leszka Czarneckiego. Getin Noble Bank nie wykonywał wyroku sądowego,"Komornik sądowy zwindykował Getin Noble Bank, pobierając z rachunku 3 mln zł. To należność, jaką bankierzy na mocy wyroku sądu z lutego 2018 r. mieli oddać trójce klientów, którzy uznali, że zostali oszukani przez doradcę banku. Ale wypłacili zaledwie 90 tys.","– Zastanawiałem się, czy nie iść z tym wyrokiem na ostro. Wejść do siedziby i windykować z krzeseł biurek i samochodów. To dodałoby otuchy wielu osobom procesującym się w sprawach o tzw. kredyty frankowe, polisolokaty, obligacje GetBack – powiedział mec. Dariusz Wółkiewicz, cytowany przez wp.pl, która poinformowała o sprawie. – Ostatecznie cieszymy się zwycięstwem po windykacji 3 mln zł w gotówce bezpośrednio z konta banku – dodał mec. Wółkiewicz.  Wyrok uprawomocnił się w lutym 2018 r., jednak mimo klauzuli wykonalności bank wciąż wzbraniał się przed wypłatą pokrzywdzonym ich należności. Departament prawny miał poinformować, że przeleje jedynie 90 tys. zł a resztę zatrzyma, jako potrącenie za poniesione koszty. To wtedy sprawa trafiła do komornika. Pracownik ten miał być „doradcą inwestycyjnym”. Faktycznie ten tytuł zawodowy podlega ochronie prawnej, a zawód jest ściśle regulowany i licencjonowany.  Lista autentycznych doradców inwestycyjnych prowadzona przez KNF zawiera (w marcu 2019 r.) 712 nazwisk. Osoby te mają obowiązek działać z uwzględnieniem słusznego interesu zleceniodawców, zgodnie z zasadami uczciwego obrotu. W rzeczywistości w tym przypadku inwestorzy ponieśli gigantyczne straty, a doradca okłamał ich nawet w kwestii zasad naliczania prowizji i odsetek. Musieli zapłacić 4,2 mln zł. Uczynili to, ale wystąpili z pozwem o unieważnienie umowy i zwrot straconych funduszy kapitału i odsetek.",,
Zdobywca  Oscara za „Birdmana” zadarł z rządem Meksyku? Jest odpowiedź na jego modlitwę,"Z jednej strony radość, z drugiej – zmieszanie i oburzenie. Wypowiedź meksykańskiego reżysera Alejandra Gonzaleza Inarritu, twórcy obsypanego Oscarami „Birdmana”, wywołała skrajne reakcje w kraju jego pochodzenia. Inarritu odniósł się do sytuacji politycznej w Meksyku przyznając, że modli się „o to, by ten kraj miał rząd, na jaki zasługuje”. Prezydent kraju odpowiedział mu na Twitterze pisząc: „Budujemy lepszy rząd”. Za wpadkę uznano także wypowiedź Seana Penna, który z mównicy zadał dość niecenzuralne pytanie pod adresem Inarritu: „Kto dał temu sukin... Zieloną Kartę?”.","W czasie gali rozdania Oscarów Alejandro Gonzalez Inarritu zadedykował nagrodę swoim rodakom. Zaapelował też, by meksykańscy imigranci mieszkający w Stanach Zjednoczonych byli traktowani z godnością i szacunkiem. Falę oburzenia wywołało zaś zdanie, odnoszące się do polityki. – Modlę się o to, by ten kraj miał rząd, na jaki zasługuje – powiedział reżyser.Prezydent Meksyku Enrique Pena Nieto najpierw złożył reżyserowi gratulacje, a następnie jego partia zamieściła na Twitterze wpis: „Budujemy lepszy rząd”. „Kto dał temu sukin... Zieloną Kartę?”Swoje dwa grosze dołożył na gali Sean Penn, który ogłaszając, że Inarritu zdobył Oscara, spytał się: „Kto dał temu sukin... Zieloną Kartę?”. Żart nie uraził reżysera, który od wielu lat zna się z Penem, jednak społeczność latynoska poczuła się dotknięta i media społecznościowe zawrzały.  Od czasu porwania i zamordowania 43 studentów we wrześniu minionego roku, Meksyk przechodzi najpoważniejszy kryzys polityczny. Skandale korupcyjne i liczne manifestacje oburzonych obywateli potęgują niezadowolenie i odbijają się na gospodarce kraju.",,
"Papież: Herezją jest myśleć, że Kościół nie ma nic do powiedzenia światu","Herezją jest myślenie, że Kościół nie ma nic do powiedzenia światu – mówił papież Franciszek w Panamie podczas mszy w sobotę w stołecznej bazylice katedralnej Santa Maria la Antigua. Została tam przywieziona z Krakowa relikwia świętego Jana Pawła II.",,,
Terroryści na zwolnieniu warunkowym. Akcja brytyjskiej policji,"Brytyjska policja zatrzymała mężczyznę, który podobnie jak zamachowiec z Londynu, skazany był za terroryzm, ale obecnie znajdował się na wolności w ramach warunkowego zwolnienia – poinformowały w niedzielę wieczorem władze.","Policja przeszukała mieszkanie mężczyzny w miejscowości Stoke-on-Trent w środkowej Anglii, by sprawdzić, czy przestrzega zasad warunkowego zwolnienia. Jest on teraz podejrzany o „przygotowywanie działalności terrorystycznej”. Policja poinformowała, że nic nie wskazuje na to, by aresztowany mężczyzna był powiązany z zamachowcem z Londynu, Usmanem Khanem. Zapewniała także, że nie było bezpośredniego zagrożenia dla bezpieczeństwa publicznego.W piątek uzbrojony w nóż Usman Khan zabił w Londynie dwie osoby, a kolejne trzy ranił.Piątkowy atak rozpoczął się w Fishmongers' Hall, gdzie odbywało się seminarium na temat reintegracji przestępców. Usman Khan – skazany w przeszłości za terroryzm, a w grudniu zeszłego roku warunkowo zwolniony – zaatakował jej uczestników nożami kuchennymi i groził zdetonowaniem ładunków wybuchowych, które później okazały się atrapą.",,
Prezydent odznaczył zasłużonych dla polskich skoków narciarskich,"Prezydent Andrzej Duda, po zakończonym indywidualnym konkursie skoków narciarskich w Wiśle, wręczył odznaczenia państwowe wybitnym przedstawicielom tej dyscypliny sportu. Uhonorowani za zasługi dla polskiego sportu narciarskiego zostali Stefan Hula, Adam Małysz i Austriak Stefan Horngacher.","Obecny trener reprezentacji Niemiec, który przez trzy ostatnie lata współpracował z kadrą Polski, otrzymał Krzyż Kawalerski Orderu Zasługi Rzeczypospolitej Polskiej. Stefana Hulę prezydent odznaczył Krzyżem Kawalerskim Orderu Odrodzenia Polski. Adam Małysz natomiast został odznaczony Medalem Stulecia Odzyskanej Niepodległości. Jak powiedział podczas ceremonii Andrzej Duda, szczególne znaczenie ma medal przyznany właśnie Adamowi Małyszowi. Prezydent podkreślił, że uhonorowanie sportowca to symbol ogromnych sukcesów, które odnosił w czasie swojej kariery. Andrzej Duda nazwał je „zasługami stulecia” – którymi Adam Małysz nie tylko wyprowadził polskie skoki z „niemocy”, ale także reprezentował Polskę i Polaków za granicą. Pierwszy indywidualny konkurs tegorocznego Pucharu Świata w skokach narciarskich zakończył się zwycięstwem Norwega Daniela Andre Tandego. Drugie miejsce zajął Słoweniec Anže Lanisek. Na najniższym stopniu podium stanął Kamil Stoch.",,
Festiwal w Opolu. „Perła w koronie oferty muzycznej TVP”,"TVP podpisała porozumienie z miastem Opole ws. organizacji 57. Krajowego Festiwalu Polskiej Piosenki. Prezes Telewizji Polskiej ogłosił, że impreza będzie trwała od 5 do 8 czerwca 2020. – Trzeba widzieć festiwal w szerszej perspektywie odbudowy sceny muzycznej i formatów muzycznych w Telewizji Polskiej – powiedział Jacek Kurski. Jak dodał, impreza dopełnia szeroką ofertę TVP i stanowi „perłę w koronie” ofert muzycznych.","Prezes TVP przypomniał odnowione formaty muzyczne Telewizji Polskiej, takie jak „Szansa na Sukces” czy „Jaka to Melodia”, a także nowości („The Voice Senior”, „The Voice Kids”). Zwrócił uwagę na szereg wydarzeń przyciągających milionową widownię, takich jak „Sylwester Marzeń” (ponad 8 mln widzów), Letnia Trasa Dwójki, Festiwal Muzyki Tanecznej w Kielcach czy Roztańczony Narodowy.  – Krótko mówiąc w ciągu tych czterech lat pracy nowego zarządu Telewizji Polskiej udało się skonsolidować, wytworzyć kilka formatów, kilka trwałych eventów, które wpisały się już w kalendarz i w tradycję polskiej sceny muzycznej i rozrywkowej. I cieszę się że, ten kolejny nasz festiwal muzyki krajowej, polskiej, w Opolu, jest dopełnieniem tej szerokiej oferty i stanowi „perłę w koronie” oferty muzycznej Telewizji Polskiej – ocenił Jacek Kurski.  Szef TVP przedstawił zarys programu festiwalu, który będzie trwał od 5 czerwca (piątek) do 8 czerwca (poniedziałek). Pierwszego dnia odbędzie się koncert „Od Opola do Opola”, który, jak powiedział Jacek Kurski, „zapowiada się fantastycznie”. W jego trakcie przypomniane zostaną najważniejsze wydarzenia i rocznice muzyczne, a także jubileusze wykonawców. Również w piątek będzie można wysłuchać  koncertu debiutów. W ubiegłym roku roku nagrodę jury wygrała laureatka „Szansy na Sukces” Aleksandra Nykiel, zaś nagrodę publiczności zdobył uczestnik „Szansy na Sukces”, Sargis Davtyan.",,
Będą rozmowy między Wiosną a Koalicją Europejską. „Wszystkie ręce na pokład”,"Władze Wiosny upoważniły lidera partii Roberta Biedronia do rozmów z Koalicją Europejską o wspólnym starcie w wyborach parlamentarnych – poinformował Biedroń, choć jeszcze miesiąc temu zapewniał, że Wiosna wystartuje samodzielnie i „nie ma innych scenariuszy na stole”.","– Chcemy nie tylko dokonać wielkiego wyboru na jesieni, ale przede wszystkim chcemy doprowadzić do tego, żeby to był wspólny wybór, że byśmy pokazali na opozycji, że jesteśmy wspólnotą – powiedział Biedroń, informując o decyzji Rady Krajowej Wiosny.Władze ugrupowania uznały, że wspólny start może doprowadzić do tego, że obecna opozycja wygra wybory parlamentarne, albo nie pozwoli uzyskać PiS większości konstytucyjnej w Sejmie – wyjaśnił podczas sobotniego spotkania z dziennikarzami w Warszawie. – Mam nadzieję w najbliższych dniach spotkać się z liderami Koalicji Europejskiej – PO, Nowoczesnej i PSL, m.in. z Grzegorzem Schetyną, żeby rozmawiać o tym jak połączyć opozycję, jak doprowadzić do tego, żebyśmy nie stali tylko przed wyborem jak bardzo opozycja przegra, ale żebyśmy stanęli w końcu przed szansą jak bardzo opozycja wygra – mówił Biedroń. Stwierdził, że jeszcze nie dzwonił do liderów Koalicji Europejskiej, by umówić spotkania. – Przed chwilą dopiero uzyskałem taki mandat od naszych statutowych władz – powiedział. Przypomniał, że rozmowy Wiosny z SLD już trwają. – Nie ma wroga na opozycji, nie ma wroga wśród demokratek i demokratów. Wszystkie ręce na pokład – zapewnił. – Mam nadzieję, że będzie to opcja jak najszerszego frontu i do tych rozmów uzyskałem dziś mandat członków i członkiń naszych ciał (...), żeby rozmawiać o łączeniu opozycji – dodał. – Być może ten sygnał dzisiaj da płaszczyznę do tego, żebyśmy mogli rozmawiać o formule tworzenia list opozycyjnych – ocenił. Według niego o tym, kto będzie liderem czy liderką takiej szerokiej koalicji, jeszcze za wcześnie mówić i jest to sprawa drugorzędna. – Nie chodzi o to, kto będzie wiódł prym, tylko o kompozycję przyszłego Sejmu i Senatu – o to, żebyśmy wprowadzili jak największą liczbę sił demokratycznych do Sejmu i Senatu, żebyśmy mieli większość parlamentarną po przyszłych wyborach – mówił. Zapewnił, że do rozmów z PSL i jej liderem Władysławem Kosiniakiem-Kamyszem też dojdzie. Rada Krajowa Wiosny ma jeszcze w sobotę dokonać zmian w strukturze partii – zapowiedział Biedroń. W piątek z funkcji wiceprezesa partii z przyczyn osobistych zrezygnował Marcin Anaszewicz. Przed budynkiem, w którym obradowały władze Wiosny pikietowało kilka osób z Obywateli RP z transparentami nawołującymi do wspólnego startu w wyborach wszystkich demokratycznych partii opozycyjnych. Do możliwości rozmów z Wiosną o poszerzeniu Koalicji Europejskiej odniósł się na Twitterze lider PO Grzegorz Schetyna.„Byłem, jestem i będę za jak najszerszą koalicją demokratów i patriotów, która zmieni na lepsze Polskę. Cieszę się, że coraz więcej środowisk tak myśli” – napisał.Zmiana zdaniaPod koniec maja Biedroń oświadczył jednak, że Wiosna podjęła decyzję o samodzielnym starcie w wyborach parlamentarnych. – Nie ma innych scenariuszy na stole i taki jest plan nasz działania – podkreślił wówczas lider partii.",,
SLD promowało swoich kandydatów pod warszawską Tęczą,"Tolerancja to my – tymi słowami przy tęczy na Placu Zbawiciela politycy SLD przekonywali warszawiaków do głosowania na Sojusz. Wydarzenie przebiegało z zakłóceniami, bo z pobliskiej kamienicy młody człowiek przez megafon krzyczał: „A na drzewach zamiast liści, będą wisieć komuniści”.","Szef SLD Leszek Miller wybrał się w piątek na spacer po Warszawie w towarzystwie kandydatów Sojuszu z warszawskiej listy do Parlamentu Europejskiego. Politycy spacerując po pl. Zbawiciela przekonywali warszawiaków do głosowania na Sojusz, wręczyli też kwiaty mieszkankom stolicy.Przyjechali na pl. Zbawiciela spod Sejmu czerwonym autokarem. Zanim wysiedli, ich pojazd wyborczy dwa razy okrążył rondo, na którym ustawiona jest Tęcza – instalacja rzeźbiarska, która wielokrotnie była podpalana, ostatnio przez osoby biorące udział w zorganizowanym przez środowiska narodowe Marszu Niepodległości. Także tym razem prawicowi bojówkarze dali o sobie znać. Gdy politycy Sojuszu wysiadali z autokaru, z okna pobliskiego budynku jeden z nich krzyczał przez megafon: „Raz sierpem, raz młotem czerwoną hołotę”. Podobne okrzyki wznosił przez cały czas trwania prezentacji kandydatów SLD w eurowyborach.  Nie zrażony tym szef SLD mówił, że to doskonałe miejsce do prezentacji eurokandydatów, bo tęcza jest symbolem zapiekłej nienawiści i różnych sił politycznych które nie znoszą Polski otwartej i nowoczesnej. Europoseł i kandydat SLD Wojciech Olejniczak przypomniał, że dziś obchodzimy dzień Unii Europejskiej – instytucji, która połączyła kraje i narody i oznacza także współprace oraz poszanowanie praw mniejszości. Olejniczak zaznaczył, że rolą SLD jest między innymi przeciwstawianie się „oszołomom”, którzy nawołują do nienawiści.– To my chcemy dobrej energii, tolerancji i równości. Tęcza, uśmiech, towłaśnie my. Głosujcie na nas – mówił Krystian Legierski, reprezentującyśrodowisko LGTB. Po krótkiej konferencji prasowej politycy SLD poszli na spacer. Rozmawiali z mieszkańcami Warszawy przesiadującymi w licznych w tym miejscu kawiarniach. Spacerując wręczali warszawiankom kwiaty kupione u jednej z kwiaciarek.                                                    Po konferencji politycy poszli na lody (fot. PAP/Tomasz Gzell)",,
Ponad ćwierć miliona dotacji na rewitalizację prywatnej posiadłości radnego,"Niemal 270 tys. zł na rewitalizację posiadłości w Jarcewie w woj. pomorskim otrzymała w latach 2013-14 z Urzędu Marszałkowskiego Fundacja Jarcewo. Radio Gdańsk wskazuje, że w praktyce było to sfinansowanie remontu prywatnej posiadłości wicemarszałka województwa oraz byłego radnego Sejmiku Województwa Leszka Bonny i jego żony Barbary.","Radio informuje, że od 2008 r. Bonnowie są właścicielami dworku w Jarcewie, leżącego na północ od Chojnic. Według księgi wieczystej posiadłość ma ponad 3 ha działki i stoi na niej dom o powierzchni użytkowej nieco ponad 500 metrów. Posiadłość została zakupiona za nieco ponad 400 tys. zł.Trzy lata później małżeństwo zostało fundatorem Fundacji Jarcewo. Jej siedziba została zarejestrowana właśnie w zakupionej posiadłości. Instytucja otrzymała dotacje Urzędu Marszałkowskiego Województwa Pomorskiego o łącznej wartości 268 tys. zł.W artykule wskazano, że Leszek Bonna, jako fundator Fundacji Jarcewo, był też radnym Sejmiku Województwa. Oceniono, że podejrzane jest, iż fundacja nie pomagała potem w pozyskiwaniu środków innym obiektom – zabytkom, żeby zachowywać ich „dziedzictwo historyczne i kulturowe”. Poprzestała na prywatnej nieruchomości małżeństwa.",,
Kolejny pozew księcia Harry'ego. Tym razem przeciw „The Sun” i „Daily Mirror”,"Brytyjski książę Harry, wnuk królowej Elżbiety II, złożył pozew przeciw wydawcom tabloidów „The Sun” oraz „Daily Mirror” w związku z domniemanym podsłuchiwaniem jego poczty głosowej – potwierdził w piątek Pałac Buckingham.","Pozew, który został w imieniu księcia Harry'ego złożony w Wysokim Trybunale, dotyczy nielegalnego włamania się do poczty głosowej i odsłuchiwania nagranych na nią wiadomości.Nie podano, kiedy domniemane przestępstwo miało mieć miejsce, ale dziennikarz stacji BBC, który zajmuje się sprawami rodziny królewskiej przypuszcza, że sprawa ma związek ze skandalem podsłuchowym z początku pierwszej dekady XXI wieku.Niezależnie od tej sprawy kilka dni temu żona księcia Harry'ego Meghan Markle pozwała wydawców gazety „Mail on Sunday” w związku z publikacją jej prywatnego listu do ojca. W związku z tą sprawą książę Harry wydał oświadczenie, w którym napisał o „bolesnych” posunięciach mediów, które zmuszają parę do działania. Nawiązując do osoby swojej matki, księżnej Diany, do której śmierci media się przyczyniły, wyraził „głęboką obawę, że historia może się powtórzyć”.Rzeczniczka News Group Newspapers (NGN) – wydawcy „The Sun” oraz niedzielnego „News of the World” – potwierdziła otrzymanie pozwu w imieniu księcia, ale oświadczyła, że wydawnictwo nie będzie na razie komentować tej sprawy.",,
Rosja informuje o przechwyceniu amerykańskiego samolotu nad Bałtykiem [WIDEO],"Ministerstwo Obrony Rosji informuje na swym portalu o przechwyceniu nad Bałtykiem amerykańskiego samolotu rozpoznawczego P-8A Poseidon przez rosyjski myśliwiec Su-27. Resort obrony zamieszcza nagranie, na którym widać amerykańską maszynę.","Według ministerstwa Su-27 poderwano, gdy rosyjska kontrola przestrzeni powietrznej wykryła nad środkowym Bałtykiem „cel” zbliżający się do granicy Federacji Rosyjskiej. Rosyjski myśliwiec zbliżył się „na bezpieczną odległość” do tego obiektu; pilot zidentyfikował go jako samolot rozpoznawczy P-8A Poseidon sił powietrznych USA.Gdy zagraniczny samolot oddalił się od granicy państwowej Federacji Rosyjskiej, Su-27 powrócił do bazy – poinformował resort obrony, nie precyzując, kiedy miała miejsce ta sytuacja.",,
"Eurowizja Junior 2019. Wszystko, co warto wiedzieć o reprezentantce Polski","W konkursie piosenki Eurowizja Junior 2019, który w niedzielę odbędzie się w Gliwicach, Polskę reprezentuje 12-letnia Viki Gabor z Krakowa. Piosenkarka ma romskie korzenie, a w swoim przeboju „Superhero” apeluje, by dbać o naszą planetę.","Roksana Węgiel, zwyciężczyni Eurowizji Junior 2018, doczekała się godnej następczyni. W jej ślady poszła Wiktoria „Viki” Gabor. Obie wypłynęły na szerokie wody w programie „The Voice Kids”.  Roxie wygrała pierwszą edycję talent show, a Viki brała udział w kolejnej, zajmując w finale drugie miejsce. Jej mentorami byli Baron i Tomson. Viki urodziła się w Niemczech, ale wychowywała się w Polsce i Wielkiej Brytanii. Obecnie mieszka na krakowskiej Nowej Hucie. Rodzina Viki ma romskie korzenie. Jej rodzice udzielali się w folklorystycznym zespole i wykonywali tradycyjną muzykę cygańską. W niedzielę w Arenie Gliwice Viki zmierzy się z przedstawicielami 18 europejskich krajów. Eurowizję Junior w Gliwicach spróbuje zawojować piosenką „Superhero”, która dotyczy ekologii. Śpiewa, że razem jesteśmy superbohaterami, którzy mogą zmienić świat na lepsze. Niektóre zwrotki są po angielsku, niektóre po polsku. Piosenkę napisali dla niej Lanberry, Patryk Kumór i Dominic Buczkowski-Wojtaszek. Wcześniej kawałkiem „Superhero” wokalistka oczarowała telewidzów specjalnej edycji programu „Szansa na Sukces”, w którym nagrodą była właśnie możliwość reprezentowania naszego kraju podczas konkursu Eurowizja Junior 2019. Internetowe głosowanie na oficjalnej stronie Eurowizji Junior rozpocznie się w piątek o godz. 20 i potrwa do niedzielnego finału o godz. 16. Po wszystkich występach na stronie internetowej znów będzie można wspierać swoich faworytów, ale tylko przez 15 minut. Inaczej niż w „dorosłej” Eurowizji, w tej „młodzieżowej” można oddać głos na przedstawiciela swojego kraju. Na końcowy wynik danego wykonawcy składać się będą punkty od telewidzów i od jury w proporcji pół na pół.",,
"„Niemcy pomagają, ale kto pomoże Niemcom?”. Berlin grozi wstrzymaniem funduszy dla innych krajów UE","– Kraje UE, które nie podzielają wartości wyznawanych przez Niemcy, nie mogą liczyć na niemiecką pomoc finansową – powiedział w wywiadzie dla piątkowego wydania dziennika „Bild” wicekanclerz Niemiec Sigmar Gabriel, nawiązując do sporu o stosunek do uchodźców.","– Niemcy pomagają, ale kto pomoże Niemcom? – pytał Gabriel, powtarzając niemal dosłownie zdanie z przesłania wideo opublikowanego w czwartek na stronie internetowej SPD. – Niemcy otwierają sale gimnastyczne i koszary, zbierają ubrania i przyjmują uchodźców do swoich rodzin. Inne kraje natomiast rozkładają drut kolczasty na granicach i zamykają bramy – powiedział Gabriel „Bildowi”.  Minister gospodarki, który jest równocześnie szefem SPD, podkreślił, że Europa jest „wspólnotą wartości opierającą się także na empatii i solidarności”. – Kto nie podziela naszych wartości, ten nie może też liczyć na to, że będzie stale dostawał nasze pieniądze – ostrzegł niemiecki socjaldemokrata.  Jego zdaniem Unia Europejska znalazła się w niebezpieczeństwie. Zagrożenie jest większe niż w czasie światowego kryzysu finansowego i kryzysu w Grecji - uważa wicekanclerz.  Kanclerz Angela Merkel powiedziała kilka dni temu, że wspólne stanowisko w sprawie pomocy dla uchodźców należy wypracować na drodze negocjacji, a nie przymusu. Szef MSW za obcięciem funduszy dla państw niechętnych uchodźcom   To nie pierwszy raz, kiedy Niemcy starają się wpłynąć na politykę innych krajów UE ws. uchodźców. Szef MSW Niemiec Thomas de Maiziere powiedział, że UE musi wywrzeć presję na unijne państwa, które przeciwstawiają się rozdzielaniu migrantów i udzielaniu im pomocy. Jego zdaniem należy rozważyć ograniczenie dla takich krajów pomocy z funduszy unijnych.  – Musimy rozmawiać na temat sposobów zwiększania presji – powiedział de Maiziere niemieckiej telewizji ZDF. Dodał, że niektóre państwa, które przeciwstawiają się rozdzielaniu migrantów między unijnych członków, były beneficjentami funduszy strukturalnych UE. Wyraził jednocześnie żal, że niektórzy członkowie UE nie wykazują odpowiedniej „solidarności” w kwestii kryzysu migracyjnego. Minister spraw wewnętrznych Niemiec podtrzymał poprzednią prognozę, która zakładała, że do końca roku do kraju przyjedzie ok. 800 tys. uchodźców. Agencja Reutera przypomina, że niektórzy niemieccy politycy mówili nawet o liczbie 1 mln migrantów.",,
"Trzepot skrzydeł może wywołać burzę piaskową – o wyobraźni, która przekracza granicę między Polską a Niemcami",Sprawę zaczyna i kończy wyobrażenie sobie pewnej sytuacji. Raczej próba wyobrażenia jej sobie. Zaczynamy. Zamykamy oczy i uruchamiamy wyobraźnię.,"Wyobraźcie sobie państwo Niemcy, dziś. Wyobraźcie sobie państwo, że największy niemiecki (w znaczeniu: działa w Niemczech) portal internetowy należy do Polaków, zatrudnia się tam Niemców, nawet niektórych bystrych, dobrze się im płaci, ale właścicielem są Polacy. Polacy, polski kapitał! Wyobrażamy sobie dalej, największe radio w Niemczech należy do Polaków. Nie no, bez przesady, oczywiście, że audycje są po niemiecku i prezenterzy to Niemcy, na falach niemieckiego eteru nie będzie przecież szurał polski akcent, ale właścicielami radia są Polacy i tak się mu przyglądają i podejmują różne decyzje, jak to właściciele. Polacy w Niemczech. Dalej. Wyobraźmy sobie, że właścicielami największej niemieckiej gazety ogólnokrajowej są Polacy. Oczywiście pisze się po niemiecku, dziennikarze są Niemcami, czasem w jakimś kolegium redakcyjnym udział weźmie milczący Polak, żeby potem redaktorowi naczelnemu, oczywiście Niemcowi, przekazać na osobności swoje sugestie. Mogą być w formie listu do zespołu, takie rzeczy miały już miejsce. Tylko sugestie, jak właściciel Polak pracownikowi Niemcowi, żadnych tam nakazów, przecież redaktor naczelny jest niezależny, inna sprawa, że gdyby teoretycznie za bardzo fikał taki redaktor, to dalej będzie niezależny, ale już jako na przykład bezrobotny. Święte prawo właściciela Polaka w sprawie pracowników Niemców, chociaż oczywiście operację pozbywania się takiego Niemca trzeba przeprowadzić z głową, wiadomo – prawo pracy, stowarzyszenia, etc. Najlepiej, jakby sam odszedł z wyprawką w postaci pliku dojcze juro. I już.Wyobraźcie sobie państwo, że największym wydawcą magazynów kolorowych dla kobiet i nie tylko, sprzedających się, jak świeże bułeczki, jest firma polska. Na koniec wyobraźcie sobie, że ci Polacy, którzy mają w tych Niemczech największy internetowy portal, radio, ogólnokrajową gazetę, mają też sieć gazet landowych, w każdym landzie jest jakaś duża gazeta należąca do Polaków. Wyobrażają sobie to państwo? No pewnie, że nie, bo to nie do wyobrażenia. Niemcy nigdy by na to polskiemu kapitałowi nie pozwolili. Po prostu. Abstrahując od tego, czy mamy, czy mielibyśmy taki kapitał, to z całą pewnością Niemcy nie pozwoliliby, żeby tak newralgiczny biznes jak media – i to jeszcze w takiej skali – był w ich kraju w rękach Polaków czy obcokrajowców w ogóle. Dlaczego?  Ponieważ media to nie jest fabryka czekolady, tylko fabryka zarządzania opiniami, fabryka kształtowania opinii publicznej, fabryka uprawiania i sterowania polityką także. I powiem wam, moi drodzy, że Niemcy zdecydowanie chcą, żeby niemiecką opinią publiczną zarządzały niemieckie media.Przyjrzyjmy się Polsce. Największy portal internetowy należy do kapitału niemiecko-szwajcarskiego. Dziennikarze to Polacy, piszą po polsku, niektórzy nawet bystrzy. Największe prywatne radio należy do kapitału niemieckiego, audycje są po polsku prowadzone przez polskich prezenterów i dziennikarzy, ale właścicielami są jednak Niemcy. Największa gazeta w Polsce należy do Niemców i Szwajcarów. Największy wydawca magazynów kolorowych nie tylko dla kobiet w Polsce to firma niemiecka. Największe regionalne gazety, wydawane w największych polskich miastach, należą do Niemca. Nie zamierzam z tym wpisem polemizować, przeciwnie – uważam, że jest prawdziwy. Spróbuję go jednak rozwinąć, no bo wiadomo – Twitter ma swoje ograniczenia dotyczące długości wypowiedzi. Moją uwagę zwróciło słowo „najmniejszy”, redaktor Piasecki mógł napisać „żaden”, napisał „najmniejszy”. Ciekawe, prawda? Konrad Piasecki to bardzo doświadczony, przenikliwy, dziennikarz precyzyjnie operujący słowem. Precyzyjnie użył słowa „najmniejszy”. Oczywiście narzuca mi tu się butterfly effect, według którego trzepot skrzydeł motyla w Ohio może wywołać burzę piaskową w Teksasie. Oczywiście Niemcy nie dopuściliby do sytuacji, w której jakiś polski motyl trzepocze im na ich terytorium. U nas trochę z tym gorzej.Oczywiście nie piszę tego wszystkiego w związku z nowymi taśmami i z tym, że wyciągnięte zostały przez portal niemiecko-szwajcarski akurat. Łączenie tych spraw bez dowodów jest jednak rodzajem pomówienia dziennikarzy z całą pewnością działających w dobrej wierze na terenie Polski w zagranicznym koncernie.Czy Niemcy pozwoliliby na działalność takich polskich koncernów w Polsce?",,
„Wpływowy” arcybiskup Guamu skazany. Był podejrzany o molestowanie nieletnich,"Arcybiskup amerykańskiej wyspy Guam Anthony Sablan Apuron, oskarżany m.in. o czyny pedofilii, został uznany winnym pewnych zarzutów przez trybunał kanoniczny Kongregacji Nauki Wiary i usunięty z urzędu – poinformowano w piątek w Watykanie.","Jak podało Biuro Prasowe Stolicy Apostolskiej, rozprawa dotyczyłamiędzy innymi oskarżeń o molestowanie seksualne nieletnich.Trybunał Apostolski Kongregacji Nauki Wiary, złożony z pięciusędziów, uznał oskarżonego winnym pewnych zarzutów i nałożyłna oskarżonego karę pozbawienia urzędu oraz zakaz pobytuna terenie archidiecezji Guam. Media informowały wcześniej, że arcybiskup zamieszkanej głównie przez katolików wyspy na Pacyfiku, który był tam uważany za najbardziej wpływową osobę, został w 2016 roku oskarżony o wykorzystanie seksualne 12-latka. W związku z zarzutami Watykan postanowił wszcząć postępowanie w sprawie arcybiskupa Apurona. Jako specjalny wysłannik papieża kwestie zarzutów badał na Guam amerykański kardynał Raymond Leo Burke.",,
„Odznaczyć ekspremierów za integrację z  UE”,"Przewodniczący SLD Grzegorz Napieralski zwrócił się do prezydenta Bronisława Komorowskiego o odznaczenie grupy byłych premierów i negocjatorów, którzy przyczynili się do wejścia Polski do Unii Europejskiej.","Napieralski chce, by odznaczeni zostali byli premierzy: Tadeusz Mazowiecki, Jan Krzysztof Bielecki, Jan Olszewski, Waldemar Pawlak, Hanna Suchocka, Józef Oleksy, Włodzimierz Cimoszewicz, Jerzy Buzek, Leszek Miller i Marek Belka, a także negocjatorzy wejścia Polski do UE – Jan Truszczyński i pośmiertnie JanKułakowski.   –  Prezydent powinien wykorzystać do tego właśnie ten czas prezydencji  – podkreślił szef Sojuszu. Jak zaznaczył,są to liderzy, którzy ciężko pracowali, a za nimi byli też ministrowie, ambasadorowie i urzędnicy.  W liście skierowanym do Bronisława Komorowskiego lider SLD zwrócił  uwagę, że „droga Polski do UE nie była łatwa i wymagała wielu wyrzeczeń, niełatwychkompromisów i wspólnej realizacji priorytetów ponad politycznymi podziałami”.   –  Wprowadzenie Polski do UE to wielki sukces wszystkich obywateli, to również zasługa wszystkich prezydentów, premierów i negocjatorów, którzy w okresie transformacji, dostosowywania prawa i procesu akcesji sprawowali powierzonyim urząd  – zaznaczył Napieralski.",,
Niepokój wśród kadrowiczów przed meczem z Izraelem,"Reprezentacja Polski ma w piątek rano polecieć do Izraela na przedostatni mecz eliminacyjny Euro 2020. Przygotowania do spotkania nie przebiegają jednak w normalnych okolicznościach. Wszystko przez toczące się w Strefie Gazy działania zbrojne. – Jak każdy z nas widzi w telewizji latające rakiety, to trudno, żeby się nie martwił – mówi Dawid Kownacki.","– Na pewno siedzi to w każdym z nas z tyłu głowy. Staramy się normalnie trenować i przygotowywać do tego, aby w sobotę wyjść na boisko i wygrać – uzupełnia Arkadiusz Reca. – Prezes Boniek zapewnił nas podczas spotkania, że gdy pojawi się choć cień zagrożenia, to nie polecimy do Izraela. Decyzja nie należy do nas. Temat bezpieczeństwa pojawia się w niemal wszystkich naszych rozmowach – zdradza były obrońca Wisły Płock. – Wszyscy mamy dostęp do internetu. Nigdy nie widziałem takich rakiet i gdy pomyślę sobie, że za chwilę mam lecieć w pobliże miejsca, gdzie one spadają, to trudno, abym się nie martwił – uzupełnia Kownacki. – Nie chcę się na ten temat rozwodzić. Każdy z nas widzi, co tam się dzieje – od razu ucina temat Mateusz Klich. W oczy rzuca się niepewność wśród naszych kadrowiczów, choć w oficjalnych wypowiedziach starają się bagatelizować zagrożenie, pokładając wiarę w gwarancje PZPN.",,
„Jesteśmy w stanie odeprzeć atak moskiewskiej propagandy. Wygrywamy to starcie”,"My wygrywamy to starcie na poziomie serc i rozumów zwykłych ludzi. Oni reagują w adekwatny sposób – pukają się w głowę – powiedział w programie „#Jedziemy” wiceminister spraw zagranicznych Marcin Przydacz, komentując ataki prezydenta Rosji na Polskę. Dodał, że „przy działaniach naszego rządu i dyplomacji jesteśmy w stanie odeprzeć atak moskiewskiej propagandy”.","W ubiegłym tygodniu prezydent Rosji Władimir Putin skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną wojny był nie pakt Ribbentrop-Mołotow, a pakt monachijski z 1938 r. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.W niedzielę w związku z wypowiedziami Putina ukazało się oświadczenie premiera Mateusza Morawieckiego. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – oświadczył szef polskiego rządu.W TVP Info wiceszef polskiej dyplomacji Marcin Przydacz wskazał, że Władimir Putin „próbuje wywołać pewną nową dyskusję na temat przyczyn wybuchu II wojny światowej tak, abyśmy zaczęli dyskutować o tym, kto był po dobrej stronie, a kto po złej”. – A Związek Sowiecki miałby być tylko wyzwolicielem. I tak w wyobrażeniu Rosjan wojna zaczęła się dopiero w 1941 roku walką z nazistami, a głównym jej zadaniem było wyzwolenie tej złej Europy, która próbowała dogadać się z Hitlerem przed wojną. To główny cel Putina, a wszystko inne jest taktyką – mówił gość TVP Info.Dalej wskazywał, że mimo takich działań Rosji „świat odpowiada bardzo jednoznacznie”. – Świat reaguje nie tylko na poziomie politycznym, ale my wygrywamy to starcie na poziomie serc i rozumów zwykłych ludzi. Oni reagują w adekwatny sposób – pukają się w głowę – mówił.Wiceminister Przydacz odniósł się też do głosów niektórych polityków opozycji, którzy zarzucają prezydentowi Andrzejowi Dudzie, że w sprawie nie zabrał jeszcze głosu. – Stanowisko prezydenta jest słuszne – nie w każdej sprawie musimy wypowiadać się z najwyższego poziomu. Próba sprowokowania prezydenta jest przez Putina i kremlowską propagandę próbą wtłoczenia w dyskusję na najwyższym poziomie. Odpowiedź pana premiera jest absolutnie adekwatna. Oświadczenie premiera było konsultowane z Pałacem Prezydencki i MSZ – mówił. Przydacz podkreślał, że w tym sporze „prawda stoi po naszej stronie, historiografia stoi po naszej stronie”. – Przy działaniach naszego rządu i dyplomacji jestęśmy w stanie odeprzeć atak moskiewskiej propagandy – opowiadał.Odniósł się też do wpisów na Twitterze rosyjskiej ambasady w Polsce. –To forma frustracji, nie jest to dyplomacja wysublimowana, raczej uprawiana cepem. Pani Mosbacher napisała prawdę. Rosyjscy dyplomaci chyba powinni powściągnąć język – mówił. Opowiedział też o przebiegu spotkania rosyjskiego ambasadora w siedzibie polskiego MSZ, gdzie został wezwany. – Ambasador usłyszał, jaka była prawdziwa wersja historii, jak Polska postrzega rzeczywistość. Była dyskusja o pakcie Ribbentrop-Mołotow. Ambasador próbował bronić stanowiska swojego prezydenta, ale to nie było seminarium historyczne. Stwierdził, że się z tym nie zgadza i przekazał swoją wersję historii – mówił Przydacz.",,
Marsz narodowców we Wrocławiu został rozwiązany. Interweniowała policja,"Wrocławski magistrat rozwiązał w poniedziałek Marsz Polaków zorganizowany przez środowiska narodowe z okazji Narodowego Święta Niepodległości. Według urzędników podczas marszu były wznoszone hasła antysemickie. Interweniowała policja, są zatrzymani.","Zgromadzenie, którego jednym z organizatorów był Jacek Międlar, w tym roku przebiegało pod hasłem „Żeby Polska była Polską”. Uczestnicy marszu wyruszyli z Wyspy Słodowej. Mieli przejść ulicą Dubois, mostem Sikorskiego do pl. Jana Pawła II i następnie do pl. Solidarności.Skandowano m.in. „raz sierpem, raz młotem, czerwoną hołotę”, „Bóg, honor i ojczyzna”, „cześć i chwała bohaterom”, „tu jest Polska, a nie Polin”.Gdy marsz przeszedł około 200 metrów, do skrzyżowania ulic Dubois i Pomorskiej, urzędnicy wrocławskiego magistratu podjęli decyzje o jego rozwiązaniu. Bartłomiej Ciążyński, doradca Prezydenta Wrocławia ds. Tolerancji i Przeciwdziałania Ksenofobii, powiedział dziennikarzom, że marsz został rozwiązany z powodu wznoszonych antysemickich haseł oraz użycia materiałów pirotechnicznych.Po rozwiązaniu marszu policja zaapelowała do jego uczestników o rozejście się. Z tłumu manifestantów w stronę policjantów rzucano petardy oraz puste butelki. Po około 20 minutach policja użyła armatek wodnych, a następnie kordon funkcjonariuszy zepchnął manifestantów w stronę ul. Pomorskiej. Policjanci wyprowadzili z tłumu co najmniej kilka osób.",,
Szydło: Żaden rząd nie odważy się już tego cofnąć,"– Nie będzie już w Polsce żadnego rządu, który odważy się cofnąć program 500 plus i odejść od promowania rodziny – stwierdziła w niedzielę wicepremier Beata Szydło, podczas spotkania z mieszkańcami Zakopanego.","– Dotrzymywaliśmy i dotrzymujemy słowa. Realizujemy wszystko krok po kroku o czym mówiliśmy. Myślę, że wielkim osiągnięciem rządu PiS było to, że potrafiliśmy jasno powiedzieć w Polsce i na świecie co jest dla nas ważne. Ważna jest dla nas Polska, nasza ojczyzna, nasza rodzina i te wartości, które wynieśliśmy z domów rodzinnych, wokół których trzeba się gromadzić i o nie dbać dlatego że to stanowią o naszej sile – mówiła Szydło. Wicepremier oceniła, że dzięki programowi 500 plus praktycznie została zlikwidowana bieda wśród dzieci. – To jest realny, twardy wymiar programu 500 plus. Ten program uczynił jeszcze jedną ważną rzecz: rodzina stała się centrum zainteresowania życia publicznego i to jest nasza ogromne osiągnięcie – podkreśliła.",,
Rosyjski sąd utrzymał wyrok 5 lat więzienia w zawieszeniu dla Nawalnego,"Sąd w Kirowie odrzucił w środę apelację Aleksieja Nawalnego od wyroku 5 lat pozbawienia wolności w zawieszeniu; wyrok stał się tym samym prawomocny. Obrona opozycjonisty zapowiedziała skargę do Europejskiego Trybunału Praw Człowieka, a sztab polityka kontynuowanie jego kampanii wyborczej.","Sędzia kirowskiego Sądu Obwodowego na zachodzie Rosji poinformowała, że sąd utrzymał bez zmian wyrok sądu niższej instancji i odrzucił apelację złożoną przez Nawalnego. Sąd uznał również za zgodne z prawem przymusowe doprowadzenie opozycjonisty na rozprawy przed sądem niższej instancji.Adwokat Nawalnego Wadim Kobziew zapowiedział dalszą batalię prawną. – Po przestudiowaniu postanowienia sądu obwodowego sporządzimy i skierujemy skargę do Europejskiego Trybunału Praw Człowieka (ETPCz) – powiedział obrońca.Zgodnie z ordynacją wyborczą prawomocny wyrok skazujący pozbawia Nawalnego prawa do kandydowania na prezydenta, a więc uniemożliwi zapowiedziany przez opozycjonistę udział w wyborach prezydenckich 18 marca przyszłego roku. Nawalny mówił wcześniej, że uważa, iż głównym celem postępowania karnego wobec niego jest właśnie pozbawienie go możliwości udziału w wyborach. Nawalny został skazany na pięć lat kolonii karnej w zawieszeniu w lutym br., w powtórzonym procesie o defraudację funduszy państwowej spółki Kirowles.Szef sztabu opozycjonisty Leonid Wołkow powiedział we wtorek, że Nawalny ma prawo „moralne i wynikające z prawodawstwa”, by kandydować na prezydenta. Zmian w planach kampanii wyborczej Nawalnego nie będzie – zapowiedział Wołkow. 5 lat kolonii karnej dla NawalnegoW zeszłym roku Sąd Najwyższy Rosji uchylił wyrok z 2013 roku wobec Nawalnego w sprawie defraudacji funduszy Kirowlesu i nakazał powtórzenie procesu - w tej samej sprawie i przed tym samym sądem. Było to następstwem decyzji ETPCz, który uznał, iż w 2013 roku Rosja naruszyła prawo Nawalnego do uczciwego procesu. Po uchyleniu przez Sąd Najwyższy wyroku z 2013 roku Nawalny odzyskał prawo wyborcze.W 2013 roku Nawalny został skazany w „sprawie Kirowlesu” na pięć lat kolonii karnej; później karę zawieszono. Na opozycjoniście ciąży również wyrok za domniemane zagarnięcie pieniędzy francuskiej firm Yves Rocher. W tym procesie został skazany w 2014 roku wraz ze swym bratem Olegiem na 3,5 roku łagru. Sąd następnie zawiesił wykonanie kary wobec Aleksieja, natomiast Oleg Nawalny odbywa wyrok w kolonii karnej.40-letni Nawalny, walczący z korupcją adwokat i bloger, to jeden z przywódców protestów w 2012 roku przeciwko powrotowi Władimira Putina na Kreml. W 2013 roku opozycjonista wziął udział w wyborach mera Moskwy, zdobywając ponad 27 proc. głosów i zajmując drugie miejsce. O zamiarze kandydowania w wyborach prezydenckich polityk poinformował w grudniu zeszłego roku i zaczął otwierać w miastach Rosji sztaby wyborcze.",,
Doręczyciel z pięcioma promilami. Zamiast kierunkowskazów włączał wycieraczki,"Jechał wężykiem, włączał światła awaryjne i wycieraczki zamiast kierunkowskazów. Pijanego kuriera zatrzymali świadkowie jego karkołomnej jazdy. Wezwani na miejsce policjanci ustalili, że ma prawie pięć promili alkoholu. – Paczki przejął przełożony. 35-letniego kierowcę do domu odwiózł brat – mówi portalowi tvp.info mł. asp. Jarosław Gwóźdź z KPP w Skarżysku-Kamiennej. Pijany doręczyciel szybko za kółko nie wsiądzie.","Pijacką jazdę 35-letniego kuriera z Szydłowca przerwali świadkowie na krajowej 42 w Skarżysku – Kamiennej. Ich podejrzenia wzbudził styl jazdy kierowcy osobowego volkswagena. Na miejsce wezwano policję. – Kontakt z zatrzymanym był utrudniony, a bełkotliwa mowa od razu zdradzała jego stan – wyjaśnia nam mł. asp. Jarosław Gwóźdź z KPP w Skarżysku-Kamiennej. Funkcjonariusze wykonali kilka badań alkomatem. Pierwsze wskazało, że kierowca ma prawie pięć promili alkoholu w organizmie. Kolejne wykazały ponad cztery promile. Świadkowie, którzy pilnowali mężczyzny do przyjazdu funkcjonariuszy zapewniali, że nie pił niczego po tym, jak został zatrzymany.",,
„Trybunał nie jest ciałem nadrzędnym w stosunku do sądów powszechnych”,"– Uważam, że sędzia sądu powszechnego musi mieć większe kwalifikacje niż sędzia Trybunału Konstytucyjnego. Sędzia powszechny bada sprawy bardzo złożone, a sędzia trybunalski ma jedno zadanie. Ocenić czy dany akt ustawodawczy jest zgodny z konstytucyjną czy nie – stwierdził w trakcie programu „Gość Poranka"" były premier Leszek Miller.","Gość Adriana Klarenbacha w trakcie dyskusji odniósł się do obecnej sytuacji, panującej w polskim wymiarze sprawiedliwości.  – Do niedawna byłem posłem, mniej więcej 60 proc. wszystkich interwencji poselskich otrzymywałem w ramach krytyki funkcjonowania aparatu sprawiedliwości. To były głownie sprawy dotyczące wydłużanych procedur, ciągnące się w nieskończoność procesy. Trudno było odmówić tym ludziom racji – oznajmił Miller. Były premier skomentował również wątek afery reprywatyzacyjnej w stolicy. Jego zdaniem mamy do czynienia z kulą śnieżną, która jest coraz większa. – Na początku Hanna Gronkiewicz-Waltz sugerowała, że w ogóle nie ma sprawy. Potem, że to wina średniego szczebla urzędników. Teraz się okazuje, że wiceprezydenci już nie pełnią swoich funkcji. W takim tempie, prędzej czy później pojawią się pytania o panią prezydent. W Warszawie  stały się rzeczy przerażające – podkreślił. Komisja Europejska zapomniała o Turcji?Były przewodniczący SLD podsumował działania Komisji Weneckiej.– Wyjaśnijmy, że Komisja Wenecka to organ Rady Europy, a nie Unii Europejskiej. Często to jest mylone. Polska jest członkiem Rady Europy i Turcja też. Chętnie usłyszałbym co Komisja Wenecka czyni w sprawie przestrzegania wolności obywatelskich w Turcji. Jeżeli Komisja lubi przyjeżdżać do Polski i badać rozmaite problemy, to warto, żeby nie zapominała o Turcji – powiedział.",,
Gdańsk: Zarzut dla sprawcy zbicia okna w synagodze,"Narażenie na bezpośrednie niebezpieczeństwo utraty życia albo ciężkiego uszczerbku na zdrowiu zarzuciła 27-letniemu mężczyźnie Prokuratura Okręgowa w Gdańsku, w związku z wybiciem przez niego szyby w oknie synagogi w Gdańsku-Wrzeszczu. 27-latek jest chory psychicznie.","Rzeczniczka prasowa Prokuratury Okręgowej w Gdańsku Grażyna Wawryniuk poinformowała w sobotę, że postawiony mężczyźnie zarzut narażenia na bezpośrednie niebezpieczeństwo utraty życia albo ciężkiego uszczerbku, zagrożony karą do trzech lat więzienia, obejmuje także złośliwe przeszkadzanie aktowi religijnemu oraz obrazę uczuć religijnych. – Podejrzany przyznał się do winy. Zarówno treść jego wyjaśnień, jak i zebrany do tej pory materiał dowodowy wskazują, że jego zachowanie było następstwem zaburzeń psychicznych, stwierdzonej i rozpoznanej u niego choroby psychicznej. Pół roku wcześniej było prowadzone przeciwko niemu postępowanie o przestępstwo z tego samego rozdziału Kodeksu karnego, czyli przeciwko wolności sumienia i wyznania (przeciwko Kościołowi Rzymskokatolickiemu), zakończone wnioskiem do sądu o umorzenie postępowanie i umieszczenie mężczyzny w zakładzie psychiatrycznym – powiedziała Wawryniuk. Oba wnioski z poprzedniego śledztwa przeciwko mężczyźnie nie zostały do tej pory rozpoznane przez sąd. – Prokurator podjął decyzję o skierowaniu wniosku do sądu o areszt dla mężczyzny, bo te zachowania u niego eskalują, i zachodzi obawa, że ponownie popełni przestępstwo – dodała prokurator. Wyjaśniła, że prokuratura będzie też chciała poddać podejrzanego badaniom psychiatrycznym.",,
PiS: Polska powinna odwołać się od wyroku ETPC,"Polska powinna odwołać się od wyroku Trybunału w Strasburgu ws. więzień CIA; sprawa musi zostać rozwiązana w sposób odpowiedzialny – uważają politycy Prawa i Sprawiedliwości. ETPC uznał, że Polska naruszyła m.in. zakaz tortur i nieludzkiego traktowania, a polskie śledztwo jest nieefektywne.","Chodzi o skargi złożone przez Palestyńczyka Abu Zubajdę iSaudyjczyka Abd al-Rahim al-Nashiriego, którzy twierdzą, że w latach2002-2003 zostali – za przyzwoleniem polskich władz – osadzeni przez CIA wtajnym więzieniu w Polsce, gdzie Agencja miała ich torturować. – Nad tą sprawą powinno być jak najciszej. Uważam, że jej nagłaśnianie,wyjaśnianie nie służy polskim interesom. Od wyroku trzeba się odwołać, skoroutrzymujemy, że więzień nie było, nie powinno być odszkodowania – powiedział rzecznik PiS Adam Hofman.„Za walkę z terroryzmem nie ma co się wstydzić”Krzysztof Szczerski (PiS) z sejmowej komisji spraw zagranicznych uważa, że„najważniejsze jest, by sprawa została rozwiązana w sposób odpowiedzialny”.– W wyniku zwodzenia takich osób jak prezydent Aleksander Kwaśniewski czypremier Leszek Miller i w wyniku opieszałości prokuratury sprawa wypłynęłapoza Polskę, co już jest dla naszego kraju niekorzystne i stanowi zagrożenienie tylko wizerunkowe, ale i bezpieczeństwa Polski – ocenił Szczerski.Zaznaczył też, że Polska była „częścią koalicji antyterrorystycznej” i wramach tej koalicji „miała swoje obowiązki”. CZYTAJ TAKŻE: Trybunał w Strasburgu: Polska naruszyła Europejską Konwencję Praw Człowieka w sprawie więzień CIA– Za walkę z terroryzmem nie ma co się wstydzić i nie to nas obciąża, alejeśli dochodziło do tego, co wykazuje w swoim orzeczeniu Trybunał, to osoby,które sprawowały wówczas w Polsce władzę powinny jasno wytłumaczyć obywatelomswoją politykę – powiedział Szczerski.Orzeczenie siedmioosobowego składu ETPC jest nieprawomocne; można się odniego odwołać do Wielkiej Izby ETPC. ETPC orzekł, że Polska ma zapłacić obu skarżącym po 100 tys. eurozadośćuczynienia (a dodatkowo al-Nashiriemu 30 tys. euro zwrotu kosztów),ponieważ w ich przypadku naruszona została Europejska Konwencja PrawCzłowieka.    CZYTAJ RAPORT: Więzienia CIA w Polsce?",,
"Światowa premiera „Wiedźmina”. „Zwierciadło, w którym możemy się przejrzeć”","W Londynie odbyła się światowa premiera „Wiedźmina”, serialu na podstawie prozy Andrzeja Sapkowskiego. Na czerwonym dywanie pojawili się wszyscy główni aktorzy.","Henry Cavill, odtwórca głównej roli, przyznał w rozmowie z Polskim Radiem, że „Wiedźmin” („Witcher”) to nie tylko film o fantastycznych stworach, rycerzach i czarodziejach, ale też rodzaj zwierciadła, w którym może się przejrzeć współczesny widz.– Postaci są często takie jak my. Stawiają jednak czoło nadzwyczajnym wydarzeniom. Te z kolei akcentują emocje. I dlatego często myślę, że mogą być świetnym odbiciem nas i naszego świata – wskazał aktor. Jako przykład podaje swojego bohatera. – Na pozór jest silny, jak z kamienia, ale pod powierzchnią jest wiele niuansów i złożoności – dodał Cavill.Freya Allan, wcielająca się w rolę Ciri, nie kryje radości ze sposobu, w jaki stworzona została jej bohaterka. – Jej siła ujawnia się poprzez jej wrażliwość – przekonywała aktorka. –  Jej siłę demonstruje również jej otwarty umysł. Ona potrafi dojrzeć dobro w innych ludziach, nawet jeśli jest to dla niej trudne – dodała. – Widzowie kina czy telewizji dość często utożsamiają siłę z tężyzną fizyczną czy przemocą. Ale Ciri pokazuje siłę poprzez łagodność i życzliwość – podkreśliła.– To jest „Wiedźmin” napisany przez Andrzeja Sapkowskiego, więc oczywiście, że jest tu nuta Słowiańszczyzny – zaznaczył producent Tomasz Bagiński. Zapewnił jednak, że w filmie, podobnie jak w książkach, widać również wiele innych inspiracji i ech różnych kręgów kulturowych. Na platformie Netflix „Wiedźmin” pojawi się w piątek. Serię kręcono między innymi w Polsce, Hiszpanii i na Węgrzech. Efekty specjalne wykonała polska firma Platige Image.",,
Narodowa ekspansja. Polacy skutecznie przejmują zachodnie firmy,"Trwa zagraniczna ekspansja naszych firm. Po Europie Środkowo-Wschodniej przyszedł czas na Zachód. Intive, polski dostawca zaawansowanych rozwiązań softwarowych, przejął niemiecką firmę iNTENCE. Spółka Eneris, specjalizująca się w gospodarce odpadowej oraz w OZE, kupiła francuską firmę Recupyl. Tele-Fonika Kable przejęła z kolei brytyjski JDR Cable Systems – informuje „Gazeta Polska Codziennie”.","Kilka dni temu polska firma Intive, dostawca zaawansowanych rozwiązań softwarowych, przejęła niemiecką spółkę INTENCE. Dzięki tej transakcji polscy programiści będą pracowali nad zintegrowanym oprogramowaniem dla najnowszych modeli samochodów najważniejszych światowych marek. – Przejęcie oznacza dla nas otwarcie furtki na niemiecki rynek samochodowy. Wraz z firmą INTENCE przejmujemy również jej kontakty z takimi markami jak Audi, Volkswagen, BMW czy Porsche. Do 1400 naszych pracowników dołączyła setka doświadczonych inżynierów z Regensburga i Ingolstadt. Nowi specjaliści uzupełnią kompetencje naszej kadry i pozwolą skutecznie rozwijać się na niemieckim rynku – mówi Sebastian Łękawa z Intive. Kolejny przykład przejęcia zachodniej firmy to zakup przez firmę Eneris, specjalizującą się w gospodarce odpadowej, wodno-ściekowej oraz w odnawialnych źródłach energii, francuskiej spółki Recupyl, która ma ośrodek badawczo-rozwojowy, a także zakłady przemysłowe w Grenoble.Także polski producent kabli Tele-Fonika Kable zdecydował się przejąć brytyjski JDR Cable System, dostawcę kabli podmorskich, stosowanych na platformach wydobywczych i w branży energii odnawialnej. Myślenicka spółka, która liczy na boom w morskiej energetyce wiatrowej, planowała budowę własnej fabryki, ale ostatecznie kupiła gotowy zakład w Wielkiej Brytanii.",,
Unia Europejska chce zabrać Rosji mundial. Są plany nowych sankcji,"Pozbawić Rosję organizacji piłkarskich mistrzostw świata za 4 lata – to tylko jedna z unijnych propozycji unijnych sankcji. UE chce zawiesić udział Rosji także w wielu innych międzynarodowych wydarzeniach kulturalnych, gospodarczych i sportowych – wynika z dokumentu, do którego dotarło Polskie Radio. Sprawą zajmą się ambasadorowie Wspólnoty.","W dokumencie przygotowanym na to spotkanie mowa jest o wykluczeniu Rosji z takich wydarzeń sportowych jak Formuła 1 i rozgrywki UEFA. Powrócił też pomysł pozbawienia Rosji organizacji mundialu w 2018 roku. To jedyne konkretne przykłady wymienione w dokumencie. Nie tylko sportCo do dalszych decyzji o zawieszeniu udziału Rosji w innych wydarzeniach, eksperci Komisji Europejskiej sugerują konsultacje z grupą G7 oraz innymi organizacjami i państwami. Australia proponuje na przykład wykluczenie Rosji ze szczytów G20.  Ponadto w dokumencie zaproponowano zaostrzenie dotychczasowych sankcji gospodarczych. Te, wprowadzone 1. sierpnia przewidywały między innymi wprowadzenie ograniczeń w dostępie do rynku kapitałowego rosyjskim bankom z większościowym udziałem państwa. Teraz padła propozycja zakazu finansowania rosyjskich firm z sektora obronnego. Ponadto, zaostrzone miałyby też być sankcje w przemyśle naftowym. Poprzednie restrykcje zakazywały sprzedaży do Rosji nowoczesnych technologii wykorzystywanych do wydobywania ropy z arktycznych złóż. Teraz mowa jest o zakazie świadczenia usług. A to oznacza, że Rosja nie mogłaby na przykład wynająć firmy brytyjskiej do wydobywania ropy. Decyzja w piątekWszystkie propozycje przygotowane przez ekspertów Komisji Europejskiej najpierw omówią unijni ambasadorowie, później odbędą się konsultacje ze stolicami, a decyzja spodziewana jest do piątku.",,
"Przez Polskę, jak długa i szeroka. Prezydent spełnił obietnicę z początku kampanii",Andrzej Duda spotkał się z mieszkańcami ostatniego dotychczas nieodwiedzonego przez siebie powiatu w kraju – gryfickiego. „Zaczynałem moją wyprawę w 2014 r. od Pomorza Zachodniego i tu w Brojcach kończę” – napisał prezydent w mediach społecznościowych. Serię wizyt we wszystkich powiatach w kraju Andrzej Duda rozpoczął jeszcze jako kandydat w trakcie kampanii prezydenckiej w 2014 r.,"– Bardzo chciałem spotkać się z moimi rodakami na miejscu, tam gdzie oni mieszkają, gdzie żyją, w ich rzeczywistości. Spotkać się, a czasem zderzyć z ich problemami, troskami, z tym, co na co dzień leży im na sercu – mówił prezydent. Podkreślał, że chciał usłyszeć czego oczekują i jakiej Polski by chcieli.„Wielka wyprawa po Polsce” – jak nazwał ją Andrzej Duda – rozpoczęła się jeszcze w kampanii prezydenckiej. W lutym 2015 r. prezydent na konwencji dziękował mieszkańcom blisko 70 powiatów, z których mieszkańcami spotkał się w pierwszych tygodniach kampanii. Wtedy też zadeklarował, że odwiedzi pozostałe polskie powiaty.",,
"Szydło: Wybierzmy tych, którzy gwarantują, że polskie sprawy będą stawiali na pierwszym miejscu","W wyborach do PE trzeba wybierać ludzi, którzy będą gwarantowali, że polskie sprawy będą stawiali na pierwszym miejscu i dotrzymają słowa, a także tych, którzy mają program. PiS ma program – podkreśliła w niedzielę wicepremier Beata Szydło.","– Za tydzień będziemy dokonywali bardzo ważnego wyboru, będziemy decydowali o przyszłości Polski, o przyszłości nas wszystkich - przypomniała Szydło w Radiu Maryja, nawiązując do eurowyborów, które odbędą się 26 maja. Jak zauważyła Unia Europejska jest ważna dla Polaków. – To jest przesłanie, które wynika z każdego sondażu, mówiące o tym, że w Polsce jest bardzo duże poparcie dla UE – oceniła Szydło.– Teraz nadszedł ten czas, abyśmy nasze poparcie wyrazili poprzez głosowanie, bo we wszystkich dotychczasowych wyborach do Parlamentu Europejskiego frekwencja była stosunkowo niska. Teraz trzeba, abyśmy udowodnili, że leży nam na sercu przyszłość Europy – zaapelowała wicepremier na antenie Radia Maryja.",,
"Europa mniej solidarna, ale bez tragedii","Zdaniem prezesa PSL Janusza Piechocińskiego zakończony szczyt UE pokazał, że Europa jest coraz mniej solidarna, a kryzys ujawnił tylko walkę o swoje. 
Przewodniczący SLD Leszek Miller uważa, że fiasko szczytu w Brukseli to nie powód do dramatyzowania, ale czas przed kolejnym szczytem, który należy dobrze wykorzystać na konsultacje. Jego zdaniem polska dyplomacja powinna bardziej zacieśniać więzy z Paryżem.","–  To już nie jest Europa kilku prędkości, to zaczyna być Europa, w której walka o pieniądze ujawnia głębokie sprzeczności  – powiedział szef ludowców w Sieradzu na spotkaniu z mediami.  Dwudniowy szczyt zakończył się brakiem porozumienia, ale przewodniczący RadyEuropejskiej Herman Van Rompuy zapewniał o „dużym potencjale zgodności” iszansach na dojście do porozumienia na początku przyszłego roku. Jak przyznał Piechociński, na to co wydarzyło się w Brukseli, nie patrzy onani pesymistycznie ani optymistycznie. Według niego strona Polska niepopełniła żadnego błędu. Profesjonalnie i racjonalnie budowała sympatię ikoalicję na tym szczycie. Teraz, jak mówił, przede wszystkim eksperci, a nie politycy muszą bardzo dokładnie przeanalizować co dalej. Jest jednakprzekonany, że styczniowe rozmowy wcale nie będą łatwiejsze, bo nie sądzi,aby zbliżono stanowiska. Według niego Europie potrzebna jest umiejętność współpracy i działania nie tylko w wymiarze politycznym i gospodarczym. Jak mówił, kryzys ujawnił bardzo doraźne traktowanie Europy w wymiarze partykularnych często przeciwstawnych sobie interesów. „Naturalny proces dochodzenia do kompromisu”   –  Nie tragizujmy. Szczyt umarł, niech żyje następny szczyt, który odbędzie się w styczniu  – powiedział Miller na konferencji prasowej w sobotę w Lublinie. Szef Sojuszu pytany o ocenę szczytu w Brukseli, który nie przyniósł porozumienia w sprawie budżetu Unii, podkreślił, że dyskusje wokół budżetu są zawsze emocjonujące, ale stanowią one naturalny proces dochodzenia do kompromisu i „nie ma co wysuwać zbyt daleko idących wniosków, że jak liderzy nie doszli do porozumienia, to być może Unia się rozsypie”. –  Nic takiego dramatycznego się nie stało. Piłka jest dalej w grze, miliardy euro są dalej w grze, a teraz najważniejsze, żeby te kolejne tygodnie do następnego szczytu zostały właściwie wykorzystane na rozmaite konsultacje tak, aby tym razem w styczniu osiągnąć już porozumienie  – powiedział Miller. Jego zdaniem z zakończonego szczytu dla Polski płynie wniosek, aby lepiejwspółpracować w tej sprawie z Francją. –  Nasza dyplomacja powinna bardziej zacieśniać więzi z Paryżem niż z Berlinem, albowiem to sojusz pani Angeli Merkel i premiera Wielkiej Brytanii Davida Camerona, sojusz skąpy, przeciwko tym, którzy łakną tych pieniędzy, doprowadził do fiaska szczytu  – powiedział Miller. Jego zdaniem prezydent Francji Francois Hollande „mówi bardzo podobnymjęzykiem jak premier Tusk”. Szef SLD przypomniał, że osobiście rozmawiał zfrancuskim prezydentem, a premierowi Tuskowi przedstawił też opinie innychlewicowych przywódców europejskich, które mogą pomóc w negocjacjach. –  Warto byłoby lepiej się porozumiewać z Francją, żeby przeciwdziałać temu sojuszowi, który się tej chwili zawiązał, czyli sojuszowi Londyn i Berlin  – dodał. Miller krytycznie ocenił postawę PiS, które po negocjacjach z brytyjskimi konserwatystami tłumaczyło ich stanowisko – że Wielka Brytania chce cięć w budżecie, ale nie kosztem nowych członków UE. Prezes PiS Jarosław Kaczyński ocenił, że premier Tusk „popełnia wielki błąd negocjacyjny stawiając Wielką Brytanię jako przeciwnika”. –  Ja uważam to za karygodne. Jeżeli pan prezes Kaczyński stoi po stronie Davida Camerona, który domaga się cięć w wysokości aż 200 mld euro, to pan prezes Kaczyński działa przeciwko polskiej racji stanu  – powiedział Miller. –  Opowieści o tym, że cięcia, których domaga się Cameron, będą tak skonstruowane, że nie dotkną Polski, są bajką. I dziwię się, że pan prezes Kaczyński może to traktować poważnie  – dodał.Szef Sojuszu zauważył, że taki postulat Wielkiej Brytanii nie pojawił się na zakończonym szczycie. Jego zdaniem jest on „całkowicie nierealny”, dlatego że kraje, które są płatnikami netto, nigdy się nie zgodzą się na cięcia tylko dla najbogatszych krajów.  Miller podkreślił, że tam, gdzie chodzi o pieniądze dla Polski, to i opozycja i rząd powinny mówić jednym głosem, „bo to są pieniądze nie tylko dlaopozycji i nie tylko dla rządu, ale dla Polaków po prostu, dla Polski, dlanaszych celów rozwojowych”. Jego zdaniem istotne jest, aby utrzymały się propozycje – które padły naszczycie w Brukseli – dotyczące korzystniejszych zasad wydawania pieniędzyunijnych. Polegałyby one na tym, że wymagany byłby mniejszy udział środkówwłasnych na inwestycje finansowane z funduszy unijnych oraz na możliwościpłacenia podatku VAT ze środków unijnych. –  To usatysfakcjonowałoby nasze samorządy. W sytuacji, gdy borykają się one z brakiem środków własnych, to jest bardzo ważne. Miejmy nadzieję, że te sugestie zostaną utrzymane na kolejnym szczycie  – zaznaczył Miller.                                                    (fot.)                                            Leszek Miller (fot. PAP/Tomasz Gzell)",,
Polscy badacze utknęli w zatoce skutej lodem. Uratowały ich siły powietrzne,"Chilijskie siły powietrzne uratowały trzech polskich badaczy, którzy utknęli na łodzi pontonowej u wybrzeży Antarktydy. Zepsuł im się silnik. Gdy służby odebrały sygnał od naukowców, natychmiast wysłali ekipę ratowniczą.","– Zatoka zamarza całkowicie. Pozostaje jednak wiele dryfującego lodu, więc przy zmianie wiatrów można łatwo utknąć – wyjaśniał Marcelo Leppe, dyrektor Chilijskiego Instytutu Arktycznego.Funkcjonariusze do uratowania Polaków wysłali śmigłowiec. Wciągnęli badaczy na pokład, po czym przewieźli do Polskiej Bazy Antarktycznej im. Henryka Arctowskiego na Wyspie Króla Jerzego.",,
"Pomnik Ryszarda Kuklińskiego odsłonięty. „To nie my go zwerbowaliśmy, ale on nas”",Pomnik upamiętniający gen. Ryszarda Kuklińskiego odsłonięto w poniedziałek wieczorem na pl. Jana Nowaka-Jeziorańskiego przed dawnym budynkiem Dworca Głównego w Krakowie. W miejsce tradycyjnego przecięcia wstęgi podczas uroczystości włączona została iluminacja monumentu.,"Pomnik ma formę stalowego łuku o wysokości 9,2 metra, który wznosi się nad pochylonymi betonowymi płytami symbolizującymi obalenie muru berlińskiego. Na płytach umieszczono m.in. życiorys Ryszarda Kuklińskiego, informacje o dacie wyboru Karola Wojtyły na papieża oraz o powstaniu Solidarności. Inicjatorem budowy pomnika było Stowarzyszenie im. płk Ryszarda Kuklińskiego. Projekt został wybrany w konkursie w 2011 r. Jego autorami są Czesław Dźwigaj i Krzysztof Lenartowicz. – Skomplikowana historia naszego kraju powoduje, że na przestrzeni dziejów mamy do czynienia z bardzo wieloma postaciami tragicznymi. Niewątpliwie jedną z takich tragicznych, wręcz wallenrodowskich postaci był pan Ryszard Kukliński – osoba, która zrobiła wiele dobrego dla Polski, dla zmiany ustroju – powiedział podczas ceremonii prezydent Krakowa Jacek Majchrowski. W trakcie uroczystości odczytano także list prezydenta RP Andrzeja Dudy, w którym stwierdził on m.in., że „śp. gen. Ryszard Kukliński to postać niezwykła, to człowiek, któremu zawdzięczamy prawdopodobnie więcej niż możemy sobie wyobrazić”.„Człowiek, który widząc nadciągające widmo zagłady swojej ojczyzny, a może i całego globu, dokonał trudnego wyboru, by w pojedynkę stawić czoła imperium zła. Był to wybór dramatyczny, który kosztował go bardzo wiele” – napisał prezydent w liście odczytanym przez jego doradcę prof. Andrzeja Waśkę. Prezydent Duda napisał także, że „gen. Ryszard Kukliński wybiegał myślą w przyszłość, kierował się wizją świata bez zimnej wojny i żelaznej kurtyny; myślał o rzeczywistości, w której Europa, a w niej Polacy i inne wolne narody będą wspólnie tworzyć lepszą przyszłość”. „Nie byłoby dzisiaj wolnej Polski, gdyby nie ruch Solidarności i wytrwała walka milionów Polaków, ale nie byłoby jej też, gdyby nie gen. Kukliński, gdyby nie Jan Nowak-Jeziorański, gdyby nie wielki Polak papież Jan Paweł II. Jesteśmy im winni wdzięczność, ale powinniśmy też uczyć się od nich tego, jak można kochać swoją ojczyznę, jak wiele można dla niej zrobić i jak wiele można dla niej poświęcić” – napisał prezydent Duda dziękując wszystkim, którzy przyczynili się do budowy pomnika. List do uczestników uroczystości napisał były wicedyrektor CIA David Forden, który bezpośrednio współpracował w Warszawie z płk Ryszardem Kuklińskim. „To nie my go zwerbowaliśmy, to on zwerbował nas. (…) Nie chodziło mu o chwałę, nie interesował się swoją sytuacją osobistą, chodziło mu jedynie o nowe horyzonty dla Polski. Dzięki doskonałemu zrozumieniu sposobu działania Układu Warszawskiego, jakie umożliwił nam Kukliński, Zachód był w stanie uniknąć eskalacji napięcia do stanu wojny ze Związkiem Radzieckim. Bez wnikliwej perspektywy Kuklińskiego historia mogła przybrać inny bieg i nie bylibyśmy teraz w wolnej, dynamicznie rozwijającej się Polsce” – napisał David Forden. Jego list odczytał emerytowany oficer CIA Aris Pappas. Ryszard Kukliński (1930-2004) służył w Ludowym Wojsku Polskim, był oficerem Sztabu Generalnego. W 1971 r. z własnej inicjatywy podjął współpracę z amerykańską Centralną Agencją Wywiadowczą (CIA). Pod pseudonimem Jack Strong dostarczał Amerykanom informacje o strategicznych planach Związku Sowieckiego i Układu Warszawskiego. Uprzedził ich m.in. o planowanym wprowadzeniu w Polsce stanu wojennego. Z 7 na 8 listopada 1981 r. pułkownik Kukliński został wraz z żoną i dwoma synami potajemnie wywieziony z Polski. W 1984 r. Kukliński skazany został przez sąd wojskowy w Warszawie na karę śmierci za zdradę i zdegradowany. Wyrok ten został uchylony w 1995 r. przez Izbę Wojskową Sądu Najwyższego, na nowo podjęto śledztwo w sprawie Kuklińskiego, które zostało w 1997 r. umorzone, a pułkownik uniewinniony. W latach 90. w niewyjaśnionych okolicznościach zginęli w USA dwaj synowie Ryszarda Kuklińskiego. Wojskowy zmarł 11 lutego 2004 r. w Tampa na Florydzie. Jego prochy złożono w Alei Zasłużonych na cmentarzu wojskowym na Powązkach. Jesienią 2016 r. prezydent Andrzej Duda na wniosek ówczesnego szefa MON Antoniego Macierewicza mianował go pośmiertnie na stopień generała brygady.",,
Prezydent Duda: Musimy jak najszerzej propagować naszą prawdę,"– Historia ma fundamentalne znaczenie wspólnototwórcze oraz państwowotwórcze; nie byłoby takiej Polski, jaką mamy dzisiaj gdyby nie wielkie państwa dzieło dokumentowania, uczenia, kształcenia – powiedział w środę prezydent Andrzej Duda w Lublinie podczas XX Powszechnego Zjazdu Historyków Polskich.","– Historia ma fundamentalne znaczenie wspólnototwórcze, historia ma fundamentalne znaczenie państwowotwórcze – oświadczył prezydent podczas uroczystości.W jego przekonaniu „nie byłoby takiej Polski, jaką mamy dzisiaj – dumnej, kroczącej pod biało-czerwonymi sztandarami w Marszu Niepodległości 11 listopada, w setną rocznicę jej odzyskania przez Polskę, gdyby nie wielkie państwa dzieło dokumentowania, uczenia, kształcenia”.– Kształcenia kolejnych także i pokoleń historyków na polskich uczelniach. Tych, którzy wykonują tą najbardziej fundamentalną pracę - idą do szkoły podstawowej czy liceum czy innej i uczą młodzież tego, co w naszej historii ważne, tego, co powinno być mocno zapamiętane po to, żeby wiedzieć, jaka ta historia była i po to, żeby wiedzieć, gdzie w tej historii można spokojnie ocenić, że np. popełniono błędy – powiedział Duda. „Musimy jak najszerzej propagować naszą prawdę”  – Musimy jak najszerzej propagować naszą prawdę; to jest wielkie państwa zadanie, myśleć o tej prawdzie, ale także zastanawiać się nad tym, w jaki sposób podawać ją, by była jak najbardziej przystępna – powiedział prezydent.Andrzej Duda podkreślił, że z szacunkiem pochyla przed środowiskiem polskich historyków. – Wykonujecie państwo wspaniałe dzieło, za które jestem ogromnie wdzięczny – dodał.Zwrócił uwagę, że w jednym z dokumentów zjazdu jest mowa o e-historii. – „To be i or not to be” – bardzo dobre pytanie. Kto wie, czy nie należy go rozumieć szeroko - albo być „i”, albo w ogóle nie być. Kto wie, czy taka właśnie nie jest przyszłość – zastanawiał się prezydent.– Jeżeli miałbym o tej kwestii dyskutować, powiedziałbym: tak, myślę, że internet i ta powszechność w związku z tym dostępu do informacji, która jest dzisiaj i która jest coraz szersza, jest właśnie jednym z elementów tego wielkiego sukcesu propagowania historii, także i czegoś, co nazywa się polityką historyczną, do której także mam tą niezwykłą możliwość, że mogę się przyczyniać – mówił Duda.Według niego to jest właśnie przyszłość – „możliwość bardzo szerokiego dostępu do wiedzy”. – To jest także i ogromna szansa – pokazywania młodzieży, ale przede wszystkim także i pokazywania światu naszej historii światu takiej, jaka ona była. To jest wielka szansa, którą musimy wykorzystać dlatego, że stało się wiele złego, wyrządzono nam wiele złego, jeśli chodzi o nieprawdę historyczną"" – przekonywał prezydent.W tym kontekście przypomniał sformułowanie „polskie obozy śmierci” – jak ocenił – „dramatyczne” z punktu widzenia naszego kraju. – Musimy z tym konsekwentnie walczyć, ale musimy także jak najszerzej propagować naszą prawdę. To jest wielkie państwa zadanie, myśleć o tej prawdzie, ale także zastanawiać się nad tym, w jaki sposób podawać ją, by była jak najbardziej przystępna, by w możliwie najlepszy sposób trafiała do adresatów, czyli do wszystkich – wskazywał.Zaapelował, by właśnie te tematy stały się przedmiotem dyskusji podczas zjazdu. – One są niezwykle ważne dla naszej przyszłości – zaznaczył.Andrzej Duda podziękował historykom za wszystko, co czynią dla Polski. – Jak wiecie: „takie będą Rzeczypospolite, jakie ich młodzieży chowanie”. Mogę śmiało dzisiaj powiedzieć, że pod tym względem polscy historycy są jedną z najpiękniejszych naszych grup społecznych – zaznaczył.",,
"PAP, Polskie Radio i TVP pod nadzorem Ministra Kultury i Dziedzictwa Narodowego","Polska Agencja Prasowa, Polskie Radio i TVP znajdą się – tak jak dotychczas – pod nadzorem Ministra Kultury i Dziedzictwa Narodowego – wynika z opublikowanego właśnie projektu rozporządzenia Prezesa Rady Ministrów.","Projekt rozporządzenia „w sprawie wykazu spółek, w których prawa z akcji Skarbu Państwa wykonują inni niż Prezes Rady Ministrów członkowie Rady Ministrów, pełnomocnicy Rządu lub państwowe osoby prawne, w tym jednoosobowe spółki Skarbu Państwa”.  Projekt rozporządzenia wiąże się z powołaniem 15 listopada 2019 r. Ministra Aktywów Państwowych, który zgodnie z przyjętymi założeniami ma wykonywać prawa z akcji lub udziałów w większości spółek Skarbu Państwa. Ministrem aktywów państwowych jest Jacek Sasin. Kieruje działami administracji rządowej takimi jak energia i gospodarka złożami kopalin.  Zgodnie z projektem, pod nadzór MAP trafią największe spółki energetyczne – PGE, Enea, Energa i Tauron oraz paliwowe – PKN Orlen, Grupa Lotos oraz Lotos Petrobaltic. MAP będzie również nadzorować PGNiG. Ze spółek górniczych projekt wymienia: Polską Grupę Górniczą, Jastrzębską Spółkę Węglową, KGHM oraz Węglokoks.  Zgodnie z projektem pod nadzorem ministra kultury znajdą się – tak jak dotychczas – PAP, Polskie Radio wraz z 17 rozgłośniami regionalnymi oraz TVP.",,
Za kilka lat w Polsce zabraknie rąk do pracy?,Nieco ponad 3 proc. bezrobocia za 6 lat? To możliwe. Nasze firmy muszą przygotować się na trudności ze znalezieniem odpowiednich kandydatów do pracy – twierdzi rzecznik GUS Artur Satora.,"Rzecznik prasowy Głównego Urzędu Statystycznego Artur Satora, powiedział, że specjaliści spodziewają się znacznego odpływu ludzi z rynku pracy. Według eksperta liczba pracujących osób w najbliższych latach może spaść nawet o 2 miliony.   To niewiele mniej niż wynosi obecnie liczba osób bez zatrudnienia. Luki tej raczej nie wypełnią Polacy wracający z zagranicy. Dlatego zdaniem eksperta należy zachęcić ludzi z ościennych krajów do osiedlania się w Polsce.  Imigranci z Ukrainy?  Artur Satora wskazuje, że wciąż dużo ludzi rodzi się na Ukrainie. Ludzie z tego kraju mogą znaleźć u nas pracę. Główny Urząd Statystyczny zaprezentuje nową prognozę demograficzną pod koniec tego roku.  Dzisiaj obchodzimy Dzień Polonii i Polaków za Granicą. Różne szacunki wskazują, ze od wejścia Polski do Unii Europejskiej nasz kraj opuściło od kilkuset tysięcy do ponad dwóch milionów ludzi. Eksperci wskazują, że poziom bezrobocia będzie zależeć także od tego czy kolejni Polacy opuszczą kraj. CZYTAJ TAKŻE: Młodzi emigrują, Polska się wyludnia",,
Nalot na fabrykę ciastek. Zginęło co najmniej siedmiu pracowników,"Co najmniej siedmiu pracowników fabryki ciastek zginęło, a 30 zostało rannych w  ataku z powietrza na ten zakład w południowej dzielnicy Trypolisu, stolicy Libii – przekazało libijskie ministerstwo zdrowia. Wśród ofiar jest pięciu cudzoziemców.","Dwóch Libijczyków oraz pracownicy z Bangladeszu, Egiptu i Nigru ponieśli śmierć w nalocie na fabrykę ciastek w dzielnicy Wadi al–Rabi, na południe od centrum – sprecyzował rzecznik resortu Amin al–Haszemi, cytowany przez AFP. Wszyscy ranni to również cudzoziemcy. Z kolei rzecznik resortu zdrowia Malek Merset, na którego powołuje się Associated Press, podaje, że wśród zabitych jest dwóch obywateli Libii i pięciu obywateli Bangladeszu. Natomiast co najmniej 15 pracowników, głównie z Bangladeszu i Nigru, zostało odwiezionych do szpitali. Południowe przedmieścia Trypolisu są od początku kwietnia miejscem zaciekłych walk między samozwańczymi siłami Libijskiej Armii Narodowej (ANL) generała Chalify Haftara, a siłami rządu uznawanego przez wspólnotę międzynarodową. Haftar chce odbić libijską stolicę z rąk legalnych władz kraju, uznawanych przez ONZ – wskazuje AFP. Siły lojalne wobec rządu na swej stronie na Facebooku oskarżyły o „atak dronami Zjednoczone Emiraty Arabskie (ZEA) przy wsparciu zbrodniarza wojennego Haftara”. Od upadku reżimu Muammara Kadafiego w 2011 r. Libia rozdarta jest przez bratobójcze konflikty, przy czym niektóre obce mocarstwa oskarżane są o prowadzenie wojny zastępczej od czasu ofensywy podjętej przez Haftara – zwraca uwagę AFP. Podczas gdy ZEA, Egipt i Arabia Saudyjska oskarżane są o wspieranie Haftara, Katar i Turcja wspierają rząd jedności narodowej. Jeden ośrodek władzy – rząd Mustafy as–Saradża, ustanowiony w 2015 r. w Trypolisie i popierany przez ONZ – działa na zachodzie, a na wschodzie w Bengazi – rząd samozwańczej ANL, którego szefem ogłosił się gen. Haftar. Według ONZ w walkach zginęło już ponad 1000 osób, a od kwietnia 120 tys. ludzi zostało zmuszonych do przesiedlenia.",,
Jacek Sasin o wyborach prezydenckich. „Postawimy kropkę nad i”,"– Nie ma żadnych wątpliwości co do tego, że kandydatem PiS w wyborach prezydenckich będzie Andrzej Duda – powiedział wicepremier Jacek Sasin. Jestem przekonany, że w wyborach prezydenckich postawimy kropkę nad i, choć zdaję sobie sprawę, że nie będzie to spacerek – dodał.","Pytany we wtorek w TVP1 o to, czy ze strony PiS kandydatem w wyborach prezydenckich będzie obecnie urzędujący Andrzej Duda, Sasin odparł, że nie ma co do tego żadnych wątpliwości.  – Ja jestem przekonany, że postawimy w tym wyborach, które przed nami, kropkę nad i. Bo mamy za sobą cykl trzech wygranych wyborów - europejskie, samorządowe i teraz parlamentarne. Myślę, że dopełnieniem będą te wybory prezydenckie i druga kadencja pana prezydenta Andrzeja Dudy, chociaż zdaję sobie sprawę, że to nie będzie spacerek – zaznaczył polityk.  Sasin podkreślił przy tym, że nie sądzi, by opozycja wystawiła w tych wyborach jednego kandydata. – Myślę, że tych kandydatów będzie więcej – dodał. Dopytywany, czy Małgorzata Kidawa-Błońska byłabym trudnym przeciwnikiem, Sasin odparł: „Ja bym się akurat tego kontrkandydata na miejscu prezydenta Dudy jakoś szczególnie nie obawiał”.  Jak poinformowała PKW, w niedzielnych wyborach do Sejmu PiS uzyskał 43,59 proc. i 235 mandatów, Koalicja Obywatelska – 27,40 proc. i 134 mandaty, SLD – 12,56 proc. i 49 mandatów, PSL - 8,55 proc. i 30 mandatów, a Konfederacja - 6,81 proc. i 11 mandatów. 1 mandat przypadł Mniejszości Niemieckiej. W wyborach do Senatu kandydaci popierani przez opozycję zdobyli większość – 51 mandatów.",,
Andrzej Piaseczny w „The Voice Senior”: To jest ten moment w życiu,"Już w sobotę na antenie TVP2 rozpocznie się pierwsza polska edycja programu „The Voice Senior”. Występy uczestników będzie oceniać jury składające się z legend polskiej muzyki – Alicja Majewska, Urszula Dudziak, Marek Piekarczyk oraz Andrzej Piaseczny. Program poprowadzą: Marta Manowska i Tomasz Kammel. Na scenie swoje muzyczne zdolności będą prezentować osoby po 60. roku życia.","– Wiek tak naprawdę nie ma znaczenia. To jest ten moment w życiu, w którym możecie pokazać siebie, jakimi jesteście – komentował Andrzej Piaseczny, jeden z jurorów. „The Voice Senior” od 7 grudnia w każdą sobotę będzie można zobaczyć o 20:05 oraz powtórkę w niedzielę o 11.40 na antenie TVP2. To nowy program, będący modyfikacją cieszącego się ogromną popularnością „The Voice of Poland”. Seria składać się będzie z czterech odcinków. W trakcie dwóch pierwszych – „Przesłuchań w ciemno”, trenerzy skompletują 4-osobowe zespoły. W trzecim, półfinałowym odcinku, uczestnicy zmierzą się w formule „Sing off”. Z każdej drużyny zostanie wyłoniony jeden uczestnik konkursu. Spośród 16 osób zostanie wybranych osiem, które zaśpiewają w wielkim finale. Jednak ostateczny głos będzie należał do widzów, którzy wyłonią zwycięzcę pierwszej polskiej edycji „The Voice Senior”.",,
"Duda: niech Gowin nie myśli, że się schowa za Kaczyńskim","– Większość środowiska Solidarności wspiera partię Jarosława Kaczyńskiego i cieszę się, że prawica jest razem. Na pewno nie cieszę się, że w tej prawicy jest Jarosław Gowin, który ma całkowicie inne poglądy. Ja bym chciał, abyśmy wreszcie rozliczali polityków z tego, co robią. Jeżeli Gowin myśli, że się schowa za Jarosławem Kaczyńskim, to się grubo myli. My wiemy jak głosował za podwyższeniem wieku emerytalnego – mówił Piotr Duda, przewodniczący NSZZ Solidarność w programie „Minęła dwudziesta” w TVP Info.","Piotr Duda został w minionym tygodniu ponownie wybrany na przewodniczącego NSZZ Solidarność. Za jego kandydaturą głosowało 257 z 300 delegatów. Był jedynym kandydatem na szefa Solidarności. Ostatnio pojawiły się informacje, że w wewnętrznych sondażach Prawa i Sprawiedliwości, Duda został uznany za najlepszego kandydata, który może stawić czoła Bronisławowi Komorowskiemu w przyszłorocznych wyborach prezydenckich. Pytany o komentarz w tej sprawie, szef Solidarności powiedział, że do Pałacu Prezydenckie „może się wybrać tylko na demonstrację”. – Ja na zjeździe krajowym w Bielsku-Białej mówiłem, że cieszy mnie wzrost zaufania społecznego do „Solidarności” w porównaniu do roku 2010 z 17 do 38 proc. Cieszę się, że Solidarność ma takie zaufanie, większe niż rząd, Sejm czy Senat. Zostałem wybrany na następną kadencję przewodniczącym NSZZ „S” i chcę pilnować spraw pracowniczych, a nie żadnych żyrandoli. Nie mam wpływu na to, co się dzieje obok mnie. Mnie nikt o to nie pytał – stwierdził Duda. Przewodniczący przekonywał, że nie interesuje go kariera polityczna i nie zamierza iść w ślady Lecha Wałęsy, Mariana Krzaklewskiego czy Janusza Śniadka. Pytany o to, czy nie wspiera PiS, przekonywał, że związek poprze każdą partię prospołeczną. I jak twierdzi, gdyby PiS doszło do władzy i nie zrealizowało swoich obietnic, to też będzie z tego rozliczane.",,
Salvini po rozmowie z prezesem PiS: Rozpoczął się dialog,"Rozpoczęliśmy wymianę poglądów na temat przyszłej współpracy w nowym Parlamencie Europejskim - powiedział wicepremier Włoch, szef MSW i lider prawicowej Ligi Matteo Salvini po rozmowie z prezesem PiS Jarosławem Kaczyńskim w Warszawie. - Była dobra rozmowa, ale nie ma jeszcze porozumienia – przyznał.","Salvini przyjechał na zaproszenie ministra spraw wewnętrznych Joachima Brudzińskiego. Wcześniej spotkał się z premierem Mateuszem Morawieckim. Na konferencji prasowej w ambasadzie Włoch Salvini przekonywał, że przyszły europarlament będzie „zupełnie inny” niż ten obecny, zdominowany przez dwie główne partie (Europejska Partia Ludowa oraz Partia Europejskich Socjalistów – red.). Swoje spotkanie z Kaczyńskim włoski wicepremier określił jako „długie, pozytywne i konkretne”. – Rozmawialiśmy na temat Europy przyszłości, na temat tego, jak nadać sens marzeniu europejskiemu, które zostało stłamszone przez biurokrację w ostatnich latach – mówił minister spraw wewnętrznych Włoch. Wśród tematów swojej rozmowy z liderem polskiej partii rządzącej wymienił również wartości, rodzinę oraz sytuację młodych. – Zgodziliśmy się co do tego, że jeżeli w budżecie europejskim na przyszłe lata będzie mniej środków dla rybołówstwa i dla rolnictwa we Włoszech i w Polsce, to nam się to nie będzie podobało – dodał polityk. – Na poziomie partii zaczęliśmy proces dzielenia się opiniami na temat przyszłości w Parlamencie Europejskim, który będzie głęboko różnił się od istniejącego od zawsze duopolu socjalistów i chadecji – stwierdził Matteo Salvini. Jego zdaniem to będzie „najlepsza odpowiedź dla eurosceptyków, którzy od lat rządzą Unią Europejską”.– Może takie ruchy ludowe jak Liga i PiS dadzą życie nowej europejskiej wiośnie – wyraził nadzieję szef włoskiego MSW. Chciałby, żeby nie było już UE rządzonej przez „finanse i banki”. – Zgadzamy się w 90 proc. co do tego, co zrobimy. Na szczęście jest 10 proc. otwartej dyskusji – dodał polityk. Odnosząc się do relacji z PiS stwierdził: „Zaczął się dialog”. Podkreślił, że zbytnim optymizmem byłoby sądzić, że w ciągu półtoragodzinnego spotkania mogłoby dojść do zawarcia porozumienia. – Chcemy uratować Europę – zadeklarował. – To, że Wielka Brytania postanowiła wyjść z UE, to nie wina Salviniego i Ligi, ale dlatego, że Unia była źle rządzona – ocenił. – Ponawiam swe pełne poparcie dla prawa rządów krajów, czy to w Polsce, czy w Austrii, czy na Węgrzech i we Włoszech do uchwalania praw w interesie ich obywateli, bez ingerencji Brukseli – stwierdził Salvini. Zwrócił też uwagę na to, że w ostatnich latach Włochy przyjęły około miliona migrantów, a pomoc ze strony Unii była – jak zaznaczył – „niewielka”. Salvini pytany, czy podczas rozmów z prezesem PiS poruszona została kwestia sankcji wobec Rosji, którym Liga jest przeciwna, a także relacji włoskiej partii ze Zjednoczeniem Narodowym Marine Le Pen, odparł: „To tematy, nad którym będziemy pracować”. – Trzeba być ambitnym. Jeśli chcemy zmienić Europę, tak jak chcemy zmienić Włochy, trzeba przezwyciężyć też brak zaufania, czy wiedzy – podkreślił. Przyznał też: „Będę miał dalej wątpliwości, jakie już miałem przed laty, na temat przydatności w 2019 r. sankcji gospodarczych”. Mówiąc o współpracy na forum europejskim przyznał, że chciałby, „abyśmy byli obecni wszędzie”, „z nową ideą, bardziej zdrową i piękniejszą na temat przyszłości Europy”. Przypomniał, że delegacje Ligi i PiS już spotykały się wcześniej w Brukseli. – Nie mam pewności, czy nasze przeznaczenie jest wspólne, ale pracujemy nad tym  – podkreślił. – Wiem, że w bardzo wielu krajach europejskich jest zainteresowanie tym, by dokonać zmian – dodał wicepremier. – To historyczna okazja – oświadczył Matteo Salvini. Wyraził też opinię, że być może nadszedł czas na to, aby oś francusko-niemiecką zastąpiła „oś włosko-polska”. – Chciałbym, aby zaistniał pakt, sojusz wszystkich, którzy chcą ratować Europę. Celem jest też zostanie drugim największym ruchem, a może i pierwszym, w kolejnych wyborach do PE – powiedział szef włoskiego MSW. Salvini był też pytany na konferencji prasowej podsumowującej wizytę w Warszawie, czy z jego spotkania z Jarosławem Kaczyńskim „może narodzić się wspólna grupa »suwerennościowa« (w PE)”. – Im nas będzie więcej, tym lepiej. Nie mam kryształowej kuli, celem jest zostanie drugim największym ruchem, a może i pierwszym, bo trzeba zawsze mierzyć wysoko, w następnym Parlamencie Europejskim – podkreślił włoski polityk. Przyznał, że jedyna pewność jaką ma, to taka, że socjalistów i lewicy będzie w PE coraz mniej. – Już wyrządzili wystarczająco dużo szkód – ocenił. Salvini wyjaśnił, że nie ma wspólnego programu obu ugrupowań. – Zaproponowałem także przezwyciężenie różnic – dodał polityk. Jego zdaniem potrzeby jest „kontrakt dla Europy, którego nie ma”. To, jak zaznaczył, kontrakt na wzór włoskiej koalicji rządowej, tworzonej przez dwa różne ugrupowania – Ligę i Ruch Pięciu Gwiazd. – Z precyzyjnymi zobowiązaniami możemy stworzyć platformę dla Europy w 10 punktach; a Włosi, Polacy, Holendrzy, Hiszpanie zdecydują, czy się na to zgadzają – podkreślił. – Będziemy nad tym pracować w najbliższych dniach – zapowiedział. Według wicepremiera „delegacja włoska i polska dziś według liczebności będą odgrywały w niej decydującą rolę”. – Będziemy na pewno walczyć o to, by być obecnym – zaznaczył Salvini. Jego zdaniem „od dawna brakowało wizyty w Polsce na wysokim szczeblu ze strony rządu włoskiego”. – To jest szaleństwo – ocenił. – Zastanawiam się, co się działo w ciągu ostatnich lat, że premierzy i wicepremierzy (Włoch) się tutaj nie zjawiali. Polska jest przecież jednym z ważniejszych partnerów handlowych w UE dla Włoch. Przez lata Polska była ignorowana przez rządy lewicowe, a to naprawdę haniebne – uważa Salvini. Zaznaczył, że jest bardzo zadowolony z „pierwszej tury rozmów”. – Rozpoczął się dialog, mam nadzieję, że będzie on owocny, ale zobaczymy – podkreślił włoski wicepremier. Jak dodał, to pierwsze z planowanych spotkań i wyraził nadzieję na ich pozytywne rezultaty.",,
„SLD zagłosuje na tak ws. Przemyka”,– SLD będzie głosować za projektem uchwały ws. śmierci Grzegorza Przemyka w wersji zaproponowanej przez komisję kultury i środków przekazu – poinformował przewodniczący SLD Leszek Miller w programie „Minęła dwudziesta” w TVP Info.,"– Dzisiaj mieliśmy posiedzenie klubu i uznaliśmy, że nie ma sensu forsować własnych pomysłów. Jeżeli projekt uchwały w tej sprawie zostanie przedstawiony Sejmowi, to my będziemy głosować za tym projektem – mówił w TVP Info szef Sojuszu.Uchwała nie znalazła się w porządku obrad, choć miało to się stać już w ubiegłym tygodniu. Na jej brzmienie, zaproponowane przez komisję kultury nie zgodził się SLD. Poseł Tadeusz Iwiński domagał się usunięcia z projektu fragmentu „Na polecenie najwyższych władz partyjnych i państwowych”. Potem został odsunięty od prac nad uchwałą, dotyczącą śmierci Grzegorza Przemyka.Są tacy, którzy zarzucają Sojuszowi, że zachował się jak postkomuniści. – To nie ma znaczenia, czy zachowalibyśmy się tak, czy inaczej, bo dla tych, którzy uważają, że jesteśmy postkomunistami, to zawsze będziemy. A dla tych, którzy uważają, że jesteśmy klasyczną, nowoczesną socjaldemokracją, to zawsze taką będziemy – mówił Leszek Miller.Jego zdaniem ludzie z reguły cenią sobie tych, którzy mają swoje zdanie i potrafią czasem pójść pod prąd. – Chociaż w sprawie śmierci Grzegorza Przemyka nie ma wątpliwości, że to było okrutne morderstwo i nie można chronić sprawców, ani tych, którzy to spowodowali. To jest oczywiste. Natomiast w innych sprawach, dotyczących naszej niedawnej historii, nie będziemy przyjmować bezkrytycznie prawicowego punktu widzenia, lecz będziemy toczyć polemikę – deklarował przewodniczący SLD w TVP Info. – Jest pytanie, czy SLD z jakimś koalicjantem mógłby określić minimum programowe, w którym Sojusz mógłby realizować chociaż część swojego programu. Np. wprowadzić Polskę z powrotem na ścieżkę szybkiego rozwoju gospodarczego, sprawiedliwie dzielić owoce tego rozwoju, zmniejszać dysproporcje w dochodach, a przede wszystkim dać więcej pracy, bo dzisiaj praca staje się przywilejem  – wymieniał Leszek Miller. Nie chciał jednak powiedzieć, z kim SLD mogłoby  ewentualnie zawiązać tę koalicję. - Żadnych rozmów, ani negocjacji w tej sprawie, nie toczymy – wyjaśnił Miller.  Według szefa Sojuszu, PO ma kłopoty, które biorą się z coraz większego rozczarowania. –  Jest coraz mniej nadziei, a coraz więcej rozgoryczenia. Bo nawet ci, którzy mają pracę, nie mogą związać końca z końcem. I to jest dzisiaj największy  problem w Polsce – mówił Leszek Miller.Jego zdaniem rekonstrukcja rządu powinna być programowa, a nie tylko personalna. – Premier powinien przedstawić silnie zmodyfikowany program PO na rządzenie. I pod ten zmodyfikowany program dobrać sobie ludzi, którzy będą gwarancją jego realizacji. A jeśli to się skończy, że odejdzie jeden minister i przyjdzie następny, ale program się nie zmieni, to nie ma żadnego sensu  – mówił Leszek Miller.",,
Jarosław Kaczyński: jesteśmy razem i będziemy iść w jednym kierunku,"– Droga Zjednoczonej Prawicy prowadzi do sukcesu; nie chodzi tutaj o sukcesy naszych partii, chodzi o sukcesy Polski, chodzi m.in. o rozwój społeczny, o rozwój gospodarczy i o porządkowanie różnych dziedzin życia publicznego – powiedział w sobotę prezes PiS Jarosław Kaczyński.","Prezes Prawa i Sprawiedliwości Jarosław Kaczyński, prezes Polski Razem Zjednoczonej Prawicy Jarosław Gowin i prezes Solidarnej Polski Zbigniew Ziobro wystąpili w sobotę na wspólnej konferencji prasowej. Odbyła się ona w warszawskiej siedzibie Prawa i Sprawiedliwości przy ul. Nowogrodzkiej. Kaczyński podkreślił, że Zjednoczona Prawica jest „ciągle razem” i idzie tą drogą, która została wybrana ponad dwa lata temu i która – według niego – prowadzi do „sukcesu”.– Nie chodzi tutaj o sukcesy naszych partii, chodzi o sukcesy Polski, chodzi o rozwój społeczny, o poprawę sytuacji społecznej, o rozwój gospodarczy, o porządkowanie różnych dziedzin życia publicznego – mówił prezes PiS. – Robimy to i z satysfakcją – a jednocześnie ogromną wdzięcznością – zauważamy, że to ma społeczne poparcie – zaznaczył Kaczyński. „Chodzi nam o to, żeby realnie zmienić status Polski w Europie – Chodzi nam o to, żeby zmienić status Polski w Europie; realnie będziemy w Europie równymi wśród równych jeżeli będziemy silni gospodarczo – powiedział Jarosław Kaczyński.– Nam chodzi o to, żeby status Polski i Polaków w Europie się zmienił na pełnoprawny. Nie w deklaracjach, nie w różnego rodzaju aktach, tylko realnie. A realnie będziemy w Europie równymi wśród równych, jeżeli będziemy silni gospodarczo, jeżeli będziemy mieli PKB na głowę porównywalne z krajami na zachód od naszych granic, jeżeli będziemy dobrze zorganizowani, jeżeli będziemy także silni militarnie – mówił prezes PiS.Kaczyński ocenił, że „to nie jest łatwa droga”. Zapewnił jednocześnie, że koalicja rządząca, mimo przeszkód, będzie nią podążać „w pełnej jedności”.Przypomniał ponadto, że Polska została ostatnio zaliczona do grona państw rozwiniętych. – Przez prawie 30 lat byliśmy wśród rynków wschodzących. Dzisiaj to się zmienia i to ogromny sukces. To zmiana statusu naszego kraju –  podkreślił prezes PiS. „Jestem przekonany, że w jedności obozu rządzącego uczestniczy też prezydent” Obóz rządzący stanowi jedność, jestem przekonany, że w tej jedności uczestniczy także prezydent RP – podkreślił na sobotniej konferencji prezes PiS Jarosław Kaczyński. – Jesteśmy jedną rodziną, idącą w jednym kierunku – dodał.– Każdy z nas robi to, co w tym momencie z punktu widzenia całości jest najważniejsze, gdzie wykonuje swoje zadania najlepiej i tak będzie dalej i tak będziemy działali, temu będziemy podporządkowywali wszystkie posunięcia, które są jeszcze przed nami (...) Chciałem jeszcze raz podkreślić – jedność, jedność obozu. Jestem też bardzo mocno przekonany, że w tej jedności uczestniczy także prezydent RP – powiedział prezes PiS.Relacjonując piątkowe spotkanie z prezydentem dotyczące projektów prezydenckich ustaw dotyczących reformy sądownictwa, Kaczyński poinformował, że zwracając się do Andrzeja Dudy powiedział „no cóż, jest między nami pewien kryzys”. Prezydent miał odpowiedzieć „nie, to jest tylko taki mały spór w rodzinie”. – Tak jesteśmy jedną rodziną, idącą w jednym kierunku – zaznaczył Kaczyński.  „Nie wszystko to co czynimy jest doskonałe; będą korekty” – Nie jest tak, że wszystko to co czynimy jest doskonałe, korekty będą dokonywane – podkreślił Kaczyński. Dodał, że wszelkie sprawy personalne, czy różnice zdań w obozie rządzącym, to sprawa trzeciorzędna.– Nie jest tak by, to co czynimy było doskonałe, żeby nie były potrzebne różnego rodzaju korekty; i te korekty będą dokonywane. Proszę pamiętać, że w naszych formacjach (PiS, Solidarna Polska, Polska Razem – red.), w naszym obozie jest tak, że ważny jest ten cel, który odnosi się do społeczeństwa, odnosi się do narodu, odnosi się do Polski – powiedział. Gowin: chcemy głębokich zmian zapewniających silne państwo  – Chcemy głębokich zmian, ewolucyjnych, zmian wydyskutowanych z Polakami, ale takich, które zapewnią dynamiczny rozwój gospodarczy, zamożność obywateli i siłę państwa – powiedział lider Polski Razem, wicepremier Jarosław Gowin. Gowin podczas konferencji liderów Zjednoczonej Prawicy, podkreślił znaczenie reform, które realizuje rząd Prawa i Sprawiedliwości. Wymienił w tym kontekście realizowaną przez jego resort – Ministerstwo Nauki i Szkolnictwa Wyższego – reformę szkolnictwa wyższego. Podkreślił, że jest ona ważna, bo „dotyczy środowiska szczególnie istotnego z punktu widzenia rozwoju Polski”. – Warto współpracować z takimi grupami zawodowymi, grupami społecznymi jak świat nauki, świat akademicki i na pewno w toku dialogu wypracujemy rozwiązania, które ewolucyjnie pchną do przodu najpierw polskie uczelnie, polską naukę, a potem także całą polską gospodarkę i polskie państwo – powiedział lider Polski Razem. Gowin podkreślił, że jedność Zjednoczonej Prawicy jest faktem. Dodał, że obóz rządzący nie tylko zachowuje jedność, ale również się rozszerza. Przypomniał, że na listopadowym kongresie Polski Razem, Zjednoczona Prawica rozszerzy się o nowe środowiska: republikańskie, wolnościowe, chrześcijańsko-demokratyczne i samorządowców, które „dostrzegają w działaniach rządu szansę dla swoich małych ojczyzn”. Ziobro: jesteśmy razem, dzięki temu może realizować „dobrą zmianę” – Jesteśmy razem i dzięki temu możemy razem realizować wielki projekt dobrej zmiany w Polsce – oświadczył lider Solidarnej Polski minister sprawiedliwości Zbigniew Ziobro.– Jesteśmy razem i dzięki temu możemy razem realizować wielki projekt dobrej zmiany w Polsce, realizować nasze zobowiązania, które zaciągnęliśmy wobec naszych wyborców, udowadniając, że demokracja działa, że mandat demokratyczny ma dla nas swoje znaczenie i zobowiązanie – powiedział Ziobro w sobotę podczas wspólnego wystąpienia z prezesem PiS Jarosławem Kaczyńskim i liderem Polski Razem Jarosławem Gowinem.– Mogę wyrazić tylko i wyłącznie jeszcze raz wielką radość z tego, że na co dzień udowadniamy, że właśnie w ten sposób wspólnie działając, możemy zmieniać obraz państwa, które było do tej pory kojarzone z państwem działającym tylko teoretycznie; państwem, które jest silne wobec słabych, a słabe wobec silnych; państwem, które stawało się +zieloną wyspą+ dla oszustów – dodał.",,
Wałęsa zabrał głos ws. sądownictwa. Przez dwa dni powielał ten sam wpis,"„Zróbcie coś. Nie może być tak, by wyroki, stanowiska, wyjaśnienia sądów krajowych i zagranicznych »były za a nawet przeciw«” – zaapelował Lech Wałęsa w mediach społecznościowych. Treść tego wpisu powielił następnie w kilku innych postach.","Wpis byłego prezydenta jest reakcją na zapowiadaną przez rząd reformę sądownictwa, ostatnie manifestacje z udziałem sędziów oraz postanowienie Izby Pracy SN. Pierwszy post z apelem byłego prezydenta pojawił się na jego oficjalnej stronie na Facebooku 6 grudnia popołudniu. Treść dotycząca sądownictwa została wówczas dodana do wpisu o  konferencji w sprawie ochrony historycznych tablic z postulatami stoczniowców z Sierpnia ’80. Wałęsa powtórzył potem te same słowa w sześciu kolejnych postach.",,
Andruszkiewicz: jak najszybciej trzeba zrobić porządek z Sądem Najwyższym,"– Jak najszybciej trzeba zrobić porządek z Sądem Najwyższym. Prezes Gersdorf broni publicznie kast III RP. Prezes SN to jednocześnie przewodniczący Trybunału Stanu, jeżeli PiS chce uruchomić Trybunał Stanu w tej kadencji, to potrzebny jest sędzia obiektywny, a nie broniący kast. Rozliczenia powinny dotyczyć byłych ministrów rządów PO, czy chociażby pana Donalda Tuska – powiedział w programie „Gość poranka” poseł Kukiz'15, przewodniczący stowarzyszenia Endecja Adam Andruszkiewicz.","Trzy nowe Izby Sądu Najwyższego, modyfikacje w powoływaniu sędziów SN i umożliwienie przeniesienia obecnych jego sędziów w stan spoczynku – to niektóre z zapisów projektu nowej ustawy o SN, który PiS złożyło w Sejmie. Propozycja pojawiła się na stronach Sejmu w środę późnym wieczorem.– Charakter, zakres i duża liczba zmian ustrojowych przesądzają o potrzebie uchwalenia nowej ustawy, to jest uregulowania całości problematyki organizacji oraz funkcjonowania SN, a także postępowania przed tym sądem w nowym, spójnym koncepcyjnie i konstrukcyjnie akcie prawnym – piszą w uzasadnieniu autorzy poselskiej propozycji.Według posłów PiS po zmianach orzecznictwo SN „będzie się cieszyć większym autorytetem i zaufaniem ze strony obywateli”. – Nowe regulacje mają gwarantować pełnienie funkcji sędziego przez osoby o najwyższych kwalifikacjach zawodowych i etycznych – argumentują.",,
„Nie naruszyłem dóbr osobistych sędziów Gersdorf i Rączki”. Oświadczenie Piotrowicza,"Pierwsza prezes SN Małgorzata Gersdorf i sędzia SN Krzysztof Rączka nie mieli podstaw do wszczęcia procesu, bo ich dobra nie zostały naruszone – pisze w oświadczeniu przesłanym portalowi tvp.info sędzia Trybunału Konstytucyjnego Stanisław Piotrowicz. W czwartek Sąd Okręgowy w Warszawie orzekł, że Piotrowicz ma przeprosić wspomnianych sędziów i wpłacić 20 tys. zł zadośćuczynienia. Obrona zapowiedziała apelację.","Wytoczony przez sędziów SN proces dotyczył wypowiedzianych przez Stanisława Piotrowicza słów o „sędziach, którzy są zwykłymi złodziejami”. Sąd uznał, że były polityk, a obecnie sędzia Trybunału Konstytucyjnego „naruszył dobra osobiste powodów w postaci ich dobrego imienia i czci”.  Jak tłumaczy jednak Piotrowicz w przesłanym do naszej redakcji stanowisku, wiązanie jego wypowiedzi z sędziami SN, a w szczególności z powodami jest nieuprawnione.  Poniżej publikujemy pełny tekst oświadczenia   Wbrew twierdzeniom powodów dnia 27 sierpnia KRS nie zajmowała się urzędującymi sędziami SN. Tego dnia KRS zajmowała się prezentowaniem nowych kandydatów do nominacji na stanowiska sędziowskie w SN.   A zatem twierdzenia powodów, jakoby tego dnia prace KRS ich dotyczyły, nie polega na prawdzie (dowód stanowi protokół posiedzenia KRS). Powodowie przemilczają drugie moje zdanie, które doprecyzowuje zdanie będące podstawą pozwu.   Gdy wypowiedziałem zdanie, że w reformie chodzi między innymi o to, „by sędziowie, którzy są złodziejami nie orzekali dalej” (z naciskiem na słowo „którzy”) padło z ust dziennikarza pytanie kogo mam na myśli. Doprecyzowałem, że „patologiczne przypadki ukazywane w mediach”.   Nie jest zatem uprawnione wiązanie mojej wypowiedzi z sędziami SN, a w szczególności z powodami. Wielokrotnie, niemal podczas każdej wypowiedzi podkreślałem, że krytycznych wypowiedzi nie można odnosić do wszystkich sędziów, że nie należy dokonywać uogólnień, bo są krzywdzące, podkreślałem, że osobiście znam wielu dobrych sędziów.  Reasumując: powodowie nie mieli legitymacji procesowej, bo ich dobra osobiste nie zostały naruszone (nie wymieniałem ich nazwisk), wypowiedź odnosiłem tylko do sędziów – złodziei.   W mediach manipuluje się moją wypowiedzią, że wszystkich sędziów nazwałem złodziejami, a to nieprawda. Nawet będąc naciskany przez dziennikarza kogo mam na myśli z ostrożności nie wymieniłem tych nazwisk sędziów przyłapanych na kradzieżach, bo przecież zarzucono by mi, że nie zostali prawomocnie skazani.   Dlatego dopytywany kogo mam na myśli powiedziałem: „patologiczne przypadki ukazywane w mediach”. Wypowiedź nagrało wiele stacji telewizyjnych, dobrze by było w całości odtworzyć moją wypowiedź. – Nie może być takiej sytuacji, żeby garstka niezadowolonych z utraty przywilejów blokowała pracę organu konstytucyjnego  – powiedział wówczas Piotrowicz, odnosząc się do tej manifestacji. Dopytywany przez jedną z dziennikarek, jakie przywileje ma na myśli, odparł: „Pani redaktor to dziś do  Polski przyjechała z dalekiej podróży, że nie wie, o jakich przywilejach mowa?”. Dodał, że chodzi o to, aby „sędziowie, którzy są zwykłymi złodziejami, nie orzekali dalej”. Dziennikarze dopytywali go następnie, których sędziów ma konkretnie na myśli. – Tych, których pańska stacja również pokazywała – odpowiedział Piotrowicz reporterowi stacji TVN. Na pytanie, co sądzi o fakcie, że Trybunał Sprawiedliwości UE przyspieszył działania, polityk odparł: „Podejrzewam, że się państwo zbulwersujecie, dlaczego tym razem Trybunał tak szybko”. – Zazwyczaj mieliście państwo tego rodzaju pretensje do Krajowej Rady Sądownictwa. Natomiast nie dziwi państwa, dlaczego tak szybko Trybunał Sprawiedliwości? No więc z naszej strony też będzie reakcja – powiedział Piotrowicz. Dodał, że będzie to „adekwatna reakcja”. Słowa Piotrowicza wzbudziły oburzenie i sprzeciw części środowiska sędziowskiego. W związku z wypowiedzią byłego posła prezes Małgorzata Gersdorf i sędzia SN Krzysztof Rączka złożyli pozew cywilny o ochronę dóbr osobistych przeciwko Piotrowiczowi. Sędziowie domagali się przeprosin w mediach i wpłaty 50 tys. zł zadośćuczynienia na rzecz Stowarzyszenia SOS Wioski Dziecięce.",,
"„Odradzaliśmy mu, ale się uparł”. Kulisy spotkania marszałka Grodzkiego z ambasadorem Rosji","W połowie grudnia ambasador Rosji, Sergiej Andriejew zaczął zabiegać o spotkanie z marszałkiem Senatu z PO, Tomaszem Grodzkim. Marszałek zapalił się do tego pomysłu i tak bardzo zależało mu na spotkaniu, że poszedł na nie, wbrew temu, że polska dyplomacja mu to odradzała. – Od sierpnia obserwujemy akcje propagandowe Kremla i wiedzieliśmy, że się zaktywizują przed rocznicą Auschwitz, ale pragnienie Marszałka było silniejsze i się uparł – mówi portalowi tvp.info jeden z dobrze poinformowanych dyplomatów.","Czwartek, 19 grudnia, godzina 14:13. Na koncie kancelarii Senatu na Twitterze pojawia się informacja następującej treści: „wizytę u Marszałka Senatu @profGrodzki złożył dziś Ambasador Federacji Rosyjskiej Sergey Andreev” razem z flagą Polski i Rosji i wspólnym zdjęciem. Profil ten jest w ostatnich tygodniach niezwykle aktywny. Od kiedy władze w biurze prasowym kancelarii przejęli politycy Koalicji Obywatelskiej i Polskiego Stronnictwa Ludowego konto to coraz częściej zamiast - jak do tej pory - pełnić funkcję reprezentacyjną, prowadzi polityczną propagandę obozowi politycznemu marszałka Grodzkiego. Wpis ten miał poprawić wizerunek senatora, narzucić nowy temat w sytuacji pojawiania się kolejnych świadków i wychodzących na światło dzienne informacji o jego lekarskiej przeszłości.  Tak się składa, że tego samego dnia, ok. dwóch godzin wcześniej Władimir Putin na spotkaniu z dziennikarzami skrytykował przyjętą przez Parlament Europejski rezolucję dotyczącą wybuchu II wojny światowej. W swojej wypowiedzi prezydent Rosji tłumaczył, że Armia Czerwona 17 września weszła na nasze terytorium i rozpoczęła okupację, „bo polski rząd utracił kontrolę nad siłami zbrojnymi”.  Do spotkania Grodzkiego z ambasadorem Rosji odniósł się prezydent RP, Andrzej Duda. – Nie będzie Rady Bezpieczeństwa Narodowego, która będzie kolejną okazją do tego, żeby ten problem [kłamstw Rosji] rozgrywać wewnątrz Polski politycznie, jak to robią niestety dzisiaj politycy opozycji –  mówił w niedzielę w programie TVP „Gość Wiadomości”. Prezydent przypomniał przypadek marszałka Tomasza Grodzkiego, który „zaraz później” po wypowiedzi Putina „zaprasza do siebie Ambasadora Rosji – uśmiechają się, robią sobie razem zdjęcia”. – Nie da się w ten sposób prowadzić polskiej polityki – podsumował prezydent Duda. Kancelaria Senatu: Marszałek Grodzki nie wiedział o słowach Putina   Do całej sytuacji w specjalnym oświadczeniu odniosła się dziś Kancelaria Senatu. „Centrum Informacyjne Senatu uprzejmie wyjaśnia, że do kurtuazyjnego spotkania Marszałka Senatu RP, prof. Tomasza Grodzkiego z ambasadorem Federacji Rosyjskiej panem Sergiejem Andriejewem doszło w czwartek, 19 grudnia na prośbę ambasadora. (...) pierwsza kłamliwa wypowiedź prezydenta Federacji Rosyjskiej, dotycząca odpowiedzialności Polski za II wojnę światową, pojawiła się w przestrzeni publicznej 20 grudnia br. Łączenie zatem kurtuazyjnego spotkania Marszałka Senatu RP z tą i następnymi wypowiedziami prezydenta Rosji jest nieuprawnione”. – napisano w komunikacie. Jest to informacja o tyle nieprawdziwa, że być może nikt z pracowników biura prasowego Senatu nie zwrócił na to uwagi, ale słowa Putina w przestrzeni publicznej pojawiły się od razu, a nawet… były transmitowane na żywo w internecie. – Akcje propagandowe Kremla [w sprawach dotyczących historii współczesnej] obserwujemy od sierpnia i wiedzieliśmy, że się zaktywizują przed rocznicą Auschwitz – mówi nasz rozmowa. Wskazuje na wypowiedź ambasadora Rosji, który na początku grudnia nazwał żołnierzy Armii Czerwonej „zbawicielami”, a o Polakach mówił, że „nie zasługują nazywać się wolnymi”.  – Kiedy teraz różni politykierzy, historycy polityczni zabierają się do rozważań o tym, że radzieccy żołnierze niby nie mogli przynieść wolności krajom europejskim, ponieważ sami nie »mieli wolności«, wywołuje to u nas poczucie obrzydzenia. Ludzie walczący z pamięcią swoich zbawicieli nie zasługują nazywać się wolnymi – chyba że wolnymi od swojego sumienia i przyzwoitości ludzkiej. Wystawa,  którą dzisiaj otwieramy, musi pomóc ludziom,  przede wszystkim młodzieży, nie wpadać w amnezję historyczną. Bez pamięci o przeszłości nie będziemy mieli przyszłości – mówił Siergiej Andriejew w rosyjskim ośrodku nauki i kultury w Warszawie, na otwarciu wystawy „Droga do Zwycięstwa: źródła historyczne świadczą”.  Grodzki: Chcieliśmy utworzyć kanał komunikacji z Kremlem   Dwa tygodnie po spotkaniu z ambasadorem Andrejewem marszałek Grodzki nie krył w mediach zachwytu „atmosferą”, która zachęciła go do wysunięcia konkretnych propozycji współpracy. – Atmosfera tej rozmowy była na tyle dobra, że – powtarzam, w uzgodnieniu z MSZ – chcieliśmy otworzyć pewien kanał komunikacji na linii Senatu Rzeczpospolitej i Rady Federacji Rosyjskiej i to spotkało się z dużym zrozumieniem – relacjonował Grodzki w RMF. Jak wynika z nieoficjalnych informacji portalu tvp.info to osobisty pomysł marszałka Senatu, w żaden sposób nie konsultowany z ministerstwem spraw zagranicznych. Żadna taka propozycja nie pojawiła się również w materiałach, jakie z MSZ otrzymał Grodzki.  Dlaczego marszałek Grodzki tak parł na spotkanie z rosyjskim ambasadorem i jakie konkretnie propozycje padły z dwóch stron? Na te pytania być może odpowiedź przyniesie notatka z rozmowy polityków, o którą do Kancelarii Senatu wystąpił portal tvp.info.",,
Sędziowie w stanie spoczynku na posiedzeniu. „Sabotaż nadzwyczajnej kasty”,"– Udział dwóch sędziów, co do których orzekania prezydent nie wydał postanowienia, w rozprawie Sądu Najwyższego, to sabotaż reformy sądownictwa. Nadzwyczajna kasta nie chce się zgodzić na zmiany. Chroni swoje przywileje – oceniła rzeczniczka PiS Beata Mazurek.","Mazurek została zapytana przez dziennikarzy w Sejmie, jak odbiera obecność na posiedzeniu Sądu Najwyższego sędziów, którzy zgodnie z ustawą przeszli w stan spoczynku. Przed południem Sąd Najwyższy przystąpił do rozpoznawania sprawy w składzie siedmiu sędziów, wśród których dwóch ukończyło 65. rok życia – Jacek Gudowski i Wojciech Katner – a prezydent Andrzej Duda nie wydał postanowienia w sprawie ich dalszego orzekania.  – To dalej sabotaż tej reformy, którą przeprowadzaliśmy. Nadzwyczajna kasta nie chce się zgodzić na zmiany, do których jako parlamentarzyści mamy pełne prawo, bo to jednak my uchwalamy prawo – podkreśliła rzeczniczka PiS.  Na początku sierpnia Sąd Najwyższy wystosował pięć pytań prejudycjalnych do Trybunału Sprawiedliwości UE i zawiesił stosowanie trzech artykułów ustawy o SN określających zasady przechodzenia sędziów tego sądu w stan spoczynku. Sąd Najwyższy poinformował we wtorek, że wystosował do Trybunału Sprawiedliwości UE dwa kolejne pytania prejudycjalne w sprawie niezależności władzy sądowniczej. SN wniósł też o zastosowanie trybu przyspieszonego. Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali – według ustawy – pełnić swoje funkcje. Mogli dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyraził zgodę na dalsze zajmowanie przez nich stanowiska sędziego SN. Prezydent przed wyrażeniem zgody na dalsze zajmowanie stanowiska zasięgnął opinii KRS. Jak poinformowano we wtorek zgodę na dalsze zajmowanie stanowiska sędziego Sądu Najwyższego po ukończeniu 65. roku życia otrzymali sędziowie: Marian Kocon (Izba Cywilna), Anna Kozłowska (Izba Cywilna), Rafał Malarski (Izba Karna), Zbigniew Myszka (Izba Pracy i Ubezpieczeń Społecznych) oraz Bogumiła Ustjanicz (Izba Cywilna). Prezydent nie wydał postanowienia ws. dalszego orzekania przez sędziów: Józefa Iwulskiego, Jerzego Kuźniara, Stanisława Zabłockiego, Marii Szulc, Anny Owczarek, Jacka Gudowskiego i Wojciecha Katnera. Wobec wszystkich tych siedmiu sędziów Krajowa Rada Sądownictwa sformułowała wcześniej negatywną opinię.",,
Co z Polakami na Wyspach po Brexicie? Rząd May przedstawia plan,"Rząd Wielkiej Brytanii ogłosi w poniedziałek szczegółowe propozycje, dotyczące zagwarantowania praw Europejczyków, w tym Polaków, na Wyspach po Brexicie. Ogólne założenia planu, które premier Theresa May przedstawiła na unijnym szczycie w ubiegłym tygodniu, zostały przyjęte przez europejskich przywódców z dużym sceptycyzmem.","Brytyjska premier przekonywała na szczycie do propozycji Londynu. – To sprawiedliwa i poważna oferta – mówiła May. Premier Beata Szydło z kolei komentowała, że oferta Londynu wymaga jeszcze doprecyzowania. – Te propozycje idą w dobrym kierunku, ale diabeł tkwi w szczegółach – mówiła. – Oferta Wielkiej Brytanii jest poniżej naszych oczekiwań i grozi pogorszeniem sytuacji obywateli – skomentował z kolei szef Rady Europejskiej Donald Tusk. – To pierwszy krok, ale niewystarczający – wtórował mu przewodniczący KE Jean-Claude Juncker. – To niejasna propozycja –  mówił premier Belgii Charles Michel, a szef holenderskiego rządu komentował, że oferta rodzi tysiące pytań. Unia chciała na przykład, żeby Europejczycy, którzy już są na Wyspach, albo przeprowadzą się do Wielkiej Brytanii przed sfinalizowaniem Brexitu, mogli ubiegać się o prawo stałego pobytu na unijnych zasadach, czyli po pięciu latach. Jednak daty granicznej May nie podała. Powiedziała natomiast - co nie spodobało się Brukseli - że Londyn nie zamierza uznawać po Brexicie jurysdykcji unijnego Trybunału Sprawiedliwości, gdzie Europejczycy mogliby dochodzić swoich praw.",,
"Syria, Pakistan i Somalia największym zagrożeniem dla pokoju","Syria, Pakistan i Somalia znalazły się na czele rankingu zagrożenia dla pokoju na świecie, przygotowanego przez Parlament Europejski. Stosunkowo wysokie pozycje zajęły również: Indie, Chiny i Rosja.","Najgorzej w opracowanym przez Biuro Analiz Parlamentu Europejskiego (EPRS) schemacie zagrożeń dla pokoju i demokracji na całym świecie, wypadły Syria, Pakistan i Somalia. Tuż za nimi uplasowały się: Afganistan, Południowy Sudan, Demokratyczna Republika Konga, Republika Środkowej Afryki, Sudan, Irak, Czad, Jemen i Indie. Dalsze miejsca zajęły: Turcja, Libia, Chiny, Rosja i Iran. Na 13. pozycji za Teheranem, tuż za Kongiem, znalazła się Ukraina, co jest konsekwencją trwającej wojny hybrydowej z Rosją. Indeks Normandzki (nazwa pochodzi od Normandii, gdzie podczas II wojny światowej alianci wysadzili desant) ma na celu zmierzenie poziomu konfliktu oraz potencjalnego ryzyka takiego konfliktu w nadchodzących latach. W efekcie powstał „ranking stanu i ryzyka konfliktu”. Każdy z 136 wziętych pod lupę krajów przeanalizowano pod kątem 11 czynników zagrożenia dla pokoju, zdefiniowanych w globalnej strategii Unii Europejskiej, i porównano z sytuacją w regionie. Chodzi m.in. o terroryzm, dezinformację, zagrożenia hybrydowe, zmiany klimatu, bezpieczeństwo cybernetyczne, niestabilność państwa czy broń masowego rażenia.Skutki wojny domowejJak podkreślono w dołączonym do rankingu raporcie, Syria, która w zestawieniu wypadła najgorzej, wciąż zmaga się z rozpoczętą w 2011 r. wojną domową. Konflikt do tej pory spowodował śmierć około pół miliona ludzi, wywołał też ogromne przesiedlenia i zniszczenia w infrastrukturze. Ponad 5,6 mln Syryjczyków jest zarejestrowanych jako uchodźcy w krajach sąsiednich.Syria gorzej niż średnia globalna wypada pod każdym względem, szczególnie jeżeli weźmiemy pod uwagę czynniki takie jak: procesy demokratyczne, terroryzm, odporność na dezinformację i gwałtowność konfliktu. W raporcie przeanalizowano również sytuację Indii. Wysokie ryzyko konfliktu w tym kraju – według Biura Analiz PE – wynika w dużej mierze z szeregu nierozwiązanych sporów terytorialnych z Chinami i Pakistanem, które są również potęgami zbrojnymi. Chociaż jest to najbardziej zaludniona demokracja na świecie, Indie zajmują 74. pozycję w Rankingu Niestabilności Państw w 2019 r.Pomimo wysokiego sukcesu gospodarczego od lat 90. XX wieku kraj ten stoi w obliczu trwających sporów między religiami, kastami i grupami etnicznymi. Indie borykają się też z endemicznym ubóstwem – szacuje się, że 46 mln Hindusów żyje poniżej granicy ubóstwa.Komuniści i islamiściPonadto kraj zajął 7. miejsce w Globalnym Indeksie Terroryzmu 2018, m.in. przez działalność Komunistycznej Partii Indii. Dodatkowo napięcie między Indiami i Pakistanem, szczególnie związane z roszczeniami do regionu Dżammu i Kaszmiru, doprowadziły do powstania wielu grup islamistycznych działających na terytorium Pakistanu. W rankingu relatywnie wysoko – na 30. miejscu – znalazła się również Ukraina, co wynika z trwającej wojny hybrydowej z Rosją. Konflikt zbrojny we wschodniej części Ukrainy do tej pory pochłonął około 12,8 tys. ofiar, a w jego wyniku ponad 1,5 mln osób zostało przesiedlonych.",,
"Donald Trump do Irańczyków: będę was wspierać, zawsze byłem po waszej stronie","„Do odważnych, cierpiących mieszkańców Iranu: byłem po waszej stronie od początku mojej prezydentury i nadal będę was wspierać” – napisał na Twitterze prezydent Stanów Zjednoczonych Donald Trump.","Trump ostrzegł też władze Iranu: „Nie może być kolejnej masakry pokojowych demonstrantów. Świat patrzy” – napisał nawiązując przy do protestów z listopada i grudnia, wywołanych podwyżką cen paliw o 50 proc, krwawo stłumionych przez władze fundamentalistycznej Islamskiej Republiki Iranu. Mogło zginąć wówczas co najmniej 300 osób, a do aresztów trafiło 7 tys. zatrzymanych. Według Agencji Reutera, w sobotę w kilku miastach Iranu, w tym w Teheranie, miały miejsce demonstracje, których uczestnicy domagali się ustąpienia najwyższych władz Iranu, w tym ajatollaha Alego Chameneia, w reakcji na okłamywanie społeczeństwa po zestrzeleniu przez irańskie siły zbrojne ukraińskiego samolotu pasażerskiego startującego z lotniska w Teheranie. W sobotę wieczorem ponad tysiąc osób manifestowało przed politechniką w Teheranie domagając się osądzenia winnych śmierci 176 pasażerów ukraińskiego Boeinga. Policja rozpędziła demonstrantów używając gazu łzawiącego.",,
"Miller chciał sprawdzić, czy koledzy w partii mu ufają. Klub SLD wniosku nie przyjął","Podczas posiedzenia klubu parlamentarnego SLD lider partii Leszek Miller wystąpił z wnioskiem  o wotum zaufania wobec samego siebie – dowiedziała się reporterka TVP Info Karolina Lewicka. Do głosowania w tej sprawie jednak nie dojdzie, gdyż członkowie klubu byli temu przeciwni.","Po rozpoczęciu poniedziałkowego posiedzenia klubu SLD, lider Sojuszu i przewodniczący klubu Leszek Miller zaproponował, by do porządku obrad włączyć głosowanie nad wnioskiem o udzielenie mu, lub nie, wotum zaufania.  Była to reakcja na uchwałę sprzed kilku dni Śląskiej Rady Wojewódzkiej SLD, która zaproponowała, by usunąć Millera ze stanowiska szefa klubu, ale pozostawić na stanowisku szefa partii. Również prezydent Częstochowy i zarazem polityk SLD Krzysztof Matyjaszczyk kilkanaście dni temu zasugerował, że dla partii byłoby lepiej, gdyby oba stanowiska – szefa partii i klubu – piastowały dwie różne osoby.  Głosowania w sprawie wotum zaufania dla Leszka Millera jednak nie będzie. Wniosek w ogóle nie znalazł się w porządku obrad, bo za jego włączeniem zagłosował tylko jeden poseł. Ostatecznie więc klub nie będzie zajmował się tą sprawą.",,
„The Times”: Migranci także do Polski i na Węgry. W razie odmowy kara od UE,"Dziennik „The Times” twierdzi, że Unia Europejska jesienią postawi ultimatum Polsce i Węgrom w sprawie przyjęcia uchodźców. Jeśli oba kraje odmówią ich przyjęcia, mogą je spotkać konsekwencje finansowe – czytamy w dzienniku, który powołuje się na źródła w Unii Europejskiej. Minister spraw zagranicznych Witold Waszczykowski wykluczył możliwość, by Polska została ukarana za politykę wobec uchodźców ograniczeniem wypłat funduszy strukturalnych. Mówił o tym we wtorek w Strasburgu, podczas spotkania z dziennikarzami.","Korespondent gazety w Brukseli przypomina, że Warszawa i Budapeszt dotąd odrzucały wezwania do okazania solidarności z krajami południa Europy, w które w największym stopniu uderza napływ uchodźców. Według „The Times” pozostałe państwa Unii chcą jesienią, podczas  negocjacji „brexitowych”, wymusić jedność na Polsce i Węgrzech. Oba kraje – według dziennika – będą musiały wybrać: czy są w europejskim systemie, czy nie.",,
SLD deleguje Wenderlicha na wicemarszałka,Wicemarszałek Sejmu poprzedniej kadencji Jerzy Wenderlich będzie kandydatem SLD na tę funkcję również w tej kadencji parlamentarnej – taką decyzję podjął klub Sojuszu. Kontrkandydatką polityka była Krystyna Łybacka.,"Kandydaturę Wenderlicha poparło 15 posłów, na Łybacką zagłosowało 10. Po zakończeniu posiedzenia klubu SLD jego szef Leszek Miller na briefingu prasowym pogratulował Wenderlichowi wyboru, Łybackiej podziękował zaś za wzięcie udziału w rywalizacji. –  Mamy nadzieję, że nasz przedstawiciel w prezydium Sejmu będzie silną postacią, będzie zajmował również silną pozycję i będzie istotnie wzbogacał prace Prezydium Sejmu  – zaznaczył Miller. Łybacka z kolei – dodał – będzie w nowej kadencji parlamentarnej zajmowałasię pracą w komisjach sejmowych, „stanowiąc jej bardzo silny punkt, co zresztą robi z powodzeniem i z wdziękiem od lat”. Sama posłanka zapowiedziała, że w nowym Sejmie wróci „do swojej ukochanej edukacji”.Wenderlich z kolei powiedział, że swoją rolę, pozycję widzi jako bycie„primus inter pares”. –  A więc ten wybrany spośród wielu równych. Nasz klub jest mały, ale tych dobrych, równych jest rzeczywiście bardzo dużo  – podkreślił. Obecny na briefingu szef SLD Grzegorz Napieralski przyznał, że miałpropozycję kandydowania na wicemarszałka, ale – jak mówił – nie ubiegał się o tę funkcję, ponieważ „pozostaje konsekwentny w swoim wyborze”. Na konwencji 10 grudnia Napieralski ma złożyć rezygnację z funkcji przewodniczącego Sojuszu, nie będzie też ubiegał się o ponowny wybór. Chce zająć się pracą parlamentarną. Klub SLD zdecydował także, że jego rzecznikiem zostanie szef łódzkich struktur partii, jeden z nowych posłów Sojuszu, Dariusz Joński,który żartował, że wraz z Millerem podzielili się już kompetencjami. –  Dobre informacje będzie przekazywał przewodniczący, te złe będę przekazywał ja  – mówił Joński.W poniedziałkowym posiedzeniu klubu brał udział też socjolog, prof. JanuszReykowski, który podczas specjalnego wykładu omówił październikową kampanięwyborczą, a także przedstawił sugestie dotyczące strategii dla Sojuszu nanajbliższe miesiące. –  Tego rodzaju praktykę będziemy stosować dosyć często. Ja uważam, że oprócz typowych prac sejmowych, posłanki i posłowie SLD powinni od czasu do czasu wziąć udział w poważnej dyskusji na tematy socjologiczne, politologiczne, dotyczące życia artystycznego i dzisiaj rozpoczęliśmy taki cykl spotkań z wybitnymi specjalistami, naukowcami, którzy będą z nami takie dyskusje odbywać  – zaznaczył Miller. We wtorek na pierwszych posiedzeniach zbiorą się obie izby parlamentu: Sejm i Senat. Nowi parlamentarzyści złożą ślubowanie. Izby wybiorą też swoichmarszałków i wicemarszałków. Premier Donald Tusk poda formalnie swój rząd do dymisji. 8 listopada rozpocznie się VII kadencja Sejmu i VIII Senatu.",,
„Zaznaczamy swoją obecność w elicie państw świata”,"– To jest rzeczywista pozycja Polski dzisiaj – powiedziała premier Beata Szydło, komentując wybór Polski do Rady Bezpieczeństwa ONZ. – Ci, którzy mówią, że polska dyplomacja sobie nie radzi, to powinni dzisiaj uderzyć się w pierś i przeprosić za to, że nie potrafili dostrzec tego, iż mądra i skuteczna polityka zagraniczna przynosi efekty – dodała szefowa polskiego rządu w „Gościu Wiadomości”.","Polska została wybrana na rotacyjnego członka Rady Bezpieczeństwa Organizacji Narodów Zjednoczonych. Kandydaturę naszego kraju poparło 190 państw.– To jest rzeczywista pozycja Polski dzisiaj – powiedziała premier. Zaznaczyła, że wielu nie potrafiło dostrzec tego, że mądra i skuteczna polityka zagraniczna przynosi efekty.Premier pytana, jak Polska zaznaczy swoją obecność w Radzie Bezpieczeństwa i jakie korzyści odniesie z zasiadania w tym gremium, oceniła, że członkostwo w Radzie to dla Polski „ogromna szansa”. – Przede wszystkim Polska przez dwa lata ma okazję do podnoszenia na arenie międzynarodowej ważnych dla nas tematów, dla naszego regionu; my będziemy w tej chwili państwem, które będzie reprezentowało cały region – podkreśliła.– To jest oczywiście podkreślenie pozycji Polski – dużego, europejskiego, liczącego się, stabilnego państwa – dodała Szydło. – To jest też okazja do tego, żeby politycy opozycji, którzy bardzo często narzekają, iż Polska nie jest dostrzegana, wreszcie pozbyli się swoich kompleksów i dostrzegli, że jesteśmy państwem, z którymi inni się liczą – zaznaczyła.  „Poczekajmy na propozycje Trumpa”Premier Szydło komentując decyzję prezydenta Stanów Zjednoczonych Donalda Trumpa, który ogłosił wycofanie z paryskiego porozumienia klimatycznego przyznała, że trudno będzie realizować tak ambitną politykę, jeżeli duże państwa nie będą się w to chciały włączać. – To jest oczywiście suwerenna decyzja prezydenta Trumpa. Prezydent podjął tę decyzję, ale pewnie też niedługo usłyszymy od niego jakieś konkretne propozycje. Być może będą to propozycje, które będziemy mogli dyskutować na kolejnej ważnej dla Polski inicjatywie, która będzie się odbywała w przyszłym roku w Katowicach, czyli na szczycie klimatycznym, bo Polska będzie gospodarzem w 2018 roku tego szczytu – powiedział szefowa rządu. „To my jesteśmy awangardą Unii”– Dzisiaj w Polsce jest rząd, który nie tylko mówi, że nie ma innego miejsca dla Polski poza UE, ale mówi o tym, że Unia musi się poszerzać, musi się stabilizować i rozwijać. A mówimy o tym, między innymi dlatego, aby Unia przetrwała. I takie myślenie tutaj w Europie Środkowej jest bardzo powszechne – powiedziała premier w TVP Info. Przypomniała niedawne spotkanie dwustronne z szefem rządu Słowacji. – Mogliśmy sobie powiedzieć z Robertem Fico siedząc naprzeciwko: jesteśmy szefami państw, które w Europie najszybciej się rozwijają. To my jesteśmy awangardą Unii. To nas trzeba dzisiaj słuchać – podkreśliła Szydło i dodała, że myślenie o stabilizacji Unii musi zacząć owocować.",,
Kara KE dla Polski? Niemiecka gazeta przestrzega przed eskalacją konfliktu,"Komisja Europejska uważa, że polskie państwo prawa jest zagrożone i przygotowuje w związku z tym surową karę dla Polski – podał niemiecki dziennik „Sueddeutsche Zeitung”. Gazeta ostrzega przed eskalacją konfliktu na niespotykaną dotychczas skalę.","„Unia Europejska znajduje się krótko przed eskalacją konfliktu z krajem członkowskim Polską na niespotykaną dotychczas skalę” – piszą brukselscy korespondenci „SZ” Daniel Broessler i Thomas Kirchner.Komisja Europejska przygotowuje się do wdrożenia po raz pierwszy w historii Wspólnoty postępowania w oparciu o art. 7 traktatów unijnych z powodu „jednoznacznego niebezpieczeństwa poważnego naruszenia praworządności” – czytamy w „SZ”.Decyzja ma zapaść w środę, jeżeli nowy premier Polski Mateusz Morawiecki w konflikcie o polski wymiar sprawiedliwości nie obieca zmiany stanowiska – tłumaczą autorzy. „SZ” zaznacza, że Morawiecki uznał postępowanie przeciwko Polsce za „niesprawiedliwe”. „We wspólnocie suwerennych państw, jaką jest UE, państwa powinny mieć prawo do tego, by reformować swoje wymiary sprawiedliwości” – cytuje polskiego premiera „SZ”.– Nie ma przesłanek wskazujących na to, że czerwona linia nie zostanie przekroczona – powiedział dziennikarzom anonimowy dyplomata unijny. Postępowanie o stwierdzenie ryzyka poważnego naruszenia wartości podejmują państwa członkowskie większością czterech piątych głosów. Autorzy twierdzą, że zebranie takiej większości jest możliwe. Kara wobec Polski uważana jest za „dotkliwą”, ponieważ dotychczas jeszcze żaden kraj Unii nie został w taki sposób „postawiony pod pręgierzem” – oceniają Broessler i Kirchner.",,
"GOPR uratował turystę. Utknął 1,2 tys. metrów n.p.m.","Goprowcy uratowali samotnego turystę, który w nocy utknął na wysokości 1,2 tys. m n.p.m. w Beskidzie Żywieckim. GOPR podkreśla, że dokładna lokalizacja mężczyzny była możliwa dzięki aplikacji Ratunek, a wybierających się w góry zachęca do jej pobrania.","Zgodnie z informacjami GOPR zamieszczonymi w niedzielę w mediach społecznościowych, ratownicy ze stacji w Rabce Zdroju po godz. 21 w sobotę otrzymali wiadomość, że w paśmie Policy w rejonie Hali Śmietanowej, na wysokości ok. 1,2 tys. m n.p.m. znajduje się samotny turysta – mężczyzna utknął na szlaku biegnącym w stronę schroniska na Hali Krupowej. Skrajnie trudne warunki oraz głęboka pokrywa śnieżna przekraczająca 100 cm, miejscami w zaspach ponad 150 cm, uniemożliwiła mu dalszą wędrówkę, a brak sił spowodowany ciągłym torowaniem drogi nie pozwalał zawrócić. – Wyczerpanie i spadająca temperatura były dla niego realnym zagrożeniem życia – opisuje GORP i zaznacza, że dokładną lokalizację mężczyzny udało się ustalić dzięki aplikacji Ratunek.  Na pomoc z Rabki wyjechały dwa zespoły ratownicze ze skuterem śnieżnym oraz quadem na gąsienicach – aby dotrzeć do poszkodowanego od strony Zubrzycy Górnej. Równocześnie od strony Zawoi i wyciągu Mosorny Groń do turysty próbowali się przebić ratownicy Grupy Beskidzkiej GOPR Sekcji Babiogórskiej.",,
Micheil Saakaszwili zatrzymany w Kijowie. Mogą go wydalić do Polski,"Micheil Saakaszwili jest w Warszawie. Polityk, wydalony z Ukrainy, przyleciał samolotem z Kijowa. Były prezydent Gruzji został przyjęty na terytorium Polski na podstawie wniosku o readmisję, złożonego przez Państwową Służbę Migracyjną Ukrainy do Komendanta Głównego Straży Granicznej.","Straż Graniczna wyjaśniła, że „biorąc pod uwagę fakt, że M. Saakaszwili jest małżonkiem obywatelki państwa członkowskiego Unii Europejskiej, wniosek strony ukraińskiej został rozpatrzony pozytywnie”. Państwowa Służba Migracyjna Ukrainy wystąpiła do Komendanta Głównego Straży Granicznej z wnioskiem o readmisję byłego prezydenta Gruzji.Saakaszwili „został zatrzymany przez Państwową Straż Graniczną na polecenie Służby Migracyjnej” – powiedział anonimowy informator, cytowany przez agencję Interfax–Ukraina.Rzecznik Straży Ołeh Słobodian oświadczył, że wydalenie Saakaszwilego stało się możliwe po decyzjach sądowych w sprawie jego pobytu na Ukrainie.– „Zgodnie z tymi wyrokami osoba ta znajdowała się na terytorium Ukrainy nielegalnie i dlatego (...) została odesłana do kraju, z którego przybyła z naruszeniem prawa krajowego (ukraińskiego)” – napisał Słobodian na Facebooku. W zeszłym tygodniu kijowski sąd apelacyjny odrzucił wniosek Micheila Saakaszwilego o nadanie mu statusu osoby specjalnie chronionej. Sam Saakaszwili komentując wyrok na swojej stronie internetowej napisał, że jest on decyzją prezydenta Ukrainy Petro Poroszenki, a nie sądu. Na początku tego roku Micheil Saakaszwili został skazany w Gruzji zaocznie na trzy lata więzienia za nadużycie władzy. Tbilisi kilkukrotnie zwracało się do władz w Kijowie o jego ekstradycję. W maju 2015 r. Saakaszwili dostał ukraiński paszport i został mianowany przez prezydenta Petro Poroszenkę gubernatorem obwodu odeskiego. Po jakimś czasie zrezygnował z urzędu i oskarżył Poroszenkę o o uwikłanie w układy korupcyjno-przestępcze.",,
"Zjednoczona Lewica zaprezentowała „jedynki”. Miller, Wenderlich, Czarzasty i inni","– Ci ludzie mogą zapobiec rządom Jarosława Kaczyńskiego – tak 41 kandydatów z pierwszych miejsc list wyborczych Zjednoczonej Lewicy przedstawił Janusz Palikot (TR), lider listy w Lublinie. Lewica zaprezentowała swoje „jedynki” w sobotę w warszawskim w Parku Skaryszewskim.","Kandydaci wypuścili w niebo balony z emblematem komitetu wyborczego ZL. A Palikot apelował do tych, „którzy chcą Polski wolnej od braku tolerancji, od wojny, od jałowego sporu, od produktów zastępczych; Polski tolerancyjnej, otwartej” o głosowanie na ZL. – To są ludzie, to jest ekipa, która może spowodować, że Jarosław Kaczyński nie będzie rządził – powiedział.  Zjednoczenie Polski jak Palikota z Millerem – Zjednoczenie lewicy jest faktem, zjednoczenie Polski jest możliwe, skoro udało się zjednoczyć Palikota z Millerem – przekonywał. – My nie będziemy się kłócić z PO-PiSem, nie będziemy atakować, będziemy mówić o tym, jak zrealizować naszą wizję Polski sprawiedliwej społecznie, Polski równych szans. Nie Polski A i Polski B; my nie będziemy wykorzystywać złej sytuacji Polaków, żeby rozgrywać wojenkę, jaką od lat rozgrywają Platforma Obywatelska i Prawo i Sprawiedliwość – mówiła. Na pierwszych miejscach ZL, którą tworzą SLD, twój Ruch, PPS, UP i Zieloni, znaleźli się Jerzy Wenderlich (Toruń), Kazimiera Szczuka (Kraków),Włodzimierz Czarzasty (Płock), Barbara Nowacka (Warszawa), Wanda Nowicka  (okręg podwarszawski), Joanna Senyszyn  (Gdańsk), Leszek Miller  (Gdynia), Zbyszek Zaborowski  (Chorzów-Katowice), Tadeusz Iwiński  (Olsztyn), Stanisław Wziątek  (Koszalin) i Adam Ostolski  (Szczecin).",,
"„UE ma cały szereg problemów, o których nie chce rozmawiać i zamiata pod dywan”","– Dwie debaty dotyczące naszego kraju już się odbyły, konkluzje są żadne. To jest debata o niczym. O nieposzanowaniu jakich praw demokratycznych można mówić w Polsce, kiedy demokracja kwitnie – powiedział w trakcie programu „Minęła Dwudziesta” europoseł Zbigniew Kuźmiuk, komentując decyzję PE o zorganizowaniu debaty na temat stanu demokracji w Polsce.","W jego opinii „Unia Europejska ma cały szereg poważnych problemów na głowie, o których nie chce rozmawiać i zamiata je pod dywan”. – Proszę sobie wyobrazić, że każdy akt demokratyczny w poszczególnych krajach członkowskich wywołuje wstrzymanie oddechu w instytucjach europejskich – stwierdził.Po czym dodał: – W takim stanie mamy Unię Europejską. Dwa i pół roku rządów Junckera i Donalda Tuska i mamy UE w stanie permanentnego drżenia – skwitował Kuźmiuk.",,
Premier o projekcie PiS: Dąży do zaprowadzenia porządku prawnego,"Proponowane przez PiS zmiany ws. sądownictwa dążą do zaprowadzenia porządku prawnego w tym systemie – uważa premier Mateusz Morawiecki. Szef rządu dodał, że spodziewa się, iż za parę tygodni zapanuje w tej sprawie „konstruktywny spokój”.","W czwartek wieczorem posłowie PiS złożyli projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze. Zakłada on m.in. wprowadzenie odpowiedzialności dyscyplinarnej sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, działania kwestionujące skuteczność powołania sędziego oraz zadziałania o charakterze politycznym.Odpowiadając na pytania na konferencji prasowej w Brukseli premier stwierdził, że proponowana przez PiS „ustawa ma prowadzić do tego, by zaprowadzić pewny porządek prawny w tym systemie”.– Byłbym gorącym zwolennikiem tego, żeby włączyć kilka artykułów z ustawy - chyba o ustroju wymiaru sprawiedliwości - francuskiej. Francja jest bardzo demokratycznym krajem, fajnym krajem (...) dlatego polecę uwadze legislatorów, sam jestem posłem teraz, żeby pewne zapisy tej ustawy francuskiej włączyć do naszej ustawy, o ile ich tam nie ma – dodał Mateusz Morawiecki.Premier zaznaczył, że wie, że „w domenie publicznej dyskusja na ten temat już się przetoczyła”. – Myślę, że to dodatkowo da do myślenia środowisku sędziowskiemu i za parę tygodni zapanuje spokój tutaj, ale taki konstruktywny, gdzie obie strony zrozumieją, że lepiej jest nie kwestionować wyroków sądów, które zostały wydane przez sędziów powołanych przez nową KRS – powiedział Morawiecki.",,
Myśliwy zapłacił majątek za zabicie rzadkiego kozła. „To był łatwy strzał”,Aż 110 tys. dolarów zapłacił pewien Teksańczyk za możliwość upolowania w Pakistanie rzadkiego górskiego kozła z gatunku markur śruborogi. Organizacje broniące praw zwierząt skrytykowały myśliwego.,"Pakistański portal Dawn.com poinformował, że myśliwym, który połasił się na markura, jest Bryan Harlan, który wyłożył dużą kwotę za możliwość polowania w rezerwacie Sassi-Harmosh. Dziennik „The Dallas Morning Post” podał, że Harlan jest menedżerem bankowym z Dallas.Na nagraniu wideo widać myśliwego, który wybrał się na polowanie z grupą ludzi. Na jednym z ujęć klęczy za zastrzelonym zwierzęciem będącym jednym z symboli Pakistanu. – To był łatwy strzał z  bliska. Jestem dumny z tego trofeum – pochwalił się Amerykanin.Pakistańska telewizja Samaa ujawniła, że rząd sprzedał w tym roku cztery zezwolenia na upolowanie markura. Trzech myśliwych już zastrzeliło te rzadkie zwierzęta. W materiale wskazano, że 80 proc. zysków trafia do lokalnej społeczności, natomiast pozostałe 20 proc. do państwowego urzędu ochrony przyrody.",,
Premier Morawiecki spotkał się z prezydentem Trumpem,"Podczas wizyty w Wielkiej Brytanii premier Mateusz Morawiecki rozmawiał z prezydentem USA Donaldem Trumpem. Spotkanie odbyło się przy okazji obchodów 75. rocznicy lądowania aliantów w Normandii (D-Day, 6 czerwca 1944 r.).",,,
Patryk Jaki o karcie LGBT w Warszawie: To wprowadzanie deprawacji do szkół,"Były kandydat na prezydenta Warszawy Patryk Jaki zapowiada protesty przeciwko ułatwieniom dla środowisk LGBT wprowadzanym przez obecnego włodarza miasta, Rafała Trzaskowskiego. Chodzi m. in. o kartę LGBT Plus w której znajduje się 12 postulatów dotyczących bezpieczeństwa i tzw. edukacji antydyskryminacyjnej w szkołach.","Patryk Jaki mówił w radiowej Jedynce, że te zapisy są „dużym skandalem”. – Nie zgadzamy się na wprowadzanie deprawacji do szkół – podkreślał wiceminister sprawiedliwości, dodając, że mówi to w imieniu ćwierć miliona warszawiaków, którzy oddali na niego głos w zeszłorocznych wyborach samorządowych. Patryk Jaki stwierdził, że prezydent Trzaskowski nie wywiązuje się z wielu wyborczych obietnic – np. dotyczący komunikacji miejskiej czy smogu. – W zamian za to wprowadza nam tramwaj różnorodności, będziemy mieć hostele dla LGBT... co to w ogóle jest? – pytał gość radiowej Jedynki.Przeciwko zapisom karty LGBT Plus protestują przedstawiciele Instytutu Ordo Iuris. W ich opinii realizacja jej postulatów mogłaby doprowadzić do uprzywilejowania osób i instytucji według klucza ideologicznego. Na stronie internetowej instytutu zamieszczono petycję do prezydenta Warszawy z apelem o wycofanie podpisu pod Kartą.",,
Mucha chce „spróbować napełnić treścią Platformę”. Rzuca wyzwanie Schetynie,"Joanna Mucha, która zapowiada kandydowanie na szefa PO, chciałaby przeprowadzić serię debat przedwyborczych ze swymi kontrkandydatami. Chciałabym, żebyśmy pokazali zupełnie nowe oblicze PO, żebyśmy spróbowali napełnić ją treścią, bo Platforma dzisiaj tego potrzebuje – oceniła Mucha.","Kiedy zgłosi pani swoją kandydaturę na przewodniczącą Platformy Obywatelskiej?    Wniosek mam już gotowy od kilku dni, ale wciąż zapraszam ludzi do jego poparcia. Każde dodatkowe wsparcie jest cenne. Jestem zdeterminowana i przygotowana do kampanii wyborczej. Mam przygotowane tezy programowe dotyczące i tego w jaki sposób widzę Polskę i tego w jaki sposób widzę Platformę. Będę chciała je przedstawiać z głęboką diagnozą, która wcale nie będzie być może przyjemna dla wielu członków Platformy, także dla przewodniczącego Grzegorza Schetyny. Uważam, że Platforma jest w takim momencie, w którym musi pewne rzeczy twardo postawić, wyciągnąć bardzo daleko idące konsekwencje i przejść naprawdę głęboką transformację.  Będę rozmawiała o tym z kolegami. Już zaczęłam rozmowy w terenie, więc mam nadzieję, że w ciągu tych pięciu tygodni kampanii będę miała szansę przekonać jak najwięcej osób. Kilka dni temu Borys Budka zapowiedział, że będzie chciał m. in. z panią rozmawiać o tym, by pani wsparła jego kandydaturę na szefa Platformy. Bierze pani pod uwagę możliwość wycofania się ze startu na rzecz Budki?    My rozmawiamy ze sobą, nie jest tak, że mamy ze sobą jakieś złe relacje. Od wyborów parlamentarnych i od momentu, kiedy Borys Budka pojawił się jako kandydat na przewodniczącego PO, mówiłam mu, że będę startowała. Tak że dla niego nie było to żadnym zaskoczeniem.  Uważam, że kampania wyborcza, w której rozmawiamy i trochę być może się ze sobą kłócimy, ale na argumenty dotyczące Polski – to jest coś bardzo odświeżającego, coś czego Platformie bardzo potrzeba. Mam w związku z tym nadzieję, że koledzy odpowiedzą na moje w pewnym sensie wyzwanie w stosunku do nich, żebyśmy zorganizowali serię debat na różne tematy i udali się z tymi debatami do różnych regionów w Polsce, nie tylko do miast wojewódzkich, ale też do mniejszych miejscowości.  Chciałabym, żebyśmy pokazali zupełnie nowe oblicze Platformy Obywatelskiej, żebyśmy spróbowali napełnić ją treścią, bo ona dziś tego bardzo potrzebuje. Stąd czekam na te debaty, na spotkania w terenie. To miałaby być „debata pięciorga”, przy założeniu oczywiście, że i Grzegorz Schetyna, i Bartosz Arłukowicz wystartują w wyborach?    Nie wiem, czy wszyscy będą się chcieli zgodzić na taką formułę. Uważam, że byłoby to najfajniejsze i najciekawsze dla naszych wyborców, dla wszystkich członków Platformy. Ale czy rzeczywiście wszyscy się zdecydują, tego nie wiem.  Zaproponowałam, żeby każdy z nas zgłosił dwa tematy takiej debaty. Ja sama zgłaszam temat praw kobiet, ze względu na to, że jestem jedyną kobietą w tej stawce, oraz temat klimatu. Mam nadzieję, że moi koledzy również zgłoszą swoje propozycje i że pokażemy, że ciekawie i fajnie rozmawiamy ze sobą, że będzie to nowe otwarcie dla Platformy.    Co pani zdaniem powinno się zmienić w funkcjonowaniu Platformy? Jest pani chyba obecnie najostrzejszym krytykiem Grzegorza Schetyny.    Zmieniłabym bardzo wiele rzeczy. Słowo „platforma” kojarzy się z równością, z dialogiem, z bezpośrednim kontaktem. Platforma nigdy nie była tworzona jako partia wodzowska. Dzisiaj potrzebne jest nam przywództwo – demokratyczne, włączające, przywództwo, które polega na tym, że na każdym poziomie ze sobą rozmawiamy, dyskutujemy, spieramy się, ale to, co wypracujemy jako ostateczną decyzję, jest bardzo silnie umocowane właśnie w tym, co udało nam się wypracować.  Platforma to też jakby z własnej definicji miejsce, w którym podejmuje się współpracę z organizacjami zewnętrznymi. Tych organizacji w ciągu czterech lat powstało całe mnóstwo. Mam dobry kontakt w większości z nich, sama jestem członkiem Komitetu Obrony Demokracji. Na pewno to otwarcie się na środowiska zewnętrzne jest bardzo potrzebne, ale też jestem przekonana, że te środowiska czekają na zaproszenie do Platformy. Platforma potrzebuje też profesjonalizacji w każdej sferze swego funkcjonowania. To np. dobry think tank, który będzie posiadał dział strategiczny, który z kolei przygotuje analizę na 20 lat. Marzę o tym, żeby taka analiza – na 20, 30 lat do przodu – była prowadzona w relacji z think tankami innych partii opozycyjnych, tak żebyśmy byli w stanie wypracować między sobą takie „kamienie milowe” dotyczące tego, jak będzie wyglądał choćby system służby zdrowia.  Mam to wszystko dość dobrze przemyślane i opisane. Gdybyśmy zrobili już tylko to, to moim zdaniem nie ma możliwości, żebyśmy nie wygrali przyszłych wyborów.    Mówi pani, że Platforma potrzebuje sprawnego think tanku. Instytut Obywatelski, który pełni taką rolę, jest od dawna krytykowany, ostatnio przez Bartłomieja Sienkiewicza.    To nie jest dla nikogo zaskoczeniem, że Instytut Obywatelski trochę nam usechł. Nie jest w tej chwili tego typu think tankiem, o którym mówiłoby się w Polsce i który miałby jakieś wielkie znaczenie. Jeśli popatrzymy na think tanki przy niemieckich partiach politycznych, to są to potężne, wpływowe instytucje.  Jest jeszcze jeden element, o którym zapomniałam, a jest bardzo istotny, to Młodzi Demokraci, którzy są traktowani jak grupa ludzi do wieszania plakatów w trakcie kampanii wyborczej, a nie tak powinno się o nich myśleć. To są ludzie, którzy mają nieprawdopodobną kreatywność, którzy potrafią to, co jest istotne dla młodego pokolenia. Trzeba postawić na zupełnie inna relację z nimi.",,
"„Jeśli ją wypuścimy, pożegnamy się z pieniędzmi”","Ukraińscy posłowie nie zdołali porozumieć się co do projektu ustawy w sprawie umożliwienia leczenia za granicą osobom więzionym, która miałaby umożliwić wyjazd z kraju skazanej na siedem lat więzienia byłej premier Julii Tymoszenko.","Mimo że uwolnienie Tymoszenko jest głównym warunkiem planowanego na konieclistopada podpisania umowy stowarzyszeniowej Ukraina-UE, komisjaparlamentarna, która zamierzała zająć się projektami ustawy, nie zebrałakworum. Na posiedzenie nie przyszli deputowani rządzącej Partii Regionów. W poniedziałek media obiegła informacja, że władze Ukrainy zwróciły się dosądów w Stanach Zjednoczonych i w Szwajcarii z pozwami o odzyskanie 200milionów dolarów zdeponowanych w bankach tych krajów przez byłego premieraPawła Łazarenkę. W sprawach tych w charakterze podejrzanej figuruje JuliaTymoszenko jako jego współpracownica. Posłowie Partii Regionów, której honorowym przewodniczącym jest prezydentWiktor Janukowycz, uważają, że w tej sytuacji byłej premier nie należywypuszczać z więzienia. –  Jeśli teraz ją wypuścimy, będzie to oznaczać, że nigdy już nie zobaczymy tych pieniędzy. (…) Część z nich to wspólne pieniądze (Tymoszenko) i Pawła Łazarenki, które są na kontach w USA, a część znajduje się w szwajcarskim banku na koncie Tymoszenko  – oświadczył jeden z rzeczników Partii Regionów Wołodymyr Olijnyk. Tymczasem przewodniczący Rady Najwyższej (parlamentu) Wołodymyr Rybakpoinformował, że projekty ustaw ws. leczenia Tymoszenko zagranicą mogą być rozpatrzone już 5 listopada. Głosowanie nad nimi, jak wynika z komunikatu na stronie internetowej Rady, zaplanowano na najbliższy czwartek. Według dziennika „Kommiersant-Ukraina” w dniu głosowania do Kijowa ponowniemają przybyć specjalni wysłannicy Parlamentu Europejskiego: były prezydentAleksander Kwaśniewski i były przewodniczący PE Pat Cox. To właśnie onizabiegają o uwolnienie Tymoszenko, by usunąć ostatnią przeszkodę na drodze do podpisania umowy o stowarzyszeniu między UE a Ukrainą.  Ta sama gazeta twierdzi jednak, powołując się na źródła w administracjiJanukowycza, że mimo głośnych oświadczeń o dążeniach władz Ukrainy dozawarcia umowy, otoczenie prezydenta nie wyklucza, że do jej podpisania może nie dojść. –  Rozumiemy, że ryzyko, iż umowa nie zostanie podpisana, jest duże. Jeśli umowa nie będzie podpisana, będziemy kontynuowali kurs na integracjęeuropejską  – powiedział rozmówca „Kommiersanta”. Tymoszenko, najważniejsza konkurentka Janukowycza w wyborach prezydenckich2010 r., została skazana na siedem lat pozbawienia wolności za naruszeniaproceduralne, których dopuścił się jej rząd przy podpisywaniu w 2009 r. umów gazowych z Rosją. W ocenie UE byłą premier skazano za decyzję polityczną, co – jak twierdziBruksela – świadczy o wybiórczym zastosowaniu prawa wobec Tymoszenko.",,
Polański pokazał w Gdyni „Wenus w futrze”,"Festiwal w Gdyni doczekał się Romana Polańskiego. Reżyser miał się pojawić dwa lata temu, w 2011 r.,  by odebrać przyznane mu honorowe Platynowe Lwy. Przyjechał  teraz i przywiózł swój  najnowszy film,  „Wenus w futrze”,  który – jak podkreślił – do tej pory pokazywany był zaledwie kilka  razy poza festiwalem w Cannes, gdzie miał premierę.","Tysiącosobowa publiczność  zgromadzona w Teatrze Muzycznym w Gdyni przyjęła Romana Polańskiego owacją na stojąco.  Po zakończeniu projekcji sytuacja powtórzyła się – widzowie zerwali się z miejsc, by oklaskiwać  film i reżysera, który na krótko pojawił się na scenie, by podziękować za gorące przyjęcie dzieła.    Przed pokazem  Polański powiedział, że jest to pierwszy  film w jego dorobku,  w którym ukazał kobietę silną, władczą i dominującą.  Jak przyznał, do tej pory panie zwykle bywały w jego  filmach ofiarami.  Ucieszył się przy tym, że wśród publiczności jest dużo kobiet, ponieważ uważa, że  im „Wenus w futrze” powinna się spodobać szczególnie.   Polański  po raz kolejny po „Rzezi”, która była adaptacją sztuki Yasminy Rezy, sięgnął po teatralny przebój. To „Wenus w futrze”,  sztuka  Davida Ivesa,  inspirowana nowelą  Leopolda von Sacher-Masocha, od którego nazwiska wywodzi się termin masochizm.  Mamy więc erotyczno-psychologiczna szaradę, rozpisaną na dwoje aktorów.  Rzecz dzieje się w zamkniętej  przestrzeni – na scenie i małej  widowni paryskiego teatrzyku.   Bohaterowie dramatu to aktorka Wanda (Emmanuelle Seigner) i  reżyser Tom (Mathieu Amalrica).  Jest noc.  Tom jest zmęczony po dniu pełnym przesłuchań aktorek do swojej sztuki. Nie pojawił się nikt interesujący, same dziwolągi,  jak podkreśla w  rozmowie telefonicznej, aktorki  wyuzdane seksualnie lub takie, które dwóch zdań nie potrafią wydusić. Wtedy pojawia się ona.  Wpada do teatru zmoczona deszczem i potargana od wiatru. Wygląda na, niestety, dość prymitywną wariatkę.  Reżyser ma dość, chce pozbyć się Wandy, bo kobieta mam na imię tak samo, jak bohaterka jego sztuki. Ona jednak nie daje za wygraną.  Rozpoczyna się noc dziwów w teatrze.  Wanda zaskakuje Toma coraz bardziej,  zaczyna dominować, kusi go, przeprowadza jego kunsztowną  psychoanalizę, i zmusza, by zaczął odgrywać razem z nią  swoją sztukę. Obnaża przy tym jego najskrytsze pragnienia. Zaciera się granica między sztuką  a prawdziwym życiem. Uważny widz, który zna biografię i twórczość Polańskiego,  może tu odnaleźć wątki z nimi korespondujące.  Polański opowiada m.in. o sile pierwiastka seksualnego, o manipulacji i okrucieństwie świata, o tym, jak różne maski przywdziewają ludzie grając swoje życiowe role.   Dostaje się wszystkim skrajnym postawom – szowinizmowi i feminizmowi i różnym  innym -izmom.    Film zaczyna się jak horror – długa jazda kamery przez deszczowy, wieczorny Paryż wprowadza widzów do pustego teatru.  Potem groteska i thriller walczą w filmie o lepsze.  Raz jest zabawnie, raz trochę strasznie.  Zdjęcia Pawła Edelmana sprawiają, że zamknięta teatralna przestrzeń staje się wielowymiarowa i wielopłaszczyznowa.   Polański po mistrzowsku prowadzi aktorów,  Seigner i Amalric (którzy wcześniej spotkali się już na planie znakomitego filmu „Motyl i skafander”)  mają szerokie pole do popisu – ich postaci zmieniają się, ewoluują.  Są wręcz zdumiewająco dobrzy.   Polska  premiera filmu ma się odbyć  8 listopada.",,
Lidl wycofał szkodliwą kaszę gryczaną ze swoich sklepów,"Po opublikowaniu  raportu FoodRentgen i Fundacji Konsumentów, dotyczącego zawartości szkodliwego glifosatu w kaszach gryczanych, sieć sklepów Lidl Polska wycofała jedną z nich z półek.","–  Po otrzymaniu informacji na temat kaszy gryczanej natychmiast poprosiliśmy naszego dostawcę o przedstawienie jego stanowiska w tej sprawie. Ponadto wycofaliśmy partię wspomnianego produktu ze sprzedaży – powiedziała serwisowi portalspozywczy.pl Aleksandra Robaszkiewicz, Head of Corporate Communication Lidl Polska.  Przedstawicielka Lidla na łamach portalu zapewniła, „że wyniki badań kaszy gryczanej, przeprowadzonych przez zewnętrzne akredytowane laboratorium na nasze zlecenie były prawidłowe”.  Raport opublikowała Fundacja Konsumentów i Program FoodRentgen. Przebadano kasze gryczane znanych marek, dostępne w sieciach handlowych w całej Polsce.",,
Meksykanka bez rąk walczy w konkursie piękności,"Ana Gabriela Molina urodziła się bez rąk. Nie przeszkadza jej to jednak w wykonywaniu zawodu modelki. Mało tego, w marcu stanie do wyścigu o tytuł Miss Veracruz.","Molina ma 24 lata. Jest absolwentką psychologii. Wygłasza przemówienia motywacyjne i działa na rzecz wykluczonych z powodu niepełnosprawności, a okazjonalnie pracuje jako modelka dla marek odzieżowych. Niedawno została wybrana najpiękniejszą mieszkanką swojej rodzinnej miejscowości, Nanchital. To dało jej prawo do udziału w wyborach stanowych Miss Veracruz. Jeśli wygra w konkursie w marcu, dostanie się do ogólnokrajowego finału Miss Meksyku.Ana nie ma obu rąk. Urodziła się z bardzo rzadkim schorzeniem o nazwie amelia, które objawia się brakiem kończyny lub kończyn. – Miałam trudny czas, gdy zadawałam sobie pytanie: dlaczego ja? Ale stawiłam czoła wszystkiemu, co spotkało mnie w życiu. I dzisiaj jestem właśnie tutaj – powiedziała Molina w rozmowie z Reutersem.Ana zaznaczyła, że czuje się jak każda inna normalna osoba. Swojego stanu nie traktuje jako niepełnosprawności. Wiele czynności, jak na przykład jedzenie, wykonuje za pomocą stóp. Podczas konkursu Miss Veracruz będzie brała udział w tych samych konkurencjach, co reszta uczestniczek.",,
Puigdemont i jego czterech ministrów z europejskim nakazem aresztowania? Madryt zaprzecza,"Hiszpański sąd wydał Europejski Nakaz Aresztowania (ENA) odsuniętego od władzy premiera Katalonii Carlesa Puigdemonta – poinformował w czwartek późnym wieczorem jego belgijski adwokat, Paul Bekaert. Zaprzeczają jednak temu źródła sądowe w Madrycie.",,,
"Faszyzm, wszędzie faszyzm. Za to postkomuna spoko","Polsce i Polakom olbrzymie krzywdy w XX wieku wyrządził narodowy socjalizm i sowietyzm, wraz z lokalną odmianą tego ostatniego, znaną jako PRL. Ale środowiska lewicowo-liberalne wolą gadać o faszyzmie.","Na lewicy wszystko wraca w stare koleiny – postkomuniści z Sojuszu Lewicy Demokratycznej, spadkobiercy Zygmunta Berlinga i mnóstwa innych, którzy dla Stalina zdradzili II Rzeczpospolitą, a następnie przetrzebili, wypędzili na emigrację albo skorumpowali polskie elity, znów nadają ton. Zwasalizowane Razem robi dobrą minę do bardzo już złej gry. Z kolei Robert Biedroń, właściciel okolicznościowego szyldu pod nazwą Wiosna, z dumą ogłosił, że lewicowy komitet wyborczy zasili nie kto inny jak Jacek Wojciechowicz, usunięty z urzędu przez Hannę Gronkiewicz-Waltz za sprawy związane z warszawską reprywatyzacją. Usunięty zresztą pod naciskiem opinii publicznej i w znacznej mierze dzięki działalności Jana Śpiewaka, który teraz nie kryje oburzenia postępowaniem tzw. Lewicy, czyli wyborczej inicjatywy SLD, Wiosny i Razem. Jak widać, lewica wraca w stare koleiny, które tu i ówdzie określa się mianem lewizny. Kieszonkowa „real politik” to w tym momencie jedyna szansa dla zbiorowiska postkomunistów i tęczowych oraz resztki naiwnego socjalnego elektoratu, żeby zrobić te pięć procent w wyborach. Już bez żadnych złudzeń, że chodzi o coś więcej niż przetrwanie – bo program i wrażliwość społeczną zastąpił patos tęczowej rewolucji i pan Wojciechowicz. Środowiska lewicowo-liberalne uwielbiają straszyć Polaków panoszącym się ponoć wokół faszyzmem. Gdy poczytać nie tylko profile społecznościowe tej opcji, ale także publicystykę, widać narastający histeryczny ton. Zapewne przedwyborczy okres sprzyja mówieniu na wysokim diapazonie. Ale dostrzec też w tym można intelektualną i polityczną bezradność. Niemożność lewicy, której niemal nikt nie chce. I której nie wybierają polskie rodziny, prowincjusze zarabiający medianę i dominantę, pracujący ubodzy, zapracowani czterdziestolatkowie z kredytami, ludzie, którzy mają świadomość, że w usługach publicznych jest u nas jednak wciąż co poprawiać.  Niemal cała krytyka rzeczywistości po czterech latach rządów PiS w środowiskach lewicowo-liberalnych raptem przechodzi gwałtowny intelektualny uwiąd. Gdy czytam mailowe agitki Akcji Demokracji, pisane zresztą między innymi przez dawnych polityków Razem, zastanawiam się, czy w tym środowisku ktoś sobie w ogóle zdaje sprawę, że wiecznym gadaniem o faszyzmie przekonuje już tylko najbardziej przekonanych. Ale niewykluczone, że wszystkim środowiskom opozycji jest to na rękę: lewica niemal wyłącznie zabezpiecza lewą flankę liberałów. Mówiąc ichnim żargonem: powodują to przede wszystkim klasowo-środowiskowe interesy tego towarzystwa. Pilnowanie interesów liberałów to jedyne polityczne znaczenie lewicy. Wszyscy tam się mocno dyscyplinują nawzajem, żeby odstręczyć potencjalnych lewicowych wyborców od PiS. Choć zdecydowanie się to jednak nie udaje, poza typowymi lewicowymi banieczkami. Jest jeszcze rys historyczny, tożsamościowy. Oto Monika Jaruzelska już płacze nad obalonym w Warszawie pomnikiem Zygmunta Berlinga. O ile nie ma sensu mówić źle o szeregowych żółnierzach ludowego Wojska Polskiego (często ta armia była dla nich jedyną szansą na ucieczkę do ojczyzny z piekła sowieckich obozów koncentracyjnych), o tyle elita PRL to byli ludzie bardzo świadomie współpracujący ze Stalinem i Sowietami w kwestiach ponownej wasalizacji Polski przez Moskwę. Berling, nad którym płacze Jaruzelska, był współpracownikiem NKWD, dezerterem z Wojska Polskiego, został zdegradowany i wydalony ze zmierzającej do Iranu armii przez generała Władysława Andersa. Miał też wyrok Sądu Polowego Wojska Polskiego - zaoczna kara śmierci i utrata praw publicznych na zawsze. Ten sam Berling, którego pomnik zdobił do niedawna prawobrzeżną Warszawę, nazywał dowództwo Armii Krajowej „faszystami pozostającymi na żołdzie hitlerowców”. Takich to idoli ma lewica w Polsce. Broni ich nie tylko ustami córki Ślepowrona. I taka lewica znów idzie razem pod wspólnym szyldem – choć jeszcze niedawno Zandberg et consortes odżegnywali się jak mogli od postkomunizmu i chętnie przypominali tradycje lewicy niepodległościowej. Ktoś powie, że Berling to zamierzchła przeszłość. Kłopot w tym, że na sojuszu liberalno-postkomunistycznym zbudowano całą rzeczywistość III RP. Stąd i lewicowość SLD zawsze była więcej niż problematyczna. I to dla wszystkich na lewicy. Wrodzony cynizm tej formacji, towarzący jej od PPR-owskich początków, skutkował nie tylko działanimi Służby Bezpieczeństwa w PRL, nie tylko moskiewską pożyczką Leszka Millera, ale także uwłaszczeniem nomenklatury, budowaniem polskiego biznesu i mediów na postkomunistycznych zrębach, wreszcie pilnowaniem, by żadna inna poza postkomunistyczną lewica w III RP nie wyrosła i nie nabrała znaczenia.  Nic dziwnego, że środowiska lewicowo-liberalne tak chętnie wołają w Polsce o faszyzmie. To ich strategia przetrwania, strategia odwrócenia uwagi od rzeczywistych polskich problemów, związanych choćby z kilkoma dekadami PRL, deformacją elit, programowe fałszowanie polskiej historii, obroną „ludzi honoru” przez autorytety i demiurgów III RP. Straszenie faszyzmem, metoda wyniesiona jeszcze z sowieckiej szkoły walki ze wszystkim, co wrogie i niebezpieczne dla komunistów, wciąż ma się na lewicy dobrze. Tylko że większość Polek i Polaków po prostu ziewa, gdy słyszy ich gadaninę.",,
„Państwo polskie dokonało ludobójstwa”. Jest projekt uchwały w ukraińskim parlamencie,"W ukraińskim parlamencie złożono projekt uchwały, w której mowa o ludobójstwie Ukraińców, którego dopuścili się Polacy. Projekt złożył niezależny deputowany Ołeksij Musij.","Na stronie internetowej parlamentu nie opublikowano dotychczas tekstu projektu. Wiadomo jedynie, że został on złożony 3 sierpnia i adresowany jest m.in. do szefów komisji: kultury, praw człowieka i mniejszości narodowych, integracji europejskiej i budżetowej. Pełna nazwa dokumentu brzmi: „Projekt uchwały o upamiętnieniu ofiar ludobójstwa, dokonanego przez państwo polskie na Ukraińcach w latach 1919-1951”.",,
Opozycja nie chce porównywać swojej mowy nienawiści z innymi. I ma rację [OPINIA],"Wymiany ciosów w tzw. mowie nienawiści nie mogła powstrzymać tragedia w Gdańsku ani pogrzeb Pawła Adamowicza, ani wyciągnięta ręka w kierunku opozycji przez premiera Mateusza Morawieckiego. Na pewno nie w roku wyborczym.  Teraz opozycja kategorycznie nie zgadza się na symetryczne przypisywanie ilości i jakości hejtu. Ma rację, bo do języka totalnej kłótni wprowadziła nową jakość. Tego nie można jej odmówić.","W porannym wywiadzie dla portalu Gazeta.pl Bartosz Arłukowicz, poseł PO, z pasją mówił o języku nienawiści i pogardy używanym przez PiS. Przytaczał najgorsze, jakie przyszły mu do głowy, słowa polityków partii rządzącej. Wycedził więc fragmenty cytatu ze słynnego wystąpienia Jarosława Kaczyńskiego, w którym sprowokowany lider PiS wykrzyczał do opozycyjnych posłów przeciwstawiających mu jego brata, by nie wycierali sobie zdradzieckich mord pamięcią śp. Lecha Kaczyńskiego. Arłukowicz przytoczył również nieśmiertelnych „komunistów i złodziei”, a także określenie, jakie padło pod jego adresem ze strony posłanki Krystyny Pawłowicz  - „Ty szatanie”…Czy język ze strony polityków PiS był zawsze dyplomatyczny? Oczywiście, że często nie był. Czy są w nim docinki, czy nawet niewybredne epitety – z pewnością zdarzało się to nieraz. Czy są z tego dumni? Nie powinni. Wreszcie - czy można symetrycznie potraktować język kłótni ze strony rządzącej partii i totalnej opozycji? Takiemu porównaniu sprzeciwia się sama opozycja i nie ma jej się co dziwić. W końcu włożyła dużo wysiłku, by podobnemu językowi nadać nową jakość. I nie chodzi tu o anonimowych hejterów czy peryferyjnych działaczy szukających rozgłosu. Mówimy o politykach z pierwszych stron gazet, liderach opinii. Plan opozycji był prosty. Rozkołysać emocje i czekać na efekty, za które zapłaci przeciwnik. Wymiana na mniej lub bardziej dosadne epitety była uciążliwa i pobudzała emocje, ale tylko do pewnego stopnia. Zresztą podobny język, niestety, można było zauważyć też w innych krajach, przedstawianych jako wzór cnót demokracji. Wartością dodaną w mowie nienawiści czołowych polityków jest wezwanie do czynu. Nie wystarczyło już powiedzieć, że PiS jest zły. Trzeba było namówić ludzi, by wreszcie ktoś rzucił kamieniem, potem jakoś się wszystko potoczy. Rzucanie kamieniem nie jest tylko przenośnią. Ciężko zapomnieć wezwanie Władysława Frasyniuka, który, jak sam mówił, znów poczuł się „młodym Władkiem”. Liderowi, przekomarzającemu się z policjantem i krzyczącemu do kamer, że ma prawo w d…ie, przestały już wystarczyć emocje dla skautów.  – Nie namawiam do przemocy, ale nie napluję na kogoś, kto rzuci kamieniem – tłumaczył zebranym manifestantom. Wtedy na szczęście nikt nie wziął do siebie tej sprzeczności zawartej w jednym zdaniu. Jednak do tragedii podobnej do tej, jaka wydarzyła się w Gdańsku, mogło dojść dużo wcześniej. Wystarczyło, że znalazłby się wierny słuchacz, który bez oporów przyjąłby wezwania do „walki” takich liderów opinii jak wspomniany Frasyniuk, Lech Wałęsa czy Bronisław Komorowski. Nie mówiąc już o szczególnie wrażliwych na sztukę miłośników spektaklu „Klątwa”.Ich język nie znajdował naśladowców i wykonawców w jednym, za to natychmiast znajdowałusprawiedliwienie. Zbiórka pieniędzy na płatnego zabójcę Kaczyńskiego w ramach spektaklu „Klątwa” to przecież sztuka wyższego lotu, zresztą i tak tego nie zrozumiecie. „Dorżnąć watahę” – to, jak tłumaczył ostatnio Radosław Sikorski, element trenerskiej motywacji. Opowieści Lecha Wałęsy o tym, że jeśli rządzący się nie poddadzą, „będą skakać przez okna”, i że w więzieniu kazałby im jeść śledzie, nie podając wody – oj tam, oj tam, przecież wszyscy znamy barwny język Lecha, trzeba brać na niego poprawkę. „Trzeba lać dechą, nie pomogą długie referaty i merytoryczne debaty” – to już cytat z Bronisława Komorowskiego, przemawiającego do rozentuzjazmowanych członków KOD w Poznaniu. Ojej, to tylko niewinna metafora. Bartłomiej Sienkiewicz, były szef MSWiA, kilkanaście godzin po zabójstwie prezydenta Adamowicza z zapałem odmieniał w radiu Tok FM przez wszystkie przypadki określenie „morderstwo polityczne”. Zdiagnozował też sytuację w kraju, który według niego jest na granicy wojny domowej. Szermowanie pojęciem „wojny domowej” nie jest nowe. To stały element tyrad choćby Lecha Wałęsy. Jednak wypowiedzenie podobnej diagnozy, gdy społeczeństwo jest zszokowane i nabrzmiałe emocjami, to tak jakby poszukiwać drogi z zapaloną zapałką w pomieszczeniu, w którym ulatnia się gaz. To zresztą retoryka wyjęta prosto z rosyjskiej propagandy pokazującej wszystko w systemie zero-jedynkowym. Według niej każde zdarzenie sprowadza sytuację do pokoju lub wojny na śmierć i życie. Podobne obrazowanie pozwala na utrzymanie odbiorcy w ciągłym napięciu i skłania do podejmowania emocjonalnych reakcji.  Za efekty zawsze można wystawić oponentowi rachunek z adnotacją: „to oni zaczęli”.Podobny scenariusz przerobiono już w 2010 r. Po zabójstwie Marka Rosiaka, działacza PiS w Łodzi, strona wówczas rządząca unikała nazwania tego morderstwa „politycznym”, mimo że zabójca, były członek PO, był w pełni poczytalny i nie ukrywał swoich intencji. Wówczas słyszeliśmy głównie filozoficzne mądrości wypowiadane przez Stefana Niesiołowskiego typu: „kto sieje wiatr…”.Dzisiaj jednak status Stefana W., mordercy Pawła Adamowicza, w oczach totalnej opozycji  stale  rośnie. Na początku niemal automatycznie porównywano go do wykładowcy i krytyka sztuki Eligiusza Niewiadomskiego, zabójcy prezydenta Gabriela Narutowicza. W niemieckich gazetach można było znaleźć porównania śmierci Pawła Adamowicza do morderstwa ks. Jerzego Popiełuszki, ale wszystkich przebił Władysław Frasyniuk, który stwierdził, że Stefan W. poczuł się żołnierzem wyklętym na swojej ostatniej misji. 13 maja nikogo nie powinny zdziwić porównania tego, co się stało w Gdańsku, do zamachu na papieża Jana Pawła II.  Nie mam bowiem wątpliwości, że tragedia z finału Wielkiej Orkiestry Świątecznej Pomocy będzie myślą przewodnią kampanii wyborczych totalnej opozycji na najbliższe lata.",,
„Talibowie nie mogą narzucać zdania”,"– Nie pozwolimy, aby 500 tys. talibów narzucało zdanie 38 milionom Polaków. Nie ma szacunku dla takich ludzi, bo oni nie chcą szanować większości – w tak ostrych słowach Robert Kwiatkowski (Ruch Palikota-Europa Plus), komentował w programie „Woronicza 17” w TVP Info burzliwą debatę w Sejmie na temat zaostrzenia przepisów aborcyjnych.","Sejm odrzucił w piątek obywatelski projekt zaostrzający ustawę antyaborcyjną. Autorzy dokumentu chcieli zakazać tzw. aborcji eugenicznej, czyli przerwania ciąży, gdy występuje duże prawdopodobieństwo upośledzenia płodu lub nieuleczalnej choroby. Dyskusja nad projektem przerodziło się w ostre starcia, głównie między partiami prawicowymi i lewicowymi. Wniosek o odrzucenie projektu nowelizacji ustawy aborcyjnej poparło 233 posłów, 182 było przeciwko, a sześć osób wstrzymało się od głosu. W programie „Woronicza 17” w TVP Info dyskutowano o ostrym języku parlamentarzystów w czasie sejmowej debaty.  –   Dowiedziałem się jednej ważnej rzeczy:, że blisko pół miliona podpisów dla partii, która ma nazwie „obywatelska”, nie jest ważne. Ta debata rzeczywiście była bardzo emocjonalna i mam wrażenie, że po stronie przeciwników tego projektu padły słowa bardzo niewłaściwe – mówił Ryszard Czarnecki z Prawa i Sprawiedliwości.Na jego słowa bardzo stanowczo zareagował Robert Kwiatkowski.  –  To są sprawy, które winny być rozstrzygane w sumieniu każdego z nas, a szczególnie w sumieniu kobiet, które noszą te dzieci. Jakim prawem PiS, ksiądz Rydzyk czy PO, czy też ktokolwiek ma Polkom dyktować, co one mają robić?  – grzmiał Kwiatkowski. Polityk ostro zaatakował także samych pomysłodawców zaostrzenia ustawy.  – Nie ma szacunku dla takich ludzi, bo oni nie chcą szanować większości. Nie pozwolimy, aby 500 tys. talibów narzucało zdanie 38 milionom Polaków  – mówił, wskazując, że obowiązujące uregulowania prawne aborcji są przejawem cywilizacyjnego zacofania.Włodzimierz Czarzasty (Sojusz Lewicy Demokratycznej) nie krył, że jego stanowisko jest zbliżone do Kwiatkowskiego, bo aborcja winna być decyzją rodziców. I zwrócił się do przedstawicieli PiS i Solidarnej Polski:  – Doprowadzicie do tego, że kobiety będą się sterylizowały. Wymusicie ustawą, aby tak kierowały swoim życiem. Boję się co będzie, jak nie daj Boże, będziecie mieli władzę. Czarzasty przekonywał, że obecna ustawa aborcyjna winna być bardziej liberalizowana. Za dobry kompromis uznał obecną ustawę Andrzej Halicki (Platforma Obywatelska).  –  Ten kompromis winniśmy chronić w imię nie rozhuśtania tych nastrojów od lewa do prawa –  powiedział.Zdecydowanie najspokojniejszym uczestnikiem niedzielnej dyskusji był Andrzej Dera (Solidarna Polska).   – To nie jest kwestia sumienia, ale prawa. Prawo do życia, jest ważnym prawem. W polskim systemie prawnym nawet najgorszy morderca, ma prawo żyć, bo nie ma kary śmierci, ale gdy już mówimy i podejrzeniu, o chorobie, to jest to już prawna możliwość zabicia takiego dziecka. I nad tym się warto zastanowić, czy wszystkie choroby stanowią podstawę zabicia takiego dziecka – mówił spokojnie Dera.",,
Ukraina nie wpuściła ponad 70 Rosjan. Zostali odesłani z lotniska,Ukraińska służba graniczna wprowadza ograniczenia dla Rosjan podróżujących na Ukrainę. Od wczoraj nie wpuszczono 75 obywateli Federacji Rosyjskiej podróżujących drogą lotniczą przez kijowskie lotniska. Zaostrzenia związane są z wprowadzeniem nad Dnieprem stanu wojennego.,"Jak podaje ukraińska agencja informacyjna UNN – ukraińska straż graniczna na kijowskich lotniskach, z różnych przyczyn, od wczoraj odmówiła wjazdu na Ukrainę 75 Rosjanom. Pogranicznicy tłumaczą, że podstawą do niewpuszczenia na Ukrainę może być brak odpowiednich dokumentów lub też brak konkretnego celu podróży. Wcześniej białoruskie służby graniczne podały, że Ukraińcy zawrócili około 50 Rosjan podróżujących do Kijowa przez Mińsk. Ukraina od 2015 roku wprowadziła zakaz połączeń lotniczych z Rosją, dlatego większość lotniczych podróży z Rosji na Ukrainę odbywa się z przesiadką na Białorusi. Obecne ograniczenia wjazdu Rosjan związane są z wprowadzonym na Ukrainie stanem wojennym. Szef ukraińskiej służby granicznej zapowiadał, że ograniczenia wjazdu będą przewidziane dla niektórych obywateli Federacji Rosyjskiej. Ograniczenia takie wprowadzono też między innymi na administracyjnej granicy z okupowanym Krymem. Ukraina ogłosiła 30-dniowy stan wojenny w związku z atakiem Rosjan na trzy okręty ukraińskiej marynarki wojennej. Jak informowały ukraińskie władze, stan wojenny obowiązywać ma w dziesięciu obwodach graniczących z Federacją Rosyjską i Morzem Czarnym oraz Azowskim.",,
"„Wpuszczając Kapustkę, Nawałka zrobił nieprawdopodobny bigos”","– Nie jesteśmy faworytami w meczu z Niemcami, ale możemy im pokazać.  Gra z mistrzem świata nobilituje piłkarzy, którzy mogą zaprezentować się światu. Przed meczem na Stadionie Narodowym w 2014 przyjechały nieopierzone orły, a wyjechały piękne piłkarskie orły, o których dowiedział się cały świat – tak legendarny bramkarz reprezentacji Polski Jan Tomaszewski, mówił w „Dziś wieczorem” o czwartkowym spotkaniu Polska-Niemcy na Euro 2016. – Nawałka wprowadzając Kapustkę zrobił nieprawdopodobny bigos w składzie i będzie musiał go skonsumować. Scementował drużynę – dodał.","W czwartek prezentacja Polski zmierzy się w Paryżu z Niemcami. Obie drużyny wygrały swoje pierwsze mecze na Euro 2016. Polacy z Irlandią Północną 1: 0, a nasi zachodni sąsiedzi z Ukrainą: 2:0. Zwycięstwo biało-czerwonych może oznaczać wyjście z grupy. Polska czarnym koniem Euro? Zdaniem Jana Tomaszewskiego, legendarnego bramkarza reprezentacji, Polska, choć nie jest faworytem spotkania, to ma realne szanse na pokonanie mistrzów świata. – Gra z mistrzem świata nobilituje piłkarzy, którzy mogą zaprezentować się światu. Przed meczem na Stadionie Narodowym w 2014 przyjechały nieopierzone orły, mimo, że wcześniej pokonaliśmy Gibraltar 7:0, a wyjechały piękne piłkarskie orły, o których dowiedział się cały świat. Jak nie przegramy w czwartek, to nasi zawodnicy znów dostaną takiego kopa psychicznego – tłumaczył. Tomaszewski podkreślał, że w czwartek Polacy mogą budzić respekt Niemców, ponieważ nie jesteśmy już tą drużyną sprzed eliminacji do Euro 2016. – Być może spełni się moje marzenie, że będziemy czarnym koniem tych mistrzostw – dodał. Zdaniem Tomaszewskiego, choć szanse ocenia na 60 do 40 dla Niemców, to jednak uważa, że Polska może postawić się naszym rywalom. Komplementował także trenera naszej reprezentacji. – Nawałka wprowadzając Kapustkę zrobił nieprawdopodobny bigos w składzie i będzie musiał go skonsumować. Scementował drużynę – stwierdził.",,
„Musimy iść drogą ku silniejszej i szczęśliwszej Polsce”,"Musimy iść drogą ku silniejszej i szczęśliwszej Polsce, bardziej liczącej się w Europie i na świecie – powiedział w niedzielę prezes PiS Jarosław Kaczyński. To musi być droga przeprowadzona w sposób roztropny, rozumny, ale jednocześnie z pełną gotowością do czynu i działania – dodał.","Kaczyński podkreślił w przemówieniu na Placu Piłsudskiego, że musimy iść drogą, która prowadzi, ku „Polsce silniejszej i szczęśliwszej”. – Szczęśliwszej dla obywateli, silniejszej, bardziej liczącej się w Europie i świecie – podkreślił prezes PiS.Według niego, ta droga jest trudna. – Droga, której się przeciwstawiają w Polsce i na zewnątrz – zaznaczył.– I to musi być droga przeprowadzona w sposób roztropny, rozumny, ale jednocześnie z pełną gotowością do czynu, z pełną gotowością do działania, z odwagą. Tą samą odwagą, którą kiedyś reprezentowali twórcy polskiej niepodległości – powiedział Kaczyński.Prezes PiS wskazywał, że minął pierwszy rok drugiego stulecia po odzyskaniu przez Polskę niepodległości.",,
„Władysław Kosiniak-Kamysz jest dla opozycji ostatnim Mohikaninem”,"– Ostatni Mohikanin. Władysław Kosiniak-Kamysz jest dla opozycji ostatnim Mohikaninem. Ostatnią nadzieją. Bo Polacy nie chcą, aby liderem opozycji był Grzegorz Schetyna. Nie ufają mu, a mimo to ciągle jest szefem gabinetu cieni – mówił Daniel Milewski (PiS) komentując w „O co chodzi” sondaż IBRiS dla „Rzeczpospolitej”, z którego wynikało, że w razie wygranej w wyborach opozycji to premierem powinien być lider PSL Władysław Kosiniak-Kamysz. –  Kandydatem Koalicji Obywatelskiej jest Grzegorz Schetyna. I tak samo będzie, jeśli wygramy wybory na jesieni – twierdził Marcin Święcicki (PO).","Lider PSL Władysław Kosiniak-Kamysz powinien być kandydatem opozycji na premiera – uważa 26 proc. badanych przez ośrodek IBRiS. Przewodniczący PO Grzegorz Schetyna z wynikiem 10 proc. zajął dopiero czwarte miejsce. Za Kosiniakiem-Kamyszem znaleźli się lider Kukiz'15 Paweł Kukiz i Robert Biedroń – obu poparło 16 proc. badanych. 4 proc. wskazało przewodniczącą Nowoczesnej Katarzynę Lubnauer, a 3 proc. szefa SLD Włodzimierza Czarzastego. Co czwarty badany nie miał zdania. Sondaż został przeprowadzony dla dziennika „Rzeczpospolita”.",,
Ukraińska Rada Bezpieczeństwa: Rosja przygotowuje dalszy atak za zachód,"Zajęcie Ukrainy nie jest ostatecznym celem Rosji, a jedynie elementem przygotowań do szerszego ataku, który może dotknąć m.in. Polskę – uważa szef Służby Bezpieczeństwa Informacyjnego ukraińskiej Rady Bezpieczeństwa Narodowego i Obrony, Wałentyn Petrow.","– Jeśli spojrzymy na obecne inicjatywy wojskowe Rosji, to można powiedzieć, że są to nie tylko przygotowania do wojny z Ukrainą, lecz element szerszego rozwijania rosyjskiej machiny ofensywnej. Rozciąga się ona od Morza Północnego aż po Syrię. Faktycznie możemy mówić o przygotowaniach do wojny światowej – powiedział Petrow, cytowany w piątek przez ukraińskie media.Petrow wystąpił na prezentacji projektu „Świat 2019”, opracowanego wspólnie przez tygodniki „Ukrainskyj Tyżdeń” i „The Economist”. Jego zdaniem do globalnego konfliktu może dojść już w najbliższych latach.– Obecnie wszystkie plany zbrojeniowe wielkich państw, w tym Federacji Rosyjskiej, dotyczą lat 2023-25. Świat może być gotowy do globalnego konfliktu nawet za sześć lat, ale może się on rozpocząć również wcześniej. W hipotetycznej trzeciej wojnie światowej Rosja, wzmocniona przez zasoby Ukrainy, będzie zupełnie inną Rosją – podkreślił.Według przedstawiciela Rady przyszły rok będzie dla jego kraju trudny w związku z wyborami prezydenckimi i parlamentarnymi, w które Rosja będzie się starała ingerować.",,
75. rocznica wybuchu Powstania Warszawskiego. Jak upamiętniacie obchody w Waszych miastach?,"1 sierpnia przypada 75. rocznica wybuchu Powstania Warszawskiego – największej akcji zbrojnej podziemia w okupowanej przez Niemców Europie.  Przez 63 dni żołnierze Armii Krajowej prowadzili heroiczną walkę, której celem była niepodległa  Polska, wolna od niemieckiej okupacji i dominacji sowieckiej.","1 sierpnia 1944 roku do walki w stolicy przystąpiło ok. 40-50 tys. powstańców. Planowane na kilka dni trwało, ponad dwa miesiące. W czasie walk w Warszawie zginęło ok. 18 tys. powstańców, a 25 tys. zostało rannych. Straty wśród ludności cywilnej były ogromne i wynosiły ok. 180 tys. zabitych. Pozostałych przy życiu mieszkańców Warszawy ok. 500 tys., wypędzono z miasta, które po Powstaniu zostało niemal całkowicie spalone i zburzone. Po raz kolejny w Warszawie i wielu miastach w całej Polsce o godz. 17.00 odezwą się syreny alarmowe, zabiją dzwony kościołów i zatrzyma się ruch uliczny, pod tablicami zapłoną znicze i złożone zostaną kwiaty. W stolicy, jak zwykle, zaplanowano bogaty program obchodów, w którym nie zabraknie akcentów religijnych, aby również modlitwą uczcić pamięć poległych i żołnierzy powstańczego zrywu sprzed 75 lat. A jak w Państwa mieście upamiętniane są obchody rocznicy? Zachęcamy do wysyłania na platformę Twoje Info twoje@tvp.info zdjęć i wideo z obchodów rocznicy wybuchu powstania, a także pamiątkowych fotografii, na których uwieczniono jego bohaterów i walczącą Warszawę.",,
Nieznani sprawcy zniszczyli 22 figury świętych poświęcone w 100. rocznicę odzyskania niepodległości,Nieznani sprawcy zniszczyli 22 figury z Alei Świętych przy kościele parafialnym w Zarzeczu koło Niska na Podkarpaciu – poinformowała we wtorek PAP podkarpacka policja. Figury zostały poświęcone 11 listopada z okazji 100. rocznicy odzyskania przez Polskę niepodległości.,"Jak poinformowała we wtorek PAP podkomisarz Ewelina Wrona z zespołu prasowego podkarpackiej policji, do zniszczenia figur doszło w niedzielę. Straty oszacowano na około 50 tys. zł. Policja poszukuje sprawców wandalizmu. Aleja Świętych, ufundowana przez proboszcza i parafian, powstała przy kościele parafialnym Matki Bożej Śnieżnej w Zarzeczu koło Niska. Kolorowe figury wykonane z żywicy epoksydowej ustawiono na kolumnach. Zostały poświęcone 11 listopada w setną rocznicę odzyskania przez Polskę niepodległości. Jak powiedział we wtorek PAP proboszcz parafii ks. Jan Rokosz, wszystkich figur było 28, przy czym dwie (św. Maksymiliana i św. apostoła Judy Tadeusza) znajdują się w kościele, a trzy (św. Rodziny, św. Jana Chrzciciela i św. Michała Archanioła) nad drzwiami wejściowymi. Natomiast w Alei Świętych na zewnątrz kościoła ustawiono 23 figury, z których 22 zostały zniszczone. Ocalała tylko figura św. Pawła.",,
„Rewizjonizm historyczny na sterydach”. Szef żydowskiej organizacji w USA o słowach Putina,"Szef Komitetu Żydów Amerykańskich (AJC) David Harris ocenił, że słowa Władimira Putina o genezie II wojny światowej to „rewizjonizm historyczny na sterydach”. Podkreślił też, że za wybuch konfliktu odpowiedzialne były nazistowskie Niemcy.","„Niewiarygodne. Rewizjonizm historyczny na sterydach. Nazistowskie Niemcy, a nie Polska, są odpowiedzialne za II wojnę światową!!! Pakt Stalina z Hitlerem z 1939 r. pogorszył jeszcze sytuację, która już była okropna. Sowieckie rządy w Europie Wschodniej po II wojnie światowej przedłużyły erę ucisku” – napisał w piątek na Twitterze Harris.  Autor dołączył link do artykułu opisującego wypowiedź Putina z 20 grudnia. Rosyjski prezydent na spotkaniu z przywódcami Eurazjatyckiej Unii Gospodarczej w Petersburgu odczytywał dokumenty dotyczące wydarzeń z lat 1938-1939, kładąc nacisk na układ monachijski i zgodę europejskich mocarstw na zajęcie przez Niemcy hitlerowskie części Czechosłowacji.   Putin odczytywał m.in. dokumenty świadczące o kontaktach przedstawicieli ówczesnych władz polskich z przedstawicielami III Rzeszy. Oznajmił, że ludzie, którzy prowadzili takie rozmowy, „wystawili swój naród, naród polski, pod (uderzenie) niemieckiej machiny wojennej” i „przyczynili się do tego, że rozpoczęła się II wojna światowa”.",,
„Zjednoczone Stany Miłości” pokazane na Berlinale. Mają szansę na Złotego Niedźwiedzia?,Tomasz Wasilewski pokazał w piątek w Berlinie swój najnowszy film „Zjednoczone Stany Miłości”. Jego obraz bierze udział w głównym konkursie Międzynarodowego Festiwalu Filmowego Berlinale. Laureatów Złotego i Srebrnych Niedźwiedzi poznamy w sobotę.,"– Akcja filmu toczy się na początku roku 1990 i moje bohaterki, a także bohaterowie są na zakręcie życiowym – powiedział Wasilewski zastrzegając, że pokazane przez niego emocje są uniwersalne i nie są charakterystyczne tylko dla okresu transformacji po zmianie władzy.Połamani bohaterowie – Kocham bohaterów połamanych, którzy walczą, szukają, są na granicy nad przepaścią. To widz ma zdecydować, czy skoczą, czy też może widz wciągnie ich z powrotem do środka – mówił reżyser.Film Wasilewskiego jest polsko-szwedzką koprodukcją. Bohaterkami, granymi przez Julię Kijowską, Magdalenę Cielecką, Dorotę Kolak i Martę Nieradkiewicz, są cztery kobiety z miasteczka na prowincji, które chcą zmienić swoje życie i próbują dopasować się do nowej sytuacji. – Od strony emocjonalnej akcja tego filmu mogłaby się toczyć współcześnie, bo każdy z nas kochał, cierpiał, przeżywał te wszystkie emocje, lecz wydaje mi się, że wtedy (w 1990 roku – red.) moje bohaterki miały inny wybór, miały mniejszy wybór – tłumaczył Wasilewski.Wiele filmów Cielecka zaznaczyła, że o Polsce w okresie transformacji powstało wiele filmów, ale ich bohaterami są przede wszystkim mężczyźni. – Tomek zerwał ze stereotypem, zgodnie z którym kobiety siedziały w domu i czekały na bohaterskich mężczyzn – powiedziała aktorka.Według Kolak charakterystyczne dla czasów przełomu były „z jednej strony ogromna nadzieja, a z drugiej być może irracjonalny brak wiary, że to się uda”. – Myślę, że ten ciągły brak wiary i przymus sprawdzania się jest do dziś obecny w moim pokoleniu – wyjaśniła. ",,
Rosja: pociski manewrujące nie weszły w chronioną przez nas strefę,"Prezydent Władimir Putin nazwał naloty koalicji zachodniej w Syrii „aktem agresji przeciwko suwerennemu państwu”. Rosyjski resort obrony zapewnił, że rakiety koalicji nie znalazły się w strefie, za którą odpowiada rosyjska obrona przeciwlotnicza.","Prezydent Rosji poinformował, że Rosja żąda pilnego zwołania posiedzenia Rady Bezpieczeństwa ONZ w sprawie Syrii. Celem jest –  jak to ujął – „omówienie agresywnych działań USA i ich sojuszników”. – Rosja w najpoważniejszy sposób potępia atak na Syrię – podkreślił. Dodał, że w Syrii „wojskowi rosyjscy pomagają prawowitemu rządowi w walce z terroryzmem”.              Komentując naloty dokonane przez siły USA, W. Brytanii i Francji, Putin oznajmił, że dokonano ich bez zgody RB ONZ i „przy naruszeniu norm i zasad prawa międzynarodowego”. To „akt agresji przeciwko suwerennemu państwu, które znajduje się na wysuniętej linii walki z terroryzmem” – ocenił. Oświadczył, iż „jako pretekst wykorzystano inscenizację użycia przeciwko ludności cywilnej substancji trujących”, a eksperci rosyjscy, którzy „byli na miejscu domniemanego incydentu”, nie znaleźli tam śladów użycia takich substancji.              „Swoimi działaniami USA jeszcze bardziej pogłębiają katastrofę humanitarną w Syrii, przyczyniając się do cierpień ludności cywilnej, w istocie pobłażają terrorystom, którzy od siedmiu lat gnębią naród syryjski, wywołują nową falę uchodźców z tego kraju i regionu ogółem” – głosi oświadczenie rosyjskiego prezydenta, opublikowane przez służby prasowe Kremla. Putin ocenił, iż obecne wydarzenia, które nazwał eskalacją sytuacji wokół Syrii, „wywierają rujnujący wpływ na cały system stosunków międzynarodowych”.   Rosjanie nie ucierpieli w ataku „Żaden z wystrzelonych przez USA i ich sojuszników pocisków manewrujących nie wchodził w strefę odpowiedzialności grup rosyjskiej obrony przeciwlotniczej, osłaniających obiekty w Tartusie i Hmejmim” – głosi komunikat rosyjskiego  ministerstwa obrony.Agencja RIA-Nowosti przekazała wypowiedź ambasady Rosji w Damaszku, która oświadczyła, że obecnie nie ma danych o tym, by obywatele Rosji zostali poszkodowani w ostrzale.  „Atak na suwerenne państwo”              Rzeczniczka MSZ Rosji Maria Zacharowa oceniła w sobotę w komentarzu na Facebooku, że w chwili, gdy Syria „otrzymała szansę na pokojową przyszłość”, stolica tego – jak podkreśliła – suwerennego państwa, stała się celem ostrzału koalicji zachodniej.              Ze swej strony ambasador Rosji w USA Anatolij Antonow, komentując działania koalicji, ostrzegł, że „nie pozostaną one bez odpowiedzi”. W komunikacie opublikowanym w sobotę ocenił, że „najgorsze obawy spełniły się, nasze ostrzeżenia nie zostały usłyszane; realizowany jest wcześniej zaplanowany scenariusz”. < „Utrudnianie śledztwa”              „Barbarzyńską i brutalną agresję” państw zachodnich potępiło syryjskie MSZ. W cytowanym przez państwową agencję SANA oświadczeniu stwierdziło, że naloty mają na celu „utrudnić śledztwo” Organizacji ds. Zakazu Broni Chemicznej (OPCW).               W piątek sekretarz generalny ONZ Antonio Guterres poinformował, że pierwszy zespół inspektorów z misji badawczej OPCW dotarł do Syrii. Eksperci mieli od soboty zacząć badać doniesienia o ataku chemicznym z 7 kwietnia na szpital w Dumie we Wschodniej Gucie, na wschód od Damaszku. Seria nalotów               Połączone siły lotnictwa amerykańskiego, brytyjskiego i francuskiego przeprowadziły nad ranem w sobotę serię nalotów w Syrii w ramach akcji odwetowej za użycie broni chemicznej podczas ataku 7 kwietnia w mieście Duma we Wschodniej Gucie, na wschód od Damaszku. O ten atak chemiczny kraje zachodnie oskarżają armię prezydenta Syrii Baszara el-Asada. Koalicja zbombardowała obiekty w Damaszku i na zachód od miasta Hims.              Prezydent USA Donald Trump, informując o ostrzałach, powiedział m.in., że naloty odwetowe są konsekwencją niedotrzymania przez Rosję danego słowa w sprawie likwidacji broni chemicznej w Syrii. – Nie byłoby ich, gdyby Rosja nie poniosła porażki w swych planach powstrzymania Asada przed sięgnięciem po broń chemiczną – zaznaczył Trump.",,
Dyskusja o Polsce w KE przełożona. Juncker kłóci się z Timmermansem,"Planowana na środowym posiedzeniu unijnych komisarzy dyskusja o sytuacji w Polsce i reformach sądownictwa została przełożona. Z nieoficjalnych ustaleń Polskiego Radia wynika, że powodem są różnice zdań między szefem Komisji Jean-Claudem Junckerem a jego zastępcą Fransem Timmermansem.","We wtorek rzecznik Komisji informował, że na środowym posiedzeniu unijni komisarze omówią stan rozmów z Polską, ocenią korekty w reformie sądownictwa i zdecydują, jak dalej postępować. Jednak od kilku dni wiadomo było, że w tej sprawie są duże różnice zdań między przewodniczącym Komisji a jego zastępcą.              Unijni urzędnicy informowali w poniedziałek o ostrej kłótni  między szefami gabinetów Jean-Claude'a Junckera i Fransa Timmermansa.              Szef Komisji chciałby możliwie szybko zakończyć procedurę związaną z artykułem 7. unijnego traktatu i gotów jest zaakceptować dotychczasowe korekty w reformie sądownictwa. Z kolei wiceszef Komisji Frans Timmermans uważa, że zmiany są niewystarczające i nadal istnieje zagrożenie dla niezawisłości polskich sądów.",,
"Premier o taśmach „GW”: Jest jeden fragment, któremu trzeba się szczególnie przyjrzeć","– Te ujawnione nagrania dowodzą pełnej uczciwości obozu Zjednoczonej Prawicy, a kompromitują tych, którzy chcą z tych taśm zrobić aferę – powiedział Mateusz Morawiecki. Premier skomentował w ten sposób kolejne nagrania ujawnione przez „Gazetę Wyborczą” ws. Srebrnej.","Jak podała „Gazeta Wyborcza” nowe taśmy zaprzeczają twierdzeniom Jarosława Kaczyńskiego, że między nim a biznesem Srebrnej jest mur. Według gazety nagrania stawiają też pod znakiem zapytania deklaracje majątkowe prezesa, który twierdzi, że nie prowadzi działalności gospodarczej.„Kazimierz Kujda, mimo że nie jest prezesem Srebrnej, prowadzi w imieniu tej spółki negocjacje, obiecuje pomoc i deklaruje wsparcie żony. Rozmowy o prywatnym biznesie odbywają się w siedzibie Narodowego Funduszu Ochrony Środowiska. Kujda prowadzi je, stojąc na czele tego urzędu” – pisze gazeta.Podczas nagrania austriacki biznesmen zwraca się do Kujdy w słowach, które sugerować mogą, że chce skorumpować polskiego urzędnika. Ten jednak stanowczo odmawia. Do publikacji gazety odniósł się na konferencji prasowej premier Mateusz Morawiecki.  – Ujawnione kilka dni temu taśmy i ta nowa ich odsłona dziś, potwierdza ogromną uczciwość, w tym przypadku prezesa Narodowego Funduszu Ochrony Środowiska. Tam jest dziwny fragment, któremu należy się przyjrzeć, kiedy austriacki biznesmen nakłania prezesa NFOŚ do jakiś dziwnych wypowiedzi, padają bardzo nietypowe, dziwne propozycje i trzeba zastanowić się, czy w tym przypadku adwokaci biznesmena nie działają na jego szkodę. Zachęcam wszystkich, by dokładnie przeczytali te fragmenty – mówił premier.",,
"Prezydent zachęca do głosowania. „Proszę rodaków, żeby wziąć odpowiedzialność”","– Bardzo proszę wszystkich moich rodaków, wszystkich państwa, żeby do wyborów iść i tę odpowiedzialność w jakimś sensie na swoje barki wziąć – mówił dziennikarzom prezydent Andrzej Duda, który w niedzielę w Krakowie oddał głos w wyborach do Parlamentu Europejskiego.","– Zachęcam bardzo do tego głosowania, dlatego, że w ten sposób pokazujemy wszystkim innym państwom Unii Europejskiej i społeczeństwom, że bierzemy odpowiedzialność za te sprawy w swoje ręce, że demokracja w Polsce jest dojrzała. To jest właśnie kwestia uczestnictwa w wyborach do Parlamentu Europejskiego – mówił dziennikarzom prezydent Andrzej Duda.              Prezydent głos oddał w Obwodowej Komisji Wyborczej w Zespole Szkół nr 5 w Krakowie. Ok. godz. 12:30 pojawił się tam wraz z małżonką Agatą Kornhauser-Dudą. – To jest jedna z niewielu rzeczywiście demokratycznych instytucji w Unii Europejskiej, do której my wybieramy w wyborach bezpośrednich – wszystkie społeczeństwa Unii Europejskiej – podkreślał prezydent.",,
Broniarz przeprasza rodziców za groźby. Ale ich nie wycofuje,"– Jeśli rodzice poczuli się przestraszeni moimi słowami, to śmiało mogę powiedzieć, że nie było to moim celem i mogę ich przeprosić – powiedział na antenie TVN24 szef Związku Nauczycielstwa Polskiego, Sławomir Broniarz. Wcześniej groził, że doprowadzi do zablokowania promocji uczniów do następnej klasy i rekrutacji do placówek.","Takie zapowiedzi wygłosił Broniarz podczas wywiadu dla Radia Zet, dodając, że nie chce już rozmawiać z minister edukacji Anną Zalewską, lecz z samym premierem, Mateuszem Morawieckim. Oświadczył, że poza strajkiem, który i tak może sparaliżować egzaminy, ma jeszcze jeden „oręż”.  – Strajk to nie wszystko. Mamy w ręku potężny oręż jakim jest promocja uczniów. Jeśli go wykorzystamy, to edukacji grozi kompletny kataklizm – oświadczył lider ZNP. Wypowiedź ta spotkała się z ostrą krytyką. Rzeczniczka MEN Anna Ostrowska określiła ją mianem „działania wyjątkowo nieodpowiedzialnego, dla którego nie ma usprawiedliwienia”.  „Zapowiedź sparaliżowania systemu oświaty oraz próba wykorzystania dzieci, młodzieży oraz rodziców jest absolutnie niedopuszczalna. Powinien się natychmiast wycofać i przeprosić uczniów i rodziców” – napisała na Twitterze rzeczniczka Prawa i Sprawiedliwości, Beata Mazurek. Wiceminister kultury i dziedzictwa narodowego Jarosław Sellin określił Broniarza (który przeprosił, ale się nie wycofał) mianem „postkomunistycznego śpiocha”.",,
Tymoszenko jest za kratami już dwa lata,"Mijają dwa lata od uwięzienia Julii Tymoszenko. 5 sierpnia 2011 r. była ukraińska premier została aresztowana bezpośrednio na sali sądowej, oficjalnie powodem aresztowania było to, że w czasie rozpatrywania sprawy dotyczącej umów gazowych Julia Tymoszenko zachowywała się wyzywająco i obraźliwie w stosunku do niektórych uczestników procesu, między innymi do sędziego. Nikt wtedy nie myślał, że była premier pozostanie za kratkami tak długo – także sama Julia Tymoszenko.","W październiku 2011 roku Julia Tymoszenko została skazana na siedem lat więzienia za błędy proceduralne w czasie podpisywania umów gazowych z Rosją w 2009 roku. Zarówno aresztowanie, jak i wyrok wywołały oburzenia na Zachodzie, gdzie nikt nie miał wątpliwości, że są to działania mające na celu wyeliminowanie z życia politycznego największego konkurenta Wiktora Janukowycza. Jednak od dwóch lat w ukraińskiej opozycji wiele się zmieniło. Czołowe miejsca zajęli w niej tacy politycy, jak były bokser Witalij Kliczko, a także dawni oponenci Julii Tymoszenko, jak na przykład Arsenij Jaceniuk, który oficjalnie pogodził się z byłą premier i przejął kierownictwo w jej partii. Sprawa Julii Tymoszenko jest jedną z najważniejszych w stosunkach Kijowa i Brukseli. Unia Europejska uzależnia od jej rozwiązania ewentualne podpisanie umowy stowarzyszeniowej z Ukrainą w listopadzie tego roku. O ile jednak początkowo mówiło się o tym, że była premier ma wyjść na wolność, to teraz rozważany jest wariant jej wyjazdu na leczenie do Niemiec. W negocjacjach aktywną rolę odgrywają reprezentanci Parlamentu Europejskiego Aleksander Kwaśniewski i Pat Cox.",,
Wyniki late poll: PiS powiększa przewagę nad KE,"Prawo i Sprawiedliwość powiększa przewagę nad Koalicją Europejską w wyborach do Parlamentu Europejskiego – wynika z sondażu late poll na godz. 23.30. Oznacza to zwiększenie tej przewagi do 4,7 proc. Na trzecim miejscu pozostaje Wiosna, z wynikiem 6,7 proc. Poza podium znalazła się Konfederacja – 6,2 proc. Progu nie przekroczył Kukiz’15 i Lewica Razem.","Z badania late poll pracowni IPSOS, opublikowanego przez TVP Info wynika, że PiS może zwiększyć przewagę nad drugą siłą polityczną – Koalicją Europejską. Z badania late poll wynika, że rozkład mandatów dla poszczególnych komitetów wciąż pozostaje taki sam.Według tych wyników Prawu i Sprawiedliwości przypadają 24 mandaty, Koalicji Europejskiej – 22. Po trzy mandaty dla Wiosny i Konfederacji. Pozostałe dwa komitety bez mandatów w PE.Sondaż late poll nieznacznie różni się od pierwszego, opublikowanego tuż po zamknięciu lokali wyborczych. PiS zdobyło 43,1 proc. poparcia, KE – 38,4 proc. Kolejno Wiosna z poparciem 6,7 proc., Konfederacja 6,2 proc. Pod pięcioprocentowym progiem znalazły się Kukiz’15 – 3,8 proc. i Lewica Razem 1,4 proc.",,
AI: zatrważająco rośnie liczba egzekucji na świecie,"W 2015 r. liczba egzekucji skazanych na karę śmierci wzrosła o 54 proc. w stosunku do roku poprzedniego, osiągając tym samym najwyższy poziom od 1989 r. – alarmuje broniąca praw człowieka Amnesty International (AI) w opublikowanym w środę dorocznym raporcie.","Z danych organizacji wynika, że w 2015 roku dokonano co najmniej 1 634 egzekucji w 25 krajach, przy czym aż 89 proc. z nich w trzech państwach: Iranie (co najmniej 977), Pakistanie (326) i Arabii Saudyjskiej (158). Na czwartym miejscu w tej klasyfikacji znalazły się Stany Zjednoczone, w których dokonano 28 egzekucji.   Tysiące egzekucji w Chinach  Jak co roku dane w raporcie AI nt. stosowania kary śmierci na świecie nie zawierają statystyk z Chin, ponieważ w Państwie Środka informacje dot. egzekucji objęte są tajemnicą państwową – czytamy na stronie internetowej organizacji. Jednak według szacunków AI to właśnie w tym kraju dokonuje się najwięcej egzekucji, liczonych „w tysiącach”.  „Egzekucje na bezprecedensową skalę”    – Wzrost liczby wykonanych egzekucji jest niezwykle niepokojący – skomentował w swoim komunikacie sekretarz generalny AI, Salil Shetty.  – Arabia Saudyjska, Iran i Pakistan wykonywały egzekucje na bezprecedensową skalę, często po niesprawiedliwych procesach. Ta rzeź musi się skończyć – wezwał Shetty. – Na szczęście państwa, które przeprowadzają egzekucje, należą do mniejszości, która jest coraz bardziej izolowana – powiedział  Shetty.  – A w 2015 roku cztery kolejne kraje usunęły tę barbarzyńską karę ze swojego prawa  – dodał. Z Republiką Konga, Fidżi, Madagaskarem i Surinamem, które w ub.r. zniosły karę śmierci, jej stosowanie zakazane jest w 102 krajach. W sumie w 140 państwach przez ostatnie dziesięć lat nie wykonano żadnej egzekucji.   Mniej wyroków śmierci Jeśli chodzi o wydawanie wyroków śmierci, AI naliczyła ich w 2015 roku „co najmniej 1 998 w 61 krajach”, czyli o wiele mniej niż rok wcześniej (2 466 w 55 krajach).  – Jednak spadek ten jest częściowo spowodowany trudnościami, które napotkała AI podczas potwierdzania danych w wielu krajach, m.in. w Iranie i Arabii Saudyjskiej – zaznacza organizacja. Kilka państw, m.in. Chiny, Iran i Arabia Saudyjska, nadal skazywały na karę śmierci za przestępstwa – w tym przemyt, korupcję, cudzołóstwo i bluźnierstwo – które nie spełniają międzynarodowych kryteriów prawnych „najpoważniejszych przestępstw” – informuje AI na swojej stronie internetowej.",,
Rośnie wysokość wynagrodzeń w sektorze przedsiębiorstw,"Przeciętne wynagrodzenie w sektorze przedsiębiorstw wzrosło rok do roku o 7,4 proc. i wynosi 5 tys. 182 zł (brutto); zatrudnienie o 2,7 proc. – poinformował Główny Urząd Statystycznu. Zdaniem analityków z Banku Pekao SA dynamika wzrostu płac i zatrudnienia będzie maleć.","Wzrost wynagrodzenia w czerwcu liczony rok do roku był o 2 proc. niższy niż w lipcu. Najnowsze dane wróciły do poziomu z poprzednich miesięcy, czyli powyżej 7 proc. Analitycy Banku Pekao SA przewidują, że trend ten się utrzyma, ale z tendencją spadkową. Jak mówi Piotr Piękoś, starszy ekonomista banku, w najbliższej przyszłości dynamika wzrostu płac pozostanie na poziomie 6-7 proc., potem będzie spadać. Jest to podyktowane trwającym już spowolnieniem gospodarczym. Piękoś zaznaczył, że normują się też problemy kadrowe w firmach, które sprzyjały presji płacowej.W lipcu w sektorze przedsiębiorstw pracowało 6 mln 397 tys. osób. Zatrudnienie wzrosło w stosunku do lipca poprzedniego roku o 2,7 proc. W poprzednich miesiącach wzrost rok do roku był na podobnym poziomie.",,
"Czego się boją przeciwnicy Izby Dyscyplinarnej SN? Sprawdziliśmy, jakie sprawy bada","Niektóre środowiska sędziowskie, politycy opozycji oraz media twierdzą, że w Izbie Dyscyplinarnej Sądu Najwyższego – nie uznawanej przez nich za sąd – rozpatrywane są sprawy przedstawicieli wymiaru sprawiedliwości, którzy sprzeciwiają się reformom sądownictwa. Ze statystyki wynika coś zupełnie innego. W ubiegłym roku Izba Dyscyplinarna rozpatrywała ok 260 spraw. Ponad 90 spraw dotyczyło sędziów, ponad 100 – prokuratorów, a ok. 60 - adwokatów i radców. Spośród nich zaledwie trzy dotyczą – jak twierdzi opozycja – „zarzutów politycznych”.","Izba Dyscyplinarna Sądu Najwyższego – która w ocenie TSUE i Izby Pracy SN – „nie stanowi niezawisłego i bezstronnego sądu z uwagi na okoliczności jej utworzenia, zakres kompetencji i skład oraz udział Krajowej Rady Sądownictwa w nowym składzie w ukonstytuowaniu tej Izby” – zajmuje się sprawami związanymi z naruszeniem dyscypliny przez sędziów, prokuratorów, prokuratorów IPN, a także notariuszy, adwokatów, radców prawnych i komorników.  W ostatnim roku do Izby Dyscyplinarnej wpłynęło ponad 260 spraw, które odpowiednio – poprzez kasację lub jako druga instancja postępowania – były rozpatrywane. W 2019 r. ponad 90 sprawy dotyczyło sędziów, ponad 100 – prokuratorów, 30 – adwokatów, ponad 30 – radców, pięciu notariuszy i jednego komornika.  Tylko kilka spośród tych spraw zakończyło się złożeniem z urzędu. W większości przypadków – kiedy spraw nie umorzono – zarządzono upomnienia, nagany, zmniejszenie uposażenia czy karne przeniesienie.  Niektóre środowiska sędziowskie, politycy opozycji oraz media twierdzą, że w Izbie Dyscyplinarnej SN rozpatrywane są sprawy sędziów czy prokuratorów, którzy sprzeciwiają się reformom sądownictwa, przeprowadzanym przez PiS. Ze statystyki wynika co innego. Spośród ponad 260 spraw zaledwie trzy – rozpatrywane przez Izbę Dyscyplinarną, a nie niższą instancję – dotyczą – jak twierdzą media – „zarzutów politycznych”. Chodzi o sprawę byłego już sędziego Wojciecha Łączewskiego, sędzi Aliny Czubieniak z Gorzowa Wielkopolskiego oraz prokurator Beaty Mik z Łodzi, która pisała teksty dla „Rzeczpospolitej”.  Sprawa Łączewskiego przed Izbą Dyscyplinarną dotyczyła jego immunitetu, była to sprawa karna. Po pierwszym posiedzeniu sprawa utknęła w kwestiach prawnych. W międzyczasie Łączewski zrezygnował z bycia sędzią, postępowanie umorzono.  Sprawa sędzi Czubieniak dotyczyła wypuszczenia przez nią na wolność 19-letniego niepełnosprawnego mężczyzny, który był podejrzany o molestowanie seksualne 9-latki. Rzecznik dyscyplinarny uznał, że Czubieniak dopuściła się przewinienia służbowego.  Sąd dyscyplinarny przy Sądzie Apelacyjny we Wrocławiu uniewinnił ją od tego zarzutu. Od tego wyroku odwołał się minister sprawiedliwości. Sprawa trafiła do Izby Dyscyplinarnej SN. Izba uznała, że sędzia złamała prawo, ukarała ją upomnieniem. Sędzia zaczęła wówczas kwestionować legalność Izby. Trzecia sprawa dotyczy prokurator Beaty Mik, która pisała teksty prawnicze do „Rzeczpospolitej”. Według rzecznika dyscyplinarnego prokuratorów Mik łamała przepisy, bo nie informowała przełożonego o zamiarze publikacji tekstów. Prokurator została uniewinniona przez Izbę Dyscyplinarną.  Warto dodać, że sprawa olsztyńskiego sędziego Pawła Juszczyszyna – który we wtorek pojechał do Warszawy by sprawdzić listy poparcia do KRS, czego jednak nie zrobił, bo prezes jego sądu cofnął mu delegację – nie jest prowadzona przez Izbę Dyscyplinarną. Pozostaje na poziomie rzecznika dyscyplinarnego.   W Izbie Dyscyplinarnej SN przeważają głównie sprawy dotyczące przewinień „alkoholowych”. 10 sędziów Izby prowadzi lub prowadziło różne sprawy, z czego większość – w przeciwieństwie do tego, co twierdzą niektórzy sędziowie, politycy i media – nie dotyczy spraw związanych z polityką czy reformami sądów. Jedna ze spraw dotyczy szefa prokuratury, któremu kochanka przekazywała pieniądze od gangstera. Mężczyzna nadużył stanowiska, kierował groźby karalne względem policjantów.  Kolejnym przykładem jest zachowanie pijanej sędzi, która – jak sama tłumaczyła – pokazywała koleżance manewry samochodem. Policję zawiadomiła para Ukraińców. Kolejny przykład sprawy z Izby – radca prawny obrażał sąd w pismach procesowych. Kolejna – sędzia kazała sporządzać protokoły z rozpraw, których nigdy nie było.",,
O kandydacie z koperty i zapomnianych urodzinach KOD,"Kiedy Platforma Obywatelska zapowiadała ogłoszenie listy kandydatów na urząd prezydenta w prawyborach Koalicji Obywatelskiej, wszystko wskazywało na spektakularną porażkę Grzegorza Schetyny. Kolejni poważni lub też niepoważni, lecz przynajmniej potencjalni, kandydaci rezygnowali z udziału w tym przedstawieniu, często niemal wprost nazywając je ustawką. W ostatniej chwili, zaskakując wielu kolegów i najbardziej zainteresowaną tematem koleżankę, swoją kandydaturę zgłosił Jacek Jaśkowiak. W tle tego raczej pozbawionego znaczenia zwrotu akcji mamy jeszcze pewną zupełnie niezauważoną rocznicę, o której warto jednak wspomnieć. Mijają cztery lata od powstania Komitetu Obrony Demokracji.","Wspomnienia trzeba szanować, choć o swojej rocznicy zapomnieli nawet działacze prowadzący wciąż aktywne konto KOD na Twitterze. Nie było też żadnych imprez wspominkowych, uroczystych wieców i akademii, ba, nawet próba przywołania ducha czasów chyba już minionych, z rocznicą niezwiązana, niezbyt się chyba powiodła. Niektórzy aktywiści uskrzydleni (spławiającym w sumie wszystkich) wyrokiem TSUE wezwali, by jak w najlepszych chwilach ulicznej opozycji ruszyć z protestami pod sądy w całym kraju, ale odzew okazał się być na tyle slaby, że „Gazeta Wyborcza” info o proteście zilustrowała materiałami mocno archiwalnymi. Cóż, decyzja trybunału okazała się być mocno chrzczonym paliwem, na którym nie dało się, przynajmniej na razie, daleko ujechać, za to obie strony sporu z pełnym przekonaniem ogłosiły swój sukces. Zaryzykuję stwierdzenie, że najbliżej prawdy w kwestii wymowy orzeczenia był mecenas Robert Smoktunowicz, dawno już chyba nieplatformerski, lecz i niepisowski przecież, piszący, że faktyczny przekaz komunikatu brzmi „dajcie nam wreszcie święty spokój”. Co zaś z tym zrobią nasi politycy i czy coś jeszcze będzie się chciało spróbować zdziałać wkraczającej w ostatnie pół roku kadencji prof. Małgorzacie Gersdorf, to już zupełnie inna historia. Tymczasem PiS właśnie obsadza swoimi kandydatami Trybunał Konstytucyjny, do którego trafią budzący bardzo silne emocje Krystyna Pawłowicz i Stanisław Piotrowicz, a wraz z nimi już nie tak oprotestowany prof. Jakub Stelina. Nie zapominajmy zaś, że chyba najbardziej spektakularna, pierwsza odsłona działań KOD, zaczęła się od TK właśnie, więc powołanie w jego skład dwójki tak nielubianych w tym gronie byłych posłów PiS akurat w przemilczaną rocznicę jest bardziej niż wymowne. A przecież Komitet Obrony Demokracji miał być nowym KOR (jak chciał jego pomysłodawca Krzysztof Łoziński), ba, nową Solidarnością nawet! Kijowski, fetowany w kraju i za granica, miał być współczesnym Wałęsą, a sam były prezydent widział w  nim obiecującego lidera, którego w jakimś stopniu autoryzował swoim wsparciem czy zaproszeniami na urodziny, w późniejszym czasie zaś długo jeszcze bronił go przez krytyką. Przez pierwsze tygodnie, nim KOD okazał się być z jednej strony interesem życia Mateusza Kijowskiego, a z drugiej wygodną platformą do ogrzania się w ogniu społecznych emocji i zaświecenia blaskiem odbitym od  popularnego lidera dla przeżywających permanentny kryzys zaufania do własnych partii polityków, wydawał się być poważnym, kłopotliwym dla władz ruchem społecznym. Jego potencjał, jako pierwszą w historii III RP próbę pobudzenia aktywności obywatelskiej szeroko pojętego obozu zwolenników tej formy transformacji ustrojowej, docenili nawet jego ideowi przeciwnicy. Kijowski miał wyjść do ludzi, których wcześniej nikt – poza chwila głosowania – nie potrzebował, tak, jak ojciec Rydzyk pierwszy wyciągnął rękę do ludzi przez tę samą III RP marginalizowanych, odepchniętych. Bardzo szybko ta fascynacja okazała się być jednak na wyrost. Rękę wyciągnięto nie tyle do ludzi, co po ich pieniądze, a cały ruch zaczął grzęznąć w sporach i typowej walce frakcyjnej. Chociaż przez pewien czas trwał jeszcze okres świetności, w  którym partyjni liderzy potrzebowali błogosławieństwa i dopuszczenia do sceny i mikrofonu przez Mateusza Kijowskiego, wszystko najpierw przesłoniły coraz głośniejsze informacje o jego kolejnych problemach. Porównania do Lecha Wałęsy z myślenia życzeniowego zwolenników stały się raczej paliwem dla ironii krytyków. Niepłacone alimenty, tajemnicze faktury, niejasne rozliczenia – i trwanie na stanowisku tak długo, by ostateczna zmiana lidera nie pomogła już uratować niczego. Kiedy Kijowskiego zastąpił sam pomysłodawca akcji, Krzysztof Łoziński, okazał się być osoba pozbawioną cwaniackiej charyzmy poprzednika, zaś z KOD wypączkowały dziesiątki mniejszych, nieraz skłóconych ze sobą inicjatyw, z których zapamiętamy głównie Obywateli RP, najgłośniejszych, czasem agresywnych, a czasem nawet potrafiących postawić się partiom opozycyjnym, czego apogeum był start Pawła Kasprzaka do senatu. Zapamiętamy też KOD Kapelę, z liderem skazanym za handel kobietami, wcześniej zaś śpiewającym ponure pieśni („Stop, stop, rany boskie! Dokąd prowadzisz ten kraj?” – pytał w największym przeboju i chyba najwybitniejszym artystycznie osiągnięciu, „Czarnym walcu”) i paradującym z miniaturą śmigłowca przyczepionym do głowy. To nie była siła, która mogła wywracać rządy w czasach zupełnie przez nią niezrozumianych. Łoziński zrezygnował z funkcji w czerwcu tego roku, zastąpiony przez Magdalenę Filiks, która jedynie pełniła obowiązki przewodniczącej. Jej mandat wygasł  w związku z wejściem do sejmu, o czym przeczytać można na stronie KOD-u, trudno jednak spodziewać się, że ewentualny wybór kolejnego szefa kogoś w ogóle zainteresuje. Łącznie z autorami wspomnianej strony, na której ostatnie aktualności dotyczą, owszem, wyborów, ale do parlamentu Europejskiego, nie informowano nawet o kampanii p.o. przewodniczącej, startującej skutecznie do sejmu RP.To sygnał, że pora wrócić do teraźniejszości, zwłaszcza, że i nas na te urodziny nie zaproszono. Jacka Jaśkowiaka raczej nikt nie będzie traktował jako nadziei dla Polski, nie będzie ani Wałęsą, ani nawet Kijowskim. Ot, Schetyna potrzebował kogoś drugiego, żeby nie wyszło głupio, więc ktoś drugi, przypadkiem czystym – partyjny stronnik Schetyny – się znalazł. Jacek Jaśkowiak nie nadaje się na kandydata z jednego powodu – nie jest Małgorzatą Kidawą-Błońską, a więc nie jest osobą niekojarzoną z najostrzejszym obliczem politycznego sporu, koncyliacyjną i zdolną do pozyskania nowych wyborców. Jego jedyną przewagą jest to, że w odróżnieniu od pani marszałek nie naraził się chyba jeszcze niczym lewicy, to jednak tak naprawdę niewiele. Polityka prowadzona przez niego w Poznaniu nie jest gwarancją społecznego spokoju i rezygnacji z budzących emocje eksperymentów społecznych i kulturowych. Ciepłego i spokojnego wizerunku nie gwarantuje też raczej potencjalna pierwsza dama, obecnie posłanka, znana przede wszystkim z publicznego wyklinania sytuacji politycznej w Polsce w sensie dosłownym i przy dziecięcej publiczności, co prawda znalazło to uznanie w oczach równie opozycyjnego sądu, lecz niekoniecznie spełnia oczekiwania wyborców wobec tej istotnej społecznie funkcji.",,
Ukraińskie MSZ: Rosja testowała na Krymie systemy rakietowe Iskander-M,"Rosja, która metodycznie rujnowała system kontroli nad nierozprzestrzenianiem broni, przeprowadzała na okupowanym terytorium Ukrainy ćwiczenia wojskowe z użyciem systemów rakietowych Iskander-M – oświadczył szef ukraińskiej dyplomacji Pawło Klimkin.","„Rosja krok za krokiem rujnowała wszystko to, z czego składał się system nierozprzestrzeniania uzbrojenia i kontroli zbrojeń. Na początku był to traktat o konwencjonalnych siłach zbrojnych w Europie (CFE, z którego Rosja wycofała się w 2007 roku). Gdyby działał do dziś, Rosji byłoby o wiele trudniej przeprowadzić agresję militarną przeciwko Ukrainie i zmilitaryzować Krym” – napisał minister na Facebooku. Szef MSZ Ukrainy pozytywnie ocenił decyzję władz Stanów Zjednoczonych o wycofaniu się z układu INF o całkowitej likwidacji pocisków rakietowych pośredniego i średniego zasięgu, zawartego w 1987 roku między ZSRR i USA. Przypomniał, że Ukraina, jako kraj byłego ZSRR, wypełniała zapisy tego porozumienia od 1993 roku. W poniedziałek prezydent Rosji Władimir Putin wydał dekret o wstrzymaniu realizacji układu INF. Według służb prasowych Kremla stało się tak z powodu „konieczności przyjęcia niezwłocznych środków w związku ze złamaniem przez Stany Zjednoczone Ameryki ich zobowiązań” wynikających z układu INF. Zgodnie z dekretem Putina realizację INF wstrzymano do momentu, gdy USA przestaną naruszać postanowienia układu, lub do momentu jego wygaśnięcia. Dekret wszedł w życie w momencie jego podpisania w poniedziałek. Układ INF zawarli przywódcy USA i ówczesnego ZSRR, Ronald Reagan i Michaił Gorbaczow w Waszyngtonie. Przewiduje on likwidację arsenałów rakietowych pośredniego i średniego zasięgu, a także zabrania ich produkowania, przechowywania i stosowania. Układem objęte są pociski o zasięgu od 500 do 5500 km. Stany Zjednoczone zapowiedziały w zeszłym roku wycofanie się z porozumienia m.in. ze względu na nieprzestrzeganie układu przez Rosję. Zdaniem Waszyngtonu Moskwa narusza porozumienie, rozmieszczając pociski manewrujące 9M729.",,
Polska gospodarka coraz bliżej światowej czołówki. Możemy być 21. na świecie,"W zeszłym roku Polsce przypadło 23. miejsce w rankingu Banku Światowego największych gospodarek świata. Jesteśmy coraz bliżej topowej dwudziestki, bo mamy szansę awansować w tym roku na 21. miejsce – informuje „Dziennik Gazeta Prawna”. Z powodu kryzysu w szwedzkiej gospodarce i prawdopodobnego regresu w argentyńskiej mamy szansę wyprzedzić oba te państwa w rankingu.","Jak czytamy w gazecie, już w najbliższym rankingu światowych gospodarek Polska może podskoczyć o dwa oczka do góry – z 23. Na 21. miejsce. Ma być to możliwe dzięki dobrym wynikom polskiej gospodarki, w porównaniu do relatywnie słabych wyników Szwecji i Argentyny, które znajdują się tuż przed nami.Szwecja „w tym roku przeżyła załamanie gospodarcze i poważną przecenę waluty”. Jak stwierdzono w artykule, jednym z ważniejszych czynników wpływających na światowy wynik gospodarczy w rankingu jest wartość waluty w porównaniu do kursu dolara.   „Rankingi największych gospodarek robi się w dolarach, więc kurs waluty lokalnej do amerykańskiej ma bardzo duże znaczenie” – stwierdzono. Dodano też, że argentyńskie peso „zdewaulowała się tak bardzo”, że najprawdopodobniej spadnie aż na 30. miejsce w rankingu.",,
"Kaczyński: Żeby ten rok przybliżył Polskę silną, sprawiedliwą i dostatnią","Jarosław Kaczyński złożył za pośrednictwem Twittera życzenia świąteczne i noworoczne.  – Życzę, żeby ten rok kolejny spełnił jak najwięcej naszych nadziei - i tych wspólnych, i tych indywidualnych. Życzę, żeby przybliżył taką Polskę, jakiej wszyscy chcemy - silną, sprawiedliwą dla wszystkich i dostatnią  – powiedział w nagraniu prezes Prawa i Sprawiedliwości.","– Najserdeczniejsze, najlepsze życzenia miłych, wesołych, rodzinnych, szczęśliwych Świąt. I jak największego udziału w tej nadziei i radości, którą przyniósł ze sobą Chrystus – powiedział Jarosław Kaczyński.  – Chciałem także życzyć jak najlepszego Nowego Roku. Ten, który mija przyniósł ze sobą wiele dobrych wydarzeń – przyniósł piękne obchody stulecia odzyskania niepodległości, przyniósł sukcesy – także sukcesy w dziedzinie ekonomii. Życzę, żeby ten rok kolejny spełnił jak najwięcej naszych nadziei – i tych wspólnych, i tych indywidualnych. Życzę, by przybliżył taką Polskę, jakiej wszyscy chcemy – Polskę  silną, sprawiedliwą, dostatnią i sprawiedliwą – jeszcze raz powtarzam to słowo – dla wszystkich – podkreślił.",,
Kancelaria Sejmu opublikowała informacje o lotach marszałka Kuchcińskiego,"Na stronie internetowej Sejmu zostały opublikowane informacje dotyczące lotów marszałka Sejmu Marka Kuchcińskiego rządowymi samolotami. Publikację tych informacji zapowiedział wczesnym popołudniem szef Centrum Informacyjnego Sejmu Andrzej Grzegrzółka. Lista zawiera 85 pozycji – od 17 marca 2016 do 22 lipca 2019 roku. Przy każdym locie jest podana jego trasa, cel i liczba pasażerów, bez wyszczególnienia ich nazwisk.","Marszałek odbył 70 lotów na trasie Warszawa-Rzeszów, Rzeszów-Warszawa lub Warszawa-Rzeszów-Warszawa. Wśród celów lotów znalazły się m.in. prowadzenie obrad Sejmu, spotkania w Sejmie, Forum Europa-Ukraina w Rzeszowie, spotkania z samorządowcami i władzami województwa, Szczyt Przewodniczących Parlamentów Państw Europy Środkowej i Wschodniej, Wielki Odpust w Kalwarii Pacławskiej z udziałem Przewodniczącego Konferencji Episkopatu Polski abp Stanisława Gądeckiego, XXXV Dożynki Archidiecezji Przemyskiej oraz Dożynki Powiatu Jarosławski, spotkania z mieszkańcami i spotkania z ambasadorami.Kuchciński przeprosił w poniedziałek za wykorzystywanie rządowych samolotów do podróży z rodziną. Sprawa ma związek z informacją o tym, że marszałek latał rządowymi samolotami z żoną i dziećmi. W ramach zadośćuczynienia w ubiegłym tygodniu przekazał 15 tys. zł rekompensaty na cele charytatywne – Caritas i Fundację Budzik Ewy Błaszczyk.W oświadczeniu wygłoszonym w Sejmie Kuchciński przeprosił za wykorzystywanie służbowego transportu powietrznego przez swoich najbliższych i poinformował, że od początku jego kadencji odbyły się 23 loty, podczas których na pokładzie byli członkowie rodziny marszałka.– Mam świadomość, że opinia publiczna negatywnie ocenia takie postępowania, dlatego pragnę wszystkich, którzy poczuli się urażeni, przeprosić. Jednocześnie chciałbym zdecydowanie stwierdzić, że działałem zgodnie z prawem. Dane o tych lotach są dostępne w kilku instytucjach. Towarzyszenie mi przez członków rodziny nie podwyższało w żadnym przypadku kosztów lotów – zapewnił. Status HEAD– Podkreślam, nie był to lot zamawiany specjalnie w tym celu, gdyż po tym jak opuściłem pokład samolotu w Rzeszowie, samolot zgodnie z planem musiał wrócić do Warszawy. Lot ten nie posiadał także statusu HEAD, chcąc jednak rozwiać jakiekolwiek wątpliwości z tym związane postanowiłem wpłacić kwotę pokrywającą pełen koszt lotu, a wyliczoną przez Ministerstwo Obrony Narodowej, to jest 28 tys. zł na Fundusz Modernizacji Sił Zbrojnych – wyjaśnił. Marszałek odniósł się też do częstych lotów rządowymi samolotami. Tłumaczył, że duża liczba lotów była związana z modelem pracy, który przyjął. – Od 12 listopada 2015 roku, kiedy posłowie powierzyli mi funkcję marszałka Sejmu, przyjąłem model pracy, którzy działa nie tylko na forum izby poselskiej, ale także pracuje aktywnie w kraju i za granicą – wskazał.Członkowie klubu parlamentarnego Platforma Obywatelska-Koalicja Obywatelska złożyli wniosek o odwołanie Marka Kuchcińskiego z funkcji marszałka Sejmu. Debata i głosowanie w tej sprawie odbędzie się w najbliższy piątek. Opozycja chce też, aby Najwyższa Izba Kontroli przeprowadziła pilną kontrolę w Kancelarii Sejmu dotyczącą lotów marszałka.",,
"Morawiecki: Już chyba wszyscy w Polsce wiedzą, ile zarobiłem pieniędzy","– Aż boję się przyznać, że czasami lubię zjeść chińszczyznę albo pizzę, bo zostanę zakwalifikowany jak agent wpływów chińskich albo włoskich w Polsce – tak do teorii i spisków zawartych w książce Tomasza Piątka „Morawiecki i jego tajemnice” odnosi się premier Mateusz Morawiecki w wywiadzie dla tygodnika „Sieci”.","Premier był pytany także o inną książkę, napisaną przez byłego rzecznika Banku Zachodniego WBK, która nie trafiła jeszcze do obiegu. – Jest w obu książkach wiele różnych zmanipulowanych fragmentów – zaznacza szef polskiego rządu. Obie książki ukazują się na finiszu kampanii przed wyborami do europarlamentu.Mateusz Morawiecki przyznaje, że zapoznał się z ich fragmentami. Jak ocenia, druga z książek to próba pokazania go jako niedobrego prezesa banku. Szef rządu dementuje też sugestię, że umówił się na dodatkową odprawę, kiedy odchodził z banku w listopadzie 2015 r. „Ani się nie dopominałem, ani nie wziąłem żadnej odprawy. Być może gdybym negocjował jakąś odprawę, to bym otrzymał” – mówi premier. Premier potwierdził informacje, że z żoną mają kilka nieruchomości. Przypomina, przez kilkanaście lat pracował na znaczących stanowiskach w banku, z czego przez 8,5 roku był prezesem jednego z nich. Wcześniej prowadził także firmę i pracował za granicą.– Już chyba wszyscy w Polsce wiedzą, ile zarobiłem pieniędzy. Dużo. Nie prowadziliśmy z żoną wystawnego życia, nie zakopaliśmy tych pieniędzy w ogródku, nie wyprowadziliśmy oszczędności do rajów podatkowych, tylko zainwestowaliśmy w Polsce, w kilka nieruchomości – podkreśla Mateusz Morawiecki.",,
Koło poselskie Wolność i Skuteczni zmienia nazwę. Teraz to Konfederacja,"Konfederacja – to nowa nazwa koła poselskiego Wolność i Skuteczni; do koła dołączyli Robert Winnicki (Ruch Narodowy) i Marek Jakubiak (Federacja dla Rzeczypospolitej). Przewodniczącym koła został Jacek Wilk (KORWiN), który zastąpi na tej funkcji Piotra Liroya-Marca (Skuteczni).","O zmianach na piątkowej konferencji prasowej w Sejmie liderzy KWW Konfederacja KORWiN Braun Liroy Narodowcy. Konfederacja KORWiN Braun Liroy Narodowcy – taką nazwę nosi komitet wyborczy Koalicji Propolskiej do Parlamentu Europejskiego.Poseł Jakub Kulesza (KORWiN) przypomniał, że kilka miesięcy temu założyciele trzyosobowego wówczas koła Wolność i Skuteczni zapowiadali, że „to dopiero początek konsolidacji wszystkich środowisk patriotycznych, niepodległościowych, narodowych i wolnościowych”.Poseł Piotr Liroy-Marzec, który dotychczas był przewodniczącym koła Wolność i Skuteczni, zwrócił uwagę, że Konfederacja wciąż poszerza swoje struktury przed wyborami do Parlamentu Europejskiego i ma „formułę otwartą”.– Więc zapraszamy wszystkie środowiska centrowe, centroprawicowe, które do tej pory jeszcze nie zdecydowały się na rozmowy z nami. Zapraszamy was bardzo serdecznie do rozmów – oświadczył. Zapewnił, że „znajdzie się miejsce dla wszystkich”. – Poszerzenie koła jest dowodem, że łączymy się, a nie dzielimy – dodał.Jacek Wilk, już jako przewodniczący nowego koła, poinformował, że liderzy Konfederacji „wiedzą i mają sygnały” o chęci dołączenia do nich kolejnych posłów. Apelując do potencjalnych wyborców podkreślił, że „nie są zdani na PO-PiS”. – Nie musicie ciągle wybierać mniejszego zła, rośnie Konfederacja, która ma program – i wolnościowy gospodarczo, i nastawiony na silne akcentowanie polskiej niepodległości i suwerenności – zaznaczył.  „Wolna gospodarka, wolny obywatel i ojczyzna” Prezes Ruchu Narodowego, poseł Robert Winnicki podkreślił, że zmiana nazwy klubu i jego poszerzenie, to tylko kolejny krok w działaniach Konfederacji, która „ma ambicje, żeby to koło poselskie prowadzić w kierunku klubu, jeszcze w tej, kończącej się kadencji Sejmu”.Polityk zaapelował też o dołączenie do niego przez „wszelkich patriotycznych, niepodległościowych, narodowych, wolnościowych posłów, którzy są i +męczą się+ w PiS, albo w Kukiz'15”. – Zapraszamy. Zapraszamy do rozmowy, zapraszamy do tego, żebyście z nami również rozmawiali o tym, jak zbudować lepszą Polskę, Polskę, która nie jest rozdarta między wojnę dwóch plemion (PO i PiS) – mówił Winnicki.Założyciel i lider Federacji dla Rzeczypospolitej, poseł Marek Jakubiak podkreślił, że wspólnym mianownikiem konfederatów są trzy wartości: „wolna gospodarka, wolny obywatel i ojczyzna”. Apelował, aby każdy myślący o polityce „rozpoczynał to myślenie od słowa Konfederacja”.– Od nowej nazwy, która pojawia się w życiu politycznym po to, żebyście mieli wybór pomiędzy Prawem i Sprawiedliwością oraz Platformą Obywatelską. Myślę, że to, że potrafimy się łączyć, mimo że do tej pory nikt nie dawał nam żadnych szans, to jednak idąc pod górę, i z tym wiatrem w twarz, staramy się łączyć dla Rzeczypospolitej i dla dobra naszych spraw – powiedział Jakubiak. – Zapraszamy do Konfederacji nowych kolegów z parlamentu - ojczyna, gospodarka i wolny obywatel! – dodał.Odpowiadając na pytanie o kształt list kandydatów Konfederacji do PE, Winnicki stwierdził, że „są już praktycznie w 80-90 proc. gotowe”. – Kosmetyka zaledwie (będzie jeszcze), jeśli chodzi o te listy; w najbliższych dniach, tygodniach, państwo się dowiecie – dodał.",,
Szef sztabu wyborczego PiS: Opozycja nie ma wizji. Tam jest tylko agresja,"– Po stronie opozycji nie ma programu, nie ma wizji, nie ma polemiki, jest tylko agresja – ocenił w sobotę szef sztabu wyborczego PiS Tomasz Poręba. – Dzisiaj pytam Platformy Obywatelskiej: jaki ma pomysł na wybory samorządowe? Jaki macie program? – mówił. Podczas konferencji Poręba przedstawił także spot wyborczy PiS na nadchodzące jesienne wybory.","Szef sztabu podkreślił, że PiS chce podczas wyborów rozmawiać o problemach Polski i „rywalizować na programy”. Jak jednak ocenił, po stronie opozycji „nie ma programu, nie ma wizji, nie ma polemiki”, a jest „agresja, często przechodząca w tę agresję fizyczną”.– Ja dzisiaj pytam Platformy Obywatelskiej: jaki ma pomysł na te wybory, jaki ma program? Jaki ma program dla polskiej wsi? Jaki macie program dla polskiej służby zdrowia? Dla edukacji? Dla polskiej gospodarki? Jaki macie program dla polskiego rozwoju? Co zrobicie z 300 plus, co zrobicie z 500 plus, co zrobicie z Mieszkaniem plus, co wreszcie zrobicie z wiekiem emerytalnym? – pytał Poręba.Jak zaznaczył, PiS „ten program ma”. – Realizujemy go od wielu lat z sukcesami, bo dotrzymujemy słowa, jesteśmy wiarygodni, jesteśmy sprawdzeni w zarządzaniu państwem i podczas najbliższych dni, najbliższych tygodni tej kampanii będziemy przedstawiać kolejne propozycje programowe dla polskiego samorządu – zapowiedział szef sztabu.Dodał również, że w niedzielę podczas wizyty Mateusza Morawieckiego w Sandomierzu zostaną przedstawione kolejne propozycje. – Będziemy prezentować państwu dobry program, bo my mamy właśnie dobry program – zapewnił.Poręba zaapelował też do opozycji, aby – jak mówił – z tą awanturą, z tą agresją, z tymi właśnie zaciśniętymi pięściami, zębami, z tą bijatyką po prostu skończyć”. – PiS chce w tych wyborach być formacją, która będzie składać kolejne propozycje, które – jestem przekonany – przyspieszą rozwój naszego kraju – podkreślił.",,
Rosja: Deputowany zatrzymany na sali obrad,"Rosyjski senator Rauf Araszukow został zatrzymany w środę na sali obrad Rady Federacji, wyższej izby parlamentu Rosji. Reprezentował w niej republikę Karaczajo-Czerkiesji na Kaukazie Północnym. Zatrzymanie ma związek z zabójstwem dokonanym w 2010 roku.","Kilka minut przed zatrzymaniem Rada Federacji zamknęła obrady dla mediów, a wejście na salę odgrodzili funkcjonariusze Federalnej Służby Ochrony. W trakcie tego niejawnego posiedzenia Rada zgodziła się na uchylenie Araszukowowi immunitetu i na jego zatrzymanie.Agencja RIA Nowosti podała, powołując się na źródła, że parlamentarzyście przedstawiono zarzuty dotyczące m.in. zorganizowania grupy przestępczej i zabójstwa dwóch osób.Wcześniej w mediach pojawiły się informacje o zeznaniach trzech osób w sprawie zabójstw na zlecenie dokonanych w 2010 roku w Czerkiesku. Ludzie ci twierdzili, iż Araszukow jest związany z zabójstwem Asłana Żukowa, aktywisty ruchu młodzieżowego Adyge-Chase, oraz ze śmiercią doradcy byłego przywódcy Karaczajo-Czerkiesji Frala Szebzuchowa.32-letni Araszukow zasiadał w Radzie Federacji od 2016 roku. Wcześniej pracował w strukturach Gazpromu w Stawropolu i Karaczajo-Czerkiesji.",,
Monika Płatek: Przy aprobacie Komorowskiego ograniczono pokojowe zgromadzenia,"„Śmierć wrogom ojczyzny” nie jest hasłem, przez które powinno się rozwiązać zgromadzenie – mówiła podczas spotkania towarzyszącego premierze spektaklu „Mein Kampf” prof. Monika Płatek, prawniczka i feministka. – Na życzenie Hanny Gronkiewicz-Waltz i przy aprobacie prezydenta Bronisława Komorowskiego w dużym stopniu ograniczono możliwość organizowania pokojowych zgromadzeń – stwierdziła.","W Teatrze Powszechnym we wtorek odbyło się spotkanie poświęcone tematyce „walki z faszyzmem w kontekście prawnym”. To jedno z cyklu spotkań towarzyszących spektaklowi „Mein Kampf”, którego premierę przewidziano na 23 marca. Sztuka opierać się będzie na książce Adolfa Hitlera o tym samym tytule.W spotkaniu, którego część dotyczyła praw obywatelskich i prowadzenia protestów, uczestniczyli prof. Monika Płatek, wiceprezydent Warszawy Paweł Rabiej oraz Adam Kuczyński. Poprowadził je Dawid Winiarski, znany z antyrządowych protestów. Winiarski pytał Płatek m.in. o to, co uważa o takich hasłach manifestantów, jak „śmierć wrogom ojczyzny”, „precz z Unią Europejską” czy „reżim PiS-owski jest prożydowski”. – Jestem zadowolona, że ja nie byłam tą władzą, która musiała tę decyzję podjąć – oznajmiła. – Mamy przede wszystkim artykuł 57., który mówi, że „każdemu zapewnia się wolność organizowania pokojowych zgromadzeń i uczestniczenia w nich. Ograniczenie tej wolności może określać ustawa” – cytowała Płatek. –  Ustawa, która na życzenie Hanny Gronkiewicz-Waltz i przy aprobacie niestety prezydenta Bronisława Komorowskiego w dużym stopniu ograniczyła możliwość organizowania pokojowych zgromadzeń i moim zdaniem to już było niewłaściwe – dodała. – Generalnie przyzwalam na to, aby rozwiązać takie zgromadzenie w momencie, kiedy mamy do czynienia z naruszeniem porządku prawnego. Ja rozumiem państwa sympatie i to są również moje odczucia, ale trzeba zrozumieć, że gdy dochodzi do korzystania z konstytucyjnych praw i wolności (…). to ich ograniczanie musi być wyjątkowo delikatne i oszczędne – zaznaczała.",,
"Misiło dziękuje PO i Nowoczesnej „za słowa wsparcia, za hejt i groźby”","Tajemniczy wpis posła PO Piotra Misiło. Parlamentarzysta podziękował swojej obecnej partii oraz byłej, Nowoczesnej, za „za słowa wsparcia, za hejt i groźby”. Wpis na Twitterze może mieć związek z nieumieszczeniem go na liście PO-KO w wyborach do Sejmu.","„Szanowni Koledzy i Koleżanki z Platformy i Nowoczesnej, bardzo chciałbym podziękować Wam za słowa wsparcia, za hejt i groźby pod moim i moich bliskich adresem. Wolność człowieka jest czymś najważniejszym i nie zamierzam rezygnować z walki o nią w żadnym kontekście. Dziękuję” – napisał na Twitterze.W ostatnich dniach ponownie zrobiło się głośno o Misile, gdy opublikował w internecie grafikę przedstawiającą kotwicę Polski Walczącej z tęczową flagą w tle. „W 1944 stolicy bronili także geje i lesbijki. Czy się to komuś podoba czy nie. Zrozumcie to wreszcie prawicowi dyletanci” – napisał, uzupełniając całość hasztagiem #ChwałaBohaterom.Na posła wylała się fala krytyki, również ze strony kolegów z PO. Rzecznik partii Jan Grabiec stwierdził, że jego partia „nigdy się nie zgodzi” na łączenie Znaku Polski Walczącej z „symbolami ideowymi czy politycznymi”. – Skandal, który nie powinien mieć miejsca i nie powinno być pana Misiło na listach Platformy – mówił na antenie TVP Info euro poseł Andrzej Halicki.Na ogłoszonej we wtorek przez lidera Platformy Grzegorza Schetynę liście PO-KO do Sejmu w Okręgu 41, obejmującym Szczecin, nie znalazło się nazwisko Misiły.",,
Egipt: Polacy odkryli kościół z połowy IV wieku,"Trójnawowy kościół z poł. IV w, bogato zdobiony kolorowymi polichromiami, znaleźli polscy archeolodzy podczas wykopalisk w okolicach egipskiej Aleksandrii. Zdaniem odkrywców, jest to jedna z najstarszych znanych do tej pory chrześcijańskich świątyń w Egipcie.","Odkrycia dokonano na stanowisku w Marei, które zespół polskich archeologów bada od kilkunastu lat. Znajduje się ono na terenie antycznego miasta, które powstało ponad 2 tys. lat temu. Do najciekawszych znalezisk tego miejsca należy olbrzymia bazylika, która funkcjonowała od V do VIII w.– Pod koniec ostatniego sezonu badawczego pod posadzką bazyliki natknęliśmy się na pozostałości w postaci murów. Okazało się, że były to zewnętrzne ściany jeszcze starszego kościoła – opowiada dr Krzysztof Babraj z Muzeum Archeologicznego w Krakowie, który kierował badaniami bazyliki. Misją działającą pod auspicjami Centrum Archeologii Śródziemnomorskiej UW w Marei szefuje prof. Tomasz Derda z Uniwersytetu Warszawskiego.Okazało się, że kilkukrotnie mniejszy, starszy kościół (miał 24 na 15 m) w całości znajduje się pod zbudowaną później monumentalną bazyliką – ta zawaliła się w wyniku trzęsienia ziemi. Odkryte wśród pozostałości kościoła rozbite naczynia ceramiczne i szklane pochodzą głównie z IV w. Forma wykonania murów również każe naukowcom sądzić, że powstały w połowie tegoż wieku. Z analiz architektonicznych wynika, że w momencie, gdy podjęto decyzję o rozbudowie kościoła, część elementów użyto ponownie w innych miejscach – tak stało się na przykład z niektórymi kolumnami.Wśród odnalezionych naczyń ceramicznych były głównie amfory, które zapewne służyły do przechowywania wina. Zdaniem badaczy te pochodzą spoza Egiptu - m.in. Cypru i Antiochii (obecnie południowa Turcja). Ciemności w kościele rozświetlały niewielkie lampki oliwne, na które również natknęli się badacze. Wśród zabytków znalazły się też potłuczone, miniaturowe flasze, w których znajdowały się pachnidła.– Nasze odkrycie jest ważne również dlatego, że z tego okresu nie znamy w zasadzie żadnych pozostałości po kościołach z sąsiadującej metropolii, Aleksandrii. Teraz wiemy, jak mogły one wyglądać, dlatego tak istotna jest kontynuacja naszych badań, które w obrębie starego kościoła dopiero rozpoczęliśmy – podkreśla dr Babraj.Naukowiec opowiada, że wzorców architektonicznych dla starego kościoła należy doszukiwać się nawet na wyspach greckich i w samej kontynentalnej Grecji. Jednak – w jego ocenie – budowlę wznieśli lokalni mieszkańcy.Marea to miasto portowe założone jeszcze w czasach Aleksandra Wielkiego i rozwijające się od III wieku p.n.e. aż do końca okresu bizantyjskiego w VIII wieku n.e. Był to port, w którym towary z głębi Egiptu, dowożone przez odnogę Nilu i jezioro, były przeładowywane na statki morskie. Naukowcy do dziś jednak spierają się, jak miasto to nazywało się w przeszłości. Być może nosiło nazwę Philoxenite.",,
„Działania KNF były mocno spóźnione”. Minister Ziobro o aferze SKOK-u Wołomin,"Politycy Platformy Obywatelskiej chcą odwołania ministra Zbigniewa Ziobry w związku z zatrzymaniem sześciu urzędników KNF. Zatrzymania dotyczyły afery SKOK Wołomin. – Podejrzanych ws. niedopełnienia obowiązków ws. SKOK Wołomin zatrzymano, by właściwie ich przesłuchać; alternatywą było wezwanie listowne, które wiązało się z ryzykiem, że ustalą wspólną wersję – powiedział w sobotę minister sprawiedliwości, Prokurator Generalny Zbigniew Ziobro w programie „Gość Wiadomości”.","Platforma argumentuje, że zatrzymanie byłego szefa KNF Andrzeja J. oraz jego zastępcy Wojciecha K. ma na celu odwrócenie uwagi od wcześniejszego zatrzymania ostatniego szefa KNF Marka Ch., urzędnika nominowanego przez obecne władze.– My nie stosujemy innych zasad procedowania, zasad procedury karnej, do ludzi w zależności od tego z jakiego obozu politycznego się wywodzą. Wszystkich traktujemy tak samo – podkreślił minister.– Zebrany materiał dowodowy również w przypadku Marka Ch. uzasadniał zastosowanie działań przewidzianych w Kodeksie postępowania karnego w postaci zatrzymania, postawienia mu zarzutów, przesłuchania i tak się stało. Co więcej, w jego przypadku prokuratorzy uznali, że zachodzą przesłanki do wniosku o tymczasowe aresztowanie – wskazał Ziobro.Minister wskazał, że w przypadku zatrzymanych w czwartek przez CBA sześciu byłych urzędników KNF prokuratura nie występowała z wnioskiem o areszt. – Celem prokuratury było doprowadzenie do takiej sytuacji, w której prokurator będzie mógł je jednocześnie przesłuchać, bez możliwości porozumienia się każdej z nich z osobna pomiędzy sobą. Istniało niebezpieczeństwo, że mogą uzgadniać wspólną wersję wydarzeń, a dotyczy to afery z wyprowadzeniem ze SKOK-u Wołomin miliardów złotych – wyjaśnił. Inne standardyZdaniem Ziobry, w przypadku KNF działania prokuratury powinny być prowadzone od dawna. – To postępowanie powinno być wprowadzone wiele lat wcześniej, w okresie rządów Platformy Obywatelskiej, ale tam były inne standardy. Teraz od dwóch lat toczy się śledztwo z mojego polecenia. To śledztwo było bardzo rozległe, wymagało przeprowadzenia mnóstwa czynności – zaznaczył. Ocenił, że działania samego KNF wobec sprawu SKOK-u Wołomin były „mocno spóźnione”.W czwartek rano Andrzej J. i sześcioro innych b. urzędników KNF zostali zatrzymani przez CBA. Wśród zatrzymanych są też: Wojciech K. (były zastępca przewodniczącego KNF), Dariusz T. (były dyrektor Departamentu Bankowości Spółdzielczej i Spółdzielczych Kas Oszczędnościowo Kredytowych UKNF), Zbigniew L. (były zastępca dyrektora), Halina M. (była zastępca dyrektora), Adam O. (były naczelnik) oraz Dorota Ch. (były naczelnik).Zatrzymani zostali doprowadzeni do szczecińskiej prokuratury regionalnej – która prowadzi śledztwo w tej sprawie. Przestępstwo – podała PK – „polegało na tym, że urzędnicy nie zakończyli prowadzonego postępowania administracyjnego sporządzeniem projektu decyzji administracyjnej o ustanowienie zarządcy komisarycznego w SKOK w Wołominie do dnia 22 października 2013 roku; tym samym nie przedłożyli takiego projektu wraz z wnioskiem o ustanowienie zarządcy na posiedzeniu Komisji Nadzoru Finansowego”.",,
"„Gej-bomba. Spuściłbym taką, która morduje gejów”. Znikający wpis znanego dziennikarza","„Gej-bomba. Spuściłbym taką, która morduje tylko gejów. Lesbijki bym oszczędził” – napisał na Twitterze dziennikarz Robert Mazurek podczas wymiany zdań o propagandzie środowisk LGBT. Potem wycofał swój tweet, by ostatecznie zakończyć wątek: „Wszystkich - a zwłaszcza dotkniętych moim wpisem nt ""sposobów walki z tęczową zarazą"" (o to byłem pytany) - serdecznie i szczerze PRZEPRASZAM. Kropka”.","Wpis pojawił się na Twitterze, w dyskusji ze znaną blogerką Kataryną. Wymiana zdań dotyczyła słów abp Marka Jędraszewskiego. Przed kilkoma dniami nazwał on ideologię LGBT „tęczową zarazą”, chcącą „opanować nasze dusze, serca i umysły”. Odpowiadając na skasowany obecnie tweet dziennikarza blogerka zaatakowała duchownego. Zapytała też Mazurka, jak rozumie on termin „ideologia LGBT” oraz jakie są „dopuszczalne środki walki z tęczową zarazą”. „1. Termin rozumiem właściwie. 2. Gej-bomba. Spuściłbym taką, która morduje tylko gejów. Lesbijki bym oszczędził” – odpisał Mazurek. Wpis dziennikarza został szybko usunięty, ale jego screeny żyją już własnym życiem w internecie. Redakcja portalu tvp.info skontaktowała się z Mazurkiem w tej sprawie, z pytaniem, co właściwie miał na myśli publikując taką wypowiedź. Dziennikarz odmówił oficjalnego komentarza. Później odniósł się jednak do sprawy na Twitterze. „Absurdalne pytanie, absurdalna odpowiedź, a dziennikarze (?) i z „Wyborczej”, i z TVP Info już na tropie” – napisał do Kataryny, w nawiązaniu do wymiany zdań. Ostatecznie dziennikarz zdecydował się przeprosić za swój wpis. „Nauczkę mam taką, by nigdy nie używać publicznie sarkazmu, a zwłaszcza języka absurdalnej przesady. To się nie sprawdza zwłaszcza na piśmie” – dodał.",,
"Papież: Kto nie widzi łez ubogich, ten ma serce z kamienia","Papież Franciszek powiedział podczas środowej audiencji generalnej w Watykanie, że ten, kto nie widzi łez ubogich, ma serce z kamienia. Polaków prosił, aby nie zapominali o ludziach żyjących daleko, którzy potrzebują sprawiedliwości i zrozumienia.","– W modlitwie chrześcijanin zanosi do Boga trudności osób, żyjących wokół niego – mówił papież w katechezie na temat modlitwy „Ojcze nasz”. – Jeśli ktoś nie zdaje sobie sprawy z tego, że wokół niego jest wielu ludzi, którzy cierpią; jeśli nie lituje się z powodu łez ubogich; jeżeli jest oswojony ze wszystkim, to znaczy to, że jego serce jest zasuszone; nie – gorzej, jest z kamienia – podkreślił. Franciszek zachęcił wiernych do refleksji: „Czy kiedy modlę się, otwieram się na wołanie tylu osób bliskich i dalekich? A może traktuję modlitwę jako rodzaj znieczulenia, by być spokojniejszym?”. W tym drugim przypadku „jest się ofiarą tragicznego nieporozumienia”, a taka modlitwa – nie byłaby już chrześcijańska – dodał. Papież zwrócił uwagę na to, że w tekście modlitwy „Ojcze nasz” nie ma słowa „ja”, a prośby wypowiadane są w liczbie mnogiej. Jak wyjaśnił, „w dialogu z Bogiem nie ma miejsca na indywidualizm”, nie może być „afiszowania się swoimi problemami, jakbyśmy byli jedynymi cierpiącymi na świecie”.",,
„Taki pouczający pomruk źle się kojarzy w polskiej historii”. Ziobro o dokumencie Komisji Weneckiej,"– Niech nas nikt nie poucza, że jest lepszy, mądrzejszy, że ma bardziej ugruntowane zaplecze cywilizacyjne, kulturowo-prawne. To źle brzmi i źle się kojarzy. To są akcenty obrażające nas, Polaków. (…) Są kraje, w których sędziów powołują przedstawiciele parlamentu albo nawet władzy wykonawczej, ale im wolno. Nam, Polakom, nie wolno – powiedział Zbigniew Ziobro.  Minister sprawiedliwości odniósł się w ten sposób do dokumentu Komisji Weneckiej, który nazwał „parodią opinii”.","– Taki pouczający pomruk źle się kojarzy w polskiej historii. Jest niegodny ludzi, którzy mają się za Europejczyków i my jako Polacy nigdy nie powinniśmy pozwolić, by nas w ten sposób traktowano – mówił Ziobro. Minister ocenił, że zachowanie opozycji jest nie do przyjęcia. W jego opinii, jej przedstawiciele przyjmują „neokolonialne myślenie ze strony części państw UE, traktujących Polskę i Polaków protekcjonalnie”.  – Niech nas nikt nie poucza, że jest lepszy, mądrzejszy, że ma bardziej ugruntowane zaplecze cywilizacyjne, kulturowo-prawne. To źle brzmi i źle się kojarzy. To są akcenty obrażające nas, Polaków. Nigdy nie przyjmiemy takiej narracji. Nie przyjmiemy narracji, która jest widoczna w tzw. dokumencie przedstawionym przez nieformalne gremium, powołujące się na legitymację Komisji Weneckiej – powiedział Ziobro, dodając, że dokument „można nazwać parodią opinii Komisji Weneckiej, trudno bowiem go traktować poważnie i formalnie”.  – Są kraje, w których sędziów powołują przedstawiciele parlamentu albo nawet władzy wykonawczej, ale im wolno. Nam, Polakom, nie wolno. Chciałbym wszystkim tym mędrcom, pyszałkom, którzy przyjeżdżają tu z nadęciem do Polski, nawet gdyby nie towarzyszył im Rosjanin, przedstawiciel pana Putina (powiedzieć, że – red.), tego rodzaju tony obraźliwe nigdy nie zostaną przez Polskę zaakceptowane. Polska w swojej historii zawsze odpowiadała spokojnie i konsekwentnie wobec tych wszystkich, którzy w sposób pogardliwy chcą nas traktować – mówił minister.",,
Jarosław Kaczyński: Przyjęcie euro byłoby potężnym uderzeniem w polską gospodarkę,"Przyjęcie w najbliższym czasie euro byłoby potężnym uderzeniem w polską gospodarkę – powiedział na antenie TVP Info Jarosław Kaczyński. Prezes PiS podkreślił, że musimy zrównać się poziomem gospodarczym z Niemcami. – My się rozwijamy wyraźnie szybciej niż Niemcy, nadrabiamy tę różnice, ale to jest jeszcze długa droga – oznajmił.","W sobotę w Lublinie odbyła się konwencja PiS, której głównym tematem było euro.W rozmowie z TVP3 Lublin Jarosław Kaczyński podkreślił, że chodzi obecnie przede wszystkim o ochronę interesów gospodarczych Polski w skali makro i mikro. – W skali makro to znaczy w skali całego kraju, a w skali mikro, to znaczy w skali gospodarstwa domowego – zauważył.– W tej chwili, albo w najbliższym czasie, przyjmowanie euro to byłoby potężne szokowe uderzenie w polska gospodarską i szokowe uderzenia w gospodarstwa domowe – oznajmił prezes PiS.Zaznaczył, że musimy z wprowadzeniem euro zaczekać wiele lat. – Po prostu musimy zrównać się (…) poziomem, nawet nie ze średnią UE, bo to jest za mało, ale z Niemcami – powiedział. – Ona któregoś dnia, ze względu na traktat akcesyjny, musi stać się aktualna, ale czy to będzie za 15, 20 czy 25 lat to jeszcze zobaczymy – powiedział.Dodał, że chciałby, żeby nastąpiło to jak najszybciej. – Chciałbym, żeby Polska się bardzo szybko rozwijała, żeby ten dystans był szybo niwelowany – zaznaczył prezes PiS.– Dzisiaj musimy pilnować interesu polskiej gospodarki i interesu polskich gospodarstw domowych, czyli po prostu interesu kieszeni polaków – powiedział i podkreślił, że „to jest w te chwili najważniejsze”.Jarosław Kaczyński wspomniał także słowa Mateusza Morawieckiego. – Pan premier mówił, że nawet taki kraj jak Finlandia, który jest naprawdę silny gospodarczo, jednak na euro bardzo mocno stracił – zauważył.",,
"Rafalska: Część KE za głosowała za „trzynastką”, żeby się Polakom nie narazić","Jak się jest totalną opozycją, która z góry krytykuje wszystkie projekty przedstawione przez PiS, to nie dostrzega się, że są to projekty (Emerytura Plus) adresowane do ludzi – oceniła w programie „Minęła 20” minister rodziny, pracy i polityki społecznej Elżbieta Rafalska. Szefowa resortu podkreśliła, że z obawy, „żeby się zbytnio Polakom nie narazić”, część Koalicji Europejskiej zagłosowała za tym projektem.","Sejm uchwalił ustawę o dodatkowym świadczeniu emerytalnym. Do tak zwanej trzynastej emerytury uprawnionych jest 9,8 mln emerytów i rencistów. Wyniesie ona 1,1 tys. zł brutto. To oznacza, że do rąk emerytów i rencistów trafi 888 zł. Koszt realizacji ustawy wyniesie 10,8 mld zł.Za uchwaleniem ustawy głosowało 396 posłów, trzech było przeciw, a 19 wstrzymało się od głosu. Świadczenie ma być wypłacone osobom pobierającym: emerytury i renty w systemie powszechnym, emerytury i renty rolników, służb mundurowych, emerytury pomostowe, świadczenia i zasiłki przedemerytalne, renty socjalne, nauczycielskie świadczenia kompensacyjne oraz renty inwalidów wojennych i wojskowych. Trzynastą emeryturę otrzymają także osoby pobierające rodzicielskie świadczenie uzupełniające, czyli tzw. matczyną emeryturę (jeśli 30 kwietnia będą miały już przyznane prawo do tego świadczenia).",,
„Kryzys oddał władzę Rajoyowi”,"Zwycięstwo prawicowej Partii Ludowej (PP) na czele z Mariano Rajoyem w niedzielnych wyborach parlamentarnych w Hiszpanii i historyczna porażka socjalistycznego ugrupowania PSOE, to w poniedziałek najważniejszy temat wszystkich hiszpańskich dzienników.","„El Pais” publikuje zdjęcie zwycięskiego Rajoya z podpisem „Kryzys oddałwładzę Rajoyowi. Hiszpania powierza pełnię władzy PP a socjaliści ponosząnajwiększą porażkę w historii”. Liberalno-lewicowy dziennik podkreśla fakt, że porażka socjalistówprzyczyniła się do wzmocnienia pozycji Zjednoczonej Lewicy (IU) i ZwiązkuPostęp i Demokracja. Rząd PP będzie miał opozycję mniejszościową ipodzieloną. Zwraca też uwagę, że swoją reprezentację parlamentarną będą miały partie skrajnie nacjonalistyczne z Kraju Basków i Katalonii. Podkreśla konieczność przyspieszenia procedur powołania nowego gabinetu. Rajoy musi niezwłocznie powołać ministrów finansów i gospodarki, by jak najszybciej rozpocząć rozmowy z UE o walce z kryzysem - pisze „El Pais”.„Mandat na zmianę” – tak zatytułował w poniedziałek swoją okładkę liberalnydziennik „El Mundo”. Komentuje zwycięstwo Rajoya i podkreślając, że liderludowców ma całkowicie wolną rękę co do sposobu wyciągania kraju z kryzysu.Dziennik „ABC” pisze: „historyczne zwycięstwo i olbrzymia odpowiedzialność.Hiszpania oddaje swoją przyszłość w ręce Rajoya. Wynik 186 mandatów daje PPdrugą w historii większość absolutną w Kortezach”. Poza tym ten konserwatywny dziennik zaznacza, że Hiszpanie wybrali najbardziej pluralistyczny parlament w historii; będzie w nim 13 partii.Kataloński dziennik „La Vangaurdia” pisze: „Premier z większością absolutną, wielkie rozczarowanie socjalistów i sukces katalońskiego ugrupowania Konwergencja i Związek (CiU), która uzyskała 16 mandatów”. Centrolewicowy dziennik „El Periodico” tytułuje swoją okładkę „W rękachRajoya” i komentuje zapowiedzi kandydata na nowego premiera o  rządzeniu wewspółpracy ze wszystkimi ugrupowaniami parlamentarnymi i zamiarze zjednaniasobie przywódców europejskich. „Publico” – tytułuje informację z zwycięstwie wyborczym konserwatystów:– Absolutna prawica, socjalistyczna klęska. Akcentuje, że PP wygrała wybory z 16-procentową przewagą nad PSOE, a Rajoy osiągnął lepszy wynik niż jego poprzednik Aznar w 2000 r. Najgorszy w ciągu 34 lat hiszpańskiej demokracji rezultat socjalistów stawia ich przed koniecznością wprowadzenia głębokich reform wewnątrzpartyjnych.Ekonomiczny dziennik „Cinco Dias” pisze: „Cała władza dla Rajoya”. Podkreśla, że wyborczy triumf PP oddaje w jej ręce kontrolę nie tylko nad budżetem centralnym, ale też nadzór nad budżetami regionalnymi i lokalnymi. Natomiast drugi dziennik gospodarczy „Expansion” pisząc o wielkim sukcesie PP podkreśla czekające kraj reformy.",,
Wassermann o wyroku ws. Amber Gold: Oczekiwałam maksymalnego wymiaru kary,"To jedyny możliwy wyrok, jaki mógł zapaść; na pewno jest to ważny dzień dla wszystkich pokrzywdzonych – powiedziała w środę przewodnicząca sejmowej komisji śledczej ds. Amber Gold Małgorzata Wassermann (PiS) o zapadłym kilkanaście minut wcześniej orzeczeniu gdańskiego sądu ws. szefów tej spółki.","Sąd Okręgowy w Gdańsku na łączną karę 15 lat więzienia skazał Marcina P. – b. szefa Amber Gold. Jego żonie Katarzynie P. sąd wymierzył łączną karę 12 i pół roku więzienia. Poza tym sąd orzekł wobec obojga zakaz prowadzenia działalności gospodarczej na okres 10 lat, kary grzywny – 159 tys. zł i 135 tys. zł – oraz obowiązek naprawienia szkody.– To jedyny możliwy wyrok, jaki w zasadzie mógł zapaść. Wiem, że prokuratura chciała 25 lat pozbawienia wolności. Pewnie zapoznając się z motywami pisemnego uzasadnienia wyroku będzie podejmowała decyzję, czy w tym zakresie składać apelację – powiedziała dziennikarzom w Sejmie Wassermann.Jak podkreśliła „na pewno jest to ważny dzień dla wszystkich pokrzywdzonych, tym bardziej, iż sąd zasądził obowiązek naprawienia szkody w stosunku do osób, których nazwiska odczytywał przez kilka miesięcy”.",,
Lider armeńskiej opozycji: Ogłaszam początek aksamitnej rewolucji,"Lider opozycyjnego liberalnego bloku Elk (Droga Wyjścia), deputowany parlamentu Armenii Nikol Paszynian ogłosił, występując na wiecu w centrum Erywania, początek aksamitnej rewolucji. W kraju od piątku trwają protesty przeciwko nowemu premierowi. – Teraz i tutaj ogłaszam początek narodowej, pokojowej, aksamitnej rewolucji – mówił Paszynian.","– W miastach Giumri, Iczewan, Kapan i Mecamor protestujący blokują ulice i międzynarodowe trasy. Ludzie nie idą do pracy, zaczęły się masowe strajki – kontynuował.             Opozycjonista zaapelował, by wszyscy wyszli na ulice, sparaliżowali działalność urzędów i zorganizowali siedzący protest. Demonstrujący blokują wejścia do budynków m.in. prokuratury generalnej, sądu kasacyjnego, banku centralnego.             W parlamencie Armenii trwa nadzwyczajne posiedzenie, na którym wybrany będzie nowy premier kraju. Jedynym kandydatem na to stanowisko jest były prezydent Armenii Serż Sarkisjan.         Zwolennicy Paszyniana od 13 kwietnia blokują ruch w stolicy. W poniedziałek doszło do starć między demonstrującymi i policjantami. Kilkadziesiąt osób, w tym Paszynian, zostało rannych. We wtorek policja zatrzymała w Erywaniu ok. 30 demonstrujących. Służby zaapelowały o zakończenie akcji i zapowiedziały podjęcie nadzwyczajnych środków.             W grudniu 2015 r. w Armenii odbyło się referendum, na mocy którego prezydent został pozbawiony prawa wetowania ustaw, będzie piastował urząd tylko przez jedną kadencję, a jego władza będzie miała charakter głównie ceremonialny. Najważniejsze uprawnienia znajdą się w rękach premiera. Nowy prezydent Armen Sarkisjan (niespokrewniony z byłym szefem państwa) został zaprzysiężony 9 kwietnia.",,
Minister o losie Polaków po brexicie: Ich sytuacja prawna jest w pełni zabezpieczona,"Prawa nabyte Polaków w Wielkiej Brytanii są w pełni gwarantowane umową międzynarodowa, to są twarde gwarancje. Sytuacja prawna Polaków jest w pełni zabezpieczona – powiedział Konrad Szymański, minister ds. europejskich w Kancelarii Premiera.","O północy czasu kontynentalnego z 31 stycznia na 1 lutego Wielka Brytania przestanie być oficjalnie członkiem Unii Europejskiej. Brexit będzie pierwszym przypadkiem wystąpienia któregoś z państw członkowskich UE.  Wydarzenie komentował w Radiu ZET minister Konrad Szymański. Jak wskazał, jest to „zdarzenie negatywne dla UE, ponieważ odchodzi kraj, który ma ważną rolę w globalnej architekturze handlu i bezpieczeństwa”.   Jak tłumaczył, to wydarzenie będzie wpływało na wewnętrzną równowagę w UE. – To bogaty płatnik, to ma konkretne konsekwencje. Wielka Brytania była odpowiedzialna za około 80 mld wpłat; to utrudni negocjacje finansowe – dodał.  Minister Szymański wyraził też opinię, że „Rosja, obserwując rozwój wypadków, jest zainteresowana dekompozycją” Unii Europejskiej. Zaznaczył też, że „nie powinniśmy patrzeć na brexit jako na koniec”. – UE nie jest jedyną platformą współpracy, jest też NATO i tutaj się nic nie zmienia. Myślę, że rola współpracy w ramach NATO się zwiększy. Wileka Brytania pozostanie kluczowym partnerem NATO i UE, nowa umowa to zabezpieczy – powiedział. – Nie powinniśmy patrzeć na brexit jako na koniec wszelkich relacji, wręcz przeciwnie. Intencją Wielkiej Brytanii jest opuszczenie UE ale nie Europy, to będzie miało konsekwencje dla współpracy – wskazał.",,
PiS planuje kolejny wielki marsz,"Prawo i Sprawiedliwość organizuje kolejny marsz podobny do tego, który pod koniec września kroczył ulicami Warszawy. Partia Jarosława Kaczyńskiego chce, by frekwencja była jeszcze większa, więc organizuje go z półrocznym wyprzedzeniem. Marsz ma odbyć się na przełomie kwietnia i maja. Podobnie, jak poprzednie, ma wyrażać poparcie dla Telewizji Trwam – dowiedział się portal tvp.info.",,,
Donald Trump już w Brukseli. Prezydent USA stawia na wzmocnienie NATO,"Prezydent USA Donald Trump przybył we wtorek wieczorem do Brukseli, by wziąć udział w rozpoczynającym się tam w środę dwudniowym szczycie NATO. Po jego zakończeniu odwiedzi jeszcze Wielką Brytanię oraz spotka się w Helsinkach z prezydentem Rosji Władimirem Putinem.","Przed odlotem z Waszyngtonu Trump powiedział dziennikarzom, że Sojusz „oczywiście pomaga im znacznie więcej niż nam”, mając na myśli państwa europejskie, które wydają na obronę proporcjonalnie mniej niż USA.Podczas lotu prezydent umieścił na Twitterze wpis zapowiadający możliwość egzekwowania od tych krajów istniejących jego zdaniem zaległości z lat ubiegłych. „Wiele państw NATO, które oczekują od nas obrony, nie tylko nie wypełnia swego zobowiązania, by przeznaczać na cele wojskowe 2 proc. PKB (co jest niewiele), ale także od wielu lat zalega z płatnościami, których nie zrealizowały. Czy wynagrodzą to Stanom Zjednoczonym?” – napisał Trump. W nieco późniejszym wpisie zarzucił Unii Europejskiej, że mimo znacznej nadwyżki w handlu z USA chce, by zapewniały jej one „ochoczą ochronę w ramach NATO i uprzejmie za to płaciły”.",,
Byli więźniowie niemieckich obozów na rocznicy wyzwolenia Auschwitz,"Kilkudziesięcioro byłych więźniów niemieckich obozów potwierdziło już udział w obchodach 74. rocznicy wyzwolenia KL Auschwitz, które odbędą się 27 stycznia – poinformował rzecznik Muzeum Auschwitz Bartosz Bartyzel. Główne obchody rozpoczną się o 27 stycznia.","Rzecznik przypomniał, że wizualnym symbolem uroczystości rocznicowych będzie praca byłego więźnia Jerzego Adama Brandhubera „Przybycie transportu na rampę”. To rysunek ołówkiem, na którym autor ukazał wjeżdżający na rampę wewnątrz obozu transport. Przy torach na przywiezionych oczekują już esesmani, którzy przeprowadzą selekcję. Rysunek nawiązuje do przypadających w 2019 r. rocznic. 75 lat temu Niemcy uruchomili wewnątrz obozu Auschwitz II-Birkenau bocznicę kolejową wraz z rampą wyładowczą, która docierała niemal do komór gazowych i krematoriów II i III. Od połowy maja 1944 r. przyjeżdżały tam transporty Żydów kierowanych na natychmiastową Zagładę, m.in. z Węgier, gett Litzmannstadt i Theresienstadt. Tam też zatrzymywały się transporty Polaków z powstańczej Warszawy. Główne obchody 74. rocznicy wyzwolenia rozpoczną się o 27 stycznia o godz. 12.30 w budynku tzw. „Sauny” w byłym Auschwitz II-Birkenau. Półtorej godziny później odbędzie się ceremonia upamiętniająca przy Pomniku Ofiar, który znajduje się między ruinami dwóch największych krematoriów obozowych. Tam zostaną zmówione modlitwy w intencji wszystkich zgładzonych. Honorowy patronat nad obchodami objął Prezydent RP Andrzej Duda.",,
Mołdawia żąda wycofania rosyjskich wojsk z Naddniestrza,"Premier Mołdawii zażądał wycofania rosyjskich wojsk z terytorium swojego kraju. Uczestniczący w obradach na XI Kijowskim Forum Bezpieczeństwa przywódca oświadczył, że „jest w stanie porozumieć się z Ukrainą na temat utworzenia korytarza, który by to umożliwił”.","– Domagamy się wycofania rosyjskich wojsk z terytorium Mołdawii oraz transformacji trwających obecnie operacji w Naddniestrzu w cywilną misję z mandatem międzynarodowym. Jesteśmy przekonani, że pozwoli to na założenie fundamentu dla rozwiązania konfliktu wokół Naddniestrza drogą negocjacji – oświadczył premier Mołdawii Paweł Filip podczas swojego wystąpienia na XI Kijowskim Forum Bezpieczeństwa.Filip przypomniał, że przedstawiciele Rosji twierdzą, iż w związku z sytuacją na Ukrainie nie mają możliwości wywiezienia broni z magazynów w Naddniestrzu. – Przekonywałem, że mamy wystarczająco wiele argumentów, które pozwolą skłonić naszych ukraińskich przyjaciół do utworzenia korytarza, którym można wywieźć uzbrojenie i wyposażenie wojskowe, przechowywane w Naddniestrzu –  podkreślił szef mołdawskiego rządu. Ukraina już półtora roku temu ogłosiła, że jest gotowa wyznaczyć „zielony korytarz” na potrzeby ewakuacji rosyjskich wojsk z Naddniestrza.",,
Wójcik o agresji w kołobrzeskiej szkole: Osobiście będę interweniował,"– Jeżeli dyrekcja ma wątpliwość, co robić w tej sytuacji, to niech napisze do mnie pismo albo wyśle do ministerstwa sprawiedliwości e-maila. I osobiście będę interweniował w tej sprawie – zapowiedział w TVP Info Michał Wójcik, wiceminister sprawiedliwości. To jego reakcja na informacje z jednej z podstawówek w Kołobrzegu, gdzie rodzice w obawie przed agresywnym uczniem nie wysyłają swoich dzieci do szkoły.","O sprawie informował kilka dni temu „Teleexpress”. Rodzice uczniów czwartej klasy szkoły podstawowej numer 4 w Kołobrzegu przestali posyłać dzieci na zajęcia z obawy przed jednym z uczniów, który, jak twierdzą, terroryzuje pozostałych.  Michał Wójcik stwierdził w TVP Info, że ta sprawa już dawno powinna być w sądzie rodzinnym. Jego zdaniem taka sytuacja jest niedopuszczalna. – Żeby być pewnym, że tam dochodzi do takich sytuacji, sprawa powinna trafić do sądu rodzinnego i sąd to ustali – wyjaśnił. Okazuje się, że sąd rodziny zajął się tą sytuacją, ale to nie rozwiązało problemu.  – Bardzo chętnie zajmę się tą sprawą, zobaczę czy przeszła przez resort sprawiedliwości – wskazał wiceszef ministerstwa.",,
"Zmarła Irena Dziedzic, autorka programu „Tele-Echo”","W poniedziałek, 14 stycznia odbędzie się w podwarszawskich Laskach pogrzeb Ireny Dziedzic. Dziennikarka zmarła 5 listopada ubiegłego roku – poinformowano w sobotę na stronie kwartalnika „Więź”. Irena Dziedzic jako jedna z pierwszych osób w powojennej Polsce zdobyła tatus gwiazdy małego ekranu. Prowadzony przez nią program „Tele-Echo”, uznawany za pierwszy w kraju talk-show, nadawano w TVP przez 25 lat.","„Pogrzeb odbędzie się w poniedziałek, 14 stycznia, o godz. 13.00 w Laskach. Msza zostanie odprawiona w drewnianej kaplicy sióstr franciszkanek pw. Matki Bożej Anielskiej. Następnie Irena Dziedzic zostanie pochowana na słynnym, pięknym i kameralnym cmentarzu w Laskach. W lesie” – napisał redaktor kwartalnika ks. Andrzej Luter. Poinformował, że dziennikarka zmarła 5 listopada 2018 roku w wieku 93 lat.Irena Dziedzic urodziła się 20 czerwca 1925 r. w Kołomyi (dziś Ukraina). Przed II wojną światową była uczennicą żeńskiej szkoły podstawowej, wychowanką w internacie ss. Felicjanek we Lwowie. Maturę zdała eksternistycznie w Krakowie.Pracę zawodową rozpoczęła w 1946 r. w „Echu Krakowa” (najpierw jako maszynistka, potem reporterka), później zatrudniła się na krótko we wrocławskim „Słowie Polskim”. Od 1948 r. pracowała w Warszawie, początkowo jako depeszowiec w „Głosie Ludu”, a następnie w „Expressie Wieczornym”. Od 1952 r. pracowała w Polskim Radiu. W 1956 r. pojawiła się w TVP, gdzie przez 25 lat (do kwietnia 1981 r.) tworzyła i prowadziła program publicystyczno-rozrywkowy „Tele-Echo”. W 806 edycjach programu wzięło udział ponad dwanaście tysięcy osób. Byli wśród nich najwybitniejsi przedstawiciele świata kultury, znani dziennikarze, sportowcy, ale także np. jubilaci pożycia małżeńskiego. Dziedzic wspominała na swoim blogu, że pomysł „Tele-Echa” przywiozła z zagranicy Mira Michałowska – pisarka, dziennikarka, satyryk i tłumaczka. „We francuskiej telewizji +chodził+ wówczas codzienny program (lokalny, w rodzaju naszego późniejszego +Kuriera Warszawskiego+), pod nazwą Tele-Paris” – wspominała na blogu Dziedzic.                                                    „Tele–Echo”, rok 1959; program prowadzi: Irena Dziedzic (fot. TVP) Do anegdoty – jak pisała Dziedzic – przeszedł argument, w którym Michałowska przekonywała ją do prowadzenia programu: „Nie denerwuj się, tego i tak nikt nie będzie oglądał”.  Audycja miała charakter publicystyczno-rozrywkowy i przez niektórych uznana została za prekursorską w polskich warunkach formę typu „talk-show”. Początkowo program był emitowany z kawiarni, gdzie zaproszeni goście rozmawiali z dziennikarką przy kawie lub kieliszku wina. Do stolika przysiadali się ówcześni celebryci. Ostatecznie Tele-Echo znalazło swoje miejsce w studiu telewizyjnym.                                                    Doświadczalny Ośrodek Telewizyjny; Irena Dziedzic w 1958 r. (fot. TVP) W 2006 r., gdy media wymieniły jej nazwisko wśród dziennikarzy, którzy w czasach PRL mieli być tajnymi współpracownikami SB, wystąpiła o autolustrację. W 2013 r. Sąd Apelacyjny prawomocnie uznał, że nie była kłamcą lustracyjnym. – Są jeszcze sędziowie w Warszawie – skomentowała Dziedzic ten wyrok. W 2014 roku Sąd Najwyższy potwierdził wyrok SA, oddalając kasację prokuratora generalnego. Według IPN w latach 1958-66 Dziedzic była agentką kontrwywiadu MSW jako TW „Marlena”. Ona sama opowiadała o nachodzeniu jej przez SB, utrudnianiu pracy zawodowej i fabrykowaniu akt. Uważała siebie za ofiarę tajnych służb, a sprawa jej rzekomej współpracy miała być zemstą wysokiego oficera służb za to, że w latach 50. – jak przekonywała – nie chciała z nim zatańczyć.",,
Kanadyjczycy nie widzą szans dla CETA. Na drodze stanęła Walonia,"Chrystia Freeland, kanadyjska minister handlu międzynarodowego uważa, że nie ma obecnie szans na podpisanie porozumienia Kanada-UE o wolnym handlu (CETA). Powiedziała o tym w piątek w Brukseli, informując o bezowocnym zakończeniu rozmów z Walonią ws. CETA.","– Wydaje się oczywiste, dla mnie i dla Kanady, że Unia Europejska nie jest obecnie w stanie zawrzeć układu międzynarodowego nawet z takim krajem jak Kanada – oświadczyła Freeland w przesłaniu wideo nadanym przez telewizję VTR. Poinformowała, że wraca do Kanady.Belgijski region Walonia sprzeciwia się CETA, a rząd federalny Belgii potrzebuje zgody regionów i wspólnot językowych kraju, by podpisać umowę między Unią a Kanadą. Sprzeciw liczącej nieco ponad 3 mln mieszkańców francuskojęzycznej Walonii grozi fiaskiem umowy, bowiem państwa UE muszą jednomyślnie dać zgodę na podpisanie przez Unię porozumienia z Kanadą. Wynegocjowane w 2014 r. Całościowe Gospodarcze i Handlowe Porozumienie UE-Kanada (CETA) proponuje zniesienie niemal wszystkich ceł i barier pozataryfowych oraz liberalizację handlu usługami między Unią Europejską a Kanadą. Tymczasowe stosowanie umowy, na które mają się zgodzić państwa UE, ma dotyczyć relacji handlowych. Do czasu zatwierdzenia przez wszystkie kraje członkowskie zawieszona będzie inwestycyjna część porozumienia.Umowa budzi spore kontrowersje i protesty niektórych środowisk, obawiających się osłabienia praw pracowniczych, standardów ochrony środowiska i bezpieczeństwa żywności czy też wzmocnienia wpływów wielkich korporacji.",,
"Kierunek Czarzastego, loty Tuska, wojna Wałęsy","To nie był dobry tydzień dla Razem i Wiosny, które muszą iść na wybory jako SLD. Kiepsko ma się również PSL i jego nowy antysystemowy sojusznik Paweł Kukiz. Wydarzeniem tygodnia była defilada „Wierni Polsce”, która odbyła się w tym roku w Katowicach. Wojska na ulicach stolicy Górnego Śląska być może przestraszył się Lech Wałęsa, bo zaczął mówić o wojnie.","Sobota. Cyrylica sponsorowana? W sobotę pod hasłem „Płock napędza równość!” przyjechał do tego miasta po raz pierwszy marsz równości. Marszowi towarzyszyło kilka kontrmanifestacji, w tym spektakularne wystąpienie piętnastoletniego Jakuba Baryły. Zdjęcia Jakuba z krzyżem w ręku próbującego zatrzymać maszerującą na Płock równość obiegły niemal cały świat. Wśród maszerujących przywiezionych kilkoma autokarami z różnych miast był Aleks Polak, aktywista który miał na sobie przypinkę z tekstem „Je*** PiS”. Z aktywistą chętnie fotografowali się wizytujący ciemną prowincję politycy lewicy, m.in. Joanna Scheuring-Wielgus, która opublikowała swoje zdjęcie na portalu społecznościowym. Ważną informacją, jest fakt, ze przypinka była zapisana cyrylicą. Czy była sponsorowana przez naszego potężnego sąsiada – nie wiadomo, ale bez wątpienia związki lewicy z Moskwą mają długą i bogatą tradycję.Niedziela. Kaczyński w hełmie strażackimDo tych więzi opozycji z tradycją nawiązał też prezes PiS Jarosław Kaczyński podczas pikniku rodzinnego w Zbuczynie:  – (...) otóż w Polsce są tacy i oni przez wiele lat rządzili, ostatnio przez 8 lat, którzy wyznają starą koncepcję, zrodzoną jeszcze w Związku Sowieckim – że rozwój powinien odbywać się kosztem wsi (...) istota jest taka, że rozwijać się mają wielkie miasta, a mniejsze, w szczególności wieś, ma płacić i czekać, aż przyjdzie taki moment, że ten rozwój się rozszerzy. Podczas pikniku lider PiS otrzymał hełm strażacki, który przymierzył przed kamerami… i zasalutował.  Mniej zabawnie było w niedzielę w Warszawie, gdzie odbywały się obchody 75. rocznicy powstania Brygady Świętokrzyskiej NSZ. Była to największa formacja zbrojna NSZ, walczyła zarówno z Niemcami, jak i komunistami, za co ich mentalni spadkobiercy ostatni powtarzają po dziś dzień czarną legendę o współpracy Brygady z hitlerowcami i mordowaniu przez nią ludności pochodzenia żydowskiego. Paradoksalnie to właśnie żołnierze Brygady Świętokrzyskiej wyzwolili kobiecy obóz koncentracyjny w Holiszowie, uwalniając m.in. 200 Żydówek. Nie ziści się koncepcja PO by włączyć w wybory do parlamentu samorządowców. Z uczestnictwa w sztabie wyborczym zrezygnowała niedawno prezydent Łodzi Hanna Zdanowska, a w niedzielę dowiedzieliśmy, że liderem listy POKO w Rzeszowie nie będzie prezydent tego miasta Tadeusz Ferenc. Poniedziałek. Kukiz daje spokój JOW-omWiosna Razem z SLD – tak mógłby się nazywać komitet wyborczy, ale Sojusz Lewicy Demokratycznej w ostatniej chwili chciał, by komitet wyborczy startował pod nazwą „Lewica”. Nawet zamówili sobie z tej okazji nowe logo. Plany pokrzyżowała Państwowa Komisja Wyborcza, która uznała, że z przyczyn formalnych SLD może startować tylko jako SLD. I teraz wszyscy działacze Wiosny i Razem będą po prostu kandydatami z list SLD. Kto by się próbował z tego śmiać, niech wspomni na Pawła Kukiza, który startuje z list PSL. Kukiz w ogóle przeżywa zły czas, w poniedziałek ujawniono w sieci making of jego wywiadu dla jednego z kanałów YT. – Co wyście się tak z tymi JOW-ami uparli, powiedz mi? – pytał w materiale Paweł Kukiz. „Trwaj w tym temacie cały czas, to nas wp******ą, rozumiesz? Trwaj w tym dalej” – mówił polityk. Dla tych, którzy pamiętają Pawła Kukiza sprzed jego sojuszu z PSL nagranie z pewnością było szokiem, bo JOW-y to był sztandarowy projekt antysystemowego ruchu Kukiz’15. Nagranie pokazuje, że dla Kukiza JOW-y to tylko niewygodne już dzisiaj hasło, które wręcz przeszkadza uprawiać politykę. A już na pewno nie pomoże w relacji z jego nowym partnerem – Polskim Stronnictwem Ludowym. Materiał wideo to przysłowiowy gwóźdź do trumny polityka, który zdobył zaufanie swoich wyborców jako niepokorny antysystemowiec.  Wtorek. Czarzasty za właściwym kierunkiemNie pocieszy Pawła Kukiza sondaż opublikowany we wtorek przez TVN i TVN24. Według pracowni Kantar PSL z Kukiz’15 cieszy się poparciem 4 proc. wyborców. Taki wynik nie daje szans na wejście do parlamentu. W sondażu na pierwszym miejscu jest Prawo i Sprawiedliwość z wynikiem 44 proc. poparcia. Radosław Sikorski z właściwym sobie wdziękiem obraził wyborców komentując wyniki sondażu na antenie TVN: - Dla ludu PiS-owskiego transfery socjalne są najważniejsze, wszystko inne jest drugorzędne – powiedział europoseł Platformy Obywatelskiej. Bardzo głęboka refleksja – cztery lata wysiłku intelektualnego byłego ministra przyniosły tak przenikliwą analizę porażek PO. Włodzimierz Czarzasty rozwiewa wątpliwości, co do tego, czy SLD jest już równie progresywne, co startujący z jego list działacze Razem i Wiosny. Zapytany przez „Rzeczpospolitą” o kwestie LGBT zadeklarował, że „Lewica jest za małżeństwami homoseksualnymi”.  Pytany o zalegalizowanie adopcji dzieci przez małżeństwa homoseksualne, oznajmił, że „to właściwy kierunek”. Środa. Kto się boi PO? Prezydent Andrzej Duda powołał Mariusza Kamińskiego na stanowisko ministra spraw wewnętrznych i administracji. Minister Kamiński będzie łączył tę funkcję z funkcją koordynatora służb specjalnych. Zmiany w rządzie wynikają z powołania Elżbiety Witek na stanowisko marszałka Sejmu. Z badania IBRiS przeprowadzonego dla „Faktu” wynika, że aż 100 proc. ankietowanych rolników boi się powrotu PO do władzy. Platformy Obywatelskiej boi się również 46 proc. emerytów, 40 proc. gospodyń domowych i 18 proc. osób prowadzących działalność gospodarczą. Drugiej kadencji PiS wśród ankietowanych obawia się 72 proc. prowadzących działalność gospodarczą, 37 proc. emerytów i 32 proc. gospodyń domowych. Czy obawy przedsiębiorców są uzasadnione?  Tego samego dnia premier Mateusz Morawiecki ogłosił na Twitterze: „Według pierwszego szacunku wzrost polskiego PKB wyniósł w II kwartale (2019 r.) 4,4 proc., dzięki czemu znacznie wyprzedzamy państwa strefy euro i średnią dla UE (…) nasze wyniki plasują Polskę wśród europejskich i światowych liderów wzrostu gospodarczego”. Niepokój ankietowanych przedsiębiorców nie ma większych podstaw. Ale podstawy do niego może mieć arcybiskup Marek Jędraszewski. TVP3 Poznań ujawniło, że podczas gali finałowej Mrs Gay Poland 2019 odbyła się inscenizacja podcinania gardła arcybiskupowi. W jego rolę wcieliła się dmuchana lalka erotyczna z doklejoną twarzą kapłana, a artysta zadbał nawet o realistyczne szczegóły w postaci krwi. Sprawą zajmuje się prokuratura. Klub w którym odbył się ten spektakl okrucieństwa reklamuje się na Facebooku jako „strefa wolna od nienawiści”. – Ten występ spotkał się z zadowoleniem ze strony publiczności – oświadczył Sergiusz Wróblewski, właściciel placówki. Czwartek. Święto Wojska PolskiegoZ okazji Święta Wojska Polskiego w Katowicach odbyła się defilada „Wierni Polsce”. Defilada była hołdem złożonym powstańcom śląskim w stulecie ich czynu zbrojnego. W defiladzie wzięło udział 2600 żołnierzy, 185 pojazdów i ponad 60 statków powietrznych. A frekwencja przerosła najśmielsze wyobrażenia: w Katowicach defiladę obejrzało ponad 200 tys. osób a przed telewizorami na kanałach TVP 3,2 mln widzów.  – Życzę wszystkim żołnierzom, aby Polska rozwijała się bezpiecznie i byśmy mogli dalej modernizować wojsko (…) Wojsko Polskie stanowi mur ochronny dla wszystkich obywateli lojalnych wobec Polski – mówił w Katowicach prezydent Andrzej Duda. Premier Mateusz Morawiecki deklarował: „Jestem przekonany, że pokazujemy jedność Polski i wierność Polsce. Jestem pewien, że wypełniamy dziedzictwo Wojciecha Korfantego.”. To właśnie obecność premiera podczas defilady była kontrowersyjna dla opozycji, która z kolei według wicemarszałka sejmu prof. Ryszarda Terleckiego „pochowała się w mysie dziury” zamiast uczestniczyć w święcie. Grzegorz Schetyna wysunął teorię, że defilada odbywała się w tym roku w Katowicach, bo właśnie tam numerem jeden na liście PiS będzie właśnie Mateusz Morawiecki. To nic, że jak zapewnił rzecznik rządu, decyzja o uczczeniu defiladą powstańców śląskich zapadła rok temu. Piątek. PiS odkrywa listy  A w piątek poznaliśmy już całe listy PiS do Sejmu. PiS postawił na samorządowców, którzy stanowią ok. 60 proc. kandydatów na listach. Ugrupowania opozycyjne jeszcze nie są w stanie zaprezentować poza jedynkami pełnych list kandydatów w okręgach. Ba, SLD ma nawet problem z nowym logotypem „Lewica”, które sobie zamówiło na kampanię wyborczą. Pieniądze mogą pójść w błoto, bo jak podał portal wpolityce.pl wniosek o zakaz używania przez SLD logotypu „Lewica” złożył w piątek  przewodniczący ugrupowania Polska Lewica Jacek Zdrojewski. Według portalu Zdrojewski złożył również do PKW zawiadomienie o utworzeniu własnego komitetu pod nazwą KW Polska Lewica. Problemy lewicy krakowskie Razem spuentowało zaskakująco na Twitterze. Na partyjnym koncie pojawiła grafika z wizerunkiem Maryi z Guadalupe, w którym Matka Boża zamiast szat ma na sobie liście konopi. Czy komuś się pomyliło i wszedł w sojusz z LSD zamiast SLD? Pewnym jest, że to kolejna profanacja wizerunku Matki Bożej ze strony środowisk lewicowych w tym roku. Do drwin z symboli chrześcijańskich, podobnie jak do ciągłych ataków na telewizję publiczną i jej dziennikarzy, zdążyliśmy się już niemal przyzwyczaić.    – Niszczenie mediów publicznych było częścią większego planu wycofywania państwa, atomizacji społeczeństwa i rozbijania wspólnoty narodowej. To się na szczęście nie udało – powiedział w Polskim Radiu 24 prezes Telewizji Polskiej Jacek Kurski. – Jestem jednocześnie bardzo zaszczycony tym, że tak bardzo skutecznie jako TVP przełamujemy monopol informacyjny tamtej strony, że spotykają nas aż takie obelgi i groźby – wskazał prezes telewizji publicznej odnosząc się do ataków na telewizję i pracujących w niej dziennikarzy.   Kancelaria Prezesa Rady Ministrów upubliczniła wykaz blisko 600 lotów jakie w ciągu swoich rządów odbył Donald Tusk. Wcześniej ujawniono informacje o lotach premierów Ewy Kopacz, Beaty Szydło i Mateusza Morawieckiego. W piątek szef KPRM przedstawił projekt uchwały dotyczącej lotów VIP-ów. - Projekt o lotach najważniejszych osób w państwie postanowiliśmy oprzeć na trzech filarach: jawności, jasnych regułach i odpowiedzialności – powiedział Michał Dworczyk. Z prac nad projektem wyłączyła się Platforma Obywatelska, która najwyraźniej nie spodziewa się, że w najbliższej przyszłości będzie miała swojego premiera czy marszałka sejmu, więc temat jej nie dotyczy. Poza tym są wakacje… I komu by się chciało siedzieć w Sejmie, kiedy można polecieć nad jakieś ciepłe morze… Albo przynajmniej do Gdańska, ulubionej destynacji przelotów Donalda Tuska.   A skoro już o Gdańsku… Najsłynniejszy mieszkaniec tego miasta ogłosił, że szykuje się na wojnę: – Jeśli chcecie Polskę uratować, to bierzmy się do roboty. Jak najszybciej musimy ich rozliczyć i odstawić. A jeśli nie – pierwszy powiedziałem dawno temu, że to się skończy wojną domową. I jestem przekonany, że tak będzie – powiedział Lech Wałęsa, laureat pokojowej Nagrody Nobla. Z kim Wałęsa rozpocznie wojnę i jakie dywizje ma do dyspozycji dowiemy się zapewne po 13 października.",,
"Kaczyński: Jeśli od kogoś się dużo w polityce nauczyłem, to właśnie od Jana Olszewskiego","– Jeżeli od kogoś się bardzo dużo w polityce nauczyłem, to właśnie od Jana Olszewskiego, a znaliśmy się przeszło 40 lat – powiedział prezes Prawa i Sprawiedliwości Jarosław Kaczyński, wspominając zmarłego byłego premiera. Dodał również, że Olszewski „był niedoceniany, bo nie był w głównym nurcie”.","Jarosław Kaczyński stwierdził, że Jan Olszewski był „człowiekiem o wymiarze męża stanu, człowiekiem, który patrzy na rzeczywistość w sposób dalekowzroczny, człowiekiem, który widzi to, czego inni nie widzą”.– Był człowiekiem bardzo inteligentnym i jednocześnie doskonale poinformowanym, znającym rzeczywistość polską i międzynarodową, celnie ją oceniającym – powiedział. – Jeżeli od kogoś się bardzo dużo w polityce nauczyłem, to właśnie od Jana Olszewskiego, a znaliśmy się przeszło 40 lat. Ta śmierć jest i dla mnie osobistym ciosem, odejściem kogoś, kto był w moim życiu bardzo ważny – podkreślił prezes PiS. Jak dodał, Olszewski „był niedoceniany, bo nie był w głównym nurcie”. – Gdyby zdecydował się na jakiś choćby element oportunizmu po 1989 r., to przecież noszono by go na rękach, a tak to go okładano kijami, chociaż tworzył taki dystans, który powodował, że to nie było tak intensywne jak w wypadku innych. Był ignorowany, atakowany przez środowiska, które decydowały i  chciały utrzymywać Polskę w takim stanie, którego on nie akceptował. Był ich wrogiem i oni sobie z tego zdawali sprawę, że to bardzo niebezpieczny wróg – zwrócił uwagę Kaczyński.",,
Gadżety erotyczne w podstawówce. Radni pytają Trzaskowskiego o patronat nad imprezą,"– Żądamy wyjaśnień od prezydenta Warszawy w zakresie faktu udzielenia patronatu temu wydarzeniu - powiedział radny PiS Sebastian Kaleta podczas konferencji zorganizowanej w sprawie turnieju siatkówki LGBT, który odbył się w weekend w jednej z warszawskich podstawówek. Na imprezie oferowano gadżety erotyczne. Zdaniem wiceprezydenta Pawła Rabieja nie jest to „czymś dziwacznym”.","Radny PiS zwrócił uwagę, że „właśnie w taki sposób wygląda realizacja karty LGBT w Warszawie”.  – Spełniają się te wątpliwości, o których mówiliśmy od początku, tzn. bokiem wprowadza się pewne treści, które mogą być odbierane jako próba seksualizacji dzieci – zauważył.  – Deklaracja LGBT i sposób jej realizacji spełnia te najczarniejsze scenariusze, o których mówiliśmy – ocenił Sebastian Kaleta. Obecny na konferencji radny PiS z dzielnicy Ursynów Mateusz Rojewski poinformował także, że wraz z radnym Jackiem Ozdobą kierują wspólną interpelację w sprawie tego, kto finansował to wydarzenie i kto opiniował patronat – Można było dostać na miejscu poradniki, była promowana np. sauna dla gejów w szkole, która jest szkoła publiczną – stwierdził Ozdoba. – Mówimy tutaj o czymś, co może budzić kontrowersje wśród rodziców – zauważył. Jak powiedział, „w naszej opinii jest nie w porządku, że zmusza się obywateli, dzieci, rodziców do tego, aby w publicznych miejscach tego typu działalność się odbywała”. – To nie jest teren prywatny – stwierdził. Dziennikarz telewizji wPolsce.pl, który sporządził nagrania dokumentujące sprzedaż materiałów erotycznych i reklamę sauny z darkroomem, ujawnił, że podczas pracy otoczyła go grupa uczestników turnieju, którzy usiłowali go nakłonić do pokazania nagrań.  Rafał Trzaskowski oświadczył, że o gadżetach erotycznych nie wiedział, nie miał obowiązku informowania o imprezie rady rodziców, a lokal wynajęto poza godzinami zajęć, na zasadach komercyjnych. Poinformował również, że często obejmuje patronatem imprezy sportowe. Z kolei jego zastępca Paweł Rabiej oświadczył, że  „jeśli ktoś się interesuje żelami intymnymi to naprawdę w kraju, w którym można współżyć i prowadzić życie erotyczne, nie sądzę, aby to było czymś dziwacznym”.  Również zdaniem Marka Szolca z Nowoczesnej oferowanie gadżetów erotycznych na terenie szkoły podstawowej nie zasługuje na krytykę.  – Warszawa jest pełna sex shopów dla osób heteroseksualnych i jakoś nikt nie rozkręca wokół tego afery. Te sex shopy również wspierają różne wydarzenia. Atakowanie od tej strony jest przykładem hipokryzji. To, że dane wydarzenie miało miejsce w szkole, wynika tylko i wyłącznie z tego, że stowarzyszenie, które organizowało to wydarzenie, nie ma dostępu do innej infrastruktury – tłumaczył.",,
Zalewski: nienawiść Korwin-Mikkego do ludzi jest bardzo niebezpieczna,"– Janusz Korwin-Mikke głosi hasła mówiące o tym, że silniejsi mają wygrać, a słabsi przegrać. On nie koncentruje się tylko na kobietach. Koncentruje się na ludziach słabszych, niepełnosprawnych, cudzoziemcach i mniejszościach seksualnych. On po prostu nie lubi ludzi – powiedział Paweł Zalewski z PO, który był gościem programu „Dziś wieczorem” w TVP Info.","Paweł Zalewski z PO i Ryszard Legutko z PiS komentowali wyniki sondażu TNS Polska dla „Wiadomości” TVP1, w którym partia Nowej Prawicy Janusza Korwin-Mikkego osiągnęła 7-procentowy wynik.  CZYTAJ WIĘCEJ  PiS wyprzedza PO o 3 pkt. procentowe w wyścigu do PE – Młodzi ludzie uważają, że Korwin-Mikke jest jakąś alternatywą. Lider Nowej Prawicy od zawsze pozostawał z boku, nie wchodził w żadne koalicje. Nie przeraża mnie, że jest zapraszany do studia telewizyjnego, gdzie wypowiada rzeczy agresywne wobec słabszych, tylko to, w jaki sposób reagują na te słowa jego „fani”, jak brutalnie odnoszą się do tych, którzy krytykują  Korwin-Mikkego – powiedział Zalewski.Dodał, że nie wysyłają oni zwykłego „hejtu”, ale piszą: „dobrze by było, żebyś nie żył”, czy „niech twoje truchło przysypie popiół”. – To pokazuje, jaki kontekst kulturowy stoi za tym człowiekiem. Korwin-Mikke jest gorszy niż narodowcy. W oczywisty sposób jego agresja, jego nienawiść do ludzi jest zaraźliwa i bardzo niebezpieczna – uzupełnił Zalewski.                                                teraz odtwarzane„Korwin-Mikke stał się popularny przez teorię wolnorynkową” Legutko: chciał zamienić PE w dom publicznyZ Zalewskim nie zgodził się Ryszard Legutko, który powiedział, że obraźliwe hasła nie pochodzą od „korwinowców”. – Nie sugerowałbym za dużo, ale pochodzą od osób blisko związanych z Platformą Obywatelską – wyjaśnił.– Popularność Korwin-Mikkego wzięła się z radykalnej teorii wolnorynkowej: państwa ma nie być, ma wszystkim rządzić wolny rynek. Stąd jego niezwykła popularność wśród młodych ludzi. Od wielu lat wygrywa wszystkie konkursy w gimnazjach i liceach – powiedział Legutko. Dodał, że obecnie polityczny kapitał Korwin-Mikke zbija również na krytyce Unii Europejskiej. – Ostatnio chciał zlikwidować Parlament Europejski i zamienić go w dom publiczny – wyjaśnił.  CZYTAJ TAKŻE  Eurowybory mało nas obchodzą; głosować chce co trzeci Polak",,
"Był na Krymie, w Donbasie. Były poseł Samoobrony znów „obserwował” wybory","Wybory lokalnych władz samozwańczych republik w Doniecku i Ługańsku na wschodniej Ukrainie „obserwują” rosyjscy i zachodni politycy. Z Polski przyjechał np. Mateusz Piskorski – były poseł Samoobrony, „obserwator” wyborów na Krymie. Wtedy, po aneksji półwyspu przez Rosjan, były polski poseł nie dopatrzył się żadnych nieprawidłowości. Służba Bezpieczeństwa Ukrainy ogłosiła, że „pseudoobserwatorzy firmujący pseudowybory będą traktowani jak pomocnicy terrorystów”. Wyborów nie uznaje też Unia Europejska.","Wśród zagranicznych gości prorosyjskich separatystów jest również Francuz Jean-Luc Schaffhauser, europoseł z ramienia francuskiego Frontu Narodowego. Polityk podkreśla, że w Donbasie znalazł się z własnej inicjatywy.  Władze Donieckiej i Ługańskiej Republik Ludowych chwalą się, że organizowane przez nie niedzielne wybory przyjechało „monitorować” w sumie kilkudziesięciu zagranicznych obserwatorów, przede wszystkim z Rosji. Służba Bezpieczeństwa Ukrainy podkreśla, że osoby współpracujące przy nielegalnych wyborach w Donbasie naruszają ukraińskie prawo. Dotyczy to również zagranicznych polityków i działaczy, którzy pojechali tam w charakterze obserwatorów nielegalnego głosowania. – Pseudoobserwatorzy firmujący odbywające się w Donbasie pseudowybory będą traktowani jako pomocnicy terrorystów – ogłosiła ukraińska SB. Dlatego też nabywają status osób niepożądanych na terytorium państwa ukraińskiego.",,
Spis ludności w USA. Trump rezygnuje z pytania o obywatelstwo,"Prezydent Donald Trump porzucił próby umieszczenia w przyszłorocznym spisie powszechnym pytania o amerykańskie obywatelstwo. Występując w Ogrodzie Różanym Białego Domu prezydent USA zapowiedział jednak, że jego rząd pozyska te dane w inny sposób.","Rezygnacja z pytania o amerykańskie obywatelstwo w spisie powszechnym jest skutkiem wcześniejszego orzeczenia Sądu Najwyższego, który stwierdził, iż rząd nie uzasadnił w wystarczający sposób konieczności jego zadania. Jeszcze kilka dni temu prezydent USA zapowiadał, że mimo decyzji sądu pytanie się pojawi. Ostatecznie jednak zrezygnował z tego planu. – Był taki czas gdy można było odpowiedzieć na takie pytanie bardzo łatwo i ludzie mogli z dumą zadeklarować, że są obywatelami Stanów Zjednoczonych – ubolewał Trump. Amerykański przywódca zapowiedział wydanie rozporządzenia, które pozwoli ustalić liczbę obywateli i nielegalnych imigrantów na podstawie innych danych. – Poznanie liczby obywateli i nieobywateli jest kluczowe dla prowadzenia polityki zdrowotnej, edukacyjnej, praw obywatelskich i imigracji – oświadczył.",,
Niemcy rozbici! Polscy siatkarze wygrywają kolejny mecz w Lidze Narodów,"Polscy siatkarze pokonali w Lipsku Niemców 3:1 (25:19, 21:25, 25:14, 25:23) w swoim drugim meczu ostatniego turnieju Ligi Narodów fazy interkontynentalnej. Biało-Czerwoni, którzy odnieśli 10. zwycięstwo w rozgrywkach, są już blisko awansu do Final Six.","Dorobek podopiecznych Vitala Heynena uzupełniają cztery porażki. Po zwycięstwie nad gospodarzami imprezy awansowali na czwarte miejsce, wyprzedzając Francuzów, którzy mają o jedną wygraną mniej, a o punkt więcej. Pierwszym kryterium przy ustalaniu kolejności w tabeli jest bowiem liczba zwycięstw.„Trójkolorowi” w sobotę późnym wieczorem czasu polskiego zmierzą się w Brasilii z Włochami. Jeśli mająca na koncie osiem triumfów szósta w stawce Italia przegra to spotkanie, to Biało-Czerwoni będą już pewni występu w turnieju finałowym.Zagwarantowane miejsce w imprezie, która odbędzie się w dniach 10-14 lipca w Chicago, mają – jako gospodarze – Amerykanie. Obecnie zajmują siódmą lokatę i jeśli nie awansują wyżej, to skład uczestników Final Six uzupełni pięć czołowych ekip.Polacy rywalizację w fazie interkontynentalnej zakończą niedzielnym meczem z Portugalczykami.",,
Kanada może stracić miliony na ochronę pary książęcej,"Księżna Meghan i książę Harry zdecydowali, że rezygnują częściowo z roli wysokich rangą członków rodziny królewskiej. Para chce rozpocząć nowe życie w Kanadzie. Jednak zapewnienie im ochrony będzie drogo kosztować kanadyjskich podatników. W tej sprawie zabrał głos premier Kanady Justin Trudeau.","Według ustaleń Agencji Reutera, kanadyjski rząd może być prawnie zobowiązany, aby zapewnić małżonkom bezpieczeństwo i opłacić ochroniarzy.  – Myślę, że większość Kanadyjczyków bardzo popiera obecność członków rodziny królewskiej, ale jak to będzie wyglądało i jakie będą związane z tym koszty, wciąż pozostaje kwestią wielu dyskusji – powiedział premier w telewizji Global News w poniedziałek 13 stycznia.   Premier w wywiadzie zaprzeczył, aby podjęto już decyzję o finansowaniu ochrony pary książęcej. Przyznał jednak, że odbędą się na ten temat rozmowy. Jak podają lokalne media, koszt rocznej ochrony pary książęcej szacuje się na 1 mln funtów. Królowa po spotkaniu z parą książęcą napisała w oświadczeniu: „moja rodzina odbyła bardzo konstruktywne rozmowy na temat przyszłości mojego wnuka i jego rodziny. Moja rodzina i ja w pełni wspieramy pragnienie Harry'ego i Meghan, aby tworzyć nowe życie jako młoda rodzina. Chociaż wolelibyśmy, aby pozostali pełnoetatowymi członkami rodziny królewskiej, szanujemy i rozumiemy ich pragnienie prowadzenia bardziej niezależnego życia jako rodzina, pozostając jednocześnie cenioną częścią mojej rodziny”.  Książę i księżna Sussex podjęli decyzję w kwestii następnych miesięcy ich życia. Zapowiedzieli, że chcą dążyć do niezależności finansowej i na najbliższy czas będą dzielić życie między Kanadą, Wielką Brytanią i Ameryką Północną.",,
Gliński o zrabowanych dziełach sztuki: Niech Niemcy przeszukają swoje piwnice,"– Wystosowałem apel do minister kultury Niemiec. Nie mamy na razie konkluzji, choć list ma być apelem do Niemców, żeby poszukali w swoich piwnicach, czy czegoś tam nie mają, a mają, bo straty polskie są niepoliczalne – mówił w TVP Info minister kultury Piotr Gliński. Tematem rozmowy były zrabowane w czasie II wojny światowej dobra polskiej kultury.","Minister odniósł się do sprawy obrazu „Wnętrze katedry w Mediolanie” Marcina Zalewskiego, który zaginął w czasie II wojny światowej. Odzyskano go w ostatnich dniach, dzięki staraniom MKiDN.– Typowa historia. Obraz zauważyliśmy na aukcji. Sprawa dość trudna, bo oni na ogół kłamią, twierdzą że to w dobrej woli ktoś kupował, więc odzyskanie tego nie jest proste. Ale to się udaje za pomocą trików prawnych, doświadczenia moich współpracowników i wielu ludzi dobrej woli, którzy pomagają. Także po stronie austriackiej i niemieckiej tacy są – powiedział Gliński. Jak dodał, „wystosował w tej sprawie apel do minister kultury Niemiec”. – Nasz wspólny list ma być apelem do Niemców, żeby poszukali w swoich piwnicach, czy czegoś tam nie mają, a mają, bo straty polskie są niepoliczalne – stwierdził.Według Piotra Glińskiego gorzej wygląda sprawa z polskimi dziełami, które znajdują się w Rosji. – Tam jest mur niechęci i odmowy. (…) Jesteśmy uparci, wiemy, że mamy rację i spokojnie będziemy się swojego domagać. Nigdy z tego nie zrezygnujemy, mam nadzieję, że na Wschodzie też się kiedyś zmieni do tego podejście. To, co zostało zabrane, powinno być oddane – zaznaczył minister.",,
Żandarmeria zatrzymała żołnierza SKW. „Wynosił tajne materiały byłym wysokim oficerom”,Wydział ds. Wojskowych Prokuratury Okręgowej w Warszawie przedstawił zarzuty żołnierzowi Służby Kontrwywiadu Wojskowego – powiedział w rozmowie z portalem tvp.info rzecznik Prokuratury Okręgowej w Warszawie prok. Łukasz Łapczyński. Żołnierz jest podejrzany o wynoszenie niejawnych materiałów wysokim rangą byłym wojskowym.,"Jak powiedział portalowi tvp.info rzecznik Prokuratury Okręgowej w Warszawie prok. Łukasz Łapczyński, „w toku prowadzonego przez Wydział ds. Wojskowych Prokuratury Okręgowej w Warszawie śledztwa zarzuty przedstawiono żołnierzowi Służby Kontrwywiadu Wojskowego”.– Zarzuty dotyczą przestępstw przekroczenia uprawnień służbowych w celu osiągnięcia korzyści majątkowej i wykorzystania wbrew przepisom ustawy informacji niejawnych o klauzuli tajne i ściśle tajne, przekroczenia uprawnień i niedopełniania obowiązków służbowych, wykorzystania wbrew przepisom ustawy informacji niejawnych oraz ukrycia dokumentów, którym nie miał prawa wyłączenie rozporządzać oraz posiadania w lokalu mieszkalnym kilkudziesięciu sztuk amunicji do broni palnej bez wymaganego zezwolenia – podał Łapczyński.Na wniosek prokuratora podejrzany został tymczasowo aresztowany. – Z uwagi na fakt, iż ustalenia śledztwa oparte są na materiałach niejawnych, nie mogę przekazać szerszych informacji odnoście przebiegu postępowania, poczynionych w jego toku ustaleń, jak też treści samych zarzutów – powiedział nam prok. Łapczyński.Jak twierdzi portal niezależna.pl, do zatrzymania doszło w piątek.– Jest podejrzany o wynoszenie niejawnych materiałów swoim dawnym przełożonym, wśród nich jednemu ze znanych i wpływowych emerytowanych już generałów. Zostali oni zdjęci ze stanowisk i odeszli do cywila za rządów PiS. Sprawa jest bardzo rozwojowa, wkrótce może dojść do kolejnych zatrzymań – powiedziała portalowi „osoba znająca kulisy sprawy”.Zawiadomienie w sprawie zatrzymanego skierowała do śledczych SKW. Materiał śledczy jest w całości niejawny. Jak czytamy, mężczyzna służbę w armii rozpoczął w latach 90. „Za rządów PO-PSL został ściągnięty do SKW, którym kierował gen. Janusz Nosek” – twierdzi portal.",,
Siedem lat temu zmarł Przemysław Gintrowski – niezłomny bard „Solidarności”,"Dokładnie siedem lat temu zmarł w Warszawie Przemysław Gintrowski, pieśniarz, kompozytor, współtwórca „Murów” –  nieformalnego hymnu Solidarności.","Przemysław Gintrowski urodził się w Stargardzie Szczecińskim w 1951 r., ale przez całe życie związany był z Warszawą: tu skończył szkołę średnią, uczelnię, a także komponował i pracował. W 1979 roku z Jackiem Kaczmarskim i Zbigniewem Łapińskim powołał legendarne dziś trio, które przygotowało program poetycki „Mury”. Piosenka tytułowa ze słynnymi słowami: „wyrwij murom zęby krat! Zerwij kajdany, połam bat! A mury runą, runą, runą! I pogrzebią stary świat!” – stała się hymnem Sierpnia’ 80, a następnie nieformalnym hymnem Solidarności. Na początku lat 80. Gintrowski koncertował wraz z Kaczmarskim w całej Polsce. Chociaż – jak sam mówił – nigdy nie zawitali do Stoczni Gdańskiej, byli mocno zaangażowani w sprawę strajków. – Kiedy rozpoczęły się sierpniowe wydarzenia, myśleliśmy, że to już koniec komunizmu w kraju – wspominał Gintrowski. W 1981 r. Gintrowski i Kaczmarski zdobyli II nagrodę w konkursie kabaretowym za „Epitafium dla Włodzimierza Wysockiego” w Opolu, a także nagrodę na wrocławskim Przeglądzie Piosenki Aktorskiej. Wtedy też artyści pojechali do Francji na tournee. Po wprowadzeniu stanu wojennego artyści nie mogli kontynuować  trasy koncertowej. Gintrowski i Łapiński wrócili do kraju, a Kaczmarski pozostał na emigracji do 1990 r. W stanie wojennym bard Solidarności aktywnie uczestniczył w drugim obiegu kultury, koncertując m.in. w domach i kościołach.",,
Prof. Andrzej Nowak: „Tożsamość jest matką wspólnoty i społeczeństwa”,"Dążenie do prawdy i sprawiedliwości wobec naszej przeszłości, wobec nas samych i tych, którzy wokół nas żyją, wydaje mi się tym, co spaja historię, politykę, tym co buduje Rzeczpospolitą – powiedział w niedzielę prof. Andrzej Nowak odbierając Nagrodę im. Lecha Kaczyńskiego.","Historyk prof. Andrzej Nowak odebrał w niedzielę Nagrodę im. Lecha Kaczyńskiego przyznawaną wybitnym polskim twórcom, których dzieła przyczyniają się do lepszego zrozumienia historii i tradycji Polski oraz stanowią cenną inspirację na przyszłość.Nowak w przemówieniu wygłoszonym po odebraniu nagrody podkreślił, że „tożsamość jest matką wspólnoty i społeczeństwa”. – To właśnie lekcja historii, pamięci, nawracanie do niej, ożywianie przez kolejne wydarzenia, szczęśliwe i smutne, ale rozpatrywane właśnie w ciągu, który nadaje sens tożsamości – to jest coś, co naszą wspólnotę buduje i zapomnienie o czym sprawiłoby, że stalibyśmy się nikim – zaznaczył. Według profesora, właśnie do tego, byśmy byli ludźmi bez tożsamości, namawia nas współczesna ideologia i praktyka kulturowa.  – Dlatego połączenie tych dwóch zadań: sprawiedliwości i budowania tożsamości, wydaje mi się istotą powołania nie tylko historycznego, ale powołania ludzi, którzy chcą pozostać ludźmi. Chcą być kimś, to znaczy odnajdywać sens swojego życia w ciągłości, w dziedzictwie, w fundamentach, w których tak jak mówił mistrz Wincenty (Kadłubek – dop. red.) powinniśmy odkrywać, czy opiewać – używał tego określenia – „złote naszej wspólnoty filary” i jednocześnie „prawdziwe wydobywać naszych ojców oblicze z zapomnienia” – mówił Nowak.– Te dwa obowiązki opiewania tego, co dobre, co szlachetne, co podnosi nas do góry, a co zostało w naszych dziejach zapisane i jednocześnie dążenie do prawdy i sprawiedliwości wobec naszej przeszłości, wobec nas samych i tych, którzy wokół nas żyją, wydaje mi się tym, co spaja historię, politykę, co buduje Rzeczpospolitą – podkreślił profesor. Andrzej Nowak to nie tylko historyk, członek Kolegium Instytutu Pamięci Narodowej i wykładowca Uniwersytetu Jagiellońskiego, ale także publicysta, były redaktor naczelny czasopisma „Arcana”. Jest autorem takich książek jak „Dzieje Polski” i „Niepodległa! Jak Polacy odzyskali Ojczyznę”. Napisał również biografię Jana Pawła II.W poprzednich latach laureatami nagrody byli m.in. prozaik, tłumacz, reżyser Antoni Libera, kompozytorzy Wojciech Kilar i Michał Lorenc, reżyser Antoni Krauze, grafik Andrzej Krauze, reżyser Lech Majewski, rzeźbiarz i scenograf Jerzy Kalina, a także pisarz Marek Nowakowski.Nad wyborem kandydata do nagrody obraduje kapituła, powołana pod honorowym patronatem śp. Jadwigi Kaczyńskiej w 2010 r. W skład kapituły wchodzą: Andrzej Gwiazda, prof. Zdzisław Krasnodębski, Zuzanna Kurtyka, Bogusław Nizieński, Joanna Wnuk-Nazarowa, Maryna Miklaszewska (sekretarz) oraz laureaci z poprzednich lat.",,
Będą rekordowe subwencje. Wszystko przez frekwencję,"Na konta ugrupowań, które weszły do parlamentu, popłyną rekordowe kwoty z budżetu państwa. To efekt wysokiej frekwencji – podaje „Rzeczpospolita”.","23,3 mln złotych to kwota rocznej subwencji, którą zgodnie z wyliczeniami „Rz” będzie dostawało Prawo i Sprawiedliwość. Ta partia może się czuć zwycięzcą wyborów również pod względem finansowym, bo dotąd dostawała dużo mniej – 18,5 mln zł – pisze dziennik.Jak podaje gazeta, Platforma Obywatelska, która dotychczas dostawała 15,5 mln zł, teraz będzie inkasowała 19,9 mln zł. Część z tego będzie jednak musiała oddać ugrupowaniom wchodzącym w skład Koalicji Obywatelskiej. SLD, który dostawał 4,3 mln zł, teraz będzie dostawał 11,4 mln zł. Subwencja PSL wzrośnie z 4,5 mln zł do 8,3 mln zł. 6,8 mln zł będzie zaś wpływało na konto Konfederacji, która dotąd nie otrzymywała publicznych pieniędzy.W sumie subwencje wyniosą 69,7 mln zł, co jest kwotą rekordową, odkąd w 2010 roku Sejm obniżył pieniądze dla partii o połowę. „Rz” przypomina, że po wyborach w 2011 roku łączna kwota subwencji wynosiła 54,4 mln zł, a po elekcji w 2015 roku - 58,2 mln zł.",,
Niemcy: dwie trzecie nowych imigrantów pobiera zasiłki dla bezrobotnych,"Ponad 63 proc. z ponad 1 mln 700 tys. uchodźców, którzy przybyli do Niemiec w ciągu ostatnich lat, pobiera w tym kraju zasiłek dla bezrobotnych, tak zwany Hartz IV – informuje Federalny Urząd Pracy w Norymberdze.","Najwięcej zasiłków pobierają uchodźcy z Afganistanu, Iraku, Iranu, Nigerii, Pakistanu, Somalii oraz Syrii. – Nawet jeżeli część z nich pracuje, to otrzymuje zbyt niskie wynagrodzenie, aby utrzymać rodzinę – powiedziała rzeczniczka Federalnego Urzędu Pracy w Norymberdze. Wśród wszystkich obcokrajowców mieszkających w Niemczech zasiłek Hartz IV pobiera 20 proc.; wśród całej populacji odsetek ten wynosi 9 proc.Według Federalnego Urzędu Pracy największą trudnością w znalezieniu zatrudnienia przez imigrantów jest ich znikoma znajomość języka niemieckiego i brak kwalifikacji. Wśród zarejestrowanych bezrobotnych uchodźców ponad 150 tys. to mężczyźni w młodym wieku.",,
"Macierewicz: środowisko, które atakuje w Polsce dobrą zmianę, atakuje też dobrą zmianę w USA","– Nie ma wątpliwości, że sojusz polsko-amerykański jest jednym z fundamentów pokoju europejskiego. Co do tego wątpliwości nie ma, a rozwój polskiego wojska i polskiej armii jest istotnym przyczynkiem do naszej przyjaźni i współpracy. Ponad 2 proc. PKB to wydatki na naszą obronę. Musimy być realnym partnerem NATO – stwierdził szef MON Antoni Macierewicz w „Gościu poranka” TVP Info. Poinformował również o planach zakupu broni rakietowej Homar od Amerykanów.","– Zobaczyłem kilka stacji prywatnych [TVN - przyp.red] dzisiaj rano i można powiedzieć, że taka niechęć do prezydenta Trumpa, jaka stamtąd się leje, jest porównywalna tylko do tego, jak te stacje mówią o rządzie Beaty Szydło, prezesie Kaczyńskim, prezydencie Dudzie i o mnie też czasami złe słowo wspomną. Wydaje się, że to samo środowisko, które atakuje tutaj, w Polsce dobrą zmianę, atakuje dobrą zmianę w USA – powiedział szef MON.W środę i w czwartek (5 i 6 lipca) w Warszawie będzie gościł prezydent Stanów Zjednoczonych. W czwartek będzie rozmawiał w cztery oczy z prezydentem Andrzejem Dudą, spotka się z liderami państw Trójmorza i wygłosi przemówienie dla Polaków i Europy na pl. Krasińskich. Broń rakietowa Homar od Amerykanów– Kontrakt na lufową broń rakietową Homar najprawdopodobniej zostanie zawarty z amerykańskim koncernem Lockheed Martin – poinformował w TVP Info minister obrony.  – Wczoraj Polska Grupa Zbrojeniowa podjęła decyzję, że lufowa broń rakietowa - Homary - zostanie nabyta, ona będzie negocjowana i kontrakt zostanie zawarty najprawdopodobniej z firmą Lockheed Martin – powiedział. Jego zdaniem, to bardzo dobra wiadomość dla Polski.– To jest najnowocześniejsza broń. To jest broń, która daje możliwość wystrzeliwania rakiet na ponad 300 km. Ona pozwoli stworzyć rzeczywistą zaporę ogniową - tak, by żaden wróg do Polski nie mógł wkroczyć – zapewnił szef MON. Według niego prawdopodobna jest także wspólna z Niemcami budowa okrętów podwodnych.",,
Arabskie media o podróży papieża Franciszka: „historyczna”,"Wszystkie arabskie media w Zatoce Perskiej relacjonują wizytę papieża Franciszka w Egipcie. Nazywają ją „historyczną” i podkreślają, że papież rozpoczął „podróż pokoju w imię pokoju”.","Zdjęcia Franciszka z międzynarodowej konferencji pokojowej w Kairze znalazły się na pierwszych stronach dzienników w Zjednoczonych Emiratach Arabskich. Korespondenci podkreślają, że przemówienie papieża wygłoszone na ważnym dla muzułmanów uniwersytecie Al-Azhar zostało przyjęte entuzjastycznie.Dziennik „The National” przytacza słowa Franciszka o tym, że religijni przywódcy są powołani, by demaskować przemoc i tych, którzy „przywdziewają maski, podając się za świętych”. Gazeta „Gulf News” cytuje papieża, który przekonywał słuchaczy, że przyszłość wszystkich zależy od spotkania między religiami i kulturami.",,
Ochrona międzynarodowa w Polsce. Blisko 2 tys. wniosków w I połowie roku,"Nieco ponad 1,8 tys. cudzoziemców złożyło w Polsce wnioski o udzielenie ochrony międzynarodowej w pierwszej połowie tego roku. Warunki przyznania jednej z form ochrony międzynarodowej spełniało w sumie 140 osób. Decyzje negatywne otrzymało prawie 940 obcokrajowców, a 960 postępowań umorzono.","Około 64 proc. z 1,8 tys. wniosków o ochronę międzynarodową zostało złożonych po raz pierwszy. W pierwszej piątce krajów pochodzenia wnioskodawców znalazły się: Rosja – 1160 osób, Ukraina – 220, Tadżykistan - 52, Afganistan – 44 oraz Turcja – 41 osób.  Nieco ponad połowa wniosków została złożona na wschodniej granicy kraju, z czego najwięcej w placówce Straży Granicznej w Terespolu. Osoby niepełnoletnie stanowiły 43 proc. wnioskodawców.  Cudzoziemcowi udziela się ochrony międzynarodowej, jeśli w jego kraju pochodzenia grozi mu prześladowanie lub rzeczywiste ryzyko utraty życia czy zdrowia. Każdy wniosek jest rozpatrywany indywidualnie przez Urząd do Spraw Cudzoziemców, który szczegółowo analizuje poszczególne sprawy.  W I połowie roku warunki przyznania ochrony międzynarodowej spełniało 140 cudzoziemców. Wśród nich głównie obywatele Rosji (49 osób), Ukrainy (15) i Tadżykistanu (15). Decyzje negatywne otrzymało prawie 940 osób – najwięcej obywatele Rosji (534 osób), a 960 postępowań umorzono – również głównie wobec obywateli Rosji (727 osób). Sprawy są umarzane w sytuacji, gdy cudzoziemiec opuścił Polskę, nie czekając na wydanie decyzji najczęściej udając się do państw Europy Zachodniej.  Podczas trwania procedury dotyczącej przyznania statusu uchodźcy  cudzoziemcy są objęci pomocą socjalną (m.in. zakwaterowanie, wyżywienie, opieka zdrowotna) zapewnianą przez Urząd do Spraw Cudzoziemców oraz działaniami edukacyjnymi (m.in. nauka języka polskiego, kursy informacyjne). Mają oni do wyboru pobyt w ośrodku lub samodzielne utrzymanie się poza ośrodkami. Pomocy finansowej udziela im UdSC. Według stanu na 30 czerwca, z pomocy socjalnej urzędu korzystało 2960 osób.  Wniosków o udzielenie ochrony międzynarodowej w I połowie było mniej  o ok. 12 proc. w porównaniu do analogicznego okresu 2018 r.",,
"Erdogan powiedział, kiedy rosyjskie rakiety trafią do Turcji","Prezydent Turcji Recep Tayyip Erdogan oświadczył, że „nigdy nie było możliwe”, aby jego kraj zaakceptował amerykański plan dla Bliskiego Wschodu. Zapowiedział też, że dostawy rosyjskiego systemu antyrakietowego S-400 rozpoczną się w ciągu 10 dni.","Biały Dom zaprezentował w ubiegłym tygodniu plan mający na celu wzmocnienie i rozwój gospodarek Palestyny i sąsiednich krajów arabskich, który przewiduje przeznaczenie na ten cel 50 mld dolarów. Dodatkowo 5 mld dolarów miałoby zostać przeznaczone na budowę korytarza transportowego, który połączyłby Zachodni Brzeg ze Strefą Gazy.W rozmowie z dziennikarzami po zakończeniu szczytu G20 w Japonii, Erdogan poinformował, że przywódcy Rosji, Iranu i Turcji odbędą w lipcu spotkanie na szczycie, aby przedyskutować sytuację w Syrii.Zapowiedział również, że dostawy rosyjskiego systemu antyrakietowego S-400 do Turcji rozpoczną się w ciągu 10 dni. Jak relacjonowała telewizja NTV, Erdogan, który podczas szczytu odbył dwustronne spotkanie z prezydentem USA Donaldem Trumpem, wyraził przekonanie, że rozbieżności wokół systemu S-400 „zostaną bez problemu przezwyciężone” oraz, że Trump podziela stanowisko Turcji w tej sprawie.Wcześniej Stany Zjednoczone występowały przeciwko dostawom systemu S-400 do Turcji obawiając się, że groziłoby to ujawnieniem tajemnic konstrukcyjnych ich myśliwców F-35, których Turcja jest zarówno nabywcą, jak i częściowym producentem. Waszyngton groził sankcjami, gdyby doszło do zakupu rosyjskiej broni, ale według Erdogana Trump zapewnił go, że sankcji nie będzie.",,
Neumann wygrywa przedterminowe wybory na prezydenta Gliwic,"Adam Neumann uzyskał 51,18 proc. poparcia w przedterminowych wyborach prezydenta Gliwic i został wybrany na to stanowisko – potwierdziła w nocy z niedzieli na poniedziałek Miejska Komisja Wyborcza w Gliwicach. W głosowaniu wzięło udział 35,5 proc. uprawnionych.","Jak podała komisja wyborcza, Neumanna poparły 24 854 osoby (51,18 proc.), wobec wymaganego do zwycięstwa w pierwszej turze wyborów poziomu 24.281 głosów. Oznacza to, że o wyborze prezydenta już w pierwszej turze przesądziły 574 głosy. Na drugim miejscu znalazł się pełniący dotąd obowiązki prezydenta Gliwic (wcześniej m.in. wiceprezydent miasta i marszałek woj. śląskiego), startujący z własnego komitetu Janusz Moszyński (25,08 proc., 12.180 głosów). Trzeci był b. gliwicki radny Kajetan Gornig (18,33 proc., 8.905 głosów), a 5,39 proc. wyborców (2.622 osoby) poparło b. długoletniego dyrektora Gliwickiego Centrum Organizacji Pozarządowych Andrzeja Gillnera.  Niedzielne wybory wyłoniły następcę wybranego w październiku ubiegłego roku do Senatu Zygmunta Frankiewicza, który rządził Gliwicami ponad 26 lat – najdłużej w Polsce. Uprawnione do głosowania były 137.323 osoby. Z urn wyborczych wyjęto 48.784 ważne karty. Na czterech kandydatów oddano łącznie 48.561 ważnych głosów.  Nowy prezydent Adam Neumann w maju tego roku skończy 61 lat. Od urodzenia mieszka w Gliwicach. Pracował w Zakładach Pomiarowo-Badawczych Energetyki Energopomiar Gliwice oraz miejskim Przedsiębiorstwie Energetyki Cieplnej, następnie przez 18 lat prowadził własną firmę. Od grudnia 2006 r. był wiceprezydentem Gliwic; przestał pełnić tę funkcję w październiku ub. roku, po wyborze Frankiewicza do Senatu. Jest też wykładowcą akademickim z zakresu zarządzania nieruchomościami.  Nowy prezydent Gliwic jest bezpartyjny. „Pozostaję w pełni niezależny” – deklarował w kampanii. W honorowym komitecie jego poparcia znaleźli się m.in., obok Zygmunta Frankiewicza, także b. premier i b. przewodniczący Parlamentu Europejskiego Jerzy Buzek, b. wicepremier Janusz Steinhoff (obaj związani z Gliwicami), a także prezydenci: Gdańska – Aleksandra Dulkiewicz i Sopotu – Jacek Karnowski oraz wiele znanych w Gliwicach postaci. Kandydat miał też poparcie Koalicji Obywatelskiej.  Adam Neumann z żoną Jolantą mają troje dorosłych dzieci oraz troje wnucząt. Nowy prezydent jeździ na nartach i na rowerze; deklaruje, że lubi górskie wędrówki i wypoczynek nad morzem.",,
Marsz KOD w rocznicę 4 czerwca przeszedł ulicami stolicy,"Pod hasłem „Wszyscy dla Wolności"" przeszedł ulicami Warszawy marsz Komitetu Obrony Demokracji, który miał upamiętnić rocznicę pierwszych w powojennej historii Polski, częściowo wolnych wyborów. Wśród uczestników marszu byli eksprezydenci Bronisław Komorowski oraz Aleksander Kwaśniewski. Według danych warszawskiej policji, w momencie rozpoczęcia marszu na placu Bankowym, uczestniczyło w nim 10 tys. osób. Jak policzyli dziennikarze TVP, było to 17,5 tysiąca osób.","4 czerwca to Dzień Wolności i Praw Obywatelskich obchodzony w rocznicę pierwszych po II wojnie światowej częściowo wolnych wyborów parlamentarnych, które odbyły się w 1989 roku.Z tej okazji Komitet Obrony Demokracji zorganizował w Warszawie marsz. Rozpoczął się on o godz. 16:00  na placu Bankowym. Przed godziną 18 uczestnicy marszu dotarli na Plac Konstytucji.Lider KOD Mateusz Kijowski powiedział na pl. Bankowym, że w 1989 r. „byliśmy razem, dzisiaj niestety razem już nie jesteśmy”. – Bardzo nad tym ubolewam. Jesteśmy narodem, powinniśmy być w stanie przynajmniej ze sobą rozmawiać, ale nie można rozmawiać z ludźmi, których jedynym celem jest pozbawienie nas wolności i przejęcie władzy w państwie w każdym jej aspekcie, niezależnie od tego, czy jest to władza wykonawcza, sądownicza czy ustawodawcza – powiedział Kijowski.Dodał, że zgromadzenie jest po to, by „przypomnieć obecnie nam rządzącym, że wolność jest w nas i że nie pozwolimy na to, żeby ta wolność została nam odebrana”. Komorowski: chcemy Polski wolnej, bo myśmy o nią walczyliByły prezydent Bronisław Komorowski nawiązał do sobotniej wypowiedzi lidera PiS Jarosława Kaczyńskiego, który powiedział, że w 1992 r. przeciwko rządowi Jana Olszewskiego oraz po 2005 r. i teraz przeciwko rządom PiS doszło do rebelii.– Kochana rebelio, bo podobno tak szef partii rządzącej nazwał pokojową, radosną demonstrację obywateli w dniu święta wolności – powiedział Komorowski do zgromadzonych. – Pewnie chciał nas obrazić, ale ja pamiętam, kiedy mego ojca nazywano zaplutym karłem reakcji. Ja pamiętam jeszcze do dzisiejszego dnia, gdy w okresie systemu komunistycznego sam byłem ekstremą, byłem warchołem, byłem określany różnego rodzaju inwektywami, aby zniechęcić nas do drogi w imię wolności – dodał.„Polska jest inna, Polska jest lepsza”Komorowski powiedział, że ku polskiej wolności wiodła niełatwa, często bolesna droga. – Dzisiaj wiemy, że Polska jest inna, że Polska jest lepsza, zarówno dzięki odwadze tych, którzy o wolność walczyli, jak i dzięki mądrości tych, którzy często pomimo politycznej porażki odnaleźli swoje miejsce w wielkim dziele przekształcania Polski w państwo wolne, suwerenne, demokratyczne o normalnej gospodarce – podkreślił.– Chcemy Polski wolnej, bo myśmy o nią walczyli, myśmy ją wyśnili, wymarzyli i myśmy ją zagospodarowywali (...). Wolność jest piękna – zakończył Komorowski.Kwaśniewski: mamy obowiązek świętować, nie tylko prawo, obowiązekZ kolei b. prezydent Aleksander Kwaśniewski zwrócił uwagę, że mało kolorów tak do siebie pasuje jak polskie barwy biało-czerwone i błękitne barwy UE. – Polski patriotyzm i europejska przyszłość się łączą, one nie są osobno – powiedział.Podkreślił, że 4 czerwca 1989 r. „wielkie zwycięstwo odniosła Polska wolna, suwerenna i demokratyczna”. – I to mamy obowiązek świętować, nie tylko prawo, obowiązek – podkreślił.Kwaśniewski zaznaczył, że „dziś lepiej niż kiedykolwiek wiemy, że demokracja to krucha istota”. – Demokracja jest nie tylko w konstytucji. Demokracja jest w naszych umysłach i sercach i nie można jej zabrać. Nie można Polakom zabrać demokracji – powiedział Kwaśniewski.                                                teraz odtwarzaneKwaśniewski i Komorowski na demonstracji KOD To jeszcze nie czas na WałęsęBronisław Komorowski pod koniec kwietnia mówił, że ma nadzieję, iż w marszu wezmą udział trzej byli prezydenci – on, Kwaśniewski i Lech Wałęsa. Anna Domińska, córka i jednocześnie dyrektor biura Lecha Wałęsy poinformowała jednak, że  Wałęsy nie będzie. – Pan prezydent od początku mówił, że całym sercem tę inicjatywę popiera, ale jeszcze nie jest to czas, aby on uczestniczył w tych marszach – dodała. Sobotni marsz KOD w Warszawie jest częścią ogólnokrajowej akcji upamiętniającej wybory z 1989 r. Podobne i imprezy mają odbyć się w około 20 miastach w Polsce, a także poza granicami naszego kraju, m.in.: we Francji, w Niemczech, Austrii, Wielkiej Brytanii, USA i Kanadzie. 4 czerwca 1989 r.  –  wybory do Sejmu X kadencji4 czerwca 1989 r. przeprowadzono pierwszą turę częściowo wolnych wyborów parlamentarnych, na zasadach ustalonych podczas obrad Okrągłego Stołu. Były to wybory do Sejmu PRL X kadencji, znanego dziś jako Sejm kontraktowy. Nazwa „kontraktowy” wzięła się stąd, że przy Okrągłym Stole z góry przeznaczono 65 proc. mandatów dla kandydatów koalicji rządowej – PZPR, ZSL, SD i małych organizacji chrześcijańskich (PAX, UChS, PZKS). O pozostałe 35 proc. mandatów kandydaci mieli ubiegać się w całkowicie wolnych wyborach, bo swoich kandydatów mogły zgłaszać dowolne ugrupowania, nawet te dotąd nielegalne. Wybory okazały się pogromem dla koalicji rządzącej i ogromnym zwycięstwem kandydatów Komitetu Obywatelskiego „Solidarności”. Zdobyli oni już w pierwszej turze 160 na 161 możliwych mandatów w ramach puli 35 proc. Zdobyli też zdecydowaną większość mandatów w reaktywowanym Senacie. Wybory do Senatu – w przeciwieństwie do wyborów do Sejmu - były całkowicie wolne. „Solidarność” zdobyła wówczas 99 ze 100 mandatów senatorskich.",,
Kard. Dziwisz: Jan Paweł II powinien zostać ogłoszony patronem Europy,"Wieloletni osobisty sekretarz papieża – Polaka powiedział, że w dobie kryzysu wartości Europa potrzebuje rozszerzenia grona patronów.","W piątek, w siedzibie Tygodnika Katolickiego „Niedziela” kard. Dziwisz wygłosił wykład w ramach międzynarodowego kongresu „Europa Christi”. Organizatorzy imprezy podkreślają, że Europa to wielkie dziedzictwo chrześcijańskie.Europa potrzebuje patronówW swoim wykładzie kard. Dziwisz przypomniał, że podczas Soboru Watykańskiego II papież Paweł VI ogłosił patronem Europy św. Benedykta z Nursji. Z kolei Jan Paweł II ogłosił jej patronami kolejnych świętych: Cyryla i Metodego, Katarzynę Sieneńską, Brygidę Szwedzką i siostrę Teresę Benedyktę od Krzyża - Edytę Stein.",,
Zamach na Józefa Piłsudskiego we Lwowie. Marszałek był o włos od śmierci,"Gdy ukraiński spiskowiec oddał strzał w stronę marszałka, ten odruchowo schylił głowę. Chociaż Józef Piłsudski znalazł się wtedy o krok od śmierci, stanął potem w obronie niedoszłego zamachowca.","To był bardzo pracowity dzień dla marszałka Józefa Piłsudskiego. W niedzielę 25 września 1921 r. wojskowy przybył do Lwowa , gdzie miał uczestniczyć w uroczystościach otwarcia pierwszych Targów Wschodnich – wystawy  prezentującej osiągnięcia  polskiego i zagranicznego przemysłu. Oprócz szybkiego zwiedzenia ekspozycji Piłsudski wziął udział w defiladzie i mszy oraz odpowiadał na liczne pytania dziennikarzy i bankowców. Około godz. 21.00 wsiadł wraz z wojewodą lwowskim Kazimierzem Grabowskim do odkrytej limuzyny i kazał jechać w stronę Teatru Wielkiego. Ich przejażdżkę przerwał głośny huk, przypominający warkot silnika. Marszałek odruchowo schylił głowę. Jak się później okazało, uniknął w ten sposób niemal pewnej śmierci. Parę metrów dalej 20-letni Ukrainiec Stepan Fedak ps. „Smok” obserwował przejazd marszałka, trzymając w wyciągniętej dłoni pistolet. Spiskowiec pociągnął za spust raz jeszcze, raniąc wojewodę Grabowskiego w prawe i lewe ramię. Pomimo ciągłego zagrożenia ze strony zamachowca Piłsudski ruszył na pomoc rannemu towarzyszowi. Ukrainiec został w końcu obezwładniony przez starszego posterunkowego Jakuba Skwersa, który chwycił go za gardło. Fedak strzelił wtedy po raz czwarty, raniąc się w pierś. Nie wiadomo, czy była to próba samobójcza, czy też chciał po raz ostatni trafić Piłsudskiego. Rany zadane Grabowskiemu okazały się niegroźne. Jeszcze tego samego wieczora wojewoda pojawił się w ratuszu, gdzie wziął udział w bankiecie. Piłsudski natomiast zgodnie z planem odwiedził lwowski teatr. Chociaż nikt nie ucierpiał, nieudany zamach Fedaka był sygnałem dla polskich władz, że na gruncie narastającego problemu ukraińskiego zaczynają rodzić się niebezpieczne nacjonalizmy.Plan zamachu  Za spisek przeciwko Piłsudskiemu odpowiadała utworzona jesienią 1920 r. Ukraińska Organizacja Wojskowa, która obrała sobie za swój cel walkę z Polską i ZSRR przy użyciu metod terrorystycznych. Jak na ironię ojciec młodego Fedaka, również Stepan, był cenionym mecenasem i działaczem ukraińskim dążącym do unormowania relacji z Polską na drodze pokojowej. W latach 20. Fedak senior pełnił funkcję prezesa Ukraińskiego Komitetu Obywatelskiego – jedynej wówczas legalnej ukraińskiej instytucji społecznej. Kilka tygodni przed zamachem w wykonaniu „Smoka”, mecenas Fedak  gościł u Piłsudskiego. Marszałek zapewnił go wówczas, że zależy mu na uzyskaniu niepodległości przez Ukraińców. – Jestem przekonany, że tylko ścisły związek między wolną Polską a wolną Ukrainą może zapewnić pokój na Wchodzie i pomyślny rozwój obu  bratnich narodów.(…) Godzina waszej wolności jeszcze nie wybiła. Mam jednak nadzieję, że to wkrótce nastąpi, czego wam życzę z całego serca – mówił Piłsudski. Rodzina Fedaków przyjaźniła się jednocześnie z liderem UOW Jewhenem Konowalcem. Radykalny rewolucjonista spotykał się nawet przez pewien czas z córką mecenasa, Olgą. Charyzma Konowalca  imponowała młodemu Stepanowi, który tak jak on uważał, iż tylko gwałtowne i konkretne czyny mogą przynieść Ukraińcom upragnioną wolność. Rozrastająca się organizacja działała wkrótce na całym terenie Ukrainy, a także w Czechosłowacji, Niemczech i Austrii. Garnęli do niej zarówno zbuntowani studenci, jak i byli wojskowi, mający za sobą m.in. walki przeciwko bolszewikom i Polakom. Z UOW współpracowały także pomniejsze organizacje ukraińskie. Na zebraniu działaczy jednej z nich zapadła decyzja o zabiciu Piłsudskiego w czasie lwowskich targów. Bojownicy uznali, że marszałek stanowi symbol znienawidzonej przez nich Polski i dlatego musi zginąć. W wyniku losowania wybrano na wykonawcę zamachu młodego Stepana Fedaka. Plan zdawał się być dopięty na ostatni guzik. Po zabójstwie marszałka spiskowiec miał zostać zatrzymany przez swojego towarzysza, Dmytro Palijiwa. Następnie miał przybyć kolejny Ukrainiec ubrany w mundur majora Wojska Polskiego. Gapie mieli myśleć, że Fedak jest prowadzony do więzienia. W rzeczywistości cała trójka miała wsiąść do zaparkowanego samochodu i wyjechać z miasta. Za pomocą fałszywych dokumentów Fedak zamierzał wyjechać potem do Berlina.      Przesłuchanie   Plan spalił jednak na panewce, a niedoszły zamachowiec nie został o mało zlinczowany przez rozwścieczony tłum. Trzy dni po ataku Fedaka „Kurier Lwowski” relacjonował:  „Pewna część osób poczęła uciekać, bardzo wielu jednak zorientowawszy się w tej chwili co zaszło, rzuciło się kupą na sprawcę zamachu, który znajdował się w otoczeniu policjantów. Oburzenie było tak wielkie wśród publiczności, że policjanci nie byli w możności powstrzymać oporu. Rozpoczął się samosąd, ale nadciągnęła policja w silniejszej liczbie i wydostała Fedaka z rąk publiczności”.  Podczas przesłuchania Fedak utrzymywał, że jego celem był wyłącznie wojewoda lwowski. Dodał, że jego czyn był formą protestu politycznego. Co ciekawe, sam marszałek, którego przesłuchano w charakterze świadka, miał powiedzieć lapidarnie: „Wykluczam, aby syn Fedaka do mnie strzelał”.  W październiku policja przesłuchała wielu działaczy ukraińskich, a w polskiej prasie zaczęły pojawiać się przeróżne spekulacje. Dziennikarze podejrzewali m.in., że za zamachem stoją lokalni komuniści. Szybko wyszło też na jaw, że Fedak kilka razy się zawahał – pierwotnie miał zaatakować już na dworcu, zaraz po wyjściu Piłsudskiego z pociągu.        Proces   W październiku 1922 r. Stepan Fedak stanął przed lwowskim sądem okręgowym.  Wyrok w jego sprawie ogłoszono już 18 listopada tego samego roku. Ostatecznie sąd uznał go winnym jedynie próby zabójstwa wojewody Grabowskiego i skazał na 6 lat pozbawienia wolności. Tymczasem  Grabowski przekonywał w czasie procesu, że wielokrotnie spacerował sam po mieście, więc gdyby ktoś chciał go zabić, to „miał ku temu wiele sposobności"". Z kolei gen. Tadeusz Rozwadowski powiedział, że szyba samochodu, w którym siedział marszałek była przestrzelona i dlatego w jego opinii to Piłsudski był celem zamachowca, a nie pan wojewoda.   Fedak nie odbył całej kary, gdyż wypuszczono go z więzienia na podstawie amnestii.  Od razu po wyjściu na wolność wyjechał z Polski.  Po 1945 r. słuch o Fedaku zaginął.  Podejrzewa się, że zginął w czasie ataku Armii Czerwonej na Berlin. Jak podaje jedna z ukraińskich instytucji edukacyjnych, we wrześniu  1941 r. niedoszły zabójca Piłsudskiego miał pełnić rolę tłumacza w Sonderkommando 4a – niemieckim oddziale, który przeprowadził masakrę ponad 30 tys. Żydów w leśnym wąwozie Babi Jar pod Kijowem.   W trakcie powstawania tekstu autor korzystał m.in. z artykułu Grzegorza Mazura: „Zamach na marszałka Józefa Piłsudskiego” oraz książki Marcina Szymaniaka: „Polskie zamachy”",,
Są zarzuty za obalenie pomnika ks. Jankowskiego,"Zarzuty znieważenia pomnika i zniszczenia mienia postawiła prokuratura w piątek jednemu z trzech mężczyzn, którzy przewrócili gdański pomnik ks. Henryka Jankowskiego. Dwaj pozostali sprawcy mają usłyszeć identyczne zarzuty.","O postawieniu zarzutów pierwszemu z mężczyzn poinformowała rzecznik prasowa Prokuratury Okręgowej w Gdańsku Grażyna Wawryniuk.Za znieważenie pomnika grozi kara ograniczenia wolności lub grzywna. Zniszczenie mienia zagrożone jest karą do 5 lat więzienia. Do przewrócenia monumentu w pobliżu kościoła św. Brygidy w Gdańsku doszło w nocy ze środy na czwartek. Nagranie filmowe z tego zdarzenia udostępnił na portalu społecznościowym dziennikarz Tomasz Sekielski. Na nagraniu widać, jak trzej mężczyźni zakładają na szyję figury pętlę, podważają cokół i ciągną. Pomnik upada na przygotowane wcześniej opony samochodowe. Opony miały zapobiec zniszczeniu pomnika, bo, jak zadeklarowali sprawcy w oświadczeniu przekazanym portalowi oko.press, ich celem było „rozbicie fałszywego i ohydnego mitu Henryka Jankowskiego, nie zaś – materii jego pomnika”. Mężczyźni ułożyli na figurze strój ministranta i dziecięcą bieliznę – symbol, jak tłumaczyli – „cierpienia molestowanych przez prałata dzieci”. Zastępca przewodniczącego Zarządu Regionu Gdańskiego NSZZ „Solidarność” Roman Kuzimski powiedział dziennikarzom, że przyczyną, dla której zrezygnowano w piątek z ponownego montażu pomnika, jest „bariera urzędnicza”. – Urząd miejski nie wyraził zgody, twierdząc, że powinniśmy mieć zgodę. To jest dla nas zupełnie niezrozumiałe. Nie potrzebujemy takiej zgody, bo my nie stawiamy nowego pomnika, on był tylko w renowacji. Wystarczyło tylko go przejrzeć, zobaczyć, jakie są uszkodzenia, oszacować straty i postawić go z powrotem – mówił działacz „S”. Ciężarówka z zakładu kamieniarskiego z odlaną z brązu figurą ks. Jankowskiego przyjechała w piątek w okolice skweru, gdzie z pomnika kapłana pozostał kamienny cokół. – Miasto jest w sporze prawnym z nami, będziemy to sobie wyjaśniać. Nie chcemy robić tu awantury, panowie policjanci mówią, że jak nie ma zgody, to nie wpuszczą tu nikogo, więc ja uznałem, że czas wycofać samochód z pomnikiem – wyjaśnił Kuzimski. Zapowiedział, że pomnik ks. Jankowskiego powróci na swoje miejsce w innym terminie.",,
"Szef NATO: sojusznicy sami muszą zdecydować, czy udzielić wsparcia Ukrainie","NATO nie będzie zachęcało państw członkowskich do udzielenia większego
wsparcia Ukrainie, same muszą o tym zdecydować – powiedział sekretarz generalny Sojuszu. Do prezydenta Putina zaapelował o wycofanie ciężkiego uzbrojenia.","W opublikowanym w piątek wywiadzie dla dziennika „La Repubblica” Stoltenberg,który dzień wcześniej prowadził rozmowy w Rzymie, oświadczył: „Ukraina jestsuwerennym, niepodległym krajem i ma prawo się bronić”.Jednocześnie na uwagę gazety, że państwa natowskie dużo mówią, a małokonkretnie pomagają Ukrainie odparł: „My jej pomagamy zmodernizować i umocnićsektor obronny”.– NATO nie posiada broni, a zatem nie możemy jej wysłać Ukrainie, co mogązrobić poszczególne państwa. To, co musimy robić, to działać na rzecz tego,aby porozumienia z Mińska były dogłębnie przestrzegane – stwierdził JensStoltenberg.„Rosja dostarczyła ciężką broń separatystom”– Rosja dostarczyła ciężką broń separatystom; Putin musi ją wycofać, musiszanować porozumienie podpisane w Mińsku – dodał sekretarz generalny Sojuszu.Zapytany o to, czy zachęca państwa członkowskie NATO, by udzieliły większegowsparcia Ukrainie, odpowiedział: „Nie, zostawiamy krajom Sojuszu decyzję, corobić. To nie jest coś, co ustala się na szczeblu 28 państw, ale rządówkrajowych”.„Czy czekacie tylko na to, że Putin zrobi następny krok na przykładpodbijając Mariupol?” – zapytała „La Repubblica”. Sytuacja jest „delikatna”Stoltenberg oświadczył, że obecny moment jest delikatny, a Sojusz gotów jestnatychmiast stanąć w obronie każdego państwa członkowskiego, zaatakowanegolub zagrożonego. Ale – zastrzegł – „jeśli zaczniemy poruszać się po terenach,za które nie odpowiadamy, wywołamy zamieszanie”.Szef paktu zauważył, że władze Rosji destabilizują sytuację używając siły inielegalnie okupując Krym, a także stosując czynnik energetyczny.Odnosząc się do terminu „wojna hybrydowa”, jakim określa się konfliktukraiński, norweski polityk oświadczył: „Bez względu na to, czy nazwiemy jąhybrydową czy nie, musi się to skończyć; musi skończyć się destabilizacjaUkrainy”.",,
"Dziedzictwo „S”, prezydent i marzenia o Europie","Wybory prezydenckie teoretycznie koncentrują się na personaliach. W praktyce jednak okazuje się, że dla części środowisk Andrzej Duda jest personifikacją PiS do tego stopnia, że właśnie wokół podziału na PiS i anty-PiS chcą zbudować całą kampanię.","Włączają się w to w ostatnich dniach nawet politycy lewicy, co jest o tyle ciekawe, że przecież w wyborach parlamentarnych zawdzięczała ona część sukcesu właśnie umiejscowieniu się gdzieś obok, trochę w poprzek determinującego polską politykę sporu. Ponieważ jednak pierwszym tematem kampanii okazuje się być reforma sądownictwa, wszystko wróciło na stare tory. Prezydent Andrzej Duda słów i siebie w ostatnich dniach nie oszczędza. Polska polityka na tyle już się wyrobiła, że należy założyć, iż otoczenie głowy państwa ma swoje badania i analizy, więc dokładnie wie, jaki styl i temat kampanii się najbardziej opłaci. Wie również, które decyzje Dudy najmniej spodobały się jego wyborcom z 2015 r., mogąc tym samym zaszkodzić w jakimś stopniu reelekcji. Andrzej Duda w 2020 r. jest więc politykiem walczącym o godność i podmiotowość Polski, dostrzegającym patologie wymiaru sprawiedliwości i próby nacisku z zagranicy na polski porządek prawny. Spełnia tym samym oczekiwania swojego elektoratu sprzed pięciu lat, ułatwiając równocześnie powrót wyborcom rozczarowanym i decyzje o poparciu, przynajmniej w drugiej turze, zupełnie nowych w tej puli głosów do podziału, sympatyków Konfederacji. Mocne wystąpienia i mocne reakcje  Mocne wystąpienia prezydenta przekładają się też na mocne reakcje opozycji. Walcząc jednak z Dudą, jej przedstawiciele są zmuszeni bronić spraw, których obrona może mobilizować tylko ich własny elektorat, równocześnie jednak będąc przeszkodą w zdobywaniu nowych wyborców. Przede wszystkim chodzi tu oczywiście o obronę zrewoltowanych środowisk prawniczych i daleko posuniętych ingerencji zagranicy w sprawy polskie. Natura tego konfliktu jest jednak taka, że nie można się wycofać, a gdy ktoś trzeźwo zauważy, że dalsze trwanie przy dotychczasowej strategii nie przynosi efektów, spotka się jedynie z głośnymi oskarżeniami o zdradę, a może nawet… symetryzm.  Dlatego też, gdy rząd i prezydent swoje, autorytety i nadzieje, czasem mocno już znoszone, opozycji – swoje. „Ja Lech Wałęsa Proszę wszystkich ludzi walczących i budujących w 1980 roku Solidarność, patriotów Polskich musimy zrobić wszystko by jak najszybciej odstawić obecnie urzędujących w obrębie władz. To co wyprawiają i jak to wyprawiają. To jest niszczenie naszych osiągnięć, to jest przeciw interesowi Ojczyzny. Chcą przejąć sądy, by nie dać się rozliczyć za nadużycia w każdej możliwej dziedzinie. To co głosi prezydent Duda, to co głosi premier Morawiecki, Ziobro i polityk Rydzyk w wielu dziedzinach to perfidna manipulacja i kłamstwa. Mam nadzieję, że rodacy nie nabiorą się, i kartką wyborczą to załatwimy i o to Was proszę, jeśli nie to spotkamy się na kryterium ulicznym”. Tak pisze w niedzielę, jeśli ktoś nie poznał bez przedstawienia, były prezydent i były przewodniczący Solidarności Lech Wałęsa.  Kilka godzin później, występując już tylko w tej drugiej roli, zwraca się do Andrzeja Dudy: „P. Prezydencie Duda. Jako współtwórca i Przewodniczący od zarania do odejścia na urząd Prezydenta zabraniam Panu powoływać się na Solidarność. Za postawę jaką Pan prezentuje, burzenie trójpodziału władz o który Solidarność walczyła, łamanie Konstytucji, manipulacje”. Przyczyną jest obecność prezydenta na górniczej imprezie pod patronatem związku, któremu w swoim czasie również zdarzało się Wałęsie odmawiać prawa do nazwy i historii „S”. Te dwie wizje „Solidarności” różnią się chyba tak, jak dwa projekty specjalnego logo na 40-lecie związku. Za jedno miasto Gdańsk płaci twórcy 40 tys. zł i trzyma projekt w tajemnicy; drugie, dla władz związku, grafik przygotowuje za kwotę o wiele bardziej symboliczną. Mamy więc zderzenie blichtru i mocno obsypanej złotem legendy z praktyką bynajmniej niedokończonej walki pracowników o ludzką godność.  Różne apele „Wyprowadzają Polskę z Unii, niszczą sądy, by bezkarnie kraść, szczują jednych Polaków przeciw drugim. Głosujesz na nich? Masz prawo. Ale nie masz prawa dłużej udawać, że tego nie widzisz. Bo widzisz.” – pisał w piątek na swoim Twitterze Donald Tusk.  Jeśli adresatem tego apelu był przeciętny wyborca PiS, poznał go dopiero dzięki mediom, bo w samym serwisie Tusk zablokował już chyba większość aktywnych tam sympatyków partii Jarosława Kaczyńskiego. Z kolei mająca jeszcze niedawno łączyć swoim ciepłem Polaków Małgorzata Kidawa-Błońska zaapelowała już bezpośrednio do Andrzeja Dudy, by „(…)nie niszczył marzeń Polaków o udziale we wspólnocie europejskiej”. Jak te marzenia mają się do praktyki nie prezydenckich wystąpień, a urzędniczej unijnej codzienności, nie usłyszeliśmy.",,
Samorozwiązanie Sejmu? Raczej mało realne,Władze Solidarnej Polski zarekomendowały klubowi sejmowemu partii złożenie wniosku o skrócenie kadencji Sejmu – poinformował lider SP Zbigniew Ziobro. Klub ma podjąć decyzję w tej sprawie w środę. O planach złożenia takiego wniosku Ziobro mówił przed południem na antenie TVP Info.,"Zgodnie z konstytucją, Sejm może skrócić swoją kadencję uchwałą podjętąwiększością co najmniej 2/3 głosów ustawowej liczby posłów – czyli minimum307 głosami. Projekt uchwały ws. skrócenia kadencji może złożyć: prezydiumSejmu, komisja sejmowa lub grupa 15 posłów. Klub SP liczy 17 posłów.Skrócenie kadencji Sejmu oznacza jednoczesne skrócenie kadencji Senatu.  – Albo jest się za skorumpowaną władzą, albo przeciw tej władzy – oświadczył Ziobro na konferencji prasowej. Dodał, że obecny rząd „wielokrotnie już się skompromitował”, zatem przyspieszone wybory parlamentarne są najlepszym możliwym rozwiązaniem.  – SP jest za nowym otwarciem, Polska potrzebuje szansy, której od rządu Donalda Tuska nie dostanie – zaznaczył.Lider SP zaapelował o poparcie wniosku szczególnie do posłów opozycji.  – Mam nadzieję, że okaże się, że w polskim Sejmie nie wygra partia „przyspawanych do stołków” czy „przywiązanych do politycznych konfitur” tylko ludzi przyzwoitych – mówił.Dodał, że nie wyklucza „wielkiej niespodzianki” w sprawie poparcia takiegowniosku, ponieważ Platformie coraz trudniej jest o większość w parlamencie.  – Nie wyobrażam sobie ponadto, by PiS – cokolwiek teraz by mówił – w chwili głosowania zawarł „cichy układ” z obecnie rządzącymi – powiedział Ziobro„Zagrywka pod publiczkę rachitycznego ugrupowania”Politycy pozostałych sejmowych ugrupowań na ogół z dystansem podchodzą doinicjatywy SP, uznając ją za mało realną.  – Ja to traktuję jako klasyczną zagrywkę pod publiczkę, do czego nas Zbigniew Ziobro przyzwyczaił – skomentował wniosek Solidarnej Polski Paweł Olszewski (PO). Solidarną Polskę nazwał „rachitycznym ugrupowaniem”. Zwrócił też uwagę, że Ziobro zapowiada wniosek o samorozwiązanie Sejmu, chociaż nie jest posłem krajowym, a europarlamentarzystą. Z kolei rzecznik PSL Krzysztof Kosiński zapowiedział, że PSL „nie będziepopierało nieudolnych inicjatyw mających na celu wyłącznie medialnezaistnienie”.  – Wiarygodność wniosku jest wprost proporcjonalna do ich politycznej pozycji – stwierdził rzecznik PSL.„Nie” inicjatywie SP mówi też SLD.  – 17-osobowy klub Zbigniewa Ziobry chce skracać kadencję Sejmu, co wymaga zgody 307 posłów. Już samo to pokazuje, że jest to farsa i komedia. Niech Zbigniew Ziobro rozpocznie od próby skrócenia kadencji Parlamentu Europejskiego, bo przecież tam jest jego miejsce – ironizował szef Sojuszu Leszek Miller.Nieco inaczej do sprawy wniosku pochodzi Twój Ruch. Według Łukasza Gibały,wniosek SP to pomysł „mało realny”, bo nie wierzy, by poparło go 2/3 ustawowej liczby posłów. Dodał jednak, że będzie rekomendował swojej partii poparcie go. Także PiS ma wątpliwości co do wniosku SP.  – Nasze stanowisko jest niezmienne. Przyśpieszone wybory? Tak. Jesteśmy za tym, żeby skrócić ten Sejm, ale po wcześniejszym powołaniu rządu technicznego, który zrobi audyt polskiego państwa, gospodarki – powiedział rzecznik PiS Adam Hofman.",,
"Japonię „zatopić”, USA obrócić w „popiół i ciemność”. Korea Północna znów grozi","Korea Płn. zagroziła, że użyje broni jądrowej, by „zatopić” Japonię, a USA obrócić w „popiół i ciemność”. Taka kara ma spotkać te kraje za poparcie rezolucji Rady Bezpieczeństwa ONZ i sankcji wobec komunistycznego reżimu za ostatnią próbę nuklearną.","„Cztery wyspy archipelagu Wysp Japońskich powinny zostać zatopione przez bombę nuklearną dżucze. Nie potrzebujemy, żeby Japonia dłużej istniała w naszym pobliżu” – oświadczył komitet odpowiedzialny za stosunki międzynarodowe w komunikacie opublikowanym przez północnokoreańską agencję prasową KCNA.Dżucze to ideologia wprowadzona przez Kim Ir Sena, dziadka obecnego przywódcy Korei Płn. Kim Dzong Una. Jest to północnokoreańska wersja marksizmu-leninizmu, podkreślająca samodzielność i suwerenność Korei Płn., zwłaszcza w polityce wewnętrznej i zagranicznej, obronności i gospodarce.Mobilizacja środków odwetowych „Zredukujmy kontynentalne Stany Zjednoczone do popiołów i ciemności” – napisano również w oświadczeniu, w którym wezwano do „zmobilizowania wszystkich środków odwetowych”.Wezwano również do likwidacji Rady Bezpieczeństwa ONZ, którą określono jako „narzędzie zła”, składające się ze „skorumpowanych” krajów, działających na rozkaz Stanów Zjednoczonych. Komitet oświadczył również, że Japonia „tańczy, jak jej zagrają” Stany Zjednoczone oraz, że nigdy nie zostanie jej przebaczone to, iż w sposób poważny nie przeprosiła za „zbrodnie przeciwko naszemu narodowi”; nawiązano tu najpewniej do japońskiej agresji na Półwysep Koreański w pierwszej połowie XX wieku. Koreę Południową komitet nazwał „zdrajcami i psami” USA.Prowokacja– To oświadczenie jest niezwykle prowokacyjne. To coś, co znacząco zwiększa regionalne napięcie i jest absolutnie nie do przyjęcia – ocenił na konferencji prasowej szef gabinetu japońskiego premiera Yoshihide Suga. W związku z przeprowadzeniem 3 września przez Koreę Płn. szóstej już próby nuklearnej, a wcześniej prób z międzykontynentalnymi pociskami balistycznymi (ICBM), w ostatnim czasie napięcie na Półwyspie Koreańskim znacznie wzrosło.",,
Ławrow: nie będzie wyścigu zbrojeń z USA. Potrzebujemy resetu stosunków,"Nie będzie wyścigu zbrojeń między Rosją a USA - oświadczył szef rosyjskiej dyplomacji Siergiej Ławrow w rozmowie z dziennikarzami państwowej telewizji rosyjskiej. Zapowiedział też, że Rosja nie zamierza podejmować żadnych kroków, które mogłyby podkopać ukraińską gospodarkę.","W rozmowie z dziennikarzami państwowej telewizji, dyplomata zapewnił również, że władze Rosji zadbają o bezpieczeństwo kraju.Reset stosunków z USA?Według Ławrowa, Moskwa zrobi wszystko, aby Rosjanie czuli się bezpieczni. Podkreślił przy tym, że nie ma mowy o udziale Rosji w wyścigu zbrojeń  ze Stanami Zjednoczonymi.  - Dysponujemy odpowiednimi środkami i siłami, mamy też polityczną wolę i doskonałych specjalistów -  przekonywał. Minister dodał, że wszyscy pracują nad wzmocnieniem możliwości obronnych państwa, więc obywatele nie mają żadnych powodów do niepokoju. - Stosunki USA-Rosja potrzebują resetu - podkreślił rosyjski minister.",,
Pociąg Kima dotarł do Chin. Przywódca Korei Płn. jedzie na szczyt z Trumpem,"Pociąg wiozący przywódcę Korei Płn. Kim Dzong Una, jadącego na spotkanie z prezydentem USA Donaldem Trumpem w Hanoi, jest już w Chinach – poinformowała w sobotę południowokoreańska agencja Yonhap.","Jak informuje agencja, pancerny pociąg w zielono-żółtych barwach przejechał przez most na granicy Korei Płn. i Chin i minął przygraniczne chińskie miasto Dandong. Wcześniej informowano o tym, iż Kim opuścił Pjongjang około godziny 17 czasu lokalnego (9 czasu polskiego). Jadąc pociągiem do Wietnamu pociąg z Kimem na pokładzie będzie musiał przemierzyć ok. 4 tysięce kilometrów. Podróż zajmie ok. 60 godzin, bowiem pociąg nieznacznie tylko przekracza szybkość 60 km/godz. Przywódca Korei Płn. dojedzie nim do wietnamskiego miasta Dong Dang na granicy z Chinami, po czym przesiądzie się do samochodu, którym przemierzy trasę o długości 170 km do stolicy Wietnamu. Oficjalna agencja Korei Płn. KCNA poinformowała, że wraz z Kimem do Hanoi jadą m.in. jeden z jego najbliższych współpracowników Kim Jong Czol oraz siostra przywódcy Kim Jo Jong. Wcześniej w sobotę wietnamskie Ministerstwo Spraw Zagranicznych poinformowało o wizycie „w najbliższych dniach” w Hanoi przywódcy Korei Północnej na zaproszenie prezydenta i szefa rządzącej partii komunistycznej Nguyena Phu Tronga.",,
Senator Stanisław K. opuścił prokuraturę. Usłyszał zarzuty korupcyjne,"W Prokuraturze Regionalnej w Katowicach zakończyło się przesłuchanie byłego senatora PiS Stanisława K. Wraz z synem i  dyrektor małopolskiego oddziału PFRON usłyszał zarzuty korupcyjne, śledczy zawnioskowali do sądu o trzymiesięczny areszt. K. został wyprowadzony z prokuratury.","Przesłuchanie Stanisława K. zakończyło się tuż po godzinie 13; później trwały czynności z udziałem jego syna i dyrektor małopolskiego PFRON.   – W stosunku do byłego senatora i jego syna prokurator podjął decyzję o skierowaniu wniosków o zastosowanie tymczasowego aresztu, z kolei wobec zatrzymanej dyrektor – wolnościowych środków zapobiegawczych – poinformowała po zakończeniu czynności prok. Katarzyna Żołna z katowickiej prokuratury.  Nie ujawniono, czy zatrzymani przyznali się do zarzucanych im czynów. Teraz śledczy zajmą się weryfikacją złożonych przez nich wyjaśnień.  Zatrzymanym w tej sprawie grozi nawet 12 lat pozbawienia wolności.  Zatrzymania byłego senatora PiS Stanisław K., jego syna oraz dyrektor małopolskiego oddziału PFRON dokonali we wtorek funkcjonariusze CBA w ramach śledztwa dotyczącego wielomilionowych łapówek. Całe postępowanie, prowadzone przez funkcjonariuszy krakowskiej delegatury CBA, dotyczy podejmowania się pośrednictwa w załatwieniu spraw w zamian za korzyści majątkowe, a także powoływania się na wpływy w instytucjach państwowych oraz samorządowych woj. małopolskiego. Śledczy badają też wątek udzielania korzyści majątkowych osobom pełniącym funkcje publiczne, w związku z pełnieniem tych funkcji. Według prokuratury, senator miał wywrzeć wpływ na wydanie decyzji o umorzeniu postępowania administracyjnego, które dotyczyło wpisania do rejestru zabytków budynku dawnego hotelu Cracovia i kina Kijów w Krakowie. W zamian za to – jak podawała Prokuratura Krajowa – senator miał przyjąć obietnicę udzielenia mu korzyści majątkowej w kwocie miliona złotych, przy czym połowa tych pieniędzy została przyjęta w formie darowizny wpłaconej na rzecz Fundacji Pomocy Osobom Niepełnosprawnym, w której b. senator pełnił funkcję prezesa. Prokuratura zarzuciła też w ubiegłym roku K., że przyjął korzyść majątkową o wartości co najmniej 170 tys. zł w zamian za wywarcie wpływu na prezesa zarządu i członków zarządu PKP SA w zakresie podjęcia decyzji dotyczącej jednej z umów zawartych pomiędzy PKP a innym podmiotem gospodarczym, na mocy której krakowska firma miała otrzymać 4,4 mln zł jako udział w kosztach prowadzonej inwestycji rozbudowy dworca autobusowego w Krakowie.  Trzeci zarzut wobec K. dotyczy pośrednictwa przy załatwianiu sprawy penitencjarnej skazanego za kierowanie zorganizowaną grupą przestępczą. Według prokuratury senator miał pośredniczyć w zamianie sposobu odbywania kary przez skazanego na lżejszy system półotwarty, za co miał otrzymać korzyść majątkową o wartości co najmniej 24 tys. zł – wyposażenie w oświetlenie obiektów sportowych należących do Fundacji Pomocy Osobom Niepełnosprawnym.",,
„Utrzymać twardą politykę wobec Rosji”. „Jednoznaczna” decyzja ministrów UE,"Polityka Unii Europejskiej wobec Moskwy pozostaje bez zmian – poinformował w Brukseli szef polskiej dyplomacji Grzegorz Schetyna, podsumowując dyskusję na spotkaniu ministrów spraw zagranicznych państw UE. – Klimat i tonacja tej rozmowy były jednoznaczne – trzeba utrzymać twardą politykę wobec Rosji  – podkreślił.","Jak poinformował min. Grzegorz Schetyna, poniedziałkowa dyskusja ministrów o relacjach z Rosją trwała blisko cztery godziny. – Ustaliliśmy, że to jest początek debaty o Rosji. I ustaliliśmy, że Unia Europejska nie zmieni swojej polityki. To jest najważniejsze, bo pojawiały się głosy, że być może potrzebna jest korekta – powiedział Schetyna na konferencji prasowej.Jak dodał, celem jest to, by polityka europejska zmieniała politykę rosyjską, a nie – by sama była zmieniana. Według ministra nie ma też wątpliwości, że należy utrzymać sankcje wobec Rosji, wprowadzone w związku z konfliktem na Ukrainie. Nie ma też „żadnego nowego formatu rozmów z Rosją” - poinformował. Za wcześnie na normalizację stosunków z Moskwą Szefowa unijnej dyplomacji Federica Mogherini przygotowała na poniedziałkowe spotkanie dokument, w którym zaproponowała stopniową normalizację kontaktów z Rosją. Ministrowie mieli m.in. zastanowić się nad pytaniem, czy wznawiać dyplomatyczne relacje i ponownie organizować unijno-rosyjskie szczyty.  Jeszcze przed spotkaniem szef polskiej dyplomacji Grzegorz Schetyna podkreślał, że na zmiany jeszcze nie nadszedł czas, bo Rosja nie wypełniła wrześniowego porozumienia z Mińska. Federica Mogherini również przyznała przed spotkaniem, że „wznowienie walk na wschodzie Ukrainy nie jest oczywiście dobrą wiadomością"". Ostateczną decyzję w sprawie sankcji wobec Rosji europejscy przywódcy podejmą w marcu. Większa współpraca w walce z terroryzmem Uczestnicy spotkania w Brukseli rozmawiali również o zagrożeniu terroryzmem. Impulsem do tej debaty były niedawne zamachy we Francji, w których zginęło 17 osób. Szefowie dyplomacji spotkali się z unijnym koordynatorem ds. walki z terroryzmem Gillesem de Kerchovem oraz z sekretarzem generalnym Ligi Arabskiej Nabilem al-Arabim. Według Schetyny ustalono, że przyjęte zostaną pewne zasady współpracy naróżnym poziomie: wymiany informacji, dzielenia się doświadczeniami, ale teżwzmocnienie współpracy w organizacjach istniejących i zajmujących się tymisprawami, jak Europol i Eurojust.  Poprawiona ma zostać m.in. wymiana informacji na temat dżihadystów na terenie UE. Niektóre kraje rozważają ograniczenie domniemanym dżihadystom możliwości podróżowania poprzez pozbawienie ich paszportów czy innych dokumentów podróży – aby uniemożliwić im udanie się do Syrii czy Iraku, gdzie mogliby walczyć po stronie Państwa Islamskiego. Walka z terroryzmem będzie też tematem szczytu UE 12 lutego.",,
WiFi4EU – Unia Europejska wybuduje 6 tys. hotspotów z darmowym internetem,"Bezpłatny dostęp do internetu w urzędach, bibliotekach, parkach i innych miejscach publicznych zakłada przyjęty przez państwa członkowskie program WiFi4EU. Dzięki niemu na terenie „28” powstanie 6 tys. sponsorowanych przez UE hotspotów.","Na początku września Parlament Europejski przegłosował propozycję wprowadzenia mechanizmu finansowania miejsc, gdzie udostępniany będzie bezpłatny bezprzewodowy dostęp do internetu. Koszt inwestycji, które umożliwią stworzenie miejsc dostępowych, to 120 mln euro.„Program WiFi4EU ułatwi wielu obywatelom korzystanie z internetu wysokiej jakości. Gminy, biblioteki i inne instytucje publiczne uzyskają możliwość promowania swoich usług cyfrowych. Być może program ten napędzi też kolejne inwestycje” – podkreśliła cytowana w komunikacie Rady UE estońska minister ds. przedsiębiorczości i technologii informacyjnej Urve Palo. Bezprzewodowa sieć ma być dostępna w ponad 6 tys. miejsc w UE. Decydować ma kolejność zgłoszeń. W ramach programu gminy, szpitale i inne instytucje publiczne będą mogły ubiegać się o dofinansowanie nowych punktów dostępu do sieci Wi-Fi, tam gdzie brak jest podobnych już istniejących prywatnych lub publicznych łączy internetowych. – Lokalna łączność bezprzewodowa, która jest udostępniana bezpłatnie na niedyskryminujących warunkach, mogłaby przyczyniać się do zmniejszenia przepaści cyfrowej, zwłaszcza w społecznościach o gorzej rozwiniętych umiejętnościach cyfrowych, w tym na obszarach wiejskich i oddalonych – podkreślono w rozporządzeniu. Procedura składania wniosków o dofinansowanie ma być prosta – powstanie specjalna platforma internetowa zarządzana przez Komisję, a unijne wsparcie pokryje do 100 proc. kosztów kwalifikowalnych. „Do roku 2019 UE może przeznaczyć na WiFi4EU do 120 mln euro. Finansowanie zostanie rozdysponowane między wszystkie państwa członkowskie w sposób równomierny pod względem geograficznym” – zaznaczyła Rada UE. Dokładne kryteria selekcji określi Komisja, która będzie też zarządzać programem. Pierwsze zaproszenie do składania projektów zostanie ogłoszone pod koniec roku lub na początku 2018 r. W trakcie prac nad tą koncepcją w Parlamencie Europejskim ze środowisk eurosceptycznych pojawiały się krytyczne głosy wskazujące, że środki na ten cel to unijny populizm mający przekonywać obywateli do Unii. Rezolucje w tej sprawie przyjęto jednak 12 września 582 głosami za, przy 98 głosach przeciwnych i 9 wstrzymujących się. Bezpłatne punkty dostępu do Wi-Fi, czyli inicjatywa WiFi4EU, to jeden z głównych elementów zaproponowanej przez KE rok temu reformy przepisów dotyczących telekomunikacji. Ma ona ułatwić inwestycje w tym sektorze oraz zapewnić uniwersalny dostęp do internetu.",,
Tłumy na demonstracji w Bratysławie. Chcą niezależnego śledztwa ws. zabójstwa Kuciaka,"Tysiące ludzi wyszły w Bratysławie na plac Słowackiego Powstania Narodowego i okoliczne ulice, demonstrując przeciwko rządowi premiera Roberta Fico i na rzecz niezależnego śledztwa w sprawie zabójstwa dziennikarza Jana Kuciaka.","Według szacunków niektórych słowackich mediów, w zgromadzeniu uczestniczyło ponad 30 tys. ludzi, co oznacza, że to największa demonstracja w słowackiej stolicy od 1989 roku. Portal „Dziennik N” napisał, że wzięło w niej udział 50 tys. osób. Demonstrowano także w innych miastach Słowacji. – Słowacja jest w ostatnich dniach tak wstrząśnięta, jak dawno nie była. Chcemy opowiedzieć się za uczciwym i demokratycznym krajem – powiedzieli z podium jej organizatorzy, obywatelscy aktywiści Juraj Szeliga i Karolina Farska. Już na początku trwającego około godziny zgromadzenia wznoszono okrzyki: „dość było Fico”  i „ustąpić, ustąpić”. Zebrani dzwonili kluczami. To symbol z 1989 roku, gdy w ten sposób komunikowano komunistom, że ich rządy się skończyły. Z podium przemawiali dziennikarze, nauczyciele i aktorzy, a także arcybiskup Robert Bezak, pozbawiony w 2012 roku przez papieża Benedykta XVI urzędu ordynariusza archidiecezji trnawskiej, co wywołało wtedy publiczne sprzeciwy. – Może nauczyliśmy się być obojętni, nauczyliśmy się rezygnować w tych wszystkich sprawach i przypadkach, do których doszło czy też nie doszło. Ale gdyby zabicie człowieka przeszło obok nas i zatraciło się w czasie, oznaczałoby to, że jesteśmy moralnie zrujnowani –powiedział duchowny.",,
„Unia Europejska po brexicie niczego nie zrozumiała”,"Wielka Brytania wychodzi z Unii Europejskiej. Kto odpowiada za to, że doszło do brexitu? – Główny ciężar odpowiedzialności ciąży na Komisji Europejskiej i to w czasach Jean-Claude Junckera, Fransa Timmermansa było apogeum takiego rozszerzania swojego władztwa niedemokratycznego i próba wpływania na różne państwa w różny sposób. To była jedna z głównych nici przewodnich brexitu – powiedział portalowi tvp.info senator Prawa i Sprawiedliwości Jan Maria Jackowski.","– W moim przekonaniu Unia niczego nie zrozumiała po brexicie. Niczego się nie nauczyła, żadnych wniosków nie wyciągnęła i nie odrobiła lekcji. W dalszym ciągu mamy do czynienia z traktowaniem różnych państw z góry, z wysokości 10. piętra. Polska, Węgry, Czechy, Słowacja, Rumunia to takie stawianie nas do kąta, krajów naszego regionu tylko – stwierdził europoseł PiS Ryszard Czarnecki.  Czy będą kolejne exity? – Przez najbliższą dekadę kraje naszego regionu będą beneficjentami, a nie płatnikami netto. Za około 10 lat staną się płatnikami netto, na przykład Polska. Do tego czasu nie będzie realnego problemu exitu jakiegokolwiek kraju. Prędzej nastąpi exit ze strefy euro. Bardzo prawdopodobne, że strefa euro rozpadnie się szybciej niż Unia Europejska. Nie lekceważyłbym tego, że dwie główne włoskie partie mówią, że trzeba wyjść z eurolandu – odpowiedział Czarnecki. – Wielka Brytania niestety padła ofiarą nierzetelnych polityków. Frakcja, która chciała brexitu w Wielkiej Brytanii istniała od zawsze. Dzięki użyciu różnych nieprawdziwych informacji, propagandy różnych mediów typu tabloidy niestety została nakręcona spirala nienawiści wobec Unii Europejskiej, wobec obywateli innych państw z Unii Europejskiej, także wobec Polaków – mówił natomiast poseł Koalicji Obywatelskiej Mirosław Suchoń. – Polacy bardzo głośno i mocno mówią, że nie chcą migrantów, nie chcą obcokrajowców, a mówimy o milionie Polaków, którzy osiedlili się i pracują w Wielkiej Brytanii. (...) Przyczyną brexitu było także to, że Polacy zaczęli masowo pracować w Wielkiej Brytanii – mówiła Małgorzata Kidawa-Błońska w radiowej Jedynce w marcu 2017 r.  Czy politycy zgadzają się ze słowami kandydatki PO na prezydenta? – To kolejna kuriozalna wypowiedź pani marszałek. Mówiła, że to Polacy spowodowali, a teraz poleciała do nich, żeby przekonywać z kolei, że tak w Polsce jest dobrze i brexitu nie powinni się obawiać. Nie wiem, do czego chce ich przekonywać, ale jest tu sprzeczność wyraźna – powiedział poseł Kazimierz Smoliński z PiS-u. – Był duży skok imigracji w trakcie kryzysu finansowego 2007-2008. To spowodowało, że Brytyjczycy uznali, że jest zalew ludności miejscowej przez przybyszów. Polacy w Wielkiej Brytanii są jednak bardzo dobrze postrzegani przez ogromną większość społeczeństwa. To nie są ludzie, którzy przyjeżdżają po zasiłki dla bezrobotnych, tylko ciężko pracują i są bardzo dobrze oceniani – mówił natomiast poseł Władysław Teofil Bartoszewski z PSL, który w Londynie mieszkał 20 lat. – Grupa, która doprowadziła do brexitu w Wielkiej Brytanii to grupa, z którą współpracuje PiS. Nigel Farage, jeden z członków tej grupy mówi, że następna będzie Polska. Ja jestem przerażony. To oznacza, że zapadła decyzja, że PiS prowadzi do polexitu. To jest wbrew jakimkolwiek interesom naszego państwa – stwierdził poseł Suchoń z KO.  Przypomnieliśmy, że Farage jest liderem Partii Brexit, a nie Partii Konserwatywnej, z którą PiS współtworzył frakcję w Parlamencie Europejskim. – Dobrze pan wie, że konserwatyści również są za brexitem. To jest partia eurosceptyczna, która chciała wyprowadzenia Wielkiej Brytanii z Unii Europejskiej. To są kumple PiS-u – odpowiedział Suchoń. – My z Unii nie chcemy wyjść, nie ma możliwości wyrzucenia nas z Unii, jak niektórzy mówią, że zostaniemy wyrzuceni. Nie ma procedury wyrzucania, nie ma podstaw prawnych do wyrzucenia. Poza tym jesteśmy za bardzo cennym krajem jako duży rynek zbytu, żeby Unia nas się pozbyła. Nawet minister finansów Niemiec mówi, że spośród pieniędzy, które Polska dostaje z Unii, 80 proc. wraca do Niemiec, do gospodarki niemieckiej – tłumaczył poseł Smoliński z PiS-u.",,
„Walczyli o wolność Ojczyzny”. Obchody 75. rocznicy powstania Brygady Świętokrzyskiej NSZ,"Msza św. w intencji poległych oraz żyjących żołnierzy Narodowych Sił Zbrojnych, którą odprawiono w niedzielę rano w Katedrze Polowej Wojska Polskiego w Warszawie, rozpoczęła obchody 75. rocznicy powstania Brygady Świętokrzyskiej NSZ. Była to największa formacja zbrojna NSZ, walczyła zarówno z Niemcami, jak i komunistami.","– Msza święta była potrzebna partyzantom, żołnierzom - była potrzebna tym, którzy walczyli o wolność Ojczyzny. Właśnie po to, aby umocnić ich decyzję oddania wszystkiego, nawet życia za wolność Ojczyzny – powiedział w homilii ks. płk Zbigniew Kempa. – Wielu żołnierzy i partyzantów w czasie II wojny światowej, żołnierzy działających w różnych organizacjach zbrojnych, w Narodowych Siłach Zbrojnych w okresie powojennym właśnie z mszy świętej, właśnie z Eucharystii czerpało moc i siły – dodał. W uroczystościach biorą udział m.in. wicemarszałek Sejmu Małgorzata Gosiewska, prezes Instytutu Pamięci Narodowej dr Jarosław Szarek, szef Urzędu do Spraw Kombatantów i Osób Represjonowanych (UdSKiOR) Jan Józef Kasprzyk, posłowie Andrzej Melak i Robert Winnicki, sędzia Bogusław Nizieński, Marek Jurek, weterani z NSZ, przedstawiciele środowisk kombatanckich i opozycji antykomunistycznej. Towarzyszą im poczty sztandarowe. Uroczystości rocznicowe objął patronatem narodowym prezydent RP Andrzej Duda, co wzbudziło kontrowersje. Udziału w uroczystościach odmówił np. naczelny rabin Polski Michael Schudrich. Od godz. 12 na Placu Marszałka Józefa Piłsudskiego odbywa się uroczysty apel pamięci z udziałem Wojska Polskiego połączony ze składaniem wieńców i wiązanek kwiatów na płycie Grobu Nieznanego Żołnierza. W skład Brygady, nad którą polityczne zwierzchnictwo sprawowała tajna Organizacja Polska (OP), weszły oddziały partyzanckie operujące od czerwca 1944 r. na terenie powiatu opatowskiego – 204. pułk piechoty Ziemi Kieleckiej oraz 202. pułk piechoty Ziemi Sandomierskiej. W grudniu 1944 r. liczebność Brygady wynosiła 822 ludzi. Sformowano ją z tych oddziałów NSZ, które nie podporządkowały się umowie scaleniowej z AK z 7 marca 1944 r. Dowództwo Brygady było skłonne uznać władzę zwierzchnią Naczelnego Wodza, ale pod warunkiem zachowania sporej samodzielności. Zdecydowanie natomiast nie godziło się na podporządkowanie się dowództwu AK z jej komendantem gen. Tadeuszem Komorowskim „Borem” na czele. Od początku swej działalności na Kielecczyźnie Brygada organizowała ataki na niemieckie posterunki; rozbrajała niewielkie oddziały żandarmerii oraz Wehrmachtu. Do jednego z największych starć z siłami niemieckimi doszło 20 września pod Cacowem. Głównym celem istnienia Brygady było jednak zbrojne zwalczanie podziemia komunistycznego, uzależnionego od Związku Sowieckiego. Atakowała ona partyzantów Armii Ludowej, likwidowała lokalne struktury Polskiej Partii Robotniczej. Do największych antykomunistycznych akcji bojowych Brygady należały m.in.: atak na Brygadę AL „Świt” w sierpniu 1944 r., rozbicie pod Rząbcem zgrupowania AL pod dowództwem Tadeusza Grochala „Tadka Białego” we wrześniu 1944 r. oraz zorganizowana trzy miesiące później akcja na grupę sowiecką z oddziału NKWD „Awangarda”, którym dowodził Wasyl Tichonin „Wasyl”. W styczniu 1945 r., z chwilą zbliżania się frontu sowieckiego, dowództwo Brygady stacjonującej w rejonie Miechowa zdecydowało się podjąć marsz na zachód. W tym celu „Bohun” zawarł porozumienie z lokalnymi dowódcami Wehrmachtu, umożliwiające wycofanie się oddziału NSZ na teren zajmowany przez Niemców. 15 stycznia, po uzyskaniu zgody niemieckiej (wcześniej oddziały Brygady zostały przez nich ostrzelane), Brygada przeprawiła się przez Pilicę. Kilka dni później przekroczyła dawną granicę z Niemcami. Aby uzyskać zgodę na dalszy odwrót, „Bohun” zgodził się jednak na przerzut przez Niemców drogą lotniczą wybranych żołnierzy Brygady na ziemie polskie zajęte przez Armię Czerwoną. Od lutego do kwietnia na spadochronach zrzucono tam cztery grupy kurierów; wyszły też patrole piesze, miały one rozkaz polityków OP dotarcia do przywódców NSZ w kraju. Broń, dokumenty i radiostacje dostarczali Niemcy. W kwietniu Brygada ponowiła marsz na Zachód, a 1 maja jej żołnierze zakwaterowali się w pobliżu Pilzna. W tym czasie po raz pierwszy natknęli się na oddziały amerykańskie podążające na wschód. Po uznaniu przez nich Brygady za część sił alianckich żołnierze „Bohuna” rozpoczęli działania antyniemieckie. 5 maja wyzwolili kobiecy obóz koncentracyjny w Holiszowie, uwalniając m.in. 200 Żydówek. – To jedna z ładniejszych kart historii Brygady – podkreśla prof. prof. Jan Żaryn, autor publikacji „»Taniec na linie, nad przepaścią«. Organizacja Polska na wychodźstwie i jej łączność z krajem w latach 1945-1955”. Następnego dnia nawiązano kontakt z 3. Armią gen. George'a Pattona. Podczas środowego briefingu szef UdSKiOR Jan Józef Kasprzyk – organizator uroczystości – podkreślił, że „Brygada Świętokrzyska nigdy nie kolaborowała z Niemcami”. Zdaniem Kasprzyka, „powielanie takiej tezy – to powielanie czarnej legendy Brygady Świętokrzyskiej, która została stworzona w okresie zniewolenia komunistycznego”. Kasprzyk przypomniał, że „Brygada Świętokrzyska NSZ powstała 11 sierpnia 1944 r. Jej żołnierze walczyli z Sowietami, Niemcami, z bandami rabunkowymi, które grabiły ludność cywilną. Brygada Świętokrzyska współpracowała w czasie akcji »Burza« z oddziałami Batalionów Chłopskich i AK”. Jak dodał Kasprzyk, w styczniu 1945 r. Brygada stoczyła krwawe walki z oddziałami Wehrmachtu i podjęła decyzję o przebiciu się na Zachód.",,
Nowa strategia PKO BP. „Będziemy instytucją technologiczną z licencją bankową”,"Przez 100 lat PKO BP działał jako bank, ale na kolejne 100 powinien się przekształcić w instytucję technologiczną z bankową licencją. Tego oczekują klienci – przekonuje prezes PKO BP Zbigniew Jagiełło w rozmowie z „Rzeczpospolitą”.","Menedżer wskazał, że zmiany już zachodzą. – Gdy przychodziłem tu pracować dziewięć lat temu, to w szeroko rozumianym obszarze IT pracowało 400 osób. Teraz ta liczba jest kilka razy większa i mówimy tu o całym obszarze technologicznym, który mocno się rozrósł, bo jeszcze kilka lat temu nie istniał obszar analityki danych czy sztucznej inteligencji – wyjaśnił.– Przez 100 lat PKO BP działał jako bank, ale na kolejne 100 powinien się przekształcić w instytucję technologiczną z licencją bankową. Element technologiczny jest ważny, co więcej, czeka nas zderzenie ze światem firm technologicznych wchodzących w obszar usług finansowych. Dlatego konieczne są zmiany. Przypieczętowaliśmy to zmianą statutu, wpisując do niego, że bank może świadczyć także usługi technologiczne. Tego oczekują nasi klienci – podkreślił.Jagiełło oświadczył, że obecnie kierowany przez niego bank ma aktywa w wysokości 306 mld zł, co oznacza dwukrotny wzrost w ciągu ostatnich dziesięciu lat. – Wartość 500 mld zł jest więc możliwa do osiągnięcia. Obecnie mamy około 17 proc. udziałów w aktywach polskiego sektora, to nie jest dominująca pozycja, choć wyraźnie wyprzedziliśmy peleton, bo nie ma banku mającego 200 mld aktywów. Do organicznego wzrostu dochodzą ewentualne przejęcia – przyznał.",,
Sasin: Lipcowa konwencja PiS będzie przedwyborczą „burzą mózgów”,"Trzydniowa konwencja PiS, która odbędzie się na początku lipca w Katowicach, będzie swoistą „burzą mózgów”, podczas której ma ukształtować się program partii na zbliżające się wybory parlamentarne – powiedział w RMF FM wicepremier, szef Komitetu Stałego Rady Ministrów Jacek Sasin.","„Żeby mówić o planach na jesienne wybory, a tak naprawdę o planach na kolejną kadencję, bo to przecież o to chodzi, to jest za wcześnie. (...) Najpierw konwencja w Katowicach, konwencja programowa na początku lipca, długa, trzydniowa. Chcemy, żeby to była taka swoista burza mózgów, jak wczoraj to padło na klubie, żeby to było takie mrowisko osób, ekspertów ale również poglądów bardzo różnych” – powiedział Sasin.„Chcielibyśmy zderzyć bardzo różne poglądy, nie zawsze zgodne z tym, co chcielibyśmy realizować, ale zawsze warto posłuchać szerszego spectrum niż tylko tego, co jest dla nas do przyjęcia. Z tego będzie wykuwał się program, z tego, ale również z bezpośrednich kontaktów z wyborcami, z Polakami bo zawsze tak działaliśmy” – dodał wicepremier.Sasin powiedział, że podczas piątkowego posiedzenia klub parlamentarnego PiS, prezes partii Jarosław Kaczyński mówił, że podstawą działania Prawa i Sprawiedliwości w tej kampanii będzie bezpośredni kontakt z wyborcą. „To jest nasz znak firmowy, nie tylko w tych wyborach, ale w każdych poprzednich. Tak działaliśmy nie tylko w wyborach, ale również w trakcie kadencji, nie zapominaliśmy o tym, żeby się z Polakami spotykać” – zaznaczył wicepremier.",,
Gdańsk. Poszukiwania sprawcy kradzieży i uszkodzenia popiersia Jana Pawła II,"W nocy ze środy na czwartek, z ogrodzonego terenu parafii w dzielnicy Stogi w Gdańsku, ukradzione i uszkodzone zostało popiersie Jana Pawła II. Policja poszukuje sprawcy.","– Oficer dyżurny skierował na miejsce policjantów, którzy rozmawiali z mieszkańcami oraz osobami, które mogły mieć wiedzę o zdarzeniu. Funkcjonariusze sprawdzają, czy zdarzenie zarejestrowały kamery monitoringu – poinformowała rzecznik prasowy Komendy Miejskiej Policji w Gdańsku asp. Karina Kamińska. Po paru godzinach policjanci otrzymali informację od mieszkańca, że znalazł porzucone i uszkodzone popiersie na jednej z ulic w okolicy kościoła. Policja sprawdza, czy doszło do przestępstwa z art. 261 Kodeksu karnego, czyli znieważenia pomnika. Wszystkie osoby, które mają informację na temat tego zdarzenia oraz o sprawcach proszone są o kontakt z policją. Mają gwarancję anonimowości.",,
"Miller: cisza wyborcza archaiczna, publikacji sondaży zabronić na tydzień przed głosowaniem","– Do dnia wyborów można agitować i informować. W dniu głosowania już nie. Sondaży nie powinno publikować się już na tydzień przed głosowaniem, bo badania tego typu mogą być próbą wpływu na wyborców, manipulacji – tak Leszek Miller, gość programu „Dziś wieczorem” w TVP Info,  odpowiedział na pytanie o to, jak sobie wyobraża dwie ostatnie doby przed wyborami.","Szef SLD dopytywany, kto stoi za domniemaną manipulacją, odpowiedział, że „być może” instytuty badawcze. – Czasem może to być ukryta intencja ośrodków, a czasami proces obiektywny – powiedział gość TVP Info. Na uwagę, że to poważne oskarżenie, polityk  odpowiedział: „Może (ośrodki badawcze – red. ) mają sympatie”. Miller tłumaczył, że wyniki badań uważa za manipulację, bo one oddziałują na osoby niezdecydowane. –  Ludzie, którzy się wahają, otrzymują sugestie – powiedział. Na pytanie o inne aspekty ciszy wyborczej Miller odparł, że należy – może etapami – iść w kierunku jej likwidacji. Powodem jest rozwój technologii komunikacyjnych, Internetu. Cisza staje się archaiczna, ludzie do ostatniej chwili wymieniają się opiniami – powiedział.",,
Norwescy policjanci wyrzucili polskiego konsula. Chciał się spotkać z dzieckiem odebranym rodzicom,"Norwescy urzędnicy i policjanci naruszyli prawo międzynarodowe uniemożliwiając polskiemu konsulowi Sławomirowi Kowalskiemu kontakt z małoletnim polskim obywatelem – podaje fundacja Ordo Iuris. Strona fundacji opublikowała nagranie, na którym policja interweniuje w trakcie pracy konsula.","Norweskie władze zarzucają polskiemu konsulowi „agresywne utrudnianie pracy urzędników i nieposłuszeństwo wobec Policji”. Na materiale filmowym widać jednak interwencję norweskich policjantów, którzy uniemożliwili Kowalskiemu spotkanie z polskim obywatelem, dzieckiem odebranym polskim rodzicom. Następnie konsul został usunięty z lokalu. Jak podaje strona Ordo Iuris, konwencja wiedeńska o stosunkach konsularnych zakłada, że konsul ma bezwzględne prawo porozumiewania się ze swymi rodakami – nawet więźniami i tymczasowo aresztowanymi. Konwencja gwarantować ma także nietykalność osobistą konsula – bez sądowej zgody policja nie może jej naruszać. „Mamy do czynienia z poważnym incydentem ze strony norweskiej Policji i urzędników Barnevernet. To bezpośrednie naruszenie gwarantowanego prawem międzynarodowym statusu konsula, jego prawa do porozumiewania się z polskimi obywatelami i jego nietykalności osobistej. Pomimo świadomości tego zdarzenia i jego znaczenia, norweskie władze żądają usunięcia polskiego konsula z placówki, zarzucając mu »agresywne utrudnianie pracy urzędników oraz nieposłuszeństwo wobec Policji«. Sytuacja ma charakter bezprecedensowej prowokacji” – skomentował sytuację mec. Jerzy Kwaśniewski, prezes Ordo Iuris i inicjator petycji „Stańmy murem za konsulem”.",,
Mija 103. rocznica bitwy pod Kostiuchnówką. Opowie o niej superprodukcja „Legiony”,"Żadna inna bitwa nie miała takiego znaczenia dla odzyskania przez Polskę niepodległości i żadna w dziejach Legionów nie była równie krwawa. Już wkrótce o walkach pod Kostiuchnówką  na Wołyniu opowie  film „Legiony” w reżyserii Dariusza Gajewskiego. Bohaterami produkcji jest pokolenie, które wywalczyło Polsce niepodległość. Premiera filmu, zapowiadanego jako superprodukcja, odbędzie się we wrześniu. W sieci można już oglądać zwiastun.","W bitwie pod Kostiuchnówką pierwszy raz wszystkie trzy brygady Legionów wspólnie stanęły do walki. Starcie trwało dwa dni – od 4 do 6 lipca 1916 roku. Przewaga wroga była potężna – na jednego legionistę przypadało czterech Rosjan, a sojusznicze oddziały węgierskich honwedów wycofały się już w pierwszym dniu bojów. Bitwa zakończyła się wycofaniem armii austro-węgierskiej, w której skład wchodziły Legiony. Pomimo taktycznego zwycięstwa przeciwnika, armia monarchii habsburskiej odniosła niezwykle ważny sukces strategiczny: zapobiegła przełamaniu frontu, a Rosjanie wyczerpali na długi czas możliwość podjęcia kolejnej ofensywy. Jednak cena za wykazany w krwawej bitwie hart ducha i poświęcenie była ogromna: polskie straty wyniosły 2000 żołnierzy poległych, zaginionych bądź rannych. „Dumny jestem z zachowania się I Brygady w tych bojach pod Kostiuchnówką, chcę zaś wierzyć, że każdy z nas, jak to prawemu żołnierzowi przystoi, wyniósł z tych dni dużo doświadczenia i nauki, gdy tyle dla siebie nowych rzeczy widział, w tylu nowych formach boju brał udział. W kilka dni takiego boju rekrut staje się starym wiarusem, który ma co wspominać i czego uczyć drugich” – napisał w rozkazie z 11 lipca 1916 r. Józef Piłsudski. Filmowa superprodukcja „Legiony”Ministerstwo Kultury i Dziedzictwa Narodowego zapewnia, że „Legiony” to kino przygodowe w najlepszym wydaniu, zrealizowane przy użyciu najnowocześniejszych technik filmowych. Film opowiada o legionowym pokoleniu lat 1914-1916, którzy nie wahali się, by rzucić się w wir walki o odzyskanie państwowości, ale także o tych, którzy dopiero zrozumieli, że tylko w wolnej Polsce zrealizują swoje marzenia. Produkcję wsparły instytucje nadzorowane przez resort kultury, m.in. Polski Instytut Sztuki Filmowej, Filmoteka Narodowa oraz Wytwórnia Filmów Dokumentalnych i Fabularnych. „Legiony” to także uniwersalna historia o wchodzeniu w dorosłość w trudnych czasach, dojrzewaniu do wspólnoty. Wielka historia jest tłem dla rozgrywającej się na pierwszym planie love story, w którą uwikłani są: Józek (Sebastian Fabijański), dezerter z carskiego wojska, agentka wywiadu I Brygady – Ola (Wiktoria Wolańska) z Ligi Kobiet Pogotowia Wojennego oraz Tadek (Bartosz Gelner), jej narzeczony, członek Drużyn Strzeleckich i ułan. Obok bohaterów fikcyjnych, których historie wzorowano jednak na życiorysach prawdziwych legionistów, w filmie pojawi się wiele postaci historycznych. Wśród nich: brygadier Józef Piłsudski (Jan Frycz), porucznik Stanisław Kaszubski ps. „Król” (Mirosław Baka), rotmistrz Zbigniew Dunin-Wąsowicz (Borys Szyc), porucznik Jerzy Topór-Kisielnicki (Antoni Pawlicki) i wielu innych. Producentami filmu są Maciej Pawlicki i Adam Borowski. Autorami scenariusza Tomasz Łysiak, Dariusz Gajewski, Michał Godzin i Maciej Pawlicki. Reżyseruje Dariusz Gajewski – zdobywca Złotych Lwów na FPFF w Gdyni za film „Warszawa”, zwycięzca scenariuszowego konkursu na film o Powstaniu Warszawskim. Głównym autorem zdjęć jest Jarosław Szoda („Misja Afganistan”, „Handlarz cudów”, „Strażacy”), a sekwencji szarży pod Rokitną – Arkadiusz Tomiak („Człowiek z magicznym pudełkiem”, „Zaćma”, „Karbala”, „Obława”). Realia epoki odtwarzają: Magdalena Luterek-Rutkiewicz (kostiumy; „Wołyń”, „Karbala”, „Obława”) oraz Małgorzata Gwiazdecka i Joanna Pamuła („Czas honoru”, „Misja Afganistan”), Anna Dąbrowska (charakteryzacja; „Córki Dancingu”, „Wołyń”, „Mój Nikifor”), Paweł Jarzębski (scenografia; „Kamerdyner”, „Wataha”, „Czas honoru”). Polskim dystrybutorem filmu jest Kino Świat. Zdjęcia rozpoczęte w sierpniu 2017 roku, zakończyły się w kwietniu 2019 (łącznie ok. 60 dni zdjęciowych). Realizowano je m.in. w Bieszczadach, Cieszynie, Tokarni, Stradowie, okolicach Krakowa, Mrągowa, Węgrowa oraz Otwocka. Obsada: Sebastian Fabijański, Bartosz Gelner, Wiktoria Wolańska, Mirosław Baka, Jan Frycz, Borys Szyc, Antoni Pawlicki, Piotr Żurawski, Piotr Cyrwus, Grzegorz Małecki, Stanisław Cywka, Jakub Hojda, Antoni Sałaj, Karol Czajkowski i inni.",,
Prezydent powołał nowy skład PKW [WIDEO],Prezydent Andrzej Duda powołał w poniedziałek nowy skład Państwowej Komisji Wyborczej. W PKW zasiądzie siedmiu członków wskazanych przez Sejm oraz dwóch pochodzących ze wskazania Trybunału Konstytucyjnego i Naczelnego Sądu Administracyjnego.,"Z rekomendacji PiS w PKW zasiądą: Zbigniew Cieślak, Dariusz Lasocki oraz Arkadiusz Pikulik. Koalicja Obywatelska zgłosiła do Komisji Ryszarda Balickiego oraz Konrada Składowskiego. Lewica wskazała Liwiusza Laskę, zaś PSL-Kukiz15 – Macieja Miłosza. Prezes NSA wskazał do Komisji sędziego Sylwestra Marciniaka, zaś prezes TK wskazała sędziego Wojciecha Sycha. Kadencja sędziów PKW wskazanych przez Sejm to cztery lata, kadencja pozostałych dwóch sędziów wynosi dziewięć lat. Od dnia powołania nowego składu PKW, prezydent będzie miał 110 dni na zwołanie pierwszego posiedzenia nowej Komisji. Do czasu otwarcia pierwszego posiedzenia nowej Komisji, PKW będzie działać w dotychczasowym składzie.",,
"Wydatki rosną, bo pozwala na to budżet. W tej kadencji wpływy wzrosły o ponad 100 mld zł",W mijającym 2019 roku wydatki z kasy państwa wyniosą około 416 mld zł. To o około 25 mld zł wiecej niż rok wcześniej i aż 84 mln zł więcej niż cztery lata temu. Mimo dużo większych wydatków – w stosunku do poprzedników – rząd Prawa i Sprawiedliwości ma też największe sukcesy w zwiększaniu duchodów budżetu państwa – wskazuje „Rzeczpospolita”.,"Jak zauważa dziennik, na tym polu partia rządząca działa wyjątkowo sprawnie. „Rząd PiS okazuje się być też mistrzem, jeśli chodzi o pozyskiwanie dochodów do budżetu” – czytamy. Z wyliczeń gazety wynika, że w bieżącym roku dochody mają sięgnąć nawet 402 mld zł, co stanowi o 28 mld zł więcej niż w 2018 roku i o 113 mld zł więcej niż cztery lata temu.„Taka sztuka nie udała się dotychczas nikomu – podczas dwóch kadencji rządu PO–PSL było to odpowiednio 41 i 12 mld zł” – podkreśla „Rz”.Żadnego z poprzednich rządów nie stać też było na tak wyraźny wzrost wydatków. „Na przykład rząd SLD (w latach 2002–2005) zwiększył swoje wydatki o 35 mld zł, pierwszy rząd koalicji PO–PSL – o 50 mld zł (w latach 2008–2011), a drugi rząd tej koalicji (2012–2015) – o 29 mld zł” – czytamy w artykule.Jak wynika z wyliczeń dziennika, tak „ekspansywna polityka wydatkowa” to efekt realizacji obietnic wyborczych PiS, m.in. sztandarowego programu Rodzina 500 Plus, po rozszerzeniu którego koszty wzrosły dwukrotnie – do 40 mld zł. – Gdy w 2015 r. PiS wygrał wybory i rozpoczął realizację tak dużego programu obietnic wyborczych, nikt nie wyobrażał sobie, że polskie finanse publiczne będą wyglądać tak doskonale – komentuje „Rzeczpospolitej” Piotr Bujak, główny ekonomista PKO BP.Jak zauważa z kolei Łukasz Kozłowski, główny ekonomista Federacji Przedsiębiorców Polskich, dotychczas rząd radził sobie ze zwiększaniem dochodów państwa bez znaczącego obciążania obywateli. – Ale wydaje się, że powoli dochodzimy do końca tej drogi. Wkraczamy w okres spowolnienia, a większość instrumentów ograniczających lukę podatkową i nieuderzających w uczciwych podatników została już wprowadzona. Wzrost dochodów państwa z podatków będzie więc coraz mniejszy – ostrzega.",,
Doradca prezydenta USA: Po brexicie Trump chętnie zawrze z Wlk. Brytanią umowę handlową,– Prezydent Trump wciąż jest bardzo skory do zawarcia dwustronnego porozumienia handlowego z niezależną Wielką Brytanią – oświadczył w piątek doradca prezydenta USA ds. bezpieczeństwa narodowego John Bolton.,"Brytyjska Izba Gmin odrzuciła w piątek rządowy projekt umowy wyjścia z UE. Oznacza to, że – ze względu na postanowienia Rady Europejskiej – brytyjski rząd do 12 kwietnia musi podjąć decyzję o brexicie bez umowy lub o kolejnym przedłużeniu procesu opuszczenia Wspólnoty i udziale w majowych wyborach do Parlamentu Europejskiego.– Prezydent Trump wciąż jest bardzo skory do zawarcia dwustronnego porozumienia handlowego z niezależną Wielką Brytanią.  Tak zagłosował naród w 2016 roku (w referendum ws. wyjścia z Unii Europejskiej) i gdy już wyjdą, czy to będzie teraz, 12 kwietnia, czy później, będziemy na nich czekać – powiedział Bolton w wywiadzie na wyłączność dla telewizji Reutera.",,
KO broni marszałka Grodzkiego: Szpitale nagminnie zachęcały do różnych wpłat,"Marszałek Senatu Tomasz Grodzki zaprzecza, jakoby uzależniał przeprowadzenie operacji umierającej matki prof. Agnieszki Popieli od przekazania pieniędzy na związaną z nim fundację. Sugestie o datkach miały być „informacją generalną”. Do tych wyjaśnień ze zrozumieniem podchodzą politycy KO. – Pamiętam, że w latach 90. sytuacja w służbie zdrowia była dramatyczna. To było nagminne, że szpitale zachęcały do dobrowolnych wpłat. Było wiele fundacji przy szpitalach,część funkcjonuje do dziś – powiedział portalowi tvp.info poseł KO Robert Kropiwnicki.","Czy mówienie o wpłatach na fundację w sytuacji, kiedy ktoś ma umierającą na raka matkę, to etyczne zachowanie? – Nie znam tej sytuacji. Uważam, że Tomasz Grodzki jest wiarygodnym człowiekiem i naprawdę warto mu uwierzyć – odpowiedział Kropiwnicki.  – Jakby marszałek Grodzki nie był czysty, to gwarantuję, że służby PiS-owskie już zajęłyby się nim. Pańscy koledzy ze stacji telewizyjnej już w towarzystwie tych służb wędrowałyby za nim z kamerami – bronił partyjnego kolegi poseł KO Zbigniew Konwiński.  „Jak moja Mama umierała, to trzeba było dać 500 dolarów za operację. Podobno na czasopisma medyczne. Faktury ani rachunku nie dostałam. Nigdy tego nie zapomnę” – pisała prof. Popiela w mediach społecznościowych.  Marszałek Senatu stwierdził, że informacja, iż można wpłacać pieniądze na fundacje działające przy różnych szpitalach lub niezależnie od szpitali, była „informacją generalną”. Wskazał również, że „ jeżeli autorka nie rozróżnia tych rzeczy, to jest mu po prostu przykro”. Grodzki porównał też apel o wpłaty na fundację, której rady był wiceprzewodniczącym, do apeli o uiszczanie abonamentu radiowo-telewizyjnego. – Niestety ja mam liczne doświadczenia z mojej pracy parlamentarzysty z dyżurów w biurach poselskich. Osoby pokrzywdzone, w trudnej sytuacji, przyparte do muru chorobą najbliższej osoby, wizją jej śmierci, są stawiane przez niektórych lekarzy w bardzo złej sytuacji – dodał Dziedziczak. – To haniebne. Jeśli te informacje okazałyby się prawdą, to byłaby przesłanka, żeby marszałek Grodzki wycofał się z życia politycznego – uważa poseł.– To jest sprawa sprzed 20 lat, więc trudno jednej czy drugiej stronie odtworzyć historię rozmowy o takich czy innych wpłatach na fundację. Wierzę, że marszałek Grodzki jest osobą krystalicznie czystą. Jego tłumaczenie mnie przekonuje – mówił poseł Krzysztof Śmiszek z Lewicy. – Jeśli ta pani ma jakiekolwiek dowody, to dlaczego nie była na policji? Dlaczego nie była w prokuraturze? Teraz sobie przypomina, po paru latach? – pytał poseł KO Dariusz Joński. Dziennikarz portalu tvp.info zwrócił mu uwagę, że już prof. Popiela już w 2016 r. pisała na Facebooku o sprawie.  – Dobrze, ale jeśli miała jakiekolwiek dowody, to jest od tego policja i prokuratura, a nie oczernianie na Facebooku. Tak można zniesławić każdego polityka, czy z prawej, czy z lewej strony politycznej, czy ze środka – odpowiedział Joński. Prof. Popiela napisała trzy lata temu na Facebooku: „Bardzo zdolny lekarz. Operował moją śp. mamę. Ale pamiętam też, że musiałam »dać«. I nigdy tego nie zapomnę”. Radio Szczecin poinformowało, że wówczas Grodzki za pośrednictwem komunikatora Messenger ostrzegał przed takimi opiniami.  „Bardzo proszę uważać z takimi opiniami, bo to może skończyć się oskarżaniem o zniesławienie. Jeśli pani nie odróżnia wpłaty na fundację działającą przy szpitalu, która daje środki na zakupy sprzętu i szkolenia młodych lekarzy, od czego innego, to po prostu mi przykro” – miał napisać. Mimo tych słów kilka dni temu marszałek Senatu zapewniał, że nie pamięta żadnego kontaktu z autorką wpisu. Zdaniem senatora Jana Marii Jackowskiego z PiS-u sprawa marszałka Grodzkiego nie wygląda najlepiej z punktu widzenia transparentności życia publicznego. – Jeżeli takie wpłaty miałyby być dokonywane, to powinno być ich potwierdzenie. Nie mówię, że działanie fundacji to coś nagannego, ale powinna działać transparentnie. Powinno być poświadczenie wpłaty środków przekazywanych przez kogoś jako dar – powiedział.",,
„Mamy do omówienia wiele tematów”. Prezydent spotkał się z premierem Holandii,"Przyszły budżet Unii Europejskiej, wyjście Wielkiej Brytanii ze Wspólnoty, przeciwdziałanie zmianom klimatu – to niektóre tematy, których omówienie zapowiedzieli w środę prezydent Andrzej Duda i goszczący go w Holandii premier tego kraju Mark Rutte.","Podczas roboczego śniadania w Hadze Rutte wyraził uznanie dla polskich żołnierzy, którzy przed 75 laty uczestniczyli w walkach o wyzwolenie Holandii. Podkreślał też dzisiejsze partnerstwo obu krajów i to, że skorzystały one na europejskiej integracji.– Mamy wiele kluczowych tematów do omówienia, w tym brexit, zmianę klimatu, jednolity rynek i przyszły budżet UE. O wielu z tych spraw myślimy podobnie –  powiedział Rutte.Także prezydent Duda wspominał, że we wtorek w Bredzie obchodzona była 75. rocznica wyzwolenia miasta przez 1. Dywizję Pancerną gen. Stanisława Maczka. – Wczoraj miałem wielki zaszczyt i przyjemność, mogłem podziękować jego królewskiej mości (Wilhelmowi-Aleksandrowi) za to, że zechciał osobiście wziąć udział w uroczystościach w Bredzie – podkreślił Duda. Złożył również podziękowania „wszystkim władzom Holandii – władzom centralnym, jak i władzom lokalnym – że w tak piękny sposób został uczczony ten czyn zbrojny Polaków”. Gospodarka, budżet i brexit  Duda przekazał, że wśród tematów poruszonych z premierem Ruttem znajdą się: wspólny rynek, wolność świadczenia usług, kwestie związane ze świadczeniem pracy, brexit czy przyszły unijny budżet. – Jakie środki zostaną skierowane na politykę spójności, jakie środki zostaną skierowane na wspólną politykę rolną, w jaki sposób będziemy starali się poprawić warunki ochrony klimatu – to są wszystko w tej chwili najbardziej palące europejskie kwestie – mówił prezydent.Innym tematem rozmowy – zapowiadał – będzie sprawa jakości towarów na europejskim rynku. – To są dzisiaj te kwestie, które w największym stopniu interesują i zaprzątają nas jako polityków, ale one są także bardzo istotne dla naszych obywateli – ocenił Duda.Również w środę prezydent spotka się z przewodniczącymi obu izb holenderskiego parlamentu – Izby Pierwszej (wyższej) Janem A. Bruijnem i Izby Drugiej (niższej) Khadiją Arib. Ponadto w programie wizyty są spotkania z przedstawicielami instytucji międzynarodowych, w tym z prezesem Międzynarodowego Trybunału Karnego w Hadze Chilem Eboe-Osujim.Duda będzie rozmawiał także z dyrektorem generalnym Organizacji ds. Zakazu Broni Chemicznej (OPCW) Fernando Ariasem. Prezydent odwiedzi też Rotterdam, gdzie dojdzie do podpisania memorandum o porozumieniu o współpracy między Portem Szczecin-Świnoujście a Portem w Rotterdamie.",,
Wyrok skazujący o. Rydzyka utrzymany,"Wyrok skazujący o. Tadeusza Rydzyka na 3,5 tys. zł grzywny za prowadzenie nielegalnej zbiórki publicznej utrzymał w piątek w mocy Sąd Okręgowy w Toruniu. Wyrok jest prawomocny.","O. Rydzyk 11 lutego został skazany przez sąd I instancji na grzywnę 3,5 tys. zł za prowadzenie publicznej zbiórki pieniędzy bez wymaganego zezwolenia. Sąd uznał, ze o. Rydzyk od maja do listopada 2009 roku w komunikatach na antenie Radia Maryja wzywał do wpłat na finansowanie Telewizji Trwam, Wyższej Szkoły Kultury Społecznej i Medialnej oraz prowadzenia wierceń geotermalnych, prowadzonych przez fundację Lux Veritatis.W ocenie sądu odwoławczego, toruński Sąd Rejonowy „podjął prawidłową decyzję w sposób nad wyraz fachowy i nad wyraz wyczerpujący ją uzasadniając, a postępowanie przeprowadzone przez ten sąd nie zawiera żadnych uchybień”.",,
"Napad stulecia w małym miasteczku, gdzieś na południu Polski","Chlebem powszednim bandytów na całym świecie są napady na banki, konwoje przewożące pieniądze, kantory - miejsca, gdzie gromadzona i przechowywana jest duża gotówka. Tylko nieliczne zapisują się trwale w kronikach kryminalistyki. Takim bandyckim ewenementem na skalę światową jest napad na bank w Wołowie sprzed ponad półwiecza. 19 sierpnia minęła dokładnie 56. rocznica tego napadu. Do dziś ten niezwykły skok rozpala masową wyobraźnię. Karmi się nim popularna kultura – m.in. komiksy i filmy.","Działo się to w czasach zapyziałego PRL. Polska gospodarka znajdowała się w fatalnym stanie. Małe, senne miasteczko Wołów na Dolnym Śląsku, położone ok. 50 km na północ od Wrocławia, na początku lat 60. XX w. liczyło ok. 8 tys. mieszkańców. Na jego obrzeżach w dwupiętrowym budynku był oddział Narodowego Banku Polskiego. Był to jedyny bank w mieście. Do jego skarbca zwożono utargi ze wszystkich miejscowych sklepów. Tu przechowywano  pieniądze na wypłaty dla większości mieszkańców Wołowa i okolic pracujących w zakładach produkcyjnych oraz Państwowych Gospodarstwach Rolnych. Na pomysł napadu na bank wpadł 38-letni Mieczysław F., mieszkaniec Wrocławia, który w pobliskim Wołowie prowadził jedyny w miasteczku zakład naprawy radioodbiorników i telewizorów. Był świetnym fachowcem, na tyle dobrym, że dyrekcja wołowskiego banku zleciła mu zainstalowanie systemu alarmowego. Wtedy to, pracując w bankowym skarbcu, wpadł na pomysł, aby dostać się do niego, wybijając dziurę w stropie za pomocą podnośnika.Mieczysław F. podczas gry w pokera - grano na niskie stawki - któregoś wieczoru rzucił kolegom pomysł napadu na bank. Początkowo znajomi od karcianego stolika – właściciel zakładu rymarskiego Józef S. i taksówkarz Wiktor K. – potraktowali propozycję F. jako żart. Zmienili zdanie, gdy dowiedzieli się, jak duże pieniądze wpływają do banku. Wkrótce doszli do wniosku, że sami nie dadzą sobie rady i do udziału postanowili namówić znajomego Jana J., właściciela warsztatu samochodowego z niedalekich Obornik Śląskich. To właśnie w warsztacie J. przeprowadzili udaną próbę kruszenia stropu za pomocą podnośnika. Po długich namowach w napadzie zdecydował się wziąć udział także młodszy brat Mieczysława F., Alfred, oraz szwagier rymarza Mikołaj K., który był najmłodszym członkiem gangu – miał dopiero 25 lat. Wspólnicy potrzebowali jeszcze pomocy kogoś z banku. Ich wybór padł na skarbnika – 35-letniego wtedy Rudolfa D. , którego Mieczysław F. zagadnął kiedyś: – Miałbym dla ciebie zajęcie. Masz ośmioro dzieci, pieniędzy ledwie ci starcza, a mógłbyś sporo zarobić – rzucił jakby od niechcenia. Skarbnik zastanawiał się jedynie przez chwilę. Postawił jeden tylko warunek: nikt z grupy nie miał prawa wiedzieć, że jest z nimi w zmowie, poza  Mieczysławem M. Skarbnik Rudolf D. oddał do warsztatu swój telewizor i dzięki temu bez wzbudzania podejrzeń często zaczął pojawiać się w zakładzie Mieczysława F. Rzekomo po to, aby się dowiedzieć, czy odbiornik jest już naprawiony. To właśnie Rudolf D. powiedział, jak wyłączyć alarm, w którym miejscu najlepiej skruszyć strop, aby dostać się do skarbca, oraz kiedy do banku trafią pieniądze na wypłaty.Nie byli zawodowymi złodziejami, żaden nigdy nie był karany, więc przygotowując plan skoku, opierali się na historiach obejrzanych w amerykańskich filmach gangsterskich. Między innymi wynajęli znajdujący się w pobliżu banku garaż, aby stamtąd, nie wzbudzając zainteresowania postronnych, obserwować budynek.   Mieczysław F. miał radziecki pistolet TT, który jego ojciec wykopał po wojnie w ogródku i zamiast oddać władzom, schował w domu. Drugi, małokalibrowy pistolet sportowy, przywiózł z zagranicy Jan J. Oba wprawdzie nie działały, ale przestępcy nie zamierzali ich używać – nie chcieli zrobić nikomu krzywdy, lecz jedynie zastraszyć strażnika. Bali się tylko o to, aby w trakcie napadu nie zasłabł, bo od skarbnika bankowego wiedzieli, że strażnik ma chore serce. Plan skoku, ucieczki i ukrycia łupu omawiali w szczegółach w warsztacie pełnym zepsutych telewizorów. Napad chcieli przeprowadzić późnym wieczorem w sobotę, kiedy czujność sąsiadów stępiona będzie alkoholem. Ale w sobotę 11 sierpnia 1962 r. w kasie były tylko nowe banknoty. Przełożyli napad o tydzień. Ale wtedy na podwórku w okolicy banku do późnego wieczora bawiły się dzieci. I dopiero następnej nocy, z niedzieli na poniedziałek, mogli przystąpić do realizacji wielokrotnie omawianego planu. Problem w tym, że strażnik znał większość z nich i nawet w pończochach na twarzach najpewniej by ich rozpoznał. Dlatego to najmłodsi i nieznani strażnikowi Alfred F. i Mikołaj K. po godz. 22 (wtedy z banku wyszła sprzątaczka) zeszli do piwnicy i zaczaili się na strażnika. Gdy strażnik zobaczył ich pończochach na twarzach, z pistoletami w dłoniach, nawet nie próbował się bronić – od razu się poddał. Został związany i położony na brzuchu. Potem napastnicy zgasili światło, dając tym samym znak szefowi gangu oraz rymarzowi Józefowi S., że mogą wejść. Sami stanęli potem na czatach.  Wybicie w suficie dziury zajęło włamywaczom dwie godziny, a potem aż do godziny 3.30 Mieczysław F. rozwiercał drzwi kasy pancernej. W środku było 3,5 mln zł w używanych banknotach i 9 mln zł w nowych. Podłogę w skarbcu zalali używanym olejem do silników samochodowych przywiezionym z warsztatu Jana J., aby psy policyjne nie złapały śladu.  Worki z pieniędzmi wrzucili do taksówki Wiktora K. Na trzecim kilometrze za miastem przejął je właściciel warsztatu Jan J., który miał przy sobie sprzęt wędkarski – w razie przypadkowej kontroli miał mówić, że idzie łowić popularne w pobliskim stawie karasie.Przestępcy wyrzucili pistolety do stawu, podnośnik do przydrożnego rowu, a pieniądze ukryli w różnych miejscach, ale najwięcej u warsztatowca samochodowego Jana J. Część podzielonego na równe części łupu została schowana w kineskopie jednego z telewizorów w zakładzie Mieczysława F. U rymarza spalili pończochy i ubrania. Umyli się i przebrali. Ponieważ rymarz bał się, że nowe banknoty mogą wzbudzić podejrzenia, 600 tys. zł spalił, a popiół rozsypał na oborniku i wywiózł go na pole. Tylko niektórzy z włamywaczy wtajemniczyli w sprawę żony i jedna z nich również spaliła pieniądze w piecu. Rabusie skradli astronomiczną w tamtych czasach kwotę 12,5 mln zł. Po odkryciu kradzieży założono, iż skoku dokonali najwyższej klasy zawodowcy. Tymczasem prawda, która w przyszłości wyszła na jaw, okazała się szokująca.  W poniedziałek 20 sierpnia 1962 r., jak zwykle raniutko, w banku zjawiła się sprzątaczka. Zdziwiła się, że drzwi wejściowe były otwarte, ale nigdzie nie widzi strażnika, który w nocy pilnuje banku. Zaczęła się za nim rozglądać, a po chwili rozpoczęła poszukiwania w różnych pomieszczeniach. Niestety, nigdzie go nie znalazła. Zdenerwowana nie wiedziała, co ma robić. Opowiadała później, że kiedy zamierzała wyjść przed budynek, by poprosić kogoś o pomoc, usłyszała niezrozumiałe wołania, dochodzące z piwnicy. Na miękkich nogach zeszła na dół. A tam znalazła zakneblowanego i skrępowanego wartownika w pozycji siedzącej. Dodatkowo ręce przywiązane miał do potężnego haka, co skazywało go na siedzenie bokiem do ściany. Uwolniony z więzów strażnik zadzwonił na miejscową milicję, która błyskawicznie zjawiła się na miejscu napadu. Nikt wówczas w najczarniejszych snach nie zakładał, że złodzieje zrabowali tak ogromną kwotę. Na pierwszy ogień milicjanci zaczęli „maglować” strażnika, zakładając, że mógł być w zmowie z włamywaczami. Opowiedział, że zgodnie z codzienną rutyną przejął służbę od poprzednika o godz. 20, by pełnić 12-godzinny dyżur do ósmej rano. Do północy było spokojnie. Krótko przed północą jak codziennie opuścił stróżówkę, znajdującą się w głównym holu tuż przy wejściu, aby zrobić obchód pomieszczeń. Kiedy znajdował się blisko toalet dla personelu, został oślepiony światłem latarki i usłyszał okrzyk: „Stój, jeśli ci życie miłe”. Ktoś drugi powiedział równie ostro: „Oddaj broń!”. Wystraszył się napastników, którzy jego zdaniem byli gotowi zrealizować swą groźbę. Oddając natychmiast swój pistolet, przerażony zdołał tylko powiedzieć łamiącym się głosem: „Panowie, darujcie życie. Mam żonę i dzieci”. W tym momencie bandyci już byli przy nim. Widział tylko ich cienie. Twarzy nie widział i nie byłby w stanie ich rozpoznać, bo na głowach mieli czarne grube pończochy z niewielkimi otworami na oczy i dziurkami na nos. Najpierw mocno związali mu ręce. W czasie wiązania jeden rozkazująco mówił: „Masz być cicho. Jak krzykniesz, po tobie”. Zakneblowali mu usta, sprawdzając kilka razy, czy może swobodnie oddychać nosem i ustami. Każdym organem oddzielnie. Sprowadzili strażnika do piwnicy, tam skrępowali mu nogi. Zmusili do zajęcia pozycji siedzącej i przywiązali do haka. Z takiej sytuacji uwolniła go płacząca z przerażenia sprzątaczka. Mimo że w miejscowym posterunku milicji nie było specjalistów od ścigania włamywaczy bankowych, rabusie pozostawili po sobie bardzo dużo wyraźnych śladów, które w połączeniu z zeznaniami strażnika umożliwiły śledczym szybkie odtworzenie przebiegu napadu. „Banderole w śmietniku”To był niewyobrażalny łup jak na czasy głębokiego PRL, 12,5 mln zł. Średnia miesięczna pensja wynosiła wówczas niecałe 1,7 tys. zł. Za zrabowane pieniądze można było kupić sto nowych domków jednorodzinnych. Śledczy już pierwszego dnia poznali z grubsza przebieg napadu. Nie wiedziano, ilu dokładnie było sprawców. Pewne jednak było, że musiało ich być przynajmniej kilku. Za pomocą hydraulicznego podnośnika przez strop w piwnicy przebili się do pomieszczenia na parterze, gdzie znajdował się skarbiec. Łomami i wiertarką elektryczną sforsowali pancerne drzwi skarbca. Wyjęli z niego wszystkie worki z pieniędzmi w banknotach. Na podłodze walały się woreczki z bilonem, które musiały być dla nich za ciężkie, aby je też zrabować. Zanim wyszli z banku, aby zatrzeć po sobie ślady i nie pozwolić na podjęcie poszukiwań przez tropiące psy, rozlali na podłodze ropę. Nie ustalono, w jaki sposób dostali się do środka banku, ale zeznania strażnika wskazywały, że dwójka bandytów ukryła się gdzieś, w czasie kiedy placówka była czynna dla klientów. W ukryciu tym czekali do późnej nocy, aby zaatakować strażnika. Po jego obezwładnieniu i przywiązaniu w piwnicy wpuścili do środka wspólników. W ciągu kilku następnych dni do Wołowa zjechali specjaliści od ścigania zawodowych włamywaczy z Wrocławia i Komendy Głównej Milicji. Śledztwu nadano najwyższą rangę i opatrzono niezbyt wyszukanym i tajemniczym kryptonimem „W-62”. Słowem, dla rozwikłania napadu w Wołowie rzucono ogromne, zarazem najlepsze siły, a śledztwo uznano za priorytetowe. Ekipę kryminalistyczną wzmocniło ok. 20 tajniaków. Ich  zadaniem było penetrowanie środowisk kryminalnych we Wrocławiu oraz zasięganie języka wśród mieszkańców Wołowa, aby z „luźnych, spontanicznych” kontaktów wyłapać jakieś informacje mogące być pomocne w śledztwie. Nie przywiązywano do tych kontaktów dużego znaczenia, gdyż śledczy byli przekonani, że napadu dokonali zawodowcy „na gościnnych występach” w Wołowie. Jednocześnie ekipa kryminalna powoli odkrywała niektóre szczegóły związane z napadem.Szybko ustalono, że lewarek, którym posłużono się podczas napadu, był produkcji krajowej, zaś jego sprzedaż prowadziła jedynie sieć państwowych sklepów Motozbyt. Milicjanci ze śledczej ekipy bez kłopotów dotarli do najbliższego sklepu Motozbytu, znajdującego się we Wrocławiu. Przez ostatni rok sprzedano ok. 20 takich lewarków, ale sprzedawcy nie pamiętali ani jednego kupującego. Z kolei na podstawie odkrytych śladów opon można było założyć, że bandyci posługiwali się autem jednej z trzech marek, na których wyposażeniu były właśnie takie opony. Pasowały one do nysy, żuka i warszawy, bardzo wówczas popularnych na naszych drogach samochodów. Jakim posłużyli się włamywacze, było na razie dla śledczych tajemnicą. Tak naprawdę musiałby zdarzyć się cud, żeby milicjanci trafili na człowieka, który natknął się na uciekających z banku mężczyzn i znał dobrze jednego z nich. A jednak. Jeden z bandytów kazał zatrzymać na chwilę samochód. „Masz tu pieniądze i trzymaj język za zębami. Pamiętaj, gdybyś chciał gadać, co może czekać ciebie i twoją rodzinę” – zagroził rozpoznany bandyta, wręczając przypadkowemu świadkowi kilkanaście tys. zł. O tym incydencie śledczy jednak nie wiedzieli. Przypadkiem zdobyli inny ważny ślad. To on pozwolił doprowadzić ich do włamywaczy. Były nią serie i numery zrabowanych banknotów 500-złotowych. Podobnie kilka paczek nowych banknotów 1000-złotowych. Zostały one spisane we wrocławskim oddziale NBP przed ich transportem do nieodległego Wołowa. Nie tylko nie ma zbrodni doskonałych. Również większość przestępstw zawiera błędy, które pozwalają znaleźć ich sprawców. Tak było i tym razem. Nie da się inaczej tego nazwać jak głupotą włamywaczy. Otóż wspomniane numery miały być odnotowane w protokołach na miejscu w banku w Wołowie w momencie ich dystrybucji do firm czy do kas banku. Tymczasem włamywacze, aby w razie jakiejś przypadkowej wpadki zatrzeć ślady, że to trefne pieniądze, przed załadowaniem ich do samochodu z worków, w których były nowe banknoty, pozrywali banderole i wrzucili je do śmietnika na posesji banku. To ich zgubiło.„Zdradliwy obrus”Żeby głupotę tę podnieść do kwadratu, banderole te odkrył pracownik banku, który odegrał kluczową rolę w organizacji napadu. On też je osobiście wskazał śledczym. Teoretycznie tylko jego usprawiedliwieniem mogą być dwa motywy. Pierwszy, że według „żelaznych” ustaleń szajki zrabowanych pieniędzy nikomu nie wolno było użyć przez kilka lat, dopóki o sprawie napadu wszyscy nie zapomną. Więc banderole nic nie zaszkodzą. Po wtóre, uczestnik napadu, pomagając milicji, chciał zbudować sobie alibi. Niestety, dla bandytów, zawiodło „żelazne” założenie. Milicja nie znała umowy członków szajki. Swoją szansę dostrzegła w tym, że sprawcy napadu prędzej czy później gdzieś w Polsce będą chcieli tymi pieniędzmi zapłacić. Niemal wszystkie sklepy w całym kraju otrzymały serie i numery skradzionych pieniędzy. Niektóre kasjerki - w tamtych czasach to był wyłącznie zawód kobiecy - na pamięć wykuły przekazane im dane, tak aby móc zidentyfikować zrabowany banknot bez zaglądania do ukrytego w szufladzie spisu serii i numerów. Pilność kasjerek wyszła naprzeciw zaleceniom milicji, aby sprawdzać banknoty dyskretnie, żeby nie spłoszyć płacącego nimi klienta. Aby sprowokować złodziei do podjęcia prób płacenia skradzionymi pieniędzmi, rozpuszczano centralnie przygotowaną i rozpowszechnianą plotkę o wycofaniu z obiegu dotychczasowych„pięćsetek” i druku zupełnie nowych. Już wkrótce okazało się, że akurat ta przynęta okazała się skuteczna. Przez kilka pierwszych tygodni zawiodły wszystkie inne sposoby złapania sprawców. Sprawcy napadu stulecia, jak go później nazywano, wpadli przez nieostrożność żony członka bandyckiej grupy. Jak na ironię, żony tego bandyty, który sam wymusił na pozostałych sprawcach dyscyplinę absolutnego zakazu użycia tych pieniędzy przez pierwsze lata.Nie minęło jeszcze sześć tygodni od napadu, kiedy żona Franciszka F. pojechała w odwiedziny swojej rodziny do Kluczborka w woj. opolskim. Tam właśnie znajdowała się dobrze ukryta część zrabowanych pieniędzy.Chodząc po miejscowych sklepach, żona włamywacza zachwyciła się pięknym obrusem, co prawda drogim, bo kosztującym 200 zł, co stanowiło wtedy ok. 12 proc. przeciętnej miesięcznej pensji. W swym kobiecym apetycie na nowości uznała, że nic wielkiego się nie stanie, jeśli ze schowanej sporej kupki uszczknie jeden 500-złotowy banknot. Przy okazji zdobędzie w naturalny sposób kilka setek. Sprytna kobieta wiedziała, że należy banknotowi nadać pozory używanego. Aby to osiągnąć, wielokrotnie pogniotła banknot w ręku, a następnie, gładząc, prostowała go na stole. Zabiegi maskujące przerwała, kiedy uznała, że nie powinien budzić żadnych zastrzeżeń. Trafiła jednak na czujną kasjerkę, która bezbłędnie rozpoznała zastrzeżone na „ściągawce” numery. Dała umówiony znak koleżance, aby zadzwoniła na milicję i pomogła zaprosić klientkę na zaplecze sklepu. Po potwierdzeniu, że klientka płaciła „trefnym” banknotem, osadzono ją w miejscowym areszcie. „Błyskawiczny proces”Godzinę po niej w areszcie w Wołowie znalazł się jej mąż, mieszkaniec Wrocławia. W miasteczku, w którym dokonano napadu, prowadził od lat prywatny punkt naprawy telewizorów i sprzętu elektrotechnicznego. Jeszcze tego samego dnia wieczorem milicja od zatrzymanego poznała szczegóły napadu. Autorzy „napadu stulecia” wyszli na wolność w 1979 roku i już nigdy więcej nie weszli w konflikt z prawem. Nie mogli się odnaleźć w nowej rzeczywistości, mieli kłopoty z zatrudnieniem, podupadli na zdrowiu. Napad zrujnował ich życie. Dziś nikt ze sprawców już nie żyje. Akta sądowe procesu z 1962 roku niemal w całości uległy zniszczeniu. Archiwum, w którym spoczywały zgodnie z przepisami, zostało zalane podczas „powodzi stulecia”, która nawiedziła Wrocław w 1997 roku.Kiedy jeszcze wszyscy przebywali w zakładzie karnym w Strzelcach Opolskich, na ekrany kin wszedł film „Hazardziści” w reżyserii Mieczysława Waśkowskiego, oparty na motywach historii skoku na bank w Wołowie. A w niezwykle popularnej w czasach PRL serii komiksowej o przygodach kapitana milicji Żbika powstał zeszyt, w którym tytułowy bohater rozwiązuje zagadkę napadu podobnego do skoku w Wołowie.",,
Wojsko USA odcięło od internetu rosyjską fabrykę trolli,"Amerykańskie wojsko odcięło od internetu działającą na polecenie Kremla fabrykę trolli, która próbowała zakłócać przebieg wyborów do Kongresu USA w 2018 roku – informuje w środę „Washington Post”, powołując się na kilku przedstawicieli władz w Waszyngtonie.","Atak na Internet Research Agency (IRA) z Petersburga, fabrykę trolli finansowaną przez Jewgienija Prigożyna, oligarchę zbliżonego do prezydenta Rosji Władimira Putina, był „pierwszą ofensywą w cyberkampanii” przeciwko podejmowanym przez Moskwę próbom ingerowania w amerykańskie wybory. Ofensywa ta miała miejsce w dniu wyborów, 6 listopada 2018 roku, oraz co najmniej jeden dzień po nich, podczas zliczania głosów; celem – jak podają cytowani przez „WP” urzędnicy – było „powstrzymanie Rosjan przed rozwinięciem kampanii dezinformacyjnej, która rzuciłaby wątpliwości na wyniki wyborów”. Według źródeł gazety atak z jednej strony polegał na odcięciu IRA od internetu, a z drugiej na bombardowaniu trolli i hakerów pracujących dla rosyjskiego wywiadu wojskowego GRU bezpośrednimi komunikatami w formie okienek pop-up, maili, SMS-ów i wiadomości na komunikatorach. Kampania ta, rozpoczęta na miesiąc przed wyborami, miała pokazać Rosjanom, że USA znają ich prawdziwe nazwiska i internetowe pseudonimy oraz że nie powinni ingerować w wewnętrzne sprawy innych państw. Informatorzy „WP” przekazali, że na członkach IRA kampania ta zrobiła tak wielkie wrażenie, że wszczęli wewnętrzne dochodzenie, mające ustalić, czy informacje o personelu nie trafiły do Amerykanów za pośrednictwem kogoś z samej IRA. Nie wiadomo, czy akcja ta będzie miała długofalowe skutki. – Taktyka Rosjan ewoluuje i zdaniem części analityków taki atak nie zniechęci rosyjskiej fabryki trolli ani Putina (…) – pisze „WP”. Z kolei Pentagon ogłosił sukces, a część senatorów uznała, że dzięki tej akcji uniknięto ingerencji Rosji w amerykańskie wybory. Według władz amerykańskich IRA od 2014 podejmowała próby wpływania na wybory prezydenckie w USA w 2016 roku, podszywając się w internecie pod Amerykanów i podsycając napięcia w dzielących społeczeństwo kwestiach takich jak rasa, tożsamość płciowa czy dostęp do broni palnej. Atak na IRA był elementem szerszej kampanii, prowadzonej przez ministerstwa bezpieczeństwa narodowego i sprawiedliwości, Departament Stanu i FBI. Na czele kampanii stanął generał Paul Nakasone, który w maju 2018 roku został dyrektorem Agencji Bezpieczeństwa Narodowego (NSA) i szefem dowództwa cybernetycznego USA (US Cyber Command, Cybercom). Jego celem było niedopuszczenie do powtórki z wyborów prezydenckich w 2016 roku, gdy Rosjanie przejęli i opublikowali wewnętrzną korespondencję Partii Demokratycznej, a w mediach społecznościowych podsycali społeczne napięcia. „WP” pisze, że atak na IRA ułatwiły dwa akty prawne. Pierwszy to prezydencki dekret z sierpnia 2018 roku, który dał Cybercom większą swobodę w podejmowaniu operacji ofensywnych poniżej poziomu konfliktu zbrojnego, tj. nieprowadzących do ofiar śmiertelnych czy znacznych szkód. Drugi to przyjęta w 2018 roku ustawa (National Defense Authorization Act), która umożliwiła prowadzenie tajnych cyberoperacji w tej samej kategorii. Był to także – podkreśla gazeta – pierwszy prawdziwy sprawdzian dla realizowanej od kwietnia 2018 roku nowej strategii „stałego zaangażowania” Cybercom, polegającej na stałej konfrontacji z przeciwnikiem i wymianie informacji z partnerami. Jak podały źródła gazety, jesienią zeszłego roku Cybercom wysłał żołnierzy do Czarnogóry, Macedonii i Ukrainy, by wzmocnić tamtejsze zabezpieczenia sieci. Amerykanie zdobyli wówczas próbki nieznanego wcześniej złośliwego oprogramowania, które zdaniem ekspertów pochodziły od GRU.",,
W USA możliwy stan wyjątkowy. Przyczyną spór o mur na granicy z Meksykiem,"Prezydent USA Donald Trump nie podjął decyzji, czy ogłosić stan wyjątkowy w związku ze sporem o finansowanie muru na granicy z Meksykiem. Z tego powodu od ponad dwóch tygodni trwa częściowe zawieszenie działalności rządu amerykańskiego, tzw. shutdown.","Prawnicy sprawdzają legalności budowy muru, powiedział wiceprezydent Mike Pence. – Demokraci muszą zacząć negocjować – stwierdził na briefingu, dodając, że republikański prezydent zaprasza ich Demokratów do Białego Domu, w celu rozwiązania sporu. Wcześniej w poniedziałek rzeczniczka Białego Domu Sarah Sanders poinformowała, że Trump w czwartek uda się na granicę z Meksykiem, aby „spotkać się z tymi, którzy znaleźli się na froncie walki o narodowe bezpieczeństwo i z kryzysem humanitarnym”. Z powodu sporu dotyczącego finansowania budowy muru na granicy USA z Meksykiem od ponad dwóch tygodni trwa częściowe zawieszenie działalności rządu amerykańskiego, tzw. shutdown. Wzniesienie takiej konstrukcji było jednym ze sztandarowych haseł wyborczych Trumpa w wyborach prezydenckich w 2016 roku. Rozmowy przedstawicieli Białego Domu oraz Kongresu w sprawie zakończenia zawieszenia działalności rządu nie przyniosły rezultatu.",,
Straż Graniczna zatrzymała trzech imigrantów z Libanu. Wytropił ich pies,"Trzech obywateli Libanu, którzy nielegalnie przekroczyli tzw. zieloną granicę z Ukrainą zatrzymali strażnicy graniczni z Lubaczowa. Na trop ukrywających się na mokradłach imigrantów wpadł pies Bieszczadzkiego Oddziału Straży Granicznej. Celem cudzoziemców miała być Holandia.","Jak poinformowała w poniedziałek rzeczniczka BiOSG mjr Elżbieta Pikor, trzyosobową grupę zatrzymano w miniony weekend koło miejscowości Cetynia (pow. lubaczowski). Na trop imigrantów ukrywających się w gęstych zaroślach na mokradłach wpadł pies pełniący służbę w BiOSG – dwuletni owczarek niemiecki Euro.– Strażnicy graniczni z Lubaczowa, patrolujący granicę wspólnie z psem służbowym, zauważyli na linii granicy ślady mogące świadczyć o nielegalnym jej przekroczeniu. Reakcja psa była natychmiastowa - od razu podjął trop i ruszył w kierunku bagnistych zarośli. Po kilku minutach przyniósł w pysku i położył obok swojego przewodnika męski but – opowiedziała mjr Pikor.Okazało się, że w zagajniku ukryli się trzej mężczyźni w wieku od 26 do 38 lat – obywatele Libanu narodowości palestyńskiej. Zatrzymani wyjaśnili, że na Ukrainę dostali się legalnie, a krajem docelowym ich wyprawy była Holandia.Wszyscy usłyszeli zarzut nielegalnego przekroczenia granicy. Rzeczniczka zaznaczyła, że Straż Graniczna skierowała w ich sprawie akt oskarżenia do sądu.Obcokrajowcy zostali przekazani z powrotem na Ukrainę w ramach readmisji.Jako ciekawostkę mjr Pikor podała, że Euro długo nie chciał oddać należącego do jednego z imigrantów buta, traktując go jako swoje trofeum.Ze statystyki przytoczonej przez BiOSG wynika, że w tym roku to pierwszy przypadek zatrzymania obywateli Libanu na podkarpackim odcinku polsko-ukraińskiej granicy. Łącznie zatrzymano 56 cudzoziemców, którzy pieszo przekroczyli granicę z Ukrainy, aby dotrzeć do krajów Europy Zachodniej. Byli to głównie obywatele Iraku, Turcji i Afganistanu.",,
"„Chcemy zerwać z myśleniem, że Polska może być tylko rezerwuarem taniej siły roboczej”","Chcemy zerwać z myśleniem, że Polska może być tylko rezerwuarem taniej siły roboczej; chcemy, aby nasi pracownicy konkurowali kompetencjami, wiedzą i doświadczeniem – powiedział prezes Prawa i Sprawiedliwości Jarosław Kaczyński, pytany o zapowiedź podniesienia płacy minimalnej. Odniósł się także do krytycznych słów minister Jadwigi Emilewicz, która stwierdziła, że program PiS nie był z nią konsultowany.","Przypomnijmy – podczas sobotniej konwencji programowej w Lublinie szef PiS przedstawił „hattrick” wyborczy, który przewiduje m.in. podniesienie pensji minimalnej do 3 tys. zł na koniec 2020 r., a następnie do 4 tys. zł w 2023 r. Premier Mateusz Morawiecki podczas konwencji zapowiedział, że od stycznia 2020 r. płaca minimalna miałaby wynieść 2,6 tys. zł.– Jeśli chodzi o płacę minimalną, warto cały czas podkreślać, co stoi za tym pomysłem. Chcemy zerwać z tym myśleniem, że Polska może być tylko rezerwuarem taniej siły roboczej. Chcemy doprowadzić do sytuacji, w której możemy konkurować kompetencjami, wiedzą i doświadczeniem naszych pracowników, a nie tylko tym, że mało im się płaci – tłumaczył Kaczyński.– Uważamy, że Polacy potrzebują i zasługują na to, żeby zarabiać więcej – podkreślił.Szef PiS odniósł się też do słów szefowej resortu przedsiębiorczości i technologii Jadwigi Emilewicz, która w TVN24 przyznała, że propozycje podniesienia płacy minimalnej nie były z nią konsultowane i tego typu zmiany muszą być przedmiotem konsultacji w Radzie Dialogu Społecznego. Szef PiS podkreślił ponadto, że priorytetem Prawa i Sprawiedliwości jest „skłanianie i zachęcanie Polaków do powrotu z emigracji”. – Wiemy, że przekonanie do tego tych, którzy wyjechali z kraju w poszukiwaniu pracy, nie jest łatwe, ale chcemy to robić, chcemy stwarzać takie warunki, które skłoniłyby ich do powrotu – zadeklarował.Kaczyński zwrócił uwagę, że poziom zarobków jest jednym z narzędzi, które miałyby przekonać Polaków do powrotu do kraju. B– Płaca minimalna sama w sobie podwyższa zarobki i wymusza również ogólną podwyżkę zarobków w gospodarce. Liczymy, że to skłoni większą grupę Polaków do powrotu do Polski, do pracy w Polsce. To jest dla nas jako PiS priorytet – podkreślił Kaczyński.Podczas sobotniej konwencji w Lublinie liderzy PiS, w tym prezes Kaczyński, premier Morawiecki i była premier Beata Szydło przedstawili zapowiedzi programowe partii przed wyborami parlamentarnymi.Wśród zapowiedzi – poza podwyższeniem płacy minimalnej – zaproponowali m.in. drugą trzynastą emeryturę w 2021 r., zrównanie dopłat do hektara dla rolników, zwiększenie do 1,2 tys. zł minimalnej emerytury, przeznaczenie po 2 mld zł na fundusz modernizacji szpitali oraz fundusz modernizacji szkoły, podniesienie ryczałtu dla małych i średnich przedsiębiorstw z 250 tys. do 1 mln euro i dalej do 2 mln euro oraz powołanie specjalnego Funduszu 100 obwodnic.",,
"Reparacje wojenne od Niemców? Platforma jest za, a nawet przeciw…","Adam Szejnfeld z Platformy Obywatelskiej niespodziewanie stwierdził na antenie TVP Info, że jego partia nigdy nie była przeciwna reparacjom wojennym. Być może zapomniał m.in. o deklaracji Grzegorza Schetyny, lidera PO, który 5 września na konferencji prasowej stwierdził, że „kto obecnie mówi o reparacjach wojennych od Niemiec, to albo chce oszukać polską opinię publiczną, albo nie wie, o czym mówi”. Schetyna dodał wtedy też, że „polityka PiS to szukanie w Europie wrogów i przeciwników”.",,,
"„Chcemy reformy, a opozycja ją bojkotuje”, „składamy konstruktywne poprawki”","– Chcemy przeprowadzać reformę, a opozycja chce ją bojkotować – powiedział w programie „Minęła 8” Waldemar Buda z PiS. Do jego słów odniósł się poseł PO Wojciech Wilk, oceniając nowelizację ustawy o KRS jako „czysto kadrowe rozwiązanie”. Goście programu „Minęła 8” komentowali wtorkowe posiedzenie komisji sprawiedliwości i praw człowieka, na którym został uchwalony prezydencki projekt dot. Krajowej Rady Sądownictwa.","Sejmowa komisja sprawiedliwości opowiedziała się za uchwaleniem projektu prezydenta Andrzeja Dudy ws. Krajowej Rady Sądownictwa – wraz ze wszystkimi siedmioma poprawkami zgłoszonymi przez PiS.6-stronicowym projektem o KRS komisja zajmowała się od godz. 11.00. Przyjęła zapisy projektu wraz z poprawkami PiS, uzgodnionymi podczas rozmów prezydenta i PiS. Było za tym 14 posłów, a przeciw - 5.– Dziś można się spodziewać tego, co było wczoraj. My chcemy przeprowadzać reformę, a opozycja chce ją bojkotować. To było rytualne blokowanie prac komisji - sześć wniosków o przerwę, trzy wnioski o odroczenie, wnioski o zmianę sali, uwagi o to, że za późno, za wcześnie. Jest to bojkotowanie i obstrukcja pracy komisji – powiedział w programie „Minęła 8” Waldemar Buda z PiS. „Będziemy wnosić konstruktywne poprawki”                        Politycy odnieśli się również do dzisiejszego posiedzenia Komisji Sprawiedliwości i Praw Człowieka, na którym posłowie zajmą się projektem ustawy o Sądzie Najwyższym.– Wprowadzamy Izbę Dyscyplinarną w SN, która ma być absolutnie obiektywna i odizolowana od środowiska sędziowskiego, która będzie sądziła wszystkie „przewinienia sędziów” – powiedział poseł PiS Waldemar Buda.– Będziemy na komisji, będziemy wnosić konstruktywne poprawki. Opozycja jest od tego, aby zwracać uwagę na „złe rozwiązania”, próbować te złe rozwiązania naprawić, więc będziemy na komisji – odpowiedział Wojciech Wilk, poseł PO.",,
Powoływali się na wpływy w parlamencie. CBA zatrzymało pięć osób,CBA zatrzymało pięć osób powołujących się na wpływy w parlamencie i urzędach. Grupa miała domagać się około 6 mln złotych w zamian za załatwienie koncesji i rządowych kontraktów m.in. przy budowie nowego Centralnego Portu Komunikacyjnego.,"– Potwierdzam, że agenci łódzkiej delegatury CBA zatrzymali pięć osób podejrzewanych o powoływanie się na wpływy u parlamentarzystów i w urzędach centralnych – powiedział PAP Piotr Kaczorek z wydziału komunikacji społecznej Biura.– Najprawdopodobniej ani parlamentarzyści, ani przedstawiciele tych urzędów nie wiedzieli o takich propozycjach – zaznaczył.Zatrzymani przez CBA to biznesmen z Krakowa, właściciel gruntów pochodzący z Szydłowca oraz dwóch biznesmenów z Łodzi. Piąty z zatrzymanych jest obcokrajowcem. Według śledczych działali od około dwóch-trzech miesięcy.CBA zatrzymała ich podczas spotkania biznesowego w Rzgowie koło Łodzi. – W jednej z restauracji omawiali szczegóły aktu notarialnego, który miał zostać podpisany kolejnego dnia, a stanowił podstawowy element całej transakcji – wyjaśnił PAP Kaczorek. – Akcja CBA zaskoczyła grupę – dodał.Mężczyźni w zamian za łapówkę oferowali koncesję, zezwolenia na eksploatację i odrolnienie 50 ha terenu leżącego pomiędzy Kielcami a Radomiem oraz dostęp do rządowych kontraktów na odbiór kruszywa z górniczej odkrywki z przeznaczeniem na budowę m.in. Centralnego Portu Komunikacyjnego i autostrad.Deklarowali, że 6 mln zł łapówki wręczą decydentom oraz mającym lobbować w tej sprawie i załatwiać „ustawiony” biznes parlamentarzystom i urzędnikom.Śledztwo łódzkiej delegatury CBA trafi do warszawskiej Prokuratury Okręgowej w Warszawie. Osobom zatrzymanym zostaną tam postawione zarzuty o charakterze korupcyjnym. Prokuratura zdecyduje, jakie środki zapobiegawcze zastosować w ich przypadku.",,
Gowin skomentował książkę Sikorskiego: Dyplomacja lubi poufność,"– Raczej trudno się spodziewać, żeby ktokolwiek z zagranicznych partnerów Polski chciał traktować ministra Radosława Sikorskiego jako poważnego partnera – stwierdził wicepremier Jarosław Gowin, komentując doniesienia medialne nt. książki autorstwa b. szefa MSZ.","Jak podał w poniedziałek „Dziennik Gazeta Prawna”, w książce „Polska może być lepsza. Kulisy polskiej dyplomacji” autorstwa Radosława Sikorskiego b. szef dyplomacji „podzielił się ze światem wiedzą na wrażliwe dla państwa tematy”, określając m.in. lokalizację centrum przesłuchań CIA na terenie Polski. Podkreślono też, że Sikorski w swojej publikacji wraca do propozycji rozbioru Ukrainy, którą Władimir Putin złożył Donaldowi Tuskowi – propozycja miała paść nie w Moskwie, ale w Sopocie.– To jest pytanie przede wszystkim do ministra Sikorskiego, czy były szef MSW powinien ujawniać tego typu fakty – o ile rzeczywiście jest to fakt – zresztą minister Sikorski nie po raz pierwszy przywołuje takie wydarzenie – powiedział podczas konferencji prasowej w Sejmie wicepremier Jarosław Gowin proszony o komentarz do doniesień medialnych.– Jeśli chcemy uprawiać profesjonalną dyplomację, no to, niestety, dyplomacja lubi poufność. Raczej trudno się spodziewać, żeby ktokolwiek z zagranicznych partnerów Polski chciał traktować ministra Sikorskiego jako poważnego partnera w sytuacji, w której ujawnia on faktyczny bądź domniemany przebieg rozmów, które powinny zachować charakter poufny – ocenił wicepremier.",,
„Był sługą Bożym. Czy uczestnicy parad Schumana o tym wiedzą?”,"– Czy ludzie, którzy chodzą na paradach Schumana, wiedzą, że był on sługą Bożym Kościoła katolickiego? Cała chadecja to budowała – powiedział na antenie TVP Info Marek Markiewicz, prawnik, wykładowca UKSW, który komentował 60. rocznicę podpisania Traktatów rzymskich i postać jednego z założycieli UE.","Na Kapitolu w Rzymie trwają uroczyste obchody 60-lecia podpisania Traktatów rzymskich, które dały początek integracji europejskiej. Jednym z ojców założycieli Wspólnoty był Robert Schuman. – Czy ludzie, którzy chodzą na paradach Schumana, wiedzą że był on Sługą Bożym Kościoła katolickiego? Cała chadecja to budowała – powiedział na antenie TVP Info Marek Markiewicz, prawnik, wykładowca UKSW",,
Schetyna: Obama symbolicznie zwrócił uwagę prezydentowi Dudzie,"– Moje doświadczenie w polityce mówi mi, że ważne są konkrety i wiążące decyzje, a nie tworzenie atmosfery, w którą w moim przekonaniu dała się »wpuścić« większość partii opozycyjnych – powiedział przewodniczący PO Grzegorz Schetyna. Polityk zasugerował także, że Stany Zjednoczone „nie akceptują tej sytuacji”.","– Symboliczne bardzo zwrócenie uwagi przez prezydenta Obamę prezydentowi Dudzie jest jakby najlepszym obrazem tego jak wolny świat patrzy na konflikt wokół TK i jak bardzo wyraźnie nasz najważniejszy sojusznik (...) wskazuje nam drogę do wyjścia z tego kryzysu i nie akceptuje tej sytuacji – mówił w sobotę w Częstochowie lider PO.Ocenił, że jedynym celem rozmów liderów partyjnych o TK  jest poprawianie wizerunku i pokazywanie światu, że coś się zmienia, że Polacy rozmawiają o zakończeniu konfliktu wokół TK. – Nic się nie zdarzyło, nic się nie zmieniło, konflikt trwa. Potrzebne jest zaprzysiężenie trzech sędziów, potrzebne jest wydrukowanie wyroku TK i to może dać nam jakąś próbę zmiany – podkreślił Schetyna. – Walka z sądem konstytucyjnym, walka z TK, jest nie do zaakceptowania w wolnym świecie, bo to jest symbol kraju praworządnego – podkreślił Schetyna. W jego opinii, jeżeli rząd PiS i prezydent Andrzej Duda nie zmienią tej polityki, to straty będą rosły.Rozmowy PiS z opozycjąW czwartek w Sejmie spotkali się liderzy ośmiu partii zaproszeni przez marszałka Sejmu Marka Kuchcińskiego: PiS, PO, Kukiz'15, Nowoczesnej, PSL oraz ugrupowań pozaparlamentarnych: KORWiN, SLD i Partii Razem. Spotkanie odbyło się pod hasłem „Dialog i kompromis polityczny w Polsce”.Prezes Kaczyński ocenił po nim, że rozpoczął się dialog polityczny; szansy na porozumienie ws. TK nie wykluczają Nowoczesna, PSL, SLD i KORWiN. Chęci kompromisu ze strony PiS nie widzą natomiast PO i Partia Razem.",,
Krym zamienia się w wojskową bazę. Mieszkańcom doskwiera drożyzna i bezrobocie,"Pięć lat po rosyjskiej aneksji Krym zamienia się w wojskową bazę - ocenia sytuację część mieszkańców półwyspu. Rosyjskie Ministerstwo Obrony systematycznie przerzuca na zaanektowany Krym samoloty, śmigłowce, systemy rakietowe i wozy pancerne.","Jednostki stacjonujące na półwyspie regularnie biorą udział w manewrach organizowanych przez Południowy Okręg Wojskowy Federacji Rosyjskiej.  Rosja wybudowała most łączący kontynent z półwyspem, buduje nowe drogi i remontuje szkoły oraz szpitale. Jednak zdaniem części mieszkańców zaanektowanego półwyspu, nie są to inwestycje pierwszej potrzeby.  Dodatkowo mieszkańcy półwyspu skarżą się na wysokie ceny, bezrobocie i niedogodności związane z podróżowaniem oraz korzystaniem z elektronicznych usług finansowych. W marcu 2014 roku rosyjscy żołnierze podstępnie wkroczyli na Krym, pomogli prorosyjskim separatystom zająć strategiczne obiekty i przeprowadzić referendum aneksyjne. Działania Rosji potępił niemal cały świat, w tym Polska. Pod koniec listopada 2018 roku siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez Cieśninę Kerczeńską, kontrolowaną przez Rosję. Jednostki zostały przejęte, a 24 członków ich załóg aresztowano; ostatnio ich areszt przedłużono do 24 kwietnia.  Władze Rosji zarzucają marynarzom nielegalne przekroczenie granicy państwowej. Ukraina uznała incydent za akt agresji. Według Kijowa Rosjanie starają się przejąć kontrolę nad Morzem Azowskim i zablokować pracę ukraińskich portów w Mariupolu i Berdiańsku.  Zgodnie z umowami dwustronnymi Morze Azowskie i Cieśnina Kerczeńska to wewnętrzne terytoria obu państw, które mają na nich swobodę żeglugi.",,
Niemieccy eksperci zbadają limuzynę Beaty Szydło,"Jest gotowa rekonstrukcja głośnego wypadku Beaty Szydło w Oświęcimiu – informuje „Rzeczpospolita”. Dziennik ocenia, że kluczowe dla wskazania osób odpowiedzialnych za wypadek mogą się okazać badania biegłych z Niemiec.","Po prawie roku śledztwo w sprawie drogowej kraksy Beaty Szydło zbliża się do końca. Grupa biegłych z Instytutu Ekspertyz Sądowych w Krakowie przekazała właśnie prokuraturze opinię, w której odtworzyła przebieg zdarzenia. Wnioski na razie nie zostały ujawnione. – Opinię analizuje prokurator, później udostępnimy ją stronom – tłumaczy Rafał Babiński, prokurator okręgowy w Krakowie. Największym kłopotem dla śledczych i rodzimych biegłych okazały się rejestratory zamontowane w audi A8, które wiozło szefową rządu. Nie poradzili sobie z nimi nawet najlepsi w kraju specjaliści, dlatego śledczy zwrócili się o pomoc do ekspertów z Niemiec. Ich oceny mogą się okazać rozstrzygające.",,
USA godzą się na dalszą współpracę przy cywilnym programie atomowym Iranu,Rząd USA zgodzi się na ponowne przedłużenie o 90 dni zezwolenia na międzynarodową współpracę z Iranem przy rozwoju cywilnego programu nuklearnego w tym kraju – zapowiedział doradca prezydenta USA ds. bezpieczeństwa narodowego John Bolton.,"– Będziemy jednak codziennie, bardzo, bardzo uważnie przyglądać się tym działaniom – zaznaczył Bolton w rozmowie ze stacją Fox Business.Zezwolenia stanowią odstępstwa od zaostrzonych przed ponad rokiem sankcji USA wobec Iranu. Odstępstwa dotyczą projektów prowadzonych przez Teheran przy współpracy z Wielką Brytanią, Chinami, Francją i Rosją w sferze pokojowego wykorzystania energii nuklearnej, mimo wypowiedzenia przez USA porozumienia nuklearnego z Iranem z 2015 r.W maju 2018 r. decyzją prezydenta Donalda Trumpa Stany Zjednoczone wyszły z porozumienia nuklearnego z Iranem i wznowiły antyirańskie sankcje, obejmujące m.in. eksport irańskiej ropy naftowej, aby zmusić władze w Teheranie do renegocjacji umowy atomowej.Donald Trump argumentuje, że porozumienie z 2015 r. nie obejmuje irańskiego programu pocisków balistycznych, nie odnosi się do prób wywierania wpływu przez Iran na państwa regionu ani nie wyznacza perspektyw po wygaśnięciu umowy nuklearnej w 2025 r.",,
Premier skomentował ataki na Beatę Szydło i jej rodzinę,"„Ataki na Beatę Szydło i jej najbliższych są haniebne i absolutnie niedopuszczalne; rodzina jest i pozostanie w Polsce świętością, dlatego wykorzystywanie jej do walki politycznej budzi odrazę” – napisał na Twitterze premier Mateusz Morawiecki. Pełnomocnik ks. Tymoteusza Szydły wydał oświadczenie, w którym ustosunkował się do doniesień tabloidów na temat sytuacji osobistej duchownego.","„Wierzę, że autorzy tych fake newsów i manipulacji poniosą konsekwencje” – napisał premier na Twitterze. Pełnomocnik ks. Tymoteusza Szydły mec. Maciej Zaborowski w oświadczeniu przekazał, że „całkowicie nieprawdziwe oraz zniesławiające są pojawiające się ostatnio w przestrzeni publicznej plotki dotyczące rzekomej przyczyny urlopu księdza Tymoteusza Szydło”. Zapowiedział też skierowanie do sądu prywatnych aktów oskarżenia i pozwów o ochronę dóbr osobistych wobec wszystkich podmiotów dalej rozpowszechniających nieprawdziwe informacje na temat przyczyn urlopu ks. Szydły.",,
Spór o dezubekizację. Sejm cofnął zgodę na organizację konferencji SLD,"Nie będzie konferencji pt. „Ochrona praw funkcjonariuszy i żołnierzy w demokratycznym państwie”, jaka miała odbyć się w sobotę w Sali Kolumnowej Sejmu. – Kancelaria Sejmu cofnęła zgodę na organizację konferencji SLD oraz Federacji Stowarzyszeń Służb Mundurowych RP - poinformował dyrektor Centrum Informacyjnego Sejmu Andrzej Grzegrzółka.","Przedmiotem obrad miały być m.in. założenia do obywatelskiego projektu ustawy zmieniającego – jak to określono – „represyjną” ustawę oraz powołanie komitetu inicjatywy ustawodawczej. Na konferencję, zgodnie z informacją organizatorów, zapraszali posłowie SLD do Parlamentu Europejskiego: Bogusław Liberadzki, Krystyna Łybacka i Janusz Zemke oraz prezydent Federacji Stowarzyszeń Służb Mundurowych Zdzisław Czarnecki.",,
Franciszek: W niektórych krajach rządy mogą odebrać katolikom wolność sumienia,"Papież Franciszek ocenił, że istnieje niebezpieczeństwo, iż w niektórych krajach rządy mogą odebrać chrześcijanom wolność sumienia.","W czasie konferencji prasowej na pokładzie samolotu w drodze z Maroka do Rzymu papież podkreślał, że „wolność rozwija się”. Zaznaczył, że w Maroku istnieje „wolność kultu, wolność religii, wolność przynależności”. Wskazał, że w kraju, który odwiedził, panuje w tym względzie więcej wolności niż w niektórych innych państwach muzułmańskich.Porównał to z sytuacją chrześcijan i Kościoła. – Wystarczy pomyśleć o nas, chrześcijanach 300 lat temu, czy była wolność, jaką mamy dzisiaj – stwierdził Franciszek. Mówiąc o tym procesie rozwoju przypomniał: „Usunęliśmy z katechizmu Kościoła katolickiego karę śmierci”. „300 lat temu palono żywcem heretyków” – dodał.Franciszek podkreślał, że Kościół rozwinął „świadomość moralną” i „stosunek do osoby”. – Także my musimy wzrastać – zaznaczył. – Są katolicy, którzy nie akceptują tego, co powiedział Watykan w sprawie wolności kultu, wolności sumienia. Są też ludzie, którzy nie akceptują katolików. Także my mamy ten problem – oświadczył papież.Krok wstecz– Mnie niepokoi inna rzecz. Krok wstecz nas, chrześcijan, kiedy likwidujemy wolność sumienia. Pomyślmy o chrześcijańskich placówkach kościelnych, które nie mają prawa do sprzeciwu sumienia, na przykład w sprawie eutanazji – przyznał.– Jak to? Kościół poszedł naprzód, a wy, kraje chrześcijańskie, cofnęliście się? Pomyślcie o tym, bo to prawda. Dzisiaj nam chrześcijanom grozi to, że niektóre rządy odbiorą nam wolność sumienia, która jest pierwszym krokiem wolności kultu – powiedział papież.Poruszył też temat migracji, jeden z głównych, który podjął podczas podróży apostolskiej do Maroka. Podkreślił, że nie można dopuszczać do tego, by migranci tonęli, albo odsyłać ich tam, gdzie wpadną w ręce handlarzy ludźmi, gdzie zostaną zabici lub będą torturowani.",,
"Szef MON o Fort Trump: Jesteśmy blisko osiągnięcia celu. Nie rozmawiamy „czy”, ale „jak”","– Rozmawiałem z moim odpowiednikiem Patrickiem Shanahanem, sekretarzem obrony Stanów Zjednoczonych i jesteśmy blisko osiągnięcia celu. Rozmawiamy o szczegółach. Nie rozmawiamy „czy”, ale „jak” – powiedział w „Kwadransie politycznym” szef MON Mariusz Błaszczak zapytany o postępy w rozmowach ws. Fort Trump.","Szef MON Mariusz Błaszczak mówił w TVP1 o Fort Trump i stałej obecności wojsk amerykańskich w Polsce. Zapytany o konkrety wskazał, że 15 lutego rozmawiał z Patrickiem Shanahanem, sekretarzem obrony Stanów Zjednoczonych. – Jesteśmy blisko osiągnięcia celu. Rozmawiamy o szczegółach. Nie rozmawiamy czy, ale jak. W przyszły tygodniu będzie grupa robocza Pentagonu w Warszawie. Toczymy rozmowy. Jestem dobrej myśli – powiedział Błaszczak. Minister pytany o cyberżołnierzy zapewnił, że trwa formowanie wojska obrony cyberprzestrzeni. – Powołałem dowódcę – przypomniał i podkreślił, że od 1 września ma ruszyć nauka w liceum przy Wojskowej Akademii Technicznej.",,
Sankcje na Nord Stream 2 tuż-tuż. USA szykują dla Moskwy i Berlina gigantyczną rózgę,"Przegłosowana właśnie przez amerykański Senat ustawa o budżecie Pentagonu na 2020 rok, w którą wpisano m.in sankcje dla firm budujących gazociąg Nord Stream 2, czeka teraz na podpis prezydenta Donalda Trumpa. Ten zaś wcześniej zapowiadał, że wykona ten ruch niezwłocznie. Jeśli wywiąże się z tego zobowiązania przed końcem roku, to amerykańskie restrykcje mogą zatrzymać budowę rosyjsko-niemieckiej rury lub opóźnić jej realizację o wiele lat. Jedno jest pewne – sankcje zabolą Rosję, Niemcy i ich współpracowników w Europie, którzy zasłużyli na solidną karę za podważanie wspólnego bezpieczeństwa i unijnej solidarności.","W przegłosowanym właśnie budżecie obronnym Stanów Zjednoczonych znajduje się wiele zapisów będących bezpośrednią odpowiedzią na agresywną politykę Rosji, a także potwierdzeniem zobowiązań wynikających z art. 5 Paktu Północnoatlantyckiego i deklaracji współpracy wojskowej z Polską. W ustawie zawarte zostały również, tak mocno wyczekiwane przez Polskę, Ukrainę i kraje bałtyckie – sankcje dla osób i firm budujących gazociąg Nord Stream 2 na dnie Bałtyku.O wpisanie restrykcji na NS2 do ustawy o budżecie Pentagonu zabiegał m.in. republikański senator Ted Cruz, który podkreślał, że w Kongresie i rządzie panuje ponadpartyjny konsensus, że należy zatrzymać ten projekt, by zapewnić bezpieczeństwo energetyczne Europie i uniemożliwić Władimirowi Putinowi pozyskanie i wykorzystywanie nowych środków finansowych na napędzanie rosyjskiej agresji.Restrykcje obejmują zamrożenie środków finansowych i anulowanie amerykańskich wiz. A to w praktyce oznacza m.in. cofnięcie wiz dla kadry kierowniczej i akcjonariuszy, którzy kontrolują spółki, czyli de facto zakaz robienia wszelkich interesów z firmami z USA.Co prawda amerykański Departament Stanu będzie mieć 60 dni, by ogłosić listę podmiotów objętych karami, ale już teraz możemy być pewni, że znajdzie się na niej szwajcarska firma AllSeas budująca odcinek morski NS2. Gazprom (do którego należy Nord Stream 2 AG) zapowiada, że jeśli Szwajcarzy, uciekając przed karami, wycofają się z jego realizacji, to sami wykonają odpowiednie prace.Amerykanie uważają, że Allseas zrezygnuje z budowy, żeby uniknąć sankcji, tak jak po wprowadzeniu amerykańskich kar na Iran bez szemrania swoje interesy tam zwinął niemiecki gigant technologiczny Siemens. Oceniają przy tym, że jest małe ryzyko, by inne firmy były w stanie kontynuować ten zaawansowany technologicznie projekt, a także powątpiewają, by Gazprom był w stanie sam to zrobić.Niemiecki dziennik ekonomiczny „Handelsblatt” zaznacza, że Rosjanie chcą jak najszybciej wybudować brakującą część projektu o długości 200 kilometrów, tak by zdążyć przed obowiązywaniem sankcji. Dwa statki firmy Allseas realizujące NS2 mogą ułożyć kilka kilometrów rur dziennie, ale jest to uzależnione od warunków pogodowych, co wpływa na problemy z planowaniem prac. Dziennik ocenia, że sankcje nie zatrzymają budowy rosyjsko-niemieckiej rury, ale bardzo ją opóźnią i zwiększą koszty jej stworzenia. Dziennika „Bild” szacuje, że jeśli USA wprowadzą restrykcje przed 31 grudnia, to realizacja tego projektu opóźni się o około 5 lat.Gazeta dotarła również do dokumentu rządu niemieckiego, z którego wynika, że spodziewa się on podpisania projektu sankcji przez prezydenta Donalda Trumpa najpóźniej w piątek, 20 grudnia. „Bild” przyznaje przy tym, że prace firmy Allseas na odcinku duńskim mogą się skończyć przed wejściem sankcji w życie po przewidzianym okresie przejściowym 30 dni.O tym, jak bardzo Niemcy i Rosjanie obawiają się amerykańskich sankcji świadczą niedawne wypowiedzi szefa niemieckiej dyplomacji Heiko Maasa, który w ostrych słowach powiedział, że budowa gazociągu jest wewnętrzną sprawą Unii Europejskiej.„O europejskiej polityce energetycznej decyduje Europa, a nie USA. Bezwzględnie odrzucamy ingerencję zewnętrzną i sankcje o zasięgu eksterytorialnym” – napisał na Twitterze Maas.Jeszcze ostrzej wypowiedział się poseł SPD Carsten Schneider, który ocenił, że Stany Zjednoczone cofnęły się w ten sposób „do czasów Dzikiego Zachodu, gdzie obowiązuje tylko prawo silniejszego”. – Jeśli sankcje są teraz stosowane również wobec sojuszników, to czekają nas ciężkie czasy. Ci, którzy tak postępują, wkrótce nie będą mieli żadnych sojuszników. Europa nie może i nie da się zaszantażować, żeby kupować brudny amerykański gaz skroplony – powiedział socjaldemokrata w rozmowie z tygodnikiem „Der Spiegel”.Po tym, jak sankcje zostały zaaprobowane przez amerykański Senat, współprzewodnicząca SPD Saskia Esken domagała się reakcji rządu RFN. – To nie jest szczególnie przyjazny akt – powiedziała Esken w telewizji ZDF. – To bardzo problematyczne, że USA próbują w taki sposób wpływać na to, co się dzieje w Europie – oceniła szefowa SPD. Głosy przedstawicieli niemieckich władz i tamtejszej sceny politycznej sugerują, jakoby NS2 był projektem popieranym przez wszystkich w Europie; „zapominają” zauważyć, że budził on od samego początku ogromny sprzeciw m.in Polski, Ukrainy czy krajów bałtyckich. Argumentacja Berlina, że projekt ten jest jedynie ekonomiczny, a nie polityczny, nie przekonała nawet Komisji Europejskiej, która go wielokrotnie krytykowała.Ostatecznie jednak wpływy niemieckich władz okazały się zbyt silne, tak że przeciwnikom projektu udało się go jedynie opóźnić i ograniczyć wpływy Moskwy poprzez podporządkowanie go regulacjom unijnym. To zaś – wciąż budzi sprzeciw Kremla – który nie chce się poddawać zasadom obowiązującym w UE i domaga się, także poprzez lobbing niemieckich polityków w KE, wyłączenia swojego gazociągu spod tychże zasad.Gazprom zwrócił się również do niemieckich władz o pozwolenie na układanie rurociągu w miesiącach zimowych, chociaż sprzeciwiają się temu ekolodzy. Początkowo nie planowano układania gazociągu w tym okresie, ale z powodu opóźnień w jego realizacji, Kreml zmienił zdanie.To jednak wywołuje sprzeciw niemieckich ekologów, którzy przekonują, że budowa gazociągu w rejonie wybrzeża w tym okresie może zakłócić zimowanie milionów ptaków wodnych żyjących na północy kraju. Domagają się oni od władz odrzucenia rosyjskiego wniosku i rozpoczęcia prac nie wcześniej niż latem przyszłego roku. Ale biorąc pod uwagę determinację rządu w Berlinie w tej sprawie i obłudny stosunek polityków do spraw związanych z ekologią, nie można liczyć na sukces tej inicjatywy.Budowie NS2 sprzeciwia się również Polski Klub Ekologiczny (PKE), który przekonuje, że realizacja tego projektu w morskiej strefie ekonomicznej Danii zagraża rybom, zwierzętom, m.in. morświnom znajdującym się na „czerwonej liście„ gatunków zagrożonych wyginięciem. Planowana na południe od wyspy Bornholm trasa rurociągu wpłynie także na tereny ochronne m.in. ptaków i ryb w Polsce. Organizacja ta wysłała do duńskiej komisji odwoławczej ds. energetyki oficjalną skargę w tej sprawie. Zdaniem PKE spółka budująca gazociąg nie złożyła również wszystkich niezbędnych dokumentów wymaganych przy staraniu się o pozwolenie na budowę.Chociaż możliwość zatrzymania czy też opóźnienia NS2 przez ekologów jest minimalna, to jednak sankcje USA mogą stać się największą z dotychczasowych przeszkód na drodze do realizacji tego niebezpiecznego dla całej Europy projektu. Stany Zjednoczone są w tej sprawie potężnym partnerem państw Europy Środowo-Wschodniej, przestrzegających przed monopolitystycznymi zapędami Gazpromu i pogarszaniem sytuacji Ukrainy, która po tym, jak nie będzie już dla rosyjskiego gazu krajem tranzytowym, nie tylko poniesie straty finansowe, ale również straci kolejne punkty w walce z Moskwą.Jeśli Donald Trump szybko podpisze ustawę, to będzie to wymarzony prezent dla Polski i państw regionu, gdyż nie tylko zatrzyma lub opóźni realizację tego niebezpiecznego projektu, ale też m.in zapewni spokój przy realizacji projektu Baltic Pipe.Petar PetrovićAutor jest dziennikarzem Polskiego Radia.",,
W mijającym roku wzrosła liczba zamordowanych chrześcijan,"O ponad 3 tysiące w porównaniu z rokiem 2017 wzrosła w dobiegającym końca roku liczba chrześcijan, którzy zginęli z powodu swej wiary w różnych częściach świata. Oznajmili o tym w rozmowie z Radiem Watykańskim rzeczniczka włoskiego oddziału Papieskiego Stowarzyszenia Pomoc Kościołowi w Potrzebie (PKwP) – Marta Petrosillo i Cristian Nani – dyrektor włoskiej sekcji Open Doors (Otwarte Drzwi), innej organizacji międzynarodowej, troszczącej się o prześladowanych chrześcijan.","Oboje podkreślili, że szczególną okazją pamiętania o współczesnych męczennikach jest przypadające dzisiaj, 26 grudnia, święto św. Szczepana – diakona i pierwszego męczennika nowo powstałego Kościoła. Przedstawicielka PKwP przypomniała, że nieco ponad miesiąc temu organizacja ta ogłosiła swój najnowszy raport, z którego wynika, że obecnie prawie 300 mln chrześcijan na całym świecie jest prześladowanych, a w 38 krajach są oni na różne sposoby dyskryminowani. Wielu z nich straciło życie za wiarę. W mijającym roku tendencja ta niestety się utrzymała, a nawet jeszcze bardziej się nasiliła. Papieże ostatnich pontyfikatów, począwszy od św. Jana Pawła II aż do Franciszka, wielokrotnie zwracali uwagę, że dziś jest więcej męczenników chrześcijańskich niż było ich w starożytności.Petrosillo zastrzegła się, że bardzo trudno jest podać dokładną liczbę prześladowanych, ale – dodała – „z pewnością możemy przytoczyć bardzo liczne epizody i straty”. Wymieniła w tym kontekście pięciu kapłanów zamordowanych niedawno w Republice Środkowoafrykańskiej w czterech różnych atakach i 7 duchownych zabitych w tym roku w Meksyku. Podczas ataku na kościół w Nigerii w kwietniu br. zginęło dalszych dwóch księży. W tym najludniejszym kraju Czarnej Afryki tylko w ciągu pierwszych 5 miesięcy br. islamiści narodowości Fulani zamordowali prawie 500 chrześcijan. 2 listopada w wyniku zamachu w Egipcie śmierć poniosło 11 pielgrzymów chrześcijańskich udających się do sanktuarium w Minii. – Wszyscy mieliśmy nadzieję, że wreszcie, gdy została ona oficjalnie zwolniona 31 października i wyszła z więzienia 8 listopada, jej niekończąca się tragedia została ostatecznie zamknięta. Ale niestety nadal znajduje się ona jeszcze w Pakistanie i jest chroniona – stwierdziła Petrosillo. Wyraziła przy tym nadzieję, że Bibi będzie mogła jak najszybciej opuścić ten kraj, dodając jednocześnie, że jej dwie córki nie mają ochrony i musiały kilkakrotnie zmieniać miejsce zamieszkania. Rozmówczyni Radia Watykańskiego wskazała ponadto, że tam, gdzie mniejszości chrześcijańskie są prześladowane, najbardziej poszkodowane są kobiety i dzieci, a rok bieżący to potwierdza. W różnych krajach chrześcijanki cierpią podwójnie – za wiarę i jako kobiety nierzadko są porywane, gwałcone i zmuszanedo małżeństw wbrew swojej woli. Do szczególnie wielu takich przypadków dochodzi znów w Pakistanie, w którym co roku co najmniej około tysiąca młodych wyznawczyń Chrystusa a także hinduizmu pada ofiarami tego rodzaju zbrodni. Jedną z ostatnich była kilka miesięcy temu 12-letnia dziewczynka. Według Petrosillo podobna sytuacja występuje też w Egipcie, gdzie ofiarami padają dziewczęta koptyjskie. Dotyczy to również dzieci – podkreśliła rzeczniczka PKwP. Zwróciła uwagę, że w tej sytuacji ogromne znaczenie mają działania Kościoła katolickiego, który zarówno ujawnia takie fakty przed całym światem, jak i stara się uwrażliwić na nie osoby stojące z dala od chrześcijaństwa. Powołała się przy tym na świadectwo pewnej zakonnicy z Libanu, zajmującej się chrześcijańskimi uchodźcami z Syrii. Pod wpływem jej zaangażowania pewien muzułmanin, dotychczas wrogo nastawiony do chrześcijan, zaczął jej pomagać. Ważną rolę odgrywa tu także osobiste świadectwo prześladowanych chrześcijan, gotowych przebaczać swym prześladowcom – jak św. Szczepan. Rozmówczyni rozgłośni papieskiej podała przykład Rebekki Bitrus, porwanej i zgwałconej przez nigeryjskich islamistów z Boko Haram, która miała nawet dziecko z jednym z porywaczy. Zapewniała ona wielokrotnie, że nie żywi nienawiści do tego mężczyzny i że przebaczyła mu. W podobnym duchu wypowiedział się Cristian Nani. Na wstępie zapowiedział, że 16 stycznia również Open Doors ogłosi swój doroczny raport nt. prześladowań chrześcijan. Organizacja ta jest dziś obecna w ponad 60 krajach, zajmując się formacją i pomocą wobec chrześcijan cierpiących wskutek swej wiary. Dyrektor włoskiej sekcji potwierdził, że w 2018 zginęło więcej wyznawców Chrystusa niż rok wcześniej. Według niego zginęło ich co najmniej 3066. Liczba ta nie obejmuje tych, którzy zginęli w wyniku wojen czy klęsk żywiołowych jak susze czy powodzie, ale dotyczy wyłącznie zabójstw z powody wiary. Głównymi sprawcami pozostają niezmiennie od lat fundamentalizm islamski i nacjonalizm religijny, zwłaszcza w Indiach.",,
Szarpanina w Sądzie Najwyższym. Adam Słomka wyniesiony przez policję,"Działacz antykomunistycznej opozycji w PRL Adam Słomka został dziś wyniesiony przez policję z sali Sądu Najwyższego. W czasie, kiedy funkcjonariusze wyprowadzali legendę KPN, jeden z mężczyzn próbował wyrwać broń policjantowi. Do incydentu doszło podczas posiedzenia, na którym sędziowie rozpatrywali pytanie prawne dotyczące ułaskawienia byłego szefa CBA Mariusza Kamińskiego.","– 33-latek, który zaatakował funkcjonariusza policji, naruszył jego nietykalność – poinformował rzecznik prasowy Komendy Stołecznej Policji. Zanim do akcji przystąpiły służby porządkowe, przedstawiciel składu orzekającego na sali kilkukrotnie apelował, aby na widowni został zwinięty transparent, który zakłócał przebieg posiedzenia. W odpowiedzi na apele sądu, środowisko Adama Słomki podnosiło hasła wzywające do usunięcia ze składu Sądu Najwyższego „sędziów zbrodniarzy”. Posiedzenie zostało przerwane, a do akcji przystąpiła policja, która wyprowadziła z sali m.in Adama Słomkę.",,
Kwaśniewski zachęca do współpracy z Europą Plus,"Aleksander Kwaśniewski skierował do działaczy
Stowarzyszenia Ordynacka list, w którym zachęca ich do współpracy ze
współtworzoną przez siebie inicjatywą Europa Plus. Polsce potrzeba
centrolewicowej formacji – przekonuje były prezydent.","„Drodzy Koledzy, jak wiecie, pod koniec lutego zainicjowałem nowy ruchpolityczny, który sprowadza się do hasła »Europa Plus«. Do realizacji tegopomysłu skłoniła mnie analiza polskiej sceny politycznej, a w szczególnościniekończące się zwarcie pomiędzy Platformą Obywatelską a Prawem iSprawiedliwością, które jest nieproduktywne i stanowi zagrożenie dla polskiejpolityki. Towarzyszy temu realna marginalizacja Sojuszu LewicyDemokratycznej, która trwa już dziewiąty rok” – rozpoczyna swój list b.prezydent.Kwaśniewski podkreślił w liście, że w Polsce potrzebna jest centrolewicowaformacja, „która będzie stabilnym uzupełnieniem politycznego pejzażu”.B. prezydent zaznaczył, że spotkanie, które odbył z Januszem Palikotem iMarkiem Siwcem, ma zainicjować działania w dwóch kierunkach. Jak napisał, popierwsze ich celem jest stworzenie centrolewicowej listy do ParlamentuEuropejskiego złożonej z osób promujących nowoczesność i otwartość. „Wdalszej perspektywie chcemy znaleźć odpowiedź na pytanie o to, co trzebazrobić, by przerwać impas, w którym na polskiej scenie politycznej w tlekatastrofy smoleńskiej dominują dwie prawicowe partie” – zaznaczył.„Zachęcam Was, Koleżanki i Koledzy, do przemyślenia mojej oferty współpracy.Europa Plus ma być niepospolitym ruszeniem ludzi, którzy chcą coś w politycezrobić, lecz z różnych powodów nie mogą znaleźć miejsca w istniejącychstrukturach” – napisał Kwaśniewski w piśmie, przekazanym Polskiej Agencji Prasowej przez biuroeuroposła Marka Siwca.Według Kwaśniewskiego doświadczenia ostatnich kilku tygodni pokazują, żeEuropa Plus budzi duże pozytywne zainteresowanie, „ale jest też sporo obaw iniechęci płynących przede wszystkim ze strony środowisk istniejących partiipolitycznych”. ”Nasz ruch i idea, która mu przyświeca, nie są skierowaneprzeciw komukolwiek, choć oczywiście stanowią konkurencję dla tych, którzynie potrafili przedstawić wystarczająco atrakcyjnej oferty wyborcom, albo teżzrazili do siebie wielu ludzi działających aktywnie w polityce” – wskazał b.prezydent w liście.Zadeklarował także chęć spotkania z członkami Stowarzyszenia Ordynacka iudzielenia odpowiedzi na „nurtujące ich pytania”; zaprosił ich również nadebaty organizowane w różnych miejscach w kraju m.in. przez Siwca.Projekt Europa Plus został ogłoszony kilka tygodni temu przez Kwaśniewskiego,Janusza Palikota i Marka Siwca (kiedyś SLD, dziś wspierający Ruch Palikota).W jego ramach planowane jest stworzenie wspólnej centrolewicowej listy wprzyszłorocznych wyborach do europarlamentu.",,
Rosja: Steven Seagal specjalnym przedstawicielem ds. relacji z USA,"Ministerstwo spraw zagranicznych Rosji ogłosiło w sobotę na Facebooku, że amerykański gwiazdor kina akcji Steven Seagal został specjalnym przedstawicielem tego resortu ds. relacji ze Stanami Zjednoczonymi w dziedzinie kultury, sztuki i kontaktów młodzieży.","Rosyjskie MSZ porównało nową rolę aktora do zadań ambasadora dobrej woli ONZ oraz poinformowało, że Seagal będzie sprawował swoją funkcję nieodpłatnie.Według prokremlowskiej telewizji RT Seagal z zadowoleniem przyjął powierzone mu zadanie. – Zawsze bardzo chciałem zrobić wszystko, co w mojej mocy, by poprawić relacje rosyjsko-amerykańskie. Od wielu lat niestrudzenie podejmowałem nieoficjalne działania w tym kierunku i dziś odczuwam ogromną wdzięczność za szansę robienia tego samego oficjalnie – miał powiedzieć aktor.Rosyjski paszport W 2016 roku sam prezydent Rosji Władimir Putin wręczył Seagalowi rosyjski paszport, wyrażając przy tym nadzieję, że będzie to symbol poprawiających się powoli stosunków na linii Moskwa-Waszyngton. Jednak od tego czasu relacje rosyjsko-amerykańskie tylko się pogarszały. Powodem tego stanu rzeczy są oskarżenia wywiadu USA pod adresem Kremla o ingerowanie w przebieg amerykańskich wyborów prezydenckich w listopadzie 2016 roku, a także sporne stanowiska obu krajów w sprawie konfliktu zbrojnego na wschodzie Ukrainy oraz wojny w Syrii.Od ponad 10 lat 66-letni Seagal regularnie odwiedza Rosję, gdzie filmy z jego udziałem cieszą się dużą popularnością. W rosyjskiej telewizji pojawia się niekiedy, by opowiadać o swoich poglądach i karierze. Od ubiegłego roku gwiazdor ma zakaz wjazdu na Ukrainę na okres pięciu lat. Władze tego kraju wydały taką decyzję ze względu na bezpieczeństwo narodowe.",,
„Miłość i Miłosierdzie”. Prapremiera filmu o św. Faustynie Kowalskiej,W Filmotece Watykańskiej odbyła się prapremiera polskiego filmu „Miłość i Miłosierdzie” o świętej Faustynie Kowalskiej i historii rozwijającego się kultu Miłosierdzia Bożego. Fabularyzowany dokument reżyserował Michał Kondrat.,"Kardynał Salvatore De Giorgi w krótkim wystąpieniu przed projekcją podkreślił, że kult Miłosierdzia Bożego to zasługa polskiej zakonnicy i jej „Dzienniczka”, w którym opisała swoje wizje spotkań i rozmów z Jezusem.Reżyser po nagrodzonym brawami pokazie podkreślił, że traktował pracę nad filmem jak misję. – Ja nawracałem się pod wpływem „Dzienniczka” siostry Faustyny. Starałem się modlić w czasie realizacji tego filmu, żeby nie tyle zrealizować swoje wizje, ale aby dobrze wytłumaczyć misję siostry Faustyny – wyjaśnił.Siostra Faustyna Kowalska uważana jest za jednego z najważniejszych mistyków Kościoła. Stygmatyczkę i wizjonerkę nazywaną „apostołką Bożego Miłosierdzia” beatyfikował i kanonizował św. papież Jan Paweł II. Zmarła w 1938 roku w Krakowie w wieku 33 lat. Jej szczątki spoczywają w Sanktuarium Bożego Miłosierdzia w Krakowie-Łagiewnikach. „Dzienniczek” przełożono już na 120 języków.",,
Z soboty na niedzielę pośpimy krócej. Szykuje się zmiana czasu,"W nocy z soboty na niedzielę, z 30 na 31 marca, zmieniamy czas na letni. O godz. 2.00 przesuniemy wskazówki zegarów na 3.00. Pośpimy przez to o godzinę krócej.","Z badania CBOS, wykonanego na zlecenie Ministerstwa Przedsiębiorczości i Technologii  wynika, że prawie 80 procent ankietowanych opowiada się za odejściem od zmiany czasu. Polacy w większości  są za tym, żeby czas letni obowiązywał przez cały rok.  26 marca Parlament Europejski zatwierdził przepisy, które mają znieść w państwach unijnych obowiązek przestawiania zegarków dwa razy w roku. Dla Polski i innych krajów, które wybrały czas letni oznacza to, że mieszkańcy ostatni raz zegarki będą przestawiali w marcu 2021 roku.  Teraz rządy państw unijnych będą musiały się porozumieć, by w Europie nie powstało zbyt wiele stref czasowych. Polska liczy na to, że przy czasie letnim zostaną również między innymi Niemcy i Francja.  Resort przedsiębiorczości, oprócz zlecenia sondażu, między 2 a 30 stycznia przeprowadził konsultacje publiczne na temat zmiany czasu. Brały w nim udział między innymi organizacje społeczne, stowarzyszenia, związki zawodowe. Uczestnicy konsultacji wskazywali tez na korzyści wynikające ze zmiany czasu.",,
Korwin-Mikke oskarża: szef śląskiej PO zgwałcił kelnerkę,"„Tomasz Tomczykiewicz, szef regionalnej PO, zgwałcił kelnerkę w restauracji w Pszczynie, a policja to zatuszowała” – taki wpis na swoim Facebooku zamieścił Janusz Korwin-Mikke, kandydujący do Parlamentu Europejskiego z okręgu śląskiego.„Wzywam Korwin-Mikkego do odwołania swojej wypowiedzi w ciągu 24 godzin” – napisał z kolei na swoim profilu Tomczykiewicz, a premier Donald Tusk oczekuje od szefa śląskiej PO „prawnej reakcji” w tej sprawie.","Lider Nowej Prawicy napisał na swoim profilu na portalu społecznościowym, że: „P. Tomczykiewicz zgwałcił kelnerkę, co policja z trudem zatuszowała. Co do niezapłacenia rachunku w Szczecinie: istotnie wyszedłem zniesmaczony, bo p. Nitras był tak zajęty tym, co robił z pewnym rudym kelnerem, że tylko machał ręką, bym sobie poszedł...”. Wpis pojawił się w środę i od razu wywołał emocje. Głos w tej sprawie zabrał nawet premier Donald Tusk, który uznał, że Korwin-Mikke chce w ten sposób zwrócić na siebie uwagę.                                                    Post zamieszczony na oficjalnym profilu Janusza Korwin-Mikkego (fot. Facebook) Polityk PO dał Korwin-Mikkemu 24 godziny na wycofanie wypowiedzi Tymczasem szef śląskiej PO wydał w tej sprawie oświadczenie. Uczynił to podobnie jak jego oskarżyciel na swoim profilu na Facebooku. Polityk Platformy napisał, że: „w nawiązaniu do nieprawdziwej, kłamliwej i oszczerczej wypowiedzi Janusza Korwin-Mikkego pod moim adresem wzywam go do odwołania swojej wypowiedzi w ciągu 24 godzin od złożenia niniejszego oświadczenia. Jeśli bowiem Korwin-Mikke myśli, że jego pomówienie to zabawna sztuczka retoryczna, to informuję, że tak nie jest. Dlatego w przypadku braku reakcji ze strony wezwanego będę zmuszony podjąć stosowne kroki prawne. Nie pozwolę, aby w imię politycznej walki szkalowano moje dobre imię, na które pracowałem całe życie, i aby cierpiała na tym moja rodzina”. CZYTAJ RÓWNIEŻ: „My, biali ludzie, rządziliśmy światem” Odpowiedź na zarzuty Tomczykiewicz zamieścił na portalu społecznościowym (fot. Facebook)",,
Francja zalegalizuje małżeństwa homoseksualne?,"Parlament Francji rozpoczął debatę nad projektem ustawy pozwalającej na legalizację małżeństw homoseksualnych i adopcję przez nie dzieci. Rządzący socjaliści liczą na przyjęcie ustawy, opozycja zapowiedziała 5 tys. poprawek.","– Jest to akt równości. Nie chodzi o małżeństwo ze zniżką, nie chodzi o wybieg ani oszustwo, chodzi o małżeństwo z całą jego wagą symboliczną i wszystkimi regułami porządku publicznego – mówiła minister sprawiedliwości Christina Taubira, występując w zapełnionej jak rzadko kiedy sali obrad. – Co małżeństwo homoseksualne odbierze małżeństwu heteroseksualnemu? Nic! – zapewniła minister, której słowa wywołały owacje lewicowej większości w parlamencie.Na debatę w parlamencie zaplanowano dwa tygodnie - głosowanie w Zgromadzeniu Narodowym (izbie niższej) ma się odbyć 12 lutego. Prawica, znajdująca się w opozycji, ma zamiar mnożyć poprawki i wnioski proceduralne.Gorący spór o zmiany toczy się już od wielu dni w mediach i na ulicach weFrancji. W ostatnich tygodniach dochodziło do wielotysięcznych demonstracjizarówno zwolenników jak i przeciwników małżeństw osób tej samej płci.Z sondażu Instytutu Ifop, którego wyniki podano w sobotę, większość Francuzów (63 proc.) popiera małżeństwa homoseksualne. W sprawie adopcji dzieci przez osoby tej samej płci opinia publiczna jest już bardzo podzielona: 49 proc. jest za, a przeciwko 51 proc.Projekt ustawy nie tylko umożliwia zawieranie cywilnych związków małżeńskich osób homoseksualnych, ale także – co wywołuje główne kontrowersje – pozwala na adoptowanie dzieci na identycznych zasadach, jak w wypadku par heteroseksualnych.Proponowany tekst dokonuje licznych zmian w kodeksie cywilnym; zachowuje jednak dotychczasowe pojęcia „ojca” i „matki”, wprowadzając przy tym nowy termin „rodzice tej samej płci”.Obietnice wyborcze Francois Hollande'aProjekt nie pozwala natomiast na korzystanie przez pary tej samej płci zmetod medycznie wspomaganego rozrodu, jak technika in vitro czy sztucznezapłodnienie. Prawo do tego przysługiwać będzie – jak do tej pory – tylkozwiązkom heteroseksualnym. Z tego powodu projekt krytykują także organizacje mniejszości seksualnych.Rządząca lewica zapowiada, że umożliwi parom lesbijskim prawo do medycznie wspomaganej prokreacji w osobnej ustawie w ciągu najbliższych miesięcy.Kwestia rozszerzenia praw par tej samej płci łącznie z adopcją przez niedzieci była jedną z kluczowych obietnic wyborczych prezydenta FrancoisHollande'a podczas ubiegłorocznej kampanii. Komentatorzy nad Sekwaną sąraczej zgodni, że Hollande przeforsuje ustawę dzięki absolutnej większościgłosów lewicy w parlamencie.Opozycyjna prawicowa Unia na rzecz Ruchu Ludowego (UMP) zapowiedziała już, że jeśli ustawa zostanie uchwalona, to prawica po ponownym dojściu do władzy unieważni ją. Niektórzy merowie francuskich gmin zagrozili, że w razie legalizacji małżeństw osób jednej płci nie udzielą takich ślubów cywilnych.Przeciwnicy ustawy nie negują na ogół prawa homoseksualistów do zawieraniazwiązków cywilnych, ale sprzeciwiają się nazywaniu ich małżeństwem. Przedewszystkim jednak nie chcą zgodzić się na adoptowanie przez takie pary dzieci.We Francji geje i lesbijki mogą już zawierać od 1999 roku rejestrowanezwiązki partnerskie, tzw. PACS. Legalizowane są związki nieformalne międzydwojgiem ludzi bez względu na płeć; dają takim parom w wielu dziedzinachprawa identyczne z tymi, które mają małżeństwa heteroseksualne, jakrozliczanie się z fiskusem czy dziedziczenie.",,
"Polityk z Legionowa: Smogorzewski jako jedyny licytant kupił dom, w którym mieszkała samotna matka","Dariusz Petryka, kandydat niezależny do Rady Miasta Legionowa z list PiS powiedział w wywiadzie dla portalu wPolityce.pl, że obecny prezydent miasta jako jedyny licytant kupił za 275 tys. zł dom wyceniony przez biegłego na 365 tys. zł. – Tutaj mieliśmy do czynienia z dramatem samotnej matki, bodajże wtedy w ciąży, która nie zdołała spłacić kredytu hipotecznego. Do tego dochodzi wątek próby samobójczej – mówił rozmówca portalu wPolityce.pl","Zapytany, na jaką kwotę szacowany jest majątek prezydenta Legionowa zarobiony w czasie pełnienia tej funkcji,  Dariusz Petryka wyjaśnił, że ostatnie oświadczenie majątkowe Romana Smogorzewskiego wykazuje ponad 5 mln zł. Ocenił, że wartości niektórych nieruchomości są zaniżone i ten majątek jest  wart znacznie więcej. Według Petryki, Smogorzewski majątek zgromadził już po wejściu do polityki. – Jak przyjrzymy się oświadczeniom majątkowym to zobaczymy, że kluczowym źródłem bogacenia się pana prezydenta był obrót nieruchomościami, tanie nabywanie nieruchomości, które po jakimś czasie gwałtownie nabierały na wartości, a od paru lat także wynajem lokalu użytkowego bankowi – wyjaśnił. Petryka mówił też o licytacjach komorniczych, w których brał udział Smogorzewski.  – Jestem zdziwiony, że zawsze okazuje się być jedynym licytantem. No cóż możliwe, że to przypadek. Dla mnie najdziwniejsza była jedna z licytacji kilkudziesięciu działek pod Legionowem, gdzie do licytacji przystąpiło mnóstwo osób kojarzonych z prezydentem, w tym m.in. poseł Grabiec, dwóch radnych Platformy Obywatelskiej i każdy licytował inną działkę. I każdy był jedynym licytantem – powiedział.Mówił też, że Smogorzewski że pod koniec 2016 roku jako jedyny licytant kupił dom w miejscowości Skierdy koło Jabłonny za cenę 275 tys. zł. – Dom został wyceniony przez biegłego na 365 tys zł. (...) Tutaj mieliśmy do czynienia z dramatem samotnej matki, bodajże wtedy w ciąży, która nie zdołała spłacić kredytu hipotecznego. Do tego dochodzi wątek próby samobójczej. Nie chcę tego rozwijać, bo to dla mnie trudna sprawa. Pan Smogorzewski po pół roku zbył nieruchomość za cenę 475 tys zł – powiedział portalowi wPolityce.pl Dariusz Petryka.",,
PE przyjął rezolucję o rosyjskiej propagandzie. Ostry głos ws. działań Moskwy,"Europosłowie mówią o nasilającej się rosyjskiej propagandzie i wzywają Komisję Europejską oraz unijne rządy do skuteczniejszej walki. Parlament Europejski przyjął rezolucję autorstwa polskiej europosłanki Anny Fotygi. Za było 304 eurodeputowanych, 179 – przeciwko, a 208 wstrzymało się od głosu.","Miesiąc temu dokument ten zaakceptowała parlamentarna komisja spraw zagranicznych. We wtorek na sesji plenarnej Parlamentu Europejskiego zorganizowano debatę na ten temat.Unia Europejska musi poważnie zająć się komunikacją strategiczną, by skuteczniej przeciwdziałać wrogiej propagandzie z Rosji – to jedna z najważniejszych tez raportu. Czytamy w nim, że władze na Kremlu wykorzystują instytuty badawcze, wielojęzyczne stacje telewizyjne, agencje informacyjne i media społecznościowe, by dzielić Europę i zakłamywać historię. Anna Fotyga zaproponowała większe finansowanie specjalnej, kilkunastoosobowej grupy powołanej przez Komisję Europejską, która ma zwalczać rosyjską propagandę. – Chcielibyśmy, żeby zostały przeznaczone specjalne środki budżetowe, które pozwolą wzmocnić tę komórkę – powiedziała Polskiemu Radiu Anna Fotyga.„Walka Dawida z Goliatem”Niektórzy dyplomaci mówią, że walka Unii z rosyjską propagandą przypomina walkę Dawida z Goliatem. – Europa jest słabsza, na dezinformację nie może odpowiadać dezinformacją, musi odpowiadać informacją i propagowaniem tych wartości, które dla nas są istotne – mówił podczas debaty europoseł Bogdan Zdrojewski.Raport Anny Fotygi wzbudził wiele emocji. Protestuje skrajna prawica i komuniści. Socjaliści uznali, że nie jest wyważony, ale dziś nie będą przeciwko, tylko wstrzymają się od głosu.Rzeczniczka MSZ Rosji Maria Zacharowa nazwała przyjętą rezolucję „przestępstwem informacyjnym”. Zapewniła, że w Rosji nie są dyskryminowani zagraniczni dziennikarze.",,
"Nielegalni imigranci, pieniądze i fikcyjna granica",Rosjanin przerzucał przez fikcyjną granicę nielegalnych emigrantów. Podróż do wymarzonej Finlandii kosztowała każdego z nich 10 tys. euro. Na dochodowym procederze złapali go rosyjscy pogranicznicy.,"Mieszkaniec Sankt Petersburga stworzył fikcyjną granicę pomiędzy swoją ojczyzną a Finlandią i przerzucał przez nią nielegalnych imigrantów – podaje bankier.pl. Wielu z nich stara się przedostać tym szlakiem do Unii Europejskiej.   Pomysłowy Rosjanin w okolicach granicy między obydwoma państwami stworzył fikcyjne przejście.  Przy „lewych” słupach granicznych każdy z oszukanych ludzi płacił mu 10 tys. euro.  Zrobionym na szaro wydawało się, że osiągnęli już cel podróży  – zaznacza portal.   Oszust został złapany na gorącym uczynku dzięki kamerom umieszczonych przez rosyjskie służby graniczne. Nielegalni imigranci teraz będą musieli zapłacić grzywnę, a za naruszenie prawa imigracyjnego zostali wyrokiem sądu wydaleni z Federacji Rosyjskiej. Pomysłowemu mieszkańcowi Sankt Petersburga grozi kara grzywny albo więzienia – donosi bankier.pl.",,
"Główny ekonomista PO: Jeśli wygramy, zatrzymamy fuzję Orlenu z Lotosem","– Program Koalicji Obywatelskiej przewiduje powstrzymanie fuzji Grupy Lotos i PKN Orlen – powiedział główny ekonomista Platformy Obywatelskiej Andrzej Rzońca w kuluarach obrad Forum Programowego Koalicji Obywatelskiej. Pomysł jednoznacznie ocenił prezes Orlenu Daniel Obajtek, który określił działania Platformy jako „zbijanie politycznego kapitału” kosztem polskiej gospodarki. Jak przypominają politycy PiS, jeszcze w 2011 r. ówczesny premier Donald Tusk rozważał nawet sprzedaż Lotosu Rosjanom.","Ekonomista PO Andrzej Rzońca zapowiedział w sobotę w rozmowie z dziennikarzami, że jednym z filarów postulatów Koalicji Obywatelskiej jest program „Monopol stop”, zgodnie z którym Orlen i Lotos mają konkurować ze sobą. Jak dodał, fuzji nie będzie.– Chcemy uwolnić nie tylko rynek paliwowy, ale rynek gazu i rynek energetyczny – stwierdził. Według niego KO zamierza rozwijać energetykę rozproszoną. – Musimy postawić na to, żeby w wytwarzanie energii mógł inwestować każdy, kto ma sensowny projekt, a nie tylko wielkie spółki energetyczne, które już nie mają z czego inwestować, bo zadłużenie tych spółek wzrosło o ponad 50 proc. w ciągu trzech lat – powiedział.Do pomysłów programowych Platformy krytycznie odniósł się na Twitterze prezes PKN Orlen Daniel Obajtek. Jak ocenił, by zbić kapitał polityczny, PO „jest gotowa poświęcić dobro polskiej gospodarki”. Przypomniał jednocześnie, że zysk Orlenu w ciągu ostatnich trzech lat był ponad sześciokrotnie wyższy, niż w ciągu ośmiu lat rządów Platformy. Jak przypomniał przewodniczący sejmowej komisji ds. energii i skarbu państwa, poseł Maciej Małecki, w 2011 roku ówczesny szef rządu Platformy Obywatelskiej Donald Tusk rozważał możliwość sprzedaży Lotosu Rosjanom. Wizytując wtedy jedną z rafinerii grupy wskazywał, że nie wyklucza sprzedaży potentata paliwowego zagranicznym spółkom.– Ze względu na pozycję surowcową Rosji i na nasze częściowe – Bogu dzięki – tylko, ale jednak uzależnienie od strony rosyjskiej, wskazana jest pewna ostrożność i powściągliwość – powiedział Tusk. Zaznaczał, że „na pewno nie będzie jakichś ideologicznych zakazów na robienie wspólnych interesów”. – Nasi sąsiedzi są również od tego, abyśmy robili z nimi wspólne interesy – wskazywał. Teraz, jak dodał poseł Małecki, „połączony koncern Orlen-Lotos na pewno będzie trudniej sprzedać Rosjanom”.",,
„Cholerni Polacy znowu ratują Londyn” – premier o bohaterskim Łukaszu,"„Cholerni Polacy znowu ratują Londyn” – napisał, cytując brytyjskie media, premier Mateusz Morawiecki. To komentarz do doniesień na temat Polaka, który pomógł w Londynie ująć terrorystę szarżując na niego kłem narwala. „Panie Łukaszu, Pana postawa zasługuje na szczególne podziękowanie i szacunek. Polska jest z Pana dumna!” – zapewnił szef rządu.",,,
Ataki na kościoły w Egipcie. Bomby zabiły 44 osoby,"27 zabitych i 78 rannych – to bilans ataku bombowego na koptyjski kościół w mieście Tanta w północnym Egipcie, w delcie Nilu. Ładunek eksplodował także przed chrześcijańską świątynią w Aleksandrii. Tu zginęło 17 osób, a rany odniosło 48. Do zamachów przyznało się tzw. Państwo Islamskie. Prezydent Egiptu Abdel Fattah al-Sisi ogłosił trzymiesięczny stan wyjątkowy w kraju. Agencja Reutersa podkreśla, że pod koniec kwietnia do Egiptu udaje się z pielgrzymką papież Franciszek.","Do wybuchu bomby umieszczonej w pakunku pod kościelną ławką doszło podczas nabożeństwa z okazji Niedzieli Palmowej w kościele św. Jerzego, świątyni Koptyjskiego Kościoła Prawosławnego w mieście Tanta. Kilka godzin później bomba wybuchła w katedrze świętego Marka w Aleksandrii. Prawdopodobnym celem ataku zamachowca-samobójcy był patriarcha wspólnoty Koptów Tawadros II.Do obu zamachów doszło w czasie nabożeństw z okazji Niedzieli Palmowej, kiedy Koptowie tłumnie odwiedzają kościoły.Stan wyjątkowyPrezydent Egiptu ogłosił trzymiesięczny stan wyjątkowy po wczorajszych zamachach na koptyjskie kościoły.W orędziu towarzyszącym ogłoszeniu stanu wyjątkowego prezydent Abdel Fattah al-Sisi przekonywał swoich obywateli, że walka z dżihadystami będzie długa i bolesna. Dekret prezydenta musi teraz być przedstawiony w ciągu tygodnia przed parlamentem.Winni dżihadyściDo zamachów przyznało się Państwo Islamskie. W ostatnich miesiącach organizacja ta zwiększyła liczbę ataków na chrześcijan i wyznawców innych religii. Koptyjski Kościół Prawosławny jest najliczniejszą wspólnotą chrześcijan na Bliskim Wschodzie. Koptowie, egipscy chrześcijanie, stanowią 10 procent populacji Egiptu, liczącej 90 milionów ludzi. Dżihadyści wielokrotnie atakowali tę wspólnotę religijną, podobnie jak muzułmanów współpracujących z rządem w Kairze. Papież modli się za ofiary zamachów     Papież Franciszek zapewnił o swej modlitwie za ofiary zamachu na kościół koptyjski w Egipcie.  –  Niech Pan nawróci serca osób, które sieją terror, przemoc i śmierć, a także serca tych którzy produkują i handlują bronią – powiedział. Franciszek przekazał też wyrazy głębokiego współczucia „drogiemu bratu, Jego Świątobliwości papieżowi Tawadrosowi II, Kościołowi koptyjskiemu i całemu umiłowanemu narodowi egipskiemu”.",,
"Miliard dolarów okupu. Katar przyznał, że płacił terrorystom","To może być kolejna przyczyna zerwania stosunków dyplomatycznych z Katarem przez kraje Zatoki Perskiej. Dziennik „Financial Times” ujawnił, że wbrew procedurom władze w Dausze zdecydowały się zapłacić olbrzymi okup terrorystom, którzy porwali członków rodziny książęcej.","Do porwania miało dojść w południowym Iraku. 26 członków rodziny książęcej wzięto do niewoli, gdy wybrali się na polowanie. Powołując się na przedstawicieli katarskiego rządu i dowódców wojskowych „FT” podał, że w kwietniu władze zdecydowały się wykupić zakładników.  Łącznie Katar miał przekazać ugrupowaniom, związanym zarówno z Al-Kaidą jaki i ze służbami bezpieczeństwa Iranu, aż miliard dolarów. Dzięki nim uwolniono także 50 osób więzionych przez islamistów w Syrii.Zerwanie stosunków   Doniesienia o wykupieniu zakładników najpewniej miały wpływ na decyzję wielu krajów z Bliskiego Wschodu, by zerwać Katarem stosunki dyplomatyczne. W poniedziałek na taki krok zdecydowały się między innymi Arabia Saudyjska, Libia, Zjednoczone Emiraty Arabskie, Bahrajn i Egipt.   Kraje, gdzie dominuje sunnicka odmiana islamu, oskarżyły również sunnicki Katar o wspieranie między innymi tzw. Państwa Islamskiego czy Bractwa Muzułmańskiego, ale także szyickiego Iranu czy Hezbollahu.",,
"„Sprawdzona, stalinowska propaganda”. Historyk o manipulacjach Putina ws. ambasadora Lipskiego","Wypowiedź prezydenta Rosji to wyrachowana manipulacja wymierzona w Polskę. Przy okazji w sposób cyniczny obraża ona także pamięć ambasadora Józefa Lipskiego – mówi historyk dr Maciej Korkuć, który jest Naczelnikiem Oddziałowego Biura Upamiętniania Walk i Męczeństwa IPN w Krakowie.","Dr Korkuć odniósł się w ten sposób do ostatnich wypowiedzi prezydenta Rosji Władimira Putina, który sformułował m.in. zarzuty wobec przedwojennego polskiego ambasadora w Niemczech, Józefa Lipskiego. Według rosyjskiego prezydenta dyplomata miał  obiecywać postawienie w Warszawie pomnika Hitlerowi, jeśli wysłałby on polskich Żydów na zagładę do Afryki. – Łajdak, antysemicka świnia, inaczej powiedzieć się nie da. W pełni solidaryzował się on (Lipski – red.) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego – mówił Putin na posiedzeniu kolegium kierowniczego resortu obrony Rosji.– To sprawdzona metoda stalinowskiej propagandy: wyrwać z dokumentu i kontekstu historycznego jakieś pojedyncze zdanie, bądź zdarzenie, obudować je fałszywym komentarzem, dodać kilka nieprawdziwych stwierdzeń. Na koniec pozorować oburzenie z pozycji obrony prawdy i moralności. Takimi metodami Moskwa przypisywała Niemcom odpowiedzialność za zbrodnię katyńską i robiła w 1943 propagandową burzę przeciw Polsce, za to, że kala „dobre imię ZSRR” samą nawet prośbą o wyjaśnienie zbrodni katyńskiej przez niezależne instytucje – powiedział historyk.Odnosząc się do raportu Lipskiego z rozmowy z Hitlerem wyjaśnił, że „dokument z września 1938 roku jest relacją ambasadora RP Józefa Lipskiego, w której szczegółowo informuje on o wypowiedziach Hitlera i o swoich dyplomatycznych komentarzach”. – Najważniejszym wątkiem są sprawy niemieckich żądań w sprawie tzw. Sudetenlandu. Na boku pojawia się sprawa czesko-polskiego zadawnionego już konfliktu o zamieszkane przez Polaków Zaolzie. I na marginesie pojawiła się też kwestia emigracji Żydów, która w tym okresie była jednym z gorących tematów w polityce międzynarodowej – zwrócił uwagę dr Korkuć.Przypomniał, że „zaledwie nieco ponad dwa miesiące wcześniej miała miejsce zwołana przez prezydenta USA F.D. Roosevelta konferencja w Évian pod Paryżem”. – Zgromadziła 32 państwa i niemal 200 dziennikarzy z całego świata. Chodziło o rozwiązanie problemu rosnącej liczby uchodźców żydowskich z Niemiec. Powołano tzw. Komitet Eviański jako forum do dyskusji na temat problemu emigracji żydowskiej. Brytyjczycy w tym czasie chcieli ograniczać migrację Żydów do zarządzanej przez nich Palestyny, bo obawiali się narastania konfliktu arabsko-żydowskiego. USA nie chciało się godzić na zwiększanie kwot imigracyjnych. Konferencja zakończyła się fiaskiem. Okazało się, że niemal żadne państwo nie chce przyjąć uchodźców żydowskich – powiedział dr Korkuć.Historyk wskazał, że „Hitler mówiąc o emigracji Żydów poruszył więc temat dyskutowany właśnie w polityce międzynarodowej”. – Putin doskonale wie, że nie ma tam ani słowa o planach mordowania ludzi. Nikt sobie wtedy jeszcze nawet nie wyobrażał, że Hitler będzie zdolny do zbrodni na miarę Holokaustu – dodał. W ocenie dr. Korkucia „dzisiaj łatwo to jedno zdanie wyjąć z kontekstu i przeinaczyć”. – Jednak Putin wie, że nie było mowy ani o pomniku „za niegodziwości wobec Żydów”, jak to fałszywie przedstawia, ani o wspieraniu jakiegokolwiek ludobójstwa. Banałem jest przypominanie, że Lipski nie mógł wiedzieć w 1938 roku, ile milionów Żydów i ile milionów Polaków wymorduje Hitler w czasie wojny. I nikomu poważnemu nie trzeba tłumaczyć, że Lipski nie pochwalał ludobójstwa i nie deklarował za to pomników – przypomniał.– Jak ambasador Lipski oceniał prawdziwą politykę Hitlera w czasie wojny pokazał własnym przykładem: zgłaszając się do wojska i walcząc jak żołnierz na froncie przeciw niemieckim najeźdźcom: i w obronie Francji, i w czasie wyzwalania Włoch – zwrócił uwagę historyk.Podkreślił, że „wypowiedź prezydenta Rosji to wyrachowana manipulacja wymierzona w Polskę”. – Przy okazji w sposób cyniczny obraża ona także pamięć ambasadora Lipskiego – dodał.W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.",,
"Wino, cygara i pogarda",Strategię przedwyborczą liberalnej opozycji opisano krótko: wino i cygara. Dodajmy jeszcze pogardę.,"Podobno kampanię przedwyborczą Platformy Obywatelskiej oparto na spotkaniach zaufanych ludzi Grzegorza Schetyny „w oparach cygar i wina” – tak to przynajmniej opisała „Gazeta Wyborcza”. Nawet jeśli uznamy, że krytyczne wobec Schetyny wypowiedzi w tym artykule to element szykującego się dworskiego przewrotu, to trudno uwierzyć, że nie zawiera on w sobie pewnej dozy prawdy. Mniej istotne są jednak frakcyjne intrygi wewnątrz Platformy, bardziej to, na czym opiera się jej strategia polityczna.A zbudowana jest na chyba celowym braku pozytywnego programu. Wiele już powiedziano o anty-PiS-ie jako specyficznym bloku politycznym. Myślę jednak, że to również coraz wyraźniejsza formacja intelektualna, czy też, najdelikatniej rzeczy ujmując, post-intelektualna. Bądź co bądź to jednak wymowne, że kiedyś twarzą Platformy Obywatelskiej był krakowski intelektualista Jan Maria Rokita, dziś coraz większe szanse ma na to pani posłanka Klaudia Jachira. Jeśli gdzieś realizuje się ta osławiona postpolityczność, to właśnie pośród ruin niegdyś konserwatywno-liberalnej Platformy Obywatelskiej. Tułają się wśród tych ruin panowie Sławomir Neumann i Stanisław Gawkowski (wiem, wiem, obecnie senator, he he, niezależny), z nadzieją, że (znów) parlamentarna lewica okaże się jednak zbyt słaba, by przypuścić frontalny atak na Platformę, zabrać jej ludzi i elektorat. Żeby się tylko nie zdziwili. Tyle że Platforma nie potrzebuje dziś pozytywnego programu. I najprawdopodobniej nie zdoła go stworzyć. Ma bowiem program, który podsunęli jej zaprzyjaźnieni artyści, literaci, humaniści momentami przez „ce-ha”, czyli ludzie szeroko rozumianej kultury. Tym programem jest pogarda. I zarządzanie pogardą. I elektorat Platformy wciąż to jednak chętnie kupuje – o czym świadczy wynik tej formacji. Nie trzeba mieć dobrego pomysłu na Polskę, nie trzeba nawet elektoratowi Platformy składać obietnic i czegokolwiek gwarantować – wystarczy, że da im się mocno do zrozumienia, że PiS i jego elektorat to na przykład „prostytutki” i „przekupny plebs”. Patrząc jedynie na arytmetykę, mamy tragikomiczną sytuację, gdy mniejszość zdecydowanie ma w pogardzie większość i właściwie uznaje, że jej demokratyczny wybór jest mało warty i podejrzany. To niesamowity paradoks: Grzegorz Schetyna przed wyborami naprawdę mało musiał robić – większość kampanii przedwyborczej w mediach zrobili za niego ludzie kultury, celebrytki, które zagięły parol na PiS i przeróżne opiniotwórcze sławy. Trudzić za to musieli się politycy rządzącej partii – mimo że przez cztery lata zrobili sporo dla realizacji szeroko zakrojonego programu społeczno-gospodarczego. To się zresztą opłaciło, wbrew głosom malkontentów: z analiz powyborczych wynika choćby, że 90 proc. osób, które w 2015 roku oddało głosy na PiS, także niedawno zagłosowało na tę partię. Problemem dla PiS nie okazało się przecież poparcie – bo to zwyżkowało – ale istotna dla parlamentarnego podziału mandatów konkurencja ze strony Konfederacji i Koalicji Polskiej.Pytanie, czy Platforma daleko może jeszcze ujechać na strategii „cygar, wina i pogardy”. Z naciskiem na to ostatnie – szczególnie w przestrzeni publicznej. Jeszcze czas jakiś temu byłem skłonny sądzić, że polityczna pogarda jest przede wszystkim problemem opiniotwórczych kręgów związanych z Platformą. Że to głównie wielkomiejskie środowiska postrzegają wyborców PiS jak ciemnego luda, groźnego tubylca, zaludniającego dziwne zakamarki Polski. Dziś mam poczucie, że niestety elektorat Platformy, nawet ten szeregowy, ma tak samo – nawet jeśli ekonomicznie/społecznie jedzie na tym samym wózku co wyborcy PiS. To oczywiście zadanie dla socjologów i psychologów społecznych, by zrozumieć ten nieuprawniony niczym syndrom wyższości. Ktoś powie: niechęć wyborców obu formacji jest wzajemna. Coraz silniejsze są też antagonizmy między – skrótowo ujmując – wyborcami bardziej konserwatywnymi i bardziej liberalnymi obyczajowo. To prawda; tyle że związani z PiS intelektualiści, przedstawiciele świata kultury i nauki nie dyskredytują w ten sposób elektoratu Platformy. Nie znajduję po tej stronie nikogo podobnego w swoich opiniach choćby do Krystyny Jandy, która już dawno wspięła się na Himalaje niechęci do zwolenników PiS. Co więcej: nie widać, żeby w jej środowisku ktoś kogoś chciał mitygować. Widać raczej nieustanny wyścig o palmę pierwszeństwa w antypisowskim hejcie.Owszem, raz po raz „Gazeta Wyborcza” drukuje kogoś bardziej z lewa, o wiele jednak mniej rozpoznawalnego i cieszącego się mniejszą estymą wśród antypisowców, kto stara się tłumaczyć, że tak nie wypada, że nie można budować opozycyjnej polityki na pogardzie wobec elektoratu PiS, wobec ponad ośmiu milionów Polek i Polaków, którzy zagłosowali na rządzącą partię. Ale takie głosy giną w wojennym zgiełku. Bo opozycja jest na nieustającej wojnie z PiS – i nawet ewentualny dworski przewrót w Platformie tego nie zmieni.",,
Ukraińcy mają zbawienny wpływ na polskie PKB,Coraz więcej obywateli Ukrainy chce w Polsce legalnie pracować. Przybywa również wielu menedżerów i specjalistów IT – informuje „Rzeczpospolita”.,"Polska jest coraz atrakcyjniejszym rynkiem pracy dla cudzoziemców. W ciągu dziewięciu miesięcy tego roku złożyli oni 100 tys. wniosków o zezwolenie na pobyt w naszym kraju. To wzrost o jedną trzecią w porównaniu z analogicznym okresem ubiegłego roku.Gazeta informuje, że ekspertów i pracodawców cieszy utrzymujący się trend. Zwracają uwagę, że imigranci powoli wypełniają lukę po Polakach, którzy wyemigrowali, głównie do Wielkiej Brytanii.– Rekordzistami są przybysze z Ukrainy, od których pochodzi 70 proc. wniosków o zgodę na pobyt czasowy. To o połowę więcej niż w analogicznym okresie roku ubiegłego – mówi „Rzeczpospolitej” Jakub Dudziak, rzecznik Urzędu do spraw Cudzoziemców.",,
Nowy dokument UE. Dyskusja o przymusowej relokacji uchodźców odłożona,"Dyskusja o przymusowym przyjmowaniu uchodźców – odłożona, Unia Europejska ma koncentrować się na ochronie zewnętrznych granic. Tak wynika z dokumentu przygotowanego przez przewodniczącego Rady Europejskiej Donalda Tuska na zbliżający się unijny szczyt.","Z dokumentem zapoznała się brukselska korespondentka Polskiego Radia Beata Płomecka. We wtorek o przygotowaniach do rozpoczynającego się w czwartek dwudniowego szczytu mają rozmawiać unijni ministrowie do spraw europejskich na spotkaniu w Luksemburgu. Propozycja obowiązkowego podziału uchodźców między unijne kraje znalazła się w reformie prawa azylowego, którą Komisja Europejska zaproponowała w 2016 roku. Od tego czasu pięć kolejnych prezydencji, czyli krajów kierujących pracami Unii, próbowało doprowadzić do kompromisu, ale bez rezultatów. Jak informowało wcześniej Polskie Radio, sprawująca obecnie przewodnictwo Bułgaria poinformuje na szczycie, że to zadanie niemożliwe. Ponadto Austria, która od lipca rozpocznie półroczną prezydencję, ma zostać poproszona o kontynuowanie prac, bez wyznaczonego terminu. Wnioski na szczyt, które widziało Polskie Radio, to potwierdzają. W dokumencie przygotowanym przez szefa Rady Europejskiej Donalda Tuska czytamy, że reforma wymaga dodatkowej pracy, by możliwe było znalezienie równowagi między solidarnością a odpowiedzialnością, i że teraz sprawą zajmie się Austria. A władze w Wiedniu porozumiały się z szefem Rady Europejskiej, że propozycję przymusowego przyjmowania uchodźców ostatecznie pogrzebią. Szef Rady Europejskiej już jesienią ubiegłego roku mówił, że propozycja automatycznego, obowiązkowego podziału uchodźców nie ma przyszłości i dzieli Unię Europejską. Takie stanowisko od samego początku prezentowała też Grupa Wyszehradzka, która na przymusowe przyjmowanie uchodźców nie chciała się zgodzić. Ale Komisja Europejska próbowała ratować swój pomysł, forsowała go jeszcze na niedzielnym miniszczycie.  Jednak na nim mówiono przede wszystkim, że Unia teraz powinna się koncentrować na ochronie zewnętrznych granic. Szef Rady Europejskiej zaproponował jeszcze jeden pomysł – utworzenie centrów poza Unią, w których rozpatrywane byłyby wnioski o azyl. Do tych centrów, a nie do Europy, trafiałyby statki ratunkowe z uciekinierami, tam następowałaby identyfikacja i weryfikacja, komu należy się międzynarodowa ochrona, a kto jest migrantem zarobkowym i zostanie odesłany do kraju pochodzenia. Wątpliwości co do zgodności z europejskim wartościami tego pomysłu już wyraziła Komisja. Dokument przygotowany na szczyt, jeśli zostanie zaakceptowany, będzie oznaczał, że w instytucjonalnym sporze na temat migracji Komisja Europejska poniosła porażkę, a przeważyło stanowisko szefa Rady Europejskiej i krajów Grupy Wyszehradzkiej.",,
"Wsparcie dla niepełnosprawnych: pół miliona beneficjentów, koszt to 3 mld zł","Do około pół miliona dorosłych osób niepełnosprawnych trafi wsparcie w wysokości 500 zł miesięcznie – poinformowała rzeczniczka rządu Joanna Kopcińska. Program, którego koszt wyniesie 3 mld zł, zostanie sfinansowany z Solidarnościowego Funduszu Wsparcia Osób Niepełnosprawnych oraz podatku od sprzedaży detalicznej.","– Dodatkowe 500 zł, które zapowiedział premier Mateusz Morawiecki, trafi do najbardziej potrzebujących niepełnosprawnych - zapowiedziała rzeczniczka rządu w TVP Info. Jak wyjaśniła, chodzi o niepełnosprawnych wymagających stałej opieki i całkowicie niezdolnych do pracy. – Po licznych analizach zdecydowaliśmy, że wsparcie trafi do około pół miliona osób niepełnosprawnych z orzeczeniem o znacznej niepełnosprawności, które jednocześnie nie pobierają innych świadczeń, jak świadczenie emerytalne czy renta z tytułu niezdolności do pracy. To osoby, które oprócz renty socjalnej nie mają żadnych innych stałych źródeł utrzymania – wyjaśniła Joanna Kopcińska. – To wyraz naszej solidarności społecznej, naszego wsparcia dla osób, które nie mają prawa do świadczenia emerytalnego czy renty inwalidzkiej; dla tych którzy nie mają żadnej rekompensaty za brak zdolności do pracy – wskazała rzecznik rządu. – Roczny koszt dla finansów publicznych takiego świadczenia to 3 mld zł. Planujemy sfinansować te świadczenia z Solidarnościowego Funduszu Wsparcia Osób Niepełnosprawnych, tu roczne przychody szacujemy na około 1,7 mld zł, oraz z podatku od sprzedaży detalicznej, tutaj według prognoz wpływy od 1,5 do 1,7 mld zł rocznie – wyjaśniła rzeczniczka rządu. – Chcemy, żeby projekt trafił do Sejmu jeszcze przed wakacjami i aby ustawa weszła w życie przed wyborami parlamentarnymi – zaznaczyła Kopcińska. Rzeczniczka rządu zwróciła uwagę, że „wsparciem dla najbardziej potrzebujących mierzymy skuteczność państwa”. – Dlatego już w zeszłym roku spełniliśmy jeden z głównych postulatów środowiska osób niepełnosprawnych, czyli zrównaliśmy wysokość renty socjalnej z najniższą rentą z tytułu niezdolności do pracy. Teraz wynosi ona co najmniej 1,1 tys. zł – przypomniała.  Wprowadzenie nowego, comiesięcznego dodatku 500 zł dla dorosłych niepełnosprawnych Prawo i Sprawiedliwość zapowiedziało podczas konwencji wyborczej w Krakowie. Premier Mateusz Morawiecki jako źródło jego finansowania wskazał podatek handlowy i Fundusz Solidarnościowy. Polska wygrała w Sądzie UE sprawę przeciwko Komisji Europejskiej w sprawie podatku od sprzedaży detalicznej. Dzięki temu nasze urzędy skarbowe będą mogły pobierać podatek handlowy, który dotychczas był zawieszony. Ustawa o podatku od sprzedaży detalicznej zakładała wprowadzenie dwóch stawek podatku od handlu: 0,8 proc. od przychodu między 17 a 170 mln zł miesięcznie i 1,4 proc. od przychodu powyżej 170 mln zł miesięcznie. Solidarnościowy Fundusz Wsparcia Osób Niepełnosprawnych funkcjonuje od stycznia; jest zasilany z części składki na Fundusz Pracy (0,15 proc. podstawy wymiaru składki) i z daniny solidarnościowej od osób zarabiających ponad milion złotych rocznie, w wysokości 4 proc. od nadwyżki dochodów powyżej miliona złotych za rok podatkowy.",,
Za prąd w Polsce płacimy jedną z najniższych stawek w Unii,"Tylko w dwóch krajach UE ceny energii elektrycznej dla gospodarstw domowych są niższe niż w Polsce – tak wynika z danych Eurostatu. Nad Wisłą stawki dla osób fizycznych w I połowie roku spadły rdr o 3,1 proc. Najwięcej muszą płacić Niemcy.","Z danych europejskiego urzędu statystycznego wynika, że najmniej za prąd płaciły w pierwszym półroczu 2019 r. gospodarstwa domowe w Bułgarii. Za 1 kilowatogodzinę liczono tam 10 eurocentów. Nieco więcej, bo 0,11 euro, płacili Węgrzy. W Polsce było to 0,13 euro.  Takie same stawki jak Polacy mieli też Chorwaci, Litwini i mieszkańcy Malty. Średnia dla całej UE wynosiła 0,22 euro za kWh. Najwyższe ceny elektryczności w UE były w Niemczech - 0,31 euro za kWh. Następne w kolejności są Dania (0,3 euro za kWh) oraz Belgia (0,28 euro) i Hiszpania (0,24 euro).  Zupełnie inny rysuje się obraz, jeśli brać pod uwagę ceny dla odbiorców niebędących gospodarstwami domowymi, czyli głównie firm. W tym zestawieniu Polska jest już w środku stawki. Mniej za elektryczność płacą przedsiębiorcy w Danii, Finlandii, Szwecji, Czechach, Bułgarii, Luksemburgu, Estonii, Litwy, Holandii, Słowenii, Węgier i Rumunii. Najdroższą elektryczność dla większych odbiorców miały w pierwszej połowie tego roku Włochy, Cypr i Niemcy. W pierwszej połowie tego roku średnie ceny energii elektrycznej dla gospodarstw domowych w Unii Europejskiej nieznacznie wzrosły w porównaniu z pierwszą połową 2018 r. - z 0,2 do 0,21 euro za kWh.  Największe spadki cen odnotowano w Danii (-4,3 proc.) i Portugalii (-4,3 proc.) oraz w Polsce (-3,1 proc.). Największy wzrost cen dla gospodarstw domowych nastąpił w Holandii (+20,3 proc.), na Cyprze (+16,4) oraz na Litwie (+14,4 proc.) i w Czechach (+12,0 proc.).  Polska jest też sporo poniżej średniej unijnej, jeśli chodzi o ceny gazu dla gospodarstw domowych. O ile w UE trzeba było średnio zapłacić 0,063 euro za ekwiwalent kWh tego paliwa, to nad Wisłą stawka ta wynosiła 0,0473 euro.  Taniej było w dziewięciu krajach, głównie na wschodzie i południowym wschodzie UE; drożej w krajach położonych na północy i zachodzie kontynentu, ze Szwecją na czele.",,
Komisarze europejscy potępili agresję wobec Ukrainy. Głos w sprawie zabrał też Putin,"Sytuacja w rejonie Morza Azowskiego i atak Rosji na ukraińskie okręty w Cieśninie Kerczeńskiej były jednym z tematów posiedzenia Komisji Europejskiej.  Komisarze potępili agresję wobec Ukrainy. Swoje stanowisko przedstawił także prezydent Rosji Władimir Putin. Oświadczył, że incydent na Morzu Czarnym był „prowokacją”, zorganizowaną przez ukraińskie władze.","– Te wydarzenia są nie do zaakceptowania. Oczekujemy, że Rosja natychmiast zwróci okręty i zwolni załogi, zapewniając konieczne wsparcie medyczne tym ukraińskim marynarzom, którzy go potrzebują – powiedział w Brukseli po posiedzeniu kolegium komisarzy wiceszef KE Valdis Dombrovskis.Przypomniał, że prawo międzynarodowe obliguje Rosję do zapewnienia niezakłóconej i wolnej przeprawy dla wszystkich statków przez Cieśninę Kerczeńską. – Oczekujemy, że Rosja przywróci swobodę przepływu przez Cieśninę Kerczeńską. UE nie uznaje i nie uzna nielegalnej aneksji Krymu przez Rosję i potępia agresję wobec Ukrainy – zaznaczył wiceszef KE.",,
"„Nie dajmy się uwieść szarlatanom, stawką tych wyborów jest przyszłość Polski”","– Stawką jest przyszłość Polski. Proszę, nie zepsujmy tego, nie dajmy się uwieść szarlatanom, którzy już kiedyś pokazali, jak niewiele umieją. To są wybory jak najbardziej polskie – mówi premier Morawiecki w najnowszym wywiadzie dla tygodnika „Sieci”.","– Nikt nie miał złudzeń, że będzie łatwo – podkreślił szef rządu w rozmowie z Michałem i Jackiem Karnowskimi odnosząc się do głosowania, które odbędzie się już 26 maja.  – Walczymy z połączonymi siłami naszych konkurentów, walczymy o mandaty do Parlamentu Europejskiego. To taka rywalizacja piątek: my mamy naszą piątkę Kaczyńskiego. Opozycja również ma piątkę. Pięć partii złączonych niedobrymi emocjami wobec Prawa i Sprawiedliwości – ocenił premier. Redaktorzy „Sieci” pytali Mateusza Morawieckiego o zarzuty stawiane przez opozycyjne media i o kwestie związane z Kościołem katolickim. Premier mówił także o sytuacji na zachodzie naszego kontynentu. Jego zdaniem „stara Unia” stoi dziś na rozdrożu.",,
Rosyjski historyk broni paktu Ribbentrop-Mołotow. „Odpowiedź na układ monachijski”,"Parlament Rosji mógłby zająć się zrewidowaniem oficjalnego potępienia w 1989 r., przez parlament ZSRR, paktu Ribbentrop-Mołotow – postuluje w dzienniku „Izwiestija” dyrektor naukowy Rosyjskiego Towarzystwa Wojskowo-Historycznego (RWIO) Michaił Miagkow.","W artykule zatytułowanym „Mało zbadany pakt” zauważa on, że 23 sierpnia 2019 r. minie 80. rocznica podpisania paktu Ribbentrop-Mołotow wraz z dołączonym do niego tajnym protokołem o podziale stref wpływów. „Okrągła data przyciąga uwagę, nie tylko historyków, ale i polityków. Przy czym, rośnie lawinowo liczba komentarzy naszych »partnerów« na Zachodzie o winie Moskwy w ugodzie z Hitlerem, a zatem i w rozpętaniu II wojny światowej” – pisze Miagkow.Podkreśla, że na mocy tajnego protokołu „ZSRR przypadały Zachodnia Białoruś, Zachodnia Ukraina, Estonia, Łotwa, Finlandia i Besarabia, to jest terytoria, które kiedyś wchodziły w skład Imperium Rosyjskiego”. Nie wspomina jednak, iż były to obszary należące do niepodległych w tym czasie państw.Pomija również milczeniem dalsze postanowienie protokołu, iż „w razie terytorialno-politycznego przekształcenia obszarów należących do państwa polskiego sfery interesów Niemiec i ZSRR rozgraniczy się mniej więcej linią rzek Narew, Wisła i San”, a kwestię, czy państwo polskie zostanie w jakiejkolwiek formie utrzymane, obie strony „rozstrzygną drogą przyjaznego porozumienia”. Tajny protokółZdaniem rosyjskiego historyka porozumienie z Niemcami hitlerowskimi, a także tajny protokół, były odpowiedzią na układ monachijski zawarty w 1938 r. z Hitlerem przez państwa zachodnie. Twierdzi on również, iż „tajne porozumienia były wówczas praktyką pomiędzy różnymi państwami”, a „taki układ o wzajemnej pomocy z tajnym protokołem zawarły Anglia i Polska w sierpniu 1939 r.”. W całym artykule wyraz „Polska” pojawia się jeszcze tylko raz, w sformułowaniu o „logicznej i trzeźwej” ocenie ZSRR, iż będzie ona wraz ze strefą nadbałtycką pierwszą ofiarą agresji Hitlera, skierowanej przez „Chamberlaina i spółkę” na wschód. Dyrektor naukowy RWIO pisze także, że „zajęcie przez Armię Czerwoną we wrześniu 1939 r. Zachodniej Ukrainy i Zachodniej Białorusi oraz przyłączenie w 1940 r. krajów bałtyckich uratowało życie milionom Żydów, Ukraińców, Białorusinów, Polaków i ludzi innych narodowości, których naziści skazali na ludobójstwo i unicestwienie”.„Jeśli chodzi o współczesne oceny radziecko-niemieckiego paktu z 23 sierpnia 1939 r. i tajnego dodatkowego protokołu, to wydaje się, że czas abyśmy przestali sypać głowę popiołem. Być może warto byłoby, aby Rosja (przede wszystkim deputowani Dumy Państwowej) zajęła się rewizją tych oskarżających ocen, które przyjęte zostały jeszcze na Zjeździe Deputowanych Ludowych ZSRR w grudniu 1989 r.” – sugeruje Miagkow.Kwestia bezpieczeństwaW zakończeniu artykułu wyraża ocenę, że „uznanie działań Związku Radzieckiego w owym czasie (tj. w 1939 r. – przyp. red.) za słuszne, odpowiadające bezpieczeństwu narodowemu kraju i wpływające w ogromnym stopniu na fiasko niemieckiego blitzkriegu w 1941 r, oznacza dzisiaj umocnienie wpływów międzynarodowych Rosji, a zatem także bezpieczeństwa całej wspólnoty międzynarodowej”.Teza, że pakt Ribbentrop-Mołotow pozwolił ZSRR odwlec początek wojny z Niemcami hitlerowskimi, była propagowana przez historiografię radziecką. Miagkow prezentował ją również w swych wcześniejszych publikacjach. Dyrektor naukowy RWIO kieruje też Ośrodkiem Historii Wojen i Geopolityki przy Instytucie Historii Powszechnej Rosyjskiej Akademii Nauk (RAN). RWIO, którego przewodniczącym jest minister kultury Rosji Władimir Miedinski, w ubiegłym roku uruchomiło na terenie Lasu Katyńskiego wystawę na temat stosunków rosyjsko-polskich. Zdaniem badacza rosyjskiego Stowarzyszenia Memoriał Aleksandra Gurjanowa wystawa ta zawiera wiele przeinaczeń i przekłamań. W grudniu 1989 r. Zjazd Deputowanych Ludowych ZSRR uznał, że „rozgraniczenie »stref interesów« ZSRR i Niemiec oraz inne działania były z prawnego punktu widzenia sprzeczne z suwerennością i niepodległością wielu państw trzecich”. Zjazd potępił podpisanie tajnego protokołu do paktu Ribbentrop-Mołotow i uznał „tajne protokoły za prawnie bezpodstawne i nieważne od chwili ich podpisania”.",,
Głosowanie według wieku: najmłodsi wyborcy za PiS,"Wśród najmłodszych wyborców (18-29 lat) największe poparcie uzyskali kandydaci z list Prawa i Sprawiedliwości, których poparło 26,2 proc. wyborców – wynika z badań exit poll pracowni Ipsos. Drugie miejsce w tym przedziale wiekowym uzyskała Koalicja Obywatelska, z poparciem 24 proc.","Według Ipsos w wyborach do Sejmu PiS uzyskał 43,6 proc. głosów; Koalicja Obywatelska – 27,4 proc.; Sojusz Lewicy Demokratycznej – 11,9 proc.; PSL – 9,6 proc; Konfederacja – 6,4 proc. Z sondażu exit poll wynika, jakie poparcie notowały poszczególne komitety w ramach danej kategorii wiekowej. Młodzi w wieku od 18 do 29 lat najchętniej głosowali na PiS – 26,2 proc. w tej kategorii wiekowej. Najstarsi (60 lat i więcej) również najchętniej wybierali PiS. Najczęściej na PiS głosowali wyborcy w wieku 60 lat i więcej. Na listy KE najczęściej swój głos oddawali wyborcy w wieku 60 lat i więcej. SLD największym poparciem cieszy się wśród wyborców (18-29 lat). PSL najwięcej wyborców ma wśród osób  w wieku 30-39 lat. Konfederacja największe poparcie uzyskało wśród grupy wiekowej 18-29.",,
Dyrektor banku skazana na 30 lat więzienia. Musi zapłacić 700 milionów dol. grzywny,Sąd w Wietnamie skazał byłą dyrektor banku na 30 lat więzienia i nakazał zapłacić ponad 700 milionów dolarów odszkodowania w krajowym banku  – poinformowały w piątek państwowe media.,"71-letnia Hua Thi Phan zdefraudowała 278 milionów dolarów z Wietnamskiego Banku Budownictwa, gdzie była starszym doradcą zarządu  – podała gazeta Ministerstwa Bezpieczeństwa Publicznego „People's Police”. „Tuoi Tre” (inna państwowa gazeta) donosi, że sąd w czwartkowym orzeczeniu nakazał Phan zwrócić pieniądze i zapłacić dodatkowe odsetki, odszkodowania i grzywnę w wysokości ponad 700 milionów dolarów.W czasie trwającego miesiąc procesu była dyrektor została skazana za naruszenie przepisów gospodarczych i nadużywanie zaufania. Media państwowe podały, że 71-latka nie uczestniczyła w rozprawie w Sądzie Ludowym w Ho Chi Minh ze względu na stan zdrowia. Przy pomocy 27 wspólników Phan miała nadużywać swojej pozycji w banku i zdefraudować pieniądze, za które kupiła nieruchomość w Ho Chi Minh City, wietnamskim centrum biznesowym, którą następnie sprzedała do banku po sztucznie podwyższonych cenach.",,
Krystyna Pawłowicz: Unia Europejska opiera się na bezprawiu,"– Polacy wypowiadając się w referendum, nie mieli zielonego pojęcia o Unii Europejskiej – stwierdziła w programie „24 minuty” prof. Krystyna Pawłowicz.","Zdaniem Krystyny Pawłowicz mówienie, że Polska wyrywa się z UE, jest niepoważne. – Bogate kraje mogą sobie na to pozwolić, ale Polska, która leży między młotem a kowadłem, nie. Kiedy my do tej UE wstępowaliśmy, uciekając ze Wschodu, wiążąc się z Zachodem, zgodziliśmy się na bardzo niekorzystne warunki, ale jesteśmy tam – mówiła. „Mamy inne podejście do eutanazji i aborcji”Prof. Pawłowicz zwróciła uwagę na to, że gdy w latach 50. UE powstawała, była organizacją zakorzenioną w chrześcijańskim systemie wartości, ale w latach 80. zaczęła ewoluować, „gdy do władzy doszły środowiska lewackie”. – My mamy szanować chrześcijański system wartości, jako nasze narodowe dziedzictwo. W UE głównym postulatem jest polityka równościowa. Mamy inne podejście do życia, śmierci, eutanazji, aborcji – powiedziała. „Godziliśmy się na wszystko”Pawłowicz komentowała też przemiany gospodarcze, które w Polsce dokonały po wejściu Polski do UE. Mówiła, że Polska była otwarta w jedną stronę, była kolonizowana. – Przyjeżdżały firmy zachodnie, które wypierały polską gospodarkę – stwierdziła. Jej zdaniem, Polacy wypowiadając się w referendum, nie mieli zielonego pojęcia o UE. – Nie było żadnej informacji, my godziliśmy się na wszystko. Jesteśmy tam ze strachu. Wydaje mi się, że Polska powinna była dać czas polskim przedsiębiorcom na odbudowanie się – mówiła. Stwierdziła, że powinniśmy zostać w UE, ale potrzebna jest reforma. – Jeśli mamy traktat, który skupia państwa, to musimy szanować państwa, a nie stanowiska grup politycznej. UE opiera się na bezprawiu. Pojęcia prawa zostało zastąpione pojęciem wspólnotowego dorobku prawnego – powiedziała.",,
"Schetyna: Po wyborach ten starszy, oderwany od rzeczywistości człowiek, straci władzę","My Polacy jesteśmy tacy, jacy byliśmy, to polityka zwariowała. Polsce potrzebny jest polityczny detoks – mówiła na konwencji wyborczej w Warszawie kandydatka Koalicji Obywatelskiej na premiera Małgorzata Kidawa-Błońska. Dlatego – podkreślała – ważny jest udział w wyborach. W innym nastroju wypowiadał się lider PO. – Po tych wyborach ten starszy, oderwany od rzeczywistości człowiek straci władzę. A Polacy odzyskają swoje prawo do życia w państwie, które pomaga ludziom żyć – a nie narzuca im jak mają żyć – mówił.","Kidawa-Błońska mówiła, że każdy Polak ma trochę inną historię, ale podstawowe wartości są przez wszystkich dzielone razem. – Wierzymy w uczciwość, możemy jej wymagać i wszyscy domagamy się tego. Jeżeli chcemy być wolni będziemy wolni i Polska na to zasługuje – mówiła.Podkreślała, że Polacy są mądrzy, zatroskani i wierzą w dobro. – Wcale nie są cyniczni. Wszyscy pragniemy silnej, zamożnej i bezpiecznej ojczyzny. My Polacy jesteśmy tacy jacy byliśmy, to polityka zwariowała. Nikt w Polsce nie przestał być patriotą, nikt nie zmienił zdania o praworządności i przyzwoitości. Jedyną trucizną jest dzisiejsza polityka – stwierdziła.– Ktoś zamienił ją w jad i czasami dwoje ludzi, którzy chcą tego samego, zajadle się kłóci. Wierzę że da się to zatrzymać i zawrócić. Polsce potrzebny jest polityczny detoks – powiedziała Kidawa-Błońska.Dlatego, jak podkreśliła, ważny jest udział w wyborach. – Dlatego tu jestem i dlatego potrzebny jest głos każdego z was. Głos każdego, kto ma już dość tej politycznej masakry, a chce normalnego, cywilizowanego, europejskiego państwa – podkreśliła. Dodała, że wszyscy zasługują na państwo „dobre dla wszystkich”. Podczas konwencji wyborczej Koalicji Obywatelskiej w Warszawie jej lider Grzegorz Schetyna zaapelował „do wszystkich sił opozycji, do PSL z Kukizem'15, do SLD, Razem i Wiosny, a także do Konfederacji” o jasne opowiedzenie się przeciwko liderowi PiS Jarosławowi Kaczyńskiemu.",,
Wyjście z UE jeszcze nie zakończy brexitu,"Choć wszystko wskazuje, że zgodnie z wyborczą obietnicą premiera Borisa Johnsona Wielka Brytania opuści Unię Europejską 31 stycznia 2020 r., nie oznacza to jeszcze dokończenia brexitu. Ten zaczęty 3,5 roku temu proces potrwa co najmniej kolejnych 11 miesięcy od momentu wyjścia.","Izba Gmin poparła w pierwszym głosowaniu projekt ustawy o porozumieniu ws. wystąpienia z UE – nazywanej w skrócie ustawą WAB. Ustawa ta ma dać prawnie obowiązującą moc politycznym uzgodnieniom zawartym w umowie z UE, wynegocjowanej w połowie października ubiegłego roku przez rząd Johnsona.  Głosowanie w Izbie Gmin było dopiero pierwszym krokiem na ścieżce legislacyjnej, ale biorąc pod uwagę, że projekt przeszedł nawet większą różnicą głosów niż wynosi przewaga Partii Konserwatywnej, jest niemal pewne, że Izba Gmin zakończy pracę nad ustawą w planowanym przez rząd terminie, czyli 9 stycznia, jak również to, że nie będzie problemów z samą ratyfikacją umowy, co jest odrębną sprawą.  Wyjście Wielkiej Brytanii z UE 31 stycznia 2020 r. rozpocznie 11-miesięczny okres przejściowy, gdy w praktyce stanie się ona niegłosującym członkiem UE. Formanie nie będzie ona już w Unii, ale nadal będzie członkiem jednolitego unijnego rynku, co oznacza też swobodę przepływu osób, nadal będzie częścią unii celnej, będzie płaciła składki do unijnego budżetu i pozostanie związana unijnymi prawami. W ciągu tych 11 miesięcy powinny się rozpocząć i zakończyć negocjacje w sprawie przyszłych relacji handlowych między Wielką Brytanią a UE, co zdaniem rządu w Londynie jest możliwe, a według Brukseli – bardzo trudne. W czasie tego okresu przejściowego brytyjski rząd zamierza też opracować szczegóły nowego systemu imigracyjnego, w którym potencjalni imigranci z UE będą traktowani tak jak obywatele pozostałych państw, tak aby mógł on wejść w życie od początku 2021 r.   Ponadto od momentu rozpoczęcia okresu przejściowego Londyn może formalnie prowadzić rozmowy handlowe z państwami trzecimi i jeśli udałoby się je sfinalizować do końca 2020 r. mogłyby one wejść w życie również od 2021 r. Okres przejściowy ma też umożliwić biznesowi z obu stron przygotowanie się do nowych warunków, ale ponieważ nie wiadomo jakie one będą, to przygotowanie się będzie raczej trudne.  Na zakończenie okresu przejściowego teoretycznie możliwe są bowiem trzy rozwiązania – zawarcie porozumienia, brak porozumienia i przedłużenie negocjacji. Tak naprawdę do uzgodnienia jest nie tylko porozumienie handlowe, ale też współpraca w innych dziedzinach, np. w kwestiach bezpieczeństwa, ale brak uzgodnień w pozostałych sprawach nie będzie blokował porozumienia handlowego, jeśli udałoby się je zawrzeć. Nie zmienia to faktu, że zawarcie umowy handlowej w ciągu 11 miesięcy pozostaje sporym wyzwaniem. Ewentualny brak umowy handlowej z punktu widzenia biznesu oznacza w praktyce to samo, co brexit bez porozumienia. Nie jest to tożsame z brexitem bez porozumienia, bo zawarte w październiku uzgodnienia rozwodowe pozostaną w mocy, ale brak nowej umowy handlowej spowoduje, iż handel będzie się odbywał na ogólnych zasadach Światowej Organizacji Handlu – czyli będą obowiązywać cła i regulacje pozataryfowe. Dla Wielkiej Brytanii to bardziej bolesna perspektywa, bo UE odpowiada za 49 proc. jej wymiany handlowej.  Zgodnie z porozumieniem ws. wystąpienia, okres przejściowy może zostać przedłużony o 12 lub 24 miesiące, przy czym, jeśli warunki nowej umowy handlowej zostałyby uzgodnione przed końcem tego wydłużenia, wtedy zostałoby ono skrócone.  Z przedłużeniem okresu przejściowego są jednak dwa problemy. Po pierwsze – powinno zostać uzgodnione przed 1 lipca 2020 r., czyli w momencie, kiedy rozmowy handlowe będą bliżej początku niż spodziewanego końca. Po drugie – w przegłosowanym już w Izbie Gmin projekcie ustawy WAB rząd dodał zapis wykluczający możliwość przedłużenia okresu przejściowego poza 31 grudnia 2020 r. Teoretycznie taki zapis można uchylić inną ustawą, ale byłoby to politycznie kłopotliwe dla Johnsona, zresztą nic nie wskazuje, by miał taki zamiar nawet, gdyby alternatywą był brak umowy handlowej.",,
Posiedzenie trzech Izb SN zawieszone. Prezes TK wydała oświadczenie,"Pierwsza prezes TK Julia Przyłębska wydała oświadczenie w związku ze sporem kompetencyjnym między SN a Sejmem. Z oświadczenia wynika, że zgodnie z polskim prawem, jeśli TK ma rozpatrywać kwestię w pełnym składzie, wszystkie inne toczące się postępowania w przedmiotowej sprawie zostają zawieszone. TK skierował do Sejmu i SN informację w tej sprawie.","Rzeczniczka prasowa TK przedstawiła oświadczenie TK w sprawie sporu kompetencyjnego między SN a Sejmem. „Zgodnie z artykułem 37. ust. 1 ustawy o organizacji i trybie postępowania przed Trybunałem Konstytucyjnym, sprawa będzie rozpoznawana w pełnym składzie. Z kolei według artykułu 86. ust 1. ustawy o organizacji i trybie postępowania przed TK, wszczęcie postępowania przed Trybunałem powoduje zawieszenie postępowań przed organami, które prowadzą spór kompetencyjny. W tym stanie rzeczy postępowanie przed Sądem Najwyższym, zarejestrowane BSA1-4110-1/20 z wniosku pierwszego prezesa Sądu Najwyższego rozpoznawanego przez trzy izby Sądu Najwyższego ulega zawieszeniu (…) Pisma procesowe zostały do wszystkich uczestników postępowania, w tym do pierwszego prezesa SN, doręczone w dniu dzisiejszym” – podano w oświadczeniu. – Terminy rozpraw są wyznaczane podczas narad odbywających się z udziałem sędziów. Jeśli pojawi się taki termin, będzie ta informacja zamieszczona na stronie internetowej (…) Zgodnie z ustawą dalsze procedowanie powinno być powstrzymane – dodała rzeczniczka prasowa TK Aleksandra Wójcik.",,
Włochy: Niemcy nie będą wskazywać nam kandydata na ministra finansów,"Przywódca prawicowej włoskiej Ligi Matteo Salvini, prowadzący rozmowy z Ruchem Pięciu Gwiazd na temat powołania rządu, oświadczył w sobotę, że nie pozwoli, aby to Niemcy wskazali kandydata na ministra finansów, który – jak dodał – „będzie im odpowiadał”.","Salvini nawiązał do sporu wokół kandydata Ligi na stanowisko ministra finansów w przyszłym rządzie desygnowanego na premiera Giuseppe Conte. Liga forsuje kandydaturę 81-letniego ekonomisty Paolo Savony, przeciwnika euro. Na jego mianowanie nie zgadza się – jak wiadomo nieoficjalnie – prezydent Sergio Mattarella. Sprawa ta jest powodem przedłużania się rozmów w sprawie składu rządu, którego Conte nadal nie przedstawił. Lider eurosceptycznej Ligi w sobotę na Twitterze odniósł się do płynącej z Niemiec krytyki pod adresem formowanego rządu: „Gazety i politycy niemieccy obrażają: Włosi żebracy, lenie, oszuści podatkowi, naciągacze i niewdzięczni. Czy my mamy wybrać ministra finansów, który będzie im odpowiadał?”. – Nie, dziękuję – dodał Salvini.",,
PKW podała oficjalne wyniki wyborów parlamentarnych z podziałem na mandaty,"Prawo i Sprawiedliwość wygrało wybory parlamentarne i jako pierwsza partia od 1989 r. rozpoczyna drugą kadencję z większym poparciem niż cztery lata wcześniej. Ugrupowanie Jarosława Kaczyńskiego w wyborach do Sejmu uzyskało 43,59 proc. poparcia – poinformowała Państwowa Komisja Wyborcza na podstawie danych ze 100 proc. komisji wyborczych. To przełożyło się na 235 mandatów – tyle samo, co w poprzednich wyborach. Koalicja Obywatelska, uzyskując poparcie 27,4 proc. obywateli, wprowadzi do izby niższej parlamentu 134 posłów.","Frekwencja w niedzielnym głosowaniu była najwyższą od 30 lat i wyniosła 61,74 proc. uprawnionych do głosowania osób. Dotychczasowy rekord pochodził z 2007 r. – 53,88 proc.Ostatnie miejsce na sejmowym podium przypadło Sojuszowi Lewicy Demokratycznej, z którego list startowali również politycy Partii Razem i Wiosny – z poparciem 12,56 proc. głosujących. W mijającej kadencji Sejmu lewica nie miała swoich przedstawicieli, teraz jednak uzyskała 49 mandatów.Czwartą siłą polityczną jest PSL-Koalicja Polska. Ludowcy – którzy użyczyli miejsca na listach przedstawicielom Kukiz’15 – uzyskali wynik 8,55 proc. i wprowadzą do izby niższej 30 posłów.Nową siłą polityczną jest Konfederacja, która w niedzielę – w przeciwieństwie do wyników z 2015 r. – przekroczyła próg wyborczy, uzyskując 6,81 proc. wszystkich głosów ważnych. Daje to 11 mandatów poselskich – poinformowała PKW. Były to okręgi:numer 1 – Legnica z wynikiem 42,40 proc.nr 2 Wałbrzych – 40,54 proc.nr 3 Wrocław – 34,67 proc. nr 4 Bydgoszcz – 36,43 proc. nr 5 Toruń – 40,38 proc. nr 6 Lublin – 55,39 proc. nr 7 Chełm – 59,50 proc. nr 8 Zielona Góra – 34,30 proc.nr 10 Piotrków Trybunalski – 56,21 proc. nr 11 Sieradz – 49,81 proc. nr 12 Kraków – 53,48 proc. nr 13 Kraków – 39,56 proc. nr 14 Nowy Sącz – 65,80 proc. nr 15 Tarnów – 59,59 proc. nr 16 Płock – 52,45 proc. nr 17 Radom – 57,82 proc. nr 18 Siedlce – 59,76 proc. nr 20 Warszawa – 40,89 proc. nr 21 Opole – 37,64 proc. nr 22 Krosno – 63,36 proc. nr 23 Rzeszów – 62,38 proc. nr 24 Białystok – 52,04 proc. nr 26 Słupsk – 36,43 proc. nr 27 Bielsko-Biała – 46,76 proc. nr 28 Częstochowa – 44,28 proc. nr 29 Katowice – 37,75 proc. nr 30 Bielsko-Biała – 48,28 proc. nr 31 Katowice – 39,19 proc. nr 32 Katowice – 37,13 proc. nr 33 Kielce – 55,18 proc. nr 34 Elbląg – 40,86 proc. nr 35 Olsztyn – 38,82 proc. nr 36 Kalisz – 42,48 proc. nr 37 Konin – 47,29 proc. nr 38 Piła – 35,64 proc. nr 40 Koszalin – 36,83 proc. Natomiast Koalicja Obywatelska wygrała w okręgach: nr 9 Łódź z wynikiem 35,82 proc.nr 19 Warszawa – 42,05 proc. nr 25 Gdańsk – 41,31 proc. nr 39 Poznań – 45,38 proc. nr 41 Szczecin – 35,71 proc. Wybory parlamentarne 2015 Wybory parlamentarne 25 października 2015 r. były pierwszymi, w wyniku których bezwzględną większość uzyskało jedno ugrupowanie – Prawo i Sprawiedliwość. Cztery lata temu frekwencja wyborcza wyniosła prawie 51 proc. PiS dzięki poparciu (37,6 proc.) wyborców uzyskało wtedy 235 mandatów w Sejmie i mogło bez konieczności szukania koalicjantów sformować rząd. Platforma Obywatelska (z poparciem 24 proc.) była druga, dalej były Kukiz'15 (8,8 proc.), Nowoczesna (7,6 proc.) i PSL (5,1 proc.). Lewicowa koalicja nie przekroczyła progu, co dało dodatkowe głosy PiS. Platforma wprowadziła wtedy do Sejmu 138 swoich parlamentarzystów, Kukiz’15 – 42, Nowoczesna – 28, PSL – 16. Mniejszości Niemieckiej przypadł także wtedy jeden mandat.",,
Tysiące uczniów z wyprawkami od Caritasu. Finał akcji „Tornister pełen uśmiechów”,"Około 50 tys. uczniów otrzyma szkolne wyprawki Caritas w kampanii „Tornister pełen uśmiechów”. W niedzielę ogólnopolski 9. finał akcji, w której darczyńcy przekazują wyposażenie do plecaków szkolnych zakupionych przez Caritas.","Wicedyrektor Caritas Polska ksiądz Marek Dec podkreśla, że w Zamościu, na Rynku Wielkim, odbędzie się rodzinny festyn z wieloma atrakcjami dla dzieci i dorosłych. Festyn rozpocznie się o godz. 11. W południe zaplanowano też wspólną modlitwę Anioł Pański z papieżem Franciszkiem.Jak podkreśla wicedyrektor Caritas, akcja „Tornister pełen uśmiechów” to odpowiedź na potrzeby dzieci z uboższych rodzin. – Trafią do nich plecaki z artykułami szkolnymi i plastycznymi, będą też zeszyty. To ma podkreślić, że wraz z nowym rokiem szkolnym zaczyna się wyprawa, przygoda zdobywania wiedzy – powiedział duchowny.Ksiądz Dec wskazuje, że nadal wiele rodzin ma trudności finansowe i potrzebuje wsparcia w wyposażeniu dzieci do szkoły. Choć - jak zaznacza - są różne formy pomocy, to rodziny potrzebują takiego uzupełnienia wyposażenia szkolnego dzieci. Ponadto plecaki otrzymują także dzieci Polaków żyjących za naszą wschodnią granicą. – Trzysta plecaków już zostało przekazanych do szkół na Białorusi i Ukrainie, a kolejne czekają na wysyłkę – powiedział wicedyrektor Caritas Polska.Podczas tegorocznego finałowego festynu w Zamościu dla dzieci wystąpi zespół Arka Noego.",,
„Droga rozwoju Polski”. W pobliżu Niska ruszyła budowa odcinka Via Carpatii,"Prawie 287 mln zł będzie kosztować budowa podkarpackiego odcinka drogi ekspresowej S19 Zdziary-Rudnik nad Sanem. Ten 9-kilometrowy odcinek, który będzie fragmentem szlaku trasy Via Carpatia, ma być gotowy w październiku 2021 r.","W środę w Nowej Wsi k. Niska uroczyście rozpoczęto budowę drogi. Wiceminister infrastruktury Rafał Weber ocenił, że to historyczny moment dla powiatu niżańskiego. – Via Carpatia to droga życia, droga rozwoju dla całej Polski wschodniej, ale tutaj jej znaczenie dla powiatu niżańskiego i powiatów sąsiednich jest ogromne – mówił. Zaznaczył, że budowa trasy Via Carpatia to największa inwestycja, która jest realizowana na tych ziemiach. – Rozpoczęcie budowy to historyczne wydarzenie, mogę powiedzieć, że wręcz wydarzenie epokowe. Via Carpatia to droga o znaczeniu regionalnym, to droga o znaczeniu państwowym, ale to przede wszystkim ważny szlak trans graniczny – powiedział. Wiceminister przypomniał, że ideę budowy szlaku zainaugurował w Łańcucie (Podkarpackie) śp. prezydent RP Lech Kaczyński wspólnie z przedstawicielami trzech państw Litwy, Słowacji i Węgier. – Spotkanie miało na celu pokazanie potrzeby budowy Via Carpatia i jej znaczenia. Od tamtego spotkania minęło 13 lat, Via Carpatia dzięki determinacji rządu PiS jest realizowana. Możemy z dumą powiedzieć, że realizujemy dzieło, testament prezydenta Lecha Kaczyńskiego – stwierdził Weber. Zdaniem wiceministra, który kandyduje również do Sejmu w okręgu rzeszowskiego, Via Carpatia spowoduje rozwój przedsiębiorczości i pobudzi gospodarkę obszarów przez które będzie przebiegać. – Bowiem Via Carpatia to nie tylko sprawny przejazd, to nie tylko komfortowa i spójna sieć komunikacyjna, ale to przede wszystkim olbrzymia szansa na to, aby przy niej powstawały nowe inwestycje i dzięki temu rósł potencjał gospodarczy naszego regionu – przekonywał. W opinii Webera, Via Carpatia jest testem wiarygodności rządu Prawa i Sprawiedliwości. W jego ocenie test ten jest zdawany „celująco”. Obecna na uroczystości wojewoda podkarpacki Ewa Leniart, powiedziała, że dostępność komunikacyjna jest konieczna do rozwoju gospodarczego regionu. Zdaniem wojewody, do tej pory północ Podkarpacia była pod tym względem „zaniedbana”. – Dzisiaj to się już zmienia, budujemy pierwszy mały odcinek, który liczy tylko 9 km, ale to jest 9 km bliżej do tego, by lepszą dostępność komunikacyjną zapewnić – mówiła Leniart, która również kandyduje do Sejmu. Odcinek S19 Zdziary-Rudnik nad Sanem realizowany jest systemem projektuj–buduj. Wykonawca, firma Mosty Łódź w ramach umowy zobowiązany był m.in. do opracowania projektu budowlanego, projektu wykonawczego wraz ze specyfikacjami technicznymi oraz uzyskania decyzji ZRID. Po przejęciu terenu budowy, firma przystąpiła w pierwszej kolejności do budowy mostu na rzece San, przeprawa będzie miała niespełna 400 m długości. Wartość podpisanej w czerwcu 2018 r. umowy to prawie 287 mln zł. Via Carpatia ma przebiegać z Kłajpedy i Kowna na Litwie przez Białystok, Lublin, Rzeszów i słowackie Koszyce do Debreczyna na Węgrzech, a dalej do Rumunii, Bułgarii i Grecji. Ma docierać m.in. do rumuńskiego portu w Konstancy nad Morzem Czarnym oraz greckich Salonik nad Morzem Egejskim. Rządowy Program Budowy Dróg Krajowych na lata 2014-2023 (z perspektywą do 2025 r.), wskazuje budowę szlaku jako główny priorytet inwestycyjny. W Polsce szlak Via Carpatia będzie miał długość ponad 700 km i będzie przebiegał przez województwa: podlaskie, mazowieckie, lubelskie i podkarpackie. W woj. podkarpackim S19 będzie miała docelowo długość ok. 169 km.",,
Szczerski: Nie było drugiej Jałty. Rozmowa Trump-Putin musiała być surowa i szczera,"– Pomylili się ci, którzy w spotkaniu prezydentów USA i Rosji –  Donalda Trumpa i Władimira Putina, widzieli zagrożenie drugą Jałtą – powiedział w poniedziałek Krzysztof Szczerski. Szef gabinetu prezydenta ocenił, że podczas spotkania przywódców mocarstw w Helsinkach „wyraźnie wybrzmiała” m.in. różnica stanowisk w kwestii Ukrainy.","Krzysztof Szczerski zauważył, że w takcie konferencji prezydentów wielokrotnie padło słowo „rozbieżności”. Zwrócił uwagę, że prezydenci odczytali swoje oświadczenia, co oznacza – według niego – że postawiono na formalne deklaracje, a nie na osobiste przekazy. – Oznacza to, że rozmowy musiały być surowe, szczere, skoro oświadczenia nie mały charakteru spontanicznego, tylko zostały przez obu prezydentów odczytane. Widać, że zostały przygotowane skrupulatnie – przekonywał prezydencki minister.  Szczerski ocenił, że tematem, który dominował, była kwestia rosyjskiego wpływu na wewnętrzną politykę Stanów Zjednoczonych. – Prezydent Putin bronił tezy, że rosyjskiego wpływu nie było i zaoferował to, co mógł zrobić w tej sytuacji i co my znamy trochę z naszego śledztwa smoleńskiego – czyli na podstawie prawa międzynarodowego udział rosyjskich ekspertów w wyjaśnieniu tej sytuacji, o czym wiemy, że czasami jest wybiegiem a nie realną chęcią wyjaśnienia rosyjskiego śladu w jakichś wydarzeniach – powiedział.  Minister powiedział, że bardzo wyraźnie wybrzmiała też różnica stanowisk w kwestii Ukrainy a obawy dotyczące tego, że Trump może uznać legalność aneksji Krymu, „były bezpodstawne”. – Widać, że dziennikarze tworzyli przed tym spotkaniem atmosferę obaw, która – jak się okazało – nie miała żadnych podstaw – ocenił.",,
Były prezydent Gruzji nie może zarejestrować swoich kandydatów w wyborach na Ukrainie,"Centralna Komisja Wyborcza (CKW) Ukrainy odmówiła rejestracji kandydatów partii Ruch Nowych Sił byłego prezydenta Gruzji Micheila Saakaszwilego do udziału w przedterminowych wyborach parlamentarnych, które mają odbyć się 21 lipca.","Saakaszwili oświadczył, że do wyborów nie dopuszcza go były prezydent Petro Poroszenko, który jego zdaniem kontroluje CKW. Komisja ogłosiła tymczasem, że Ruch Nowych Sił nie przeprowadził zjazdu przedwyborczego zgodnie z prawem i statutem tego ugrupowania.Wcześniejsze wybory parlamentarne rozpisał nowy prezydent Wołodymyr Zełenski. Dekret w tej sprawie wydał dzień po swoim zaprzysiężeniu, 21 maja. CKW uznała, że oświadczenie Ruchu Nowych Sił o zebraniu przedwyborczym jego rady politycznej, które miało odbyć się 8 maja, czyli przed decyzją o przedterminowych wyborach, jest nieprawdziwe.– Naprawdę? Najpierw długo nie dopuszczał nas (do wyborów – red.) bank (powołując się na niejasności w finansach partii Saakaszwilego – przyp. red.), którego kierownictwo kontrolowane jest przez Poroszenkę, a teraz nie rejestruje nas mianowana przez niego CKW – stwierdził Saakaszwili w nagraniu rozpowszechnionym w sieciach społecznościowych. Saakaszwili powrócił na Ukrainę pod koniec maja, gdy prezydent Zełenski przywrócił mu ukraińskie obywatelstwo, odebrane za prezydentury Poroszenki.Saakaszwili otrzymał obywatelstwo Ukrainy z rąk Poroszenki w 2015 r., po czym objął stanowisko gubernatora obwodu odeskiego nad Morzem Czarnym. Reformy, które miał tam przeprowadzić, miały być przykładem dla całej Ukrainy. Jego współpraca z ówczesnym prezydentem trwała do jesieni 2016 r. Saakaszwili oskarżył wtedy Poroszenkę o wspieranie klanów korupcyjnych i ustąpił z urzędu. Potem założył własną partię – Ruch Nowych Sił – i zaczął domagać się impeachmentu szefa państwa.Latem 2017 r. Saakaszwili został pozbawiony obywatelstwa Ukrainy. W tym czasie znajdował się poza granicami tego kraju. We wrześniu tego samego roku Saakaszwili nielegalnie przedostał się na Ukrainę z terytorium Polski. Po wydaleniu z Ukrainy w lutym 2018 r. były prezydent Gruzji udał się do Holandii, gdzie mieszka jego żona i ich dwaj synowie.",,
Więzienie i konfiskata pieniędzy. Wielka Brytania zaostrza walkę z nielegalnymi imigrantami,"Pracujący na czarno imigranci w Wielkiej Brytanii muszą się liczyć z karą pozbawienia wolności, a także z konfiskatą zarobionych pieniędzy – poinformował we wtorek rząd w Londynie. Brytyjskie władze chcą w ten sposób ograniczyć napływ uchodźców.","– Wszyscy, którzy myśleli, że Wielka Brytania postępuje łagodnie, nie powinni mieć wątpliwości – jeśli jesteś tu nielegalnie, to podejmiemy kroki, aby uniemożliwić ci pracę, wynajęcie mieszkania, otwarcie konta w banku, czy prowadzenie samochodu – podkreślił minister ds. imigracji James Brokenshire. Koczują w CalaisWcześniej burmistrz miasta Calais na północy Francji Natacha Bouchart zwróciła uwagę, że nielegalnych imigrantów przyciąga m.in. szczodry system brytyjskiej pomocy społecznej. W Calais koczują tysiące uchodźców z nadzieją przedostania się na brytyjskie terytorium - przypomina agencja Reutera.– Będziemy dalej walczyć i tworzyć system imigracyjny, który działa na rzecz Brytyjczyków i tych, którzy postępują według reguł – dodał Brokenshire. Rząd poinformował, że odpowiednie zmiany w przepisach zostaną zaprezentowane we wrześniu, kiedy parlament wznowi obrady po okresie wakacyjnym. Projekt zakłada, że nielegalny imigrant, który podejmie pracę będzie musiał się liczyć z karą pozbawienia wolności do sześciu miesięcy i grzywną. Zarobione pieniądze mają być konfiskowane. Karze pięciu lat więzienia podlegać będą natomiast pracodawcy, którzy świadomie zatrudnią osoby nielegalnie przebywające na terytorium Wielkiej Brytanii.",,
Marsz narodowców przeciwko imigrantom doszedł na Plac Zamkowy. Na transparentach hasła: „Islam to śmierć”,"Marsz narodowców przeciwko imigrantom ruszył ulicami Warszawy. Na placu Defilad zebrało się ponad 5 tysięcy osób.  Przeważają sympatycy Ruchu Narodowego i środowisk związanych z kibicami piłkarskimi. Na demonstracji pojawił się też Janusz Korwin-Mikke ze swoimi zwolennikami. Po ok. godz. narodowcy doszli na Plac Bankowy. Poza wyzwiskami wobec muzułmanów i rządu, obyło się bez większych incydentów. Podobne demonstracje odbyły się w Gdańsku i Krakowie.","Wszystkich łączy sprzeciw wobec polityki Unii Europejskiej, która chce zmusić Polskę do przyjęcia uchodźców z Bliskiego Wschodu i Afryki. Jeden z liderów narodowców Robert Winnicki mówi, że nie ma na to zgody. – Kwota, jaką możemy przyjąć od Komisji Europejskiej wynosi zero – powiedział Winnicki. Jego zdaniem Polska nie może płacić za błędną politykę migracyjną państw zachodnich.Manifestacja przejdzie ulicą Marszałkowską, aleją Solidarności, ulicą Senatorską, by dotrzeć do placu Zamkowego. Zakończy się około godziny 19.                                                teraz odtwarzaneManifestacja „Uchodźcy mile widziani” Uchodźcy mile widziani?W tym samym czasie rozpoczął się marsz „Uchodźcy mile widziani”. Pod pomnikiem Kopernika przy Krakowskim Przedmieściu zebrało się kilkaset osób popierających przyjęcie imigrantów z południa.",,
Pożegnanie prof. Wiesława Chrzanowskiego,"– Profesor Wiesław Chrzanowski był człowiekiem prawym, wyznającym zasadę, że w polityce ważna jest ideowość. Dzisiaj nazwalibyśmy to przywiązaniem do wartości – powiedział Tadeusz Mazowiecki podczas uroczystości pogrzebowej byłego marszałka Sejmu. Msza św. odbyła się w kościele pw. św. Karola Boromeuszka. Prof. Chrzanowski spoczął w rodzinnym grobowcu na warszawskich Powązkach.","W opinii ministra finansów Jacka Rostowskiego, Wiesław Chrzanowski był człowiekiem stuprocentowo prawym. – To są ludzie, których pamiętamy nie tylko z podziwem, ale i z czułością – dodał.Doradca prezydenta, dawny działacz opozycji Henryk Wujec wspominał, że poznał Wiesława Chrzanowskiego w 1980 roku, w trakcie zakładania Regionu Mazowsze NSZZ „Solidarność”. – Pomagał związkowi swą wiedzą prawniczą i doświadczeniem – powiedział Wujec i dodał, że Chrzanowski był ciepłym i bezpośrednim człowiekiem.– Jestem głęboko przekonany, że mamy dzisiaj prawo te słowa o miłowaniu nie językiem i słowem, ale czynem i prawdą odnieść do śp. prof. Wiesława Chrzanowskiego i do jego pięknego życia. On także miłował nie słowem i językiem, ale czynem i prawdą – podkreślił metropolita warszawski, kard. Kazimierz Nycz. – Każdemu miał prawo prosto spojrzeć w oczy, natomiast po ludzku miał prawo oczekiwać na przeproszenie wiele razy, zwłaszcza gdy niesprawiedliwie i nieodpowiedzialnie został oskarżony o współpracę z bezpieką. Było to na początku lat 90. i prawie 10 lat upłynęło, zanim został oczyszczony od fałszywego zarzutu – dodał kardynał Nycz. Pożegnanie męża stanu W uroczystościach pogrzebowych prof. Chrzanowskiego wzięli udział prezydent Bronisław Komorowski, a także: marszałkowie Sejmu i Senatu Ewa Kopacz i Bogdan Borusewicz, b. prezydent Lech Wałęsa, Władysław Bartoszewski, minister finansów Jacek Rostowski, szef Kancelarii Prezydenta Jacek Michałowski, b. premier Jan Krzysztof Bielecki, b. marszałek Sejmu Marek Borowski, szef sejmowej komisji sprawiedliwości Ryszard Kalisz (SLD).Po mszy św. trumna została odprowadzona do grobu rodzinnego prof. Chrzanowskiego na Cmentarzu Powązkowskim. Według komunikatu Kancelarii Sejmu wolą prof. Chrzanowskiego było, aby uczestnicy uroczystości żałobnych zamiast kwiatów przekazali datki na konto organizacji zajmujących się dożywianiem dzieci.Prawdziwy mąż stanu, wzór patriotyzmu, jeden z twórców polskiej drogi do wolności i suwerenności – tak najczęściej Wiesław Chrzanowski wspominany jest przez tych, którzy go poznali. W ostatniej woli poprosił, aby nie przynosić kwiatów na pogrzeb, a zamiast nich przekazać datki na konto organizacji zajmujących się dożywianiem dzieci. Wiesław Chrzanowski był profesorem nauk prawniczych, w przeszłości żołnierzem Armii Krajowej, później działaczem opozycji antykomunistycznej. Był marszałkiem i posłem na Sejm I kadencji, w 1991 r. został ministremsprawiedliwości w rządzie Jana Krzysztofa Bieleckiego i prokuratoremgeneralnym.Prof. Chrzanowski był współzałożycielem Zjednoczenia Chrześcijańsko-Narodowego i pierwszym prezesem tej partii; odznaczony przez prezydenta Aleksandra Kwaśniewskiego Orderem Orła Białego. Został również odznaczony Krzyżem Wielkim Orderu Odrodzenia Polski (1993 r.). Był Honorowym Obywatelem Warszawy.",,
„Rozwiązanie sprawy Tymoszenko do 21 października”,"Prezydent Ukrainy Wiktor Janukowycz oświadczył, że
sprawa uwięzionej byłej premier Julii Tymoszenko zostanie rozwiązana do 21
października. Unia Europejska uzależnia podpisanie umowy stowarzyszeniowej z
Ukrainą od uwolnienia Tymoszenko.","Deklaracja ta padła po spotkaniach Janukowycza w kuluarach sesji ZgromadzeniaOgólnego ONZ w Nowym Jorku z prezydentami Polski, Bułgarii, Chorwacji,Estonii, Łotwy, Słowacji i Słowenii oraz szefem Rady Europejskiej HermanemVan Rompuyem – poinformowała w środę administracja prezydencka w Kijowie. 21 października odbędzie się posiedzenie Rady UE, na którym ministrowie sprawzagranicznych państw unijnych, na podstawie oceny postępów Ukrainy, podejmądecyzję o tym, czy podpisywać z nią w listopadzie w Wilnie umowę ostowarzyszeniu.Jedną z ważnych podstaw tej oceny będzie raport byłego prezydenta PolskiAleksandra Kwaśniewskiego i byłego przewodniczącego Parlamentu EuropejskiegoPata Coxa, którzy jako specjalni wysłannicy PE na Ukrainę prowadzą działaniana rzecz uwolnienia Tymoszenko.– Ich misja wciąż trwa i jest bardzo ważna. Wcześniej można było odnieśćwrażenie, że nie chcemy czegoś robić. Dziś doszliśmy do wspólnego punktuwidzenia w wielu sprawach. Jaki będzie ten punkt widzenia (w sprawieTymoszenko) stanie się jasne, gdy misja będzie podsumowywała swą działalność,czyli przed posiedzeniem rady ministrów spraw zagranicznych (UE), któreodbędzie się 21 października – oświadczył Janukowycz.Julia Tymoszenko, która uważana jest za najważniejszą przeciwniczkępolityczną obecnego prezydenta, odsiaduje obecnie wyrok siedmiu latwięzienia. Skazano ją za to, że przekroczyła swe uprawnienia, gdy w 2009 rokujako szefowa rządu zgodziła się na podpisanie niekorzystnych dla Ukrainy umówgazowych z Rosją.UE nie podziela tej oceny i uważa, że Tymoszenko powinna odzyskać wolność,gdyż wtrącono ją do więzienia za podjęcie decyzji o charakterze politycznym.Kwaśniewski i Cox proponują, by władze w Kijowie wypuściły ją z więzienia zuwagi na konieczność leczenia za granicą. Wskazuje się, że Tymoszenko, którama problemy z kręgosłupem, mogłaby pojechać na kurację do Niemiec.",,
"Regularność Ligii Krajewskiej, byłej posłanki PO [OPINIA]","To pierwszy w Polsce przypadek cichego, trwającego kilka lat, podkradania pieniędzy z konta przez znanego polityka. Wcześniej takie historie zdarzały się w bankach, gdzie kradzieży dokonywali kasjerzy i kasjerki. A czasami nawet dyrektorzy.","– Ci ludzie działają często na zasadzie narkomanów. Najpierw tylko próbują, co to takiego, jak smakuje. Zażyją drugi raz,  trzeci… I wsiąka  – mówi znany warszawski psycholog, wyjaśniając jego zdaniem najbardziej prawdopodobny mechanizm, jaki doprowadził byłą posłankę PO Ligię Krajewską przed oblicze prokuratury. Ta zarzuca jej przywłaszczenie ponad ćwierć miliona zł i skierowała do sądu akt oskarżenia. – Najbardziej przykre jest to, że tak naprawdę  Ligia Krajewska okradała dzieci. Bo przecież podbierała pieniądze z konta Fundacji Szkoła Społeczna, której w dodatku była prezesem przez siedem lat. A z racji swej funkcji sprawowała pieczę nad tym kontem. Trudno to zrozumieć. Doświadczona kobieta. Od objęcia prezesury fundacji w 2001 r. była też członkiem Platformy Obywatelskiej. Na co liczyła? Że to nie zostanie wykryte? – pytam.– Na początku tak właśnie pewnie zakładała – odpowiada mój rozmówca. – Pierwszą kwotę, jaką wzięła nielegalnie, mogła traktować jako chwilową pożyczkę, którą szybko zwróci. Kiedy po jakimś czasie  nie udało się jej zgromadzić pieniędzy, które mogłaby oddać na konto, postanowiła spreparować, a ściśle, sfałszować fakturę na jakiś uzasadniony na potrzeby fundacji wydatek, którego faktycznie nie było. Podrabiając fakturę, aby „być krytą” na wypadek niespodziewanej kontroli, popełniła drugie przestępstwo. Ciągle jeszcze mogła mieć przekonanie, że zanim ktoś odkryje nielegalną pożyczkę i oszustwo z fakturą, zwróci pieniądze na konto fundacji, zniszczy fakturę, nie pozostawiając śladu – przekonuje mnie psycholog. – Gdy po jakimś czasie  – wyjaśnia dalej  – przyjęto fakturę jako prawdziwą, a był to dajmy na to fikcyjny zakup szklanek, które w ciągu pół roku od daty wystawienia na nie faktury, „potłukły się”, prezes fundacji poczuła się zwolniona ze zwrotu pieniędzy. Toteż, gdy pojawił się jakiś „gardłowy” wydatek, na który nie miała własnych pieniędzy, sięgnęła znowu do konta  fundacji. Wyposażona już w pewne doświadczenie, od razu sporządziła fałszywą fakturę na wydatek, którego prawdziwość będzie trudno sprawdzić. Jeśli  uda się za drugim i trzecim razem, nielegalne źródło „finansowego wsparcia” przeradza się w przestępcze źródło stałego dochodu. Pierwsza próba nie wywołała żadnych negatywnych skutków. Następne zasmakowały. W ten sposób Ligia Krajewska, jak wielu innych przed nią, nie potrafiła się już bez podkradanych pieniędzy obejść – podsumował swój wywód psycholog.Istnieje bliska analogia między sposobem, w jaki kradła pieniądze Ligia Krajewska, a niezwykle często stosowaną metodą przez złodziei bankowych. Mniej więcej w tym samym czasie zatrzymano kasjerkę z banku w Sandomierzu, która przelewała niewielkie kwoty z kont klientów na swoje. Po jakimś czasie nie wytrzymała i ukradła 20 tys. złotych. Ale oszustwo na taką sumę szybko wykryto. Niezwykle długo, bo przez kilka lat w pierwszej dekadzie naszego wieku, dzięki przebiegłości udawało się pracownikowi banku niedaleko Legnicy podkradać drobne kwoty. W sumie ukradł jednak blisko 130 tys. złotych. Pieniądze brał bezpośrednio z sejfu, do którego miał służbowy dostęp. Kontrole nie wykazywały braków, ponieważ mężczyzna ukradzione pieniądze zastępował świetnymi fałszywkami, które sam produkował na zwykłej domowej drukarce podłączonej do komputera.     Kradzież z konta klientkiBrawurowej, a zarazem szokującej kradzieży dopuścił się wysokiej rangi bankowiec z Elbląga. Działo się to w drugiej dekadzie naszego wieku. W ciągu trzech lat dyrektor  regionalny systematycznie kradł pieniądze z konta jednej z klientek. Oskubał jej rachunek na 700 tys. złotych. Klientka nie zdawała sobie sprawy, że z jej konta ubywają pieniądze. Wreszcie wewnętrzna kontrola banku wykryła kradzież. Dyrektor przyznał się, że skradzione pieniądze wydawał na potrzeby rodziny i własne. Zupełnie tak jak była posłanka Ligia Krajewska, która pieniądze przeznaczone na wydatki szkoły przeznaczyła na potrzeby własne. Jak twierdzi prokuratura, nabyła za nie m.in. meble robione na wymiar, telewizor, wiertarkę, serwis obiadowy, żelazko, kosmetyki, alkohol, papierosy. W ostatnich wyborach parlamentarnych – w roku 2015 – nie dostała się do Sejmu. Jej szyldem wyborczym, który miał ją wprowadzić po raz drugi do parlamentu był slogan: - „Odwaga w myśleniu, konsekwencja w działaniu”. Zarzuty prokuratury potwierdzają, że Ligia Krajewska w pełni realizowała to hasło.",,
Jarosław Kaczyński gotowy do debaty,"Jarosław Kaczyński weźmie udział w debacie wyborczej organizowanej przez Telewizję Polską w najbliższą niedzielę, bez względu na to, czy będzie w niej uczestniczył także Bronisław Komorowski – zapowiada Joanna Kluzik-Rostkowska, szefowa sztabu kandydata PiS na prezydenta. „Na dziś"" sztab Komorowskiego wyklucza udział kandydata PO w debacie.","Kluzik-Rostowska podczas poniedziałkowej konferencji prasowejzaprezentowała pismo do dyrektora TVP1 z potwierdzeniem udziału kandydata PiSna prezydenta w debacie. – Apeluje do marszałka Komorowskiego o odwagę. Odwagi panie marszałku. Czekamyna pana w niedzielę – powiedziała Kluzik-Rostkowska.Sztab Komorowskiego zarzuca jednak, że koncepcja debaty czterech kandydatów jest niedemokratyczna i niepełna.– Trudno, żeby człowiek z takim życiorysem (jak Komorowski – red.), firmował taką koncepcję – powiedział szef sztabu kandydata PO Sławomir Nowak. Podkreślił, że Komorowskijest gotów do debaty „jeden na jeden” z Kaczyńskim, albo do debaty ze wszystkimi kandydatami.  Nowak powiedział, że Komorowski chce debaty z Kaczyńskim.  – Niestety prezes PiS unika takiej debaty, wybierając dosyć dziwaczną formułę czterech. Wszystko wskazuje na to, że sztaby PiS-u: i ten z Nowogrodzkiej, i ten z Woronicza dogadały się co do zorganizowania debaty w dosyć dziwnej formule wykluczającej pozostałych kandydatów – stwierdził szef sztabu kandydata PO. Jak dodał, Komorowski nie zgadza się na „formułę wykluczania kandydatów z debaty politycznej”. Nowak poinformował, że wysłał zaproszenia do wszystkich szefów sztabów na spotkanie do sztabu PO w czwartek o godz. 15, żeby porozmawiać o ewentualnej debacie „wszystkich ze wszystkimi”. Szef sztabu kandydata PO na prezydenta Sławomir Nowak powiedział w poniedziałek, że jest możliwość przeprowadzenie debaty „jeden na jeden” Bronisława Komorowskiego z Jarosławem Kaczyńskim 15 czerwca w TVN. Olechowski mówi nie  Andrzej Olechowski zapowiedział, że nie weźmie udziału w debacie kandydatów na prezydenta organizowanej przez TVP 10 czerwca. Olechowski miał debatować z Markiem Jurkiem i Januszem Korwin-Mikke.W TVP mają odbyć się trzy debaty kandydatów na prezydenta: Na 8 czerwca telewizja zaprosiła Kornela Morawieckiego, Bogusława Ziętka i Andrzeja Leppera.Na 10 czerwca Marka Jurka, Andrzeja Olechowskiego i Janusza Korwin-Mikkego. Na 13 czerwca Jarosława Kaczyńskiego, Bronisława Komorowskiego, Grzegorza Napieralskiego i Waldemara Pawlaka. Zaproszenia do kandydatów TVP wystosowała w piątek 4 czerwca. Jarosław Kaczyński u powodzian  Prezes PiS, kandydat tej partii na prezydenta Jarosław Kaczyński zapowiedział, że jeśli dojdzie do trzeciej fali powodzi jego ugrupowanie nie będzie się sprzeciwiało wprowadzeniu w kilku województwach stanu klęski żywiołowej. Podkreślił, że dzięki temu usprawniona zostałaby walka z powodzią. Kaczyński mówił o tym w dotkniętej powodzią miejscowości Kąclowa w Małopolsce.  –Taki stan (klęski żywiołowej) bardzo zwiększa sprawność działania, bo pozwala całą władzę w sprawach związanych z powodzią umieścić w jednym ręku – przekonywał szef PiS. Mówił, że gdyby przez Polskę przechodziła kolejna, trzecia już fala powodzi, to po ogłoszeniu stanu klęski żywiołowej, można byłoby działać sprawniej niż poprzednio. Zaznaczył, że to nie do niego należy podjęcie decyzji o stanie klęski żywiołowej, ale gdyby taka decyzja zapadła, jego ugrupowanie nie będzie się jej sprzeciwiało.                                                    Jarosław Kaczyński odwiedził miejscowość Kłodne (Małopolska), gdzie osuwiska ziemi zniszczyły 19 domów (fot. PAP/Grzegorz Momot)                                            Jarosław Kaczyński odwiedził miejscowość Kłodne (Małopolska), gdzie osuwiska ziemi zniszczyły 19 domów (fot. PAP/Grzegorz Momot)",,
Amerykańska ambasada składa Polakom świąteczne życzenia,"Ambasador USA Georgette Mosbacher, amerykańscy dyplomaci i przedstawiciele US Army, US Navy i Marines złożyli Polakom życzenia bożonarodzeniowe.",W tym roku pracownicy Amerykańskiej Ambasady w Polsce zmierzyli się z zawiłościami języka polskiego.,,
"Gdy był mały, chciał być rzeźnikiem. Papież odpowiadał na pytania dzieci","Podczas spotkania z dziećmi w rzymskiej parafii w niedzielę papież Franciszek mówił im, że na konklawe nie jest wybierany ten, kto jest „najbardziej inteligentny, sprytny i zdecydowany”, ale ten, kogo chce Bóg.","W czasie wizyty w parafii w dzielnicy Ponte di Nona papież odpowiadał na pytania dzieci. Te pytały między innymi, dlaczego to on został wybrany na konklawe w 2013 roku.– Wytłumaczę wam, jak się zostaje papieżem. Czy płaci się za to, by zostać papieżem? Nie. Są tacy, którzy wybierają go na konklawe. Rozmawiają między sobą, dyskutują o tym, jakie cechy są najlepsze, o tym, że ten ma taką przewagę, a tamten taką – mówił dalej Franciszek. – Ale przede wszystkim trzeba się modlić. Oni dokonują tego ludzkiego rozumowania, ale Bóg wysyła Ducha Świętego, który pomaga w wyborze.",,
Praga i reszta świata. Stara warszawska dzielnica dalej budzi respekt i podziw turystów,"Warszawska Praga dalej budzi respekt przyjezdnych i podziw miłośników starych zabudowań. 
Na pewno drugiego takiego miejsca na Ziemi nie znajdziemy. Oryginalność, urok, klimat Pragi już dawno odkryli jej mieszkańcy i przyjezdni z Polski. Od kilku lat zadomowiła się na dobre na turystycznej mapie Europy, a według bohaterów naszego reportażu przyciąga ona uwagę turystów z całego świata. Zauważył to także czołowy brytyjski dziennik „The Independent”, w którego zestawieniu 10 najfajniejszych dzielnic na Starym Kontynencie to zabytkowe miejsce zajęło drugą pozycję. Przeczytajmy i zobaczmy, co o naszej ukochanej „Praszce” myślą rdzenni jej mieszkańcy i miłośnicy tej legendarnej dzielnicy Warszawy.","– Zanim powstała Praga, już po tej stronie Wisły coś się działo. Było kilka miejscowości, wiosek. Główna ulica Pragi, Targowa, pochodzi od nazwy wsi Targowe Wielkie. Wtedy istniały już także Golędzinów, Skaryszew, Bródno, które istniało już od X w.  Praga wyłoniła się na przełomie XV i XVI w. jako wieś. Nazwa powstała od prażenia, czyli wypalania pól – wspomina Piotr Wierzbicki, warszawski przewodnik.  – 370 lat temu, 10 lutego 1648 r., król Władysław IV nadał prawa miejskie Pradze – dodaje znany varsavianista.  Kolejnym impulsem rozwojowym w następnych wiekach było powstanie jurydyki, czyli prywatnego miasteczka. Jej obszar był własnością Adama Kazanowskiego i biskupów z Podola, skąd wzięły się określenia „Praga biskupia” i „Praga magnacka”. Nadanie praw miejskich tamtemu organizmowi nastąpiło w 1648 r. Na Pradze i Skaryszewie mieściło się dużo browarów należących do drobnej szlachty, która wtedy ostro konkurowała z browarami warszawskimi.  W latach 70. XVIII w. wszystko po prawej stronie Wisły otoczyły okopy Lubomirskiego, które wyznaczały granicę miasta. Praga należąca już wtedy do Warszawy bez większych zmian terytorialnych istniała  w takiej wersji do czasu makabrycznej „rzezi Pragi”, której w 1794 r. dokonali Rosjanie. Zginęło wtedy bardzo dużo jej ludności, zniszczono dużą część zabudowań. Kolejny cios przyniosły czasy napoleońskie, kiedy znów w ruinę obróciło się sporo jej zabudowań. Głównym powodem zniszczeń były fortyfikacje stworzone przez wojska Napoleona.                                                Zobacz zdjęciezobaczwszystkieGroup 27Created with Sketch.                    Praga                Warszawska Praga dalej budzi respekt przyjezdnych i podziw miłośników starych zabudowań. Na pewno drugiego takiego miejsca na ziemi nie znajdziemy. Jej oryginalność, urok, klimat już dawno odkryli jej mieszkańcy i przyjezdni z Polski. Od kilku lat zadomowiła się na dobre na turystycznej mapie Europy, a według bohaterów naszego reportażu i świata. Zauważył to także czołowy brytyjski dziennik   „The Independent” w którym to zabytkowe miejsce zajęło drugą pozycję w zestawieniu 10 najfajniejszych dzielnic na Starym Kontynencie. Przeczytajmy i zobaczmy co o naszej ukochanej „Praszce” myślą rdzenni jej mieszkańcy i miłośnicy tej legendarnej dzielnicy Warszawy. Przez następne dziesiątki lat odbywało się mozolne odradzanie dawnego miasta, późniejszej dzielnicy Warszawy. Dopiero w połowie XIV w., wraz z pojawieniem się mostu Kierbedzia, pierwszej stałej konstrukcji łączącej dwa brzegi Warszawy, znów można było zaobserwować znaczne ożywienie się Pragi.     Nic nie trwa wiecznie.  Podczas II wojny światowej, w szczególności po wybuchu Powstania Warszawskiego całe miasto uległo zniszczeniu. Niemcy puścili je z dymem.  – Dzielnica ucierpiała znacznie mniej niż te po lewej stronie, i może dzięki temu możemy dalej podziwiać jej uroki w prawie nietkniętej wersji. Niestety po wojnie mieściło tu się sporo katowni, nowy komunistyczny reżim w kilku ocalałych budynkach założył miejsca kaźni UB. – wspomina  Piotr Wierzbicki.   Praga i reszta świata  W szalonych latach 90., wieczorową porą mało kto zaglądał tu po zmroku. Tętniło życie w bramach, liczna miejscowa społeczność przyodziana  fanatycznie w odzież sportową mogła odstraszać gości.  – Na ul. Ząbkowskiej , zaraz przy wielkiej ścianie od ul Targowej mieścił się kultowy sklep „Dziupla” –wspomina dziś już 50 letni Andrzej,  miłośnik trash metalu.  Był to jedyny sklep w Warszawie, w którym było można kupić nagrania subkultur. Były tam kasety, ubrania, no i można było porozmawiać z ludźmi z podobnych klimatów muzycznych.  Sklep znała cała zbuntowana młodzież z obu stron Wisły.                                                teraz odtwarzaneWarszawski przewodnik o dawnej Pradze – Jeśli można w tamtym okresie nazwać Pragę dzielnicą artystów, to chyba tylko dzięki działalności „Dziupli”. Była to typowa szemrana dzielnica, ortodoksyjnie dresiarska, gdzie było naprawdę niebezpiecznie. Do dziś ciężko mi pojąć, jak ci artyści, o których tyle się teraz mówi, tam przetrwali – zastanawia się mieszkaniec starej Ochoty.  – Była i będzie to dzielnica „cudów”. Moda na zakładanie pracowni po tej stronie Wisły była oczywiście związana z niskimi cenami najmu. Znajomi artyści kończyli w ruderach, które sami remontowali. Jedni ściągali drugich i tak według mnie rozpoczął się ten dziki praski szał – twierdzi Tomek, były muzyk z Targówka.    „Peace and love – no dress, no stress”  Marek z siostrą mieszkali na ul. Stalowej, jednak po śmierci rodziców postanowili sprzedać mieszkanie i zamieszkać w bardziej nowoczesnym miejscu. –  Miałem już dość wbijania przez „tubylców” ulicznych zasad. Uczysz się - jesteś frajer, pracujesz - jesteś „leszczem niewolnikiem”, tylko jak kręcisz, to jesteś gość. Przez to wszystko „kiblowałem” kilka lat w ogólniaku, bo melanż był zbyt gruby. Jednak po latach z chęcią tu wracam, czuję, że jest to moje miejsce, gniazdo, które mnie ukształtowało –  wspomina były prażanin.  – Według mnie w latach 90. i wcześniejszych wszędzie było „elektrycznie”. To był agresywny czas picia wódki i wielkiej złości.  To nie Praga była winna i jej mieszkańcy, tylko betonowe lata komunizmu – uważa Dominik, miłośnik praskich klimatów z pobliskiej Kobyłki.  – Zmiany w kraju, MTV w telewizji i  oryginalne markowe ciuchy musiały stworzyć europejskie pokolenie – śmieje się mężczyzna. – Jak sami widzicie, piję browara w knajpie na Brzeskiej, a mógłbym robić to na „bananowej” Mazowieckiej. Dla mnie klimat „Praszki” kryje się w tych odrapanych bramach, z kogucikiem wymalowanym na ścianie i słowami  „przesuń się, nie posuń”.  Jak kochasz to miejsce, to i ono odpłaci ci tym samym – rzuca na koniec chłopak.  Jego kolega od „śledzia w spirytusie” pochwalił się, że ma dla nas „życiowego newsa”. – Wiecie, gdzie jest najwięcej młodych mam? Na Szmulkach. Wprowadziłem się tam kilka lat temu i często wychodząc do sklepu, nie wiedziałem, czy to idzie matka z córką, czy na odwrót  – śmieje się Michał, nowy mieszkaniec  Szmulowizny.  Kiedyś życie tętniło tu na bazarze Różyckiego i „Wileniaku”  – Na „Różycu” było więcej osób niż na Marszałkowskiej w godzinach szczytu. Jak stanąłeś w głównej bramie, to nie było widać końca ludzi – wspomina pan Czarek, były handlarz z bazaru.   – Z kumplem, z którym swego czasu handlowałem na bazarze ciuchami i kasetami wideo, żeby móc przejść przez tłum, krzyczeliśmy: „uwaga, bo gorące!”. Ludzie słysząc to hasło, rozchodzili się na boki, bo oczywiście bali się poparzenia ciepłymi potrawami. Na bazarze można było dobrze zjeść, wypić i oczywiście kupić coś dobrego – dodaje mieszkaniec z ul. Brzeskiej.  Na „Różyca” przychodziła cała Warszawa. Można było tu kupić dosłownie wszystko. Modne jeansy piramidy, glany, ciuchy z zachodnich żurnali – dodaje pan Piotr, mieszkaniec pobliskiej ul. Jagiellońskiej.  Rozmówcy dobrze wspominają dawny Dworzec Wileński, a przede wszystkim punkty gastronomiczne znajdujące się obok  niego. –  Zjedliśmy tam setki zapiekanek i innych wynalazków. Cała Praga jadła na „Wileniaku”. Przed dyskoteką i po kończyło się właśnie tam – wspominają panowie.  Tubylcy i „zarobasy”. Nowy rozdział w historii Pragi.  –  Głównym momentem w zmianie wizerunku Starej Pragi było oczywiście odnowienie Dworca Wileńskiego. Powstała tam galeria handlowa, do której „słoiki” mogli wjeżdżać dosłownie do  środka sklepu  –  z uśmiechem mówi  pani Magda, kwiaciarka z ul. Targowej.  Kobiecie i jej córce ta zmiana przypadła do gustu. Według nich wraz z nowym dworcem wkroczyła tu nowoczesność, a dla dzielnicy był to impuls, żeby zabrać się za odnowienie całej reszty. Niestety, według nich tak się nie stało i dużo kamienic zamieniło się w ruiny.  – Praga swoją popularność  zawdzięcza tylko sobie i nam, mieszkańcom.  Po wojnie nikt tu nie dał złotówki, a przecież można było ratować budynki, których już nie ma. Te, które zostały, wykupią, odnowią, sprzedadzą i będzie po Pradze – zgodnie dodały kobiety. Innego zdania jest pan Piotr, który twierdzi, że dawny Dworzec Wileński i zabudowania powinny zostać w oryginalnej formie, bez ingerencji i zmian.  –  Jestem za odnawianiem zabytków, jednak dla mnie połączenie pięknego dworca z galerią handlową było totalną pomyłką. Kto pamięta, ten wie, jaki był to piękny  historyczny budynek. Jedno jest pewne, twórca tego tworu wiedział, że pod względem biznesowym stworzył jedno z pierwszych miejsc w Polsce, gdzie klienci wjeżdżają pociągiem do sklepu – dodaje mężczyzna.  Według mieszkańców Warszawy Praga, przeważnie ta stara, należała do biedniejszych dzielnic miasta. Można było kupić tu nieruchomość znacznie taniej niż w nowych, lansowanych osiedlach z „wielkiej płyty”.  Przez lata te budynki stały o własnych siłach, bo mało kto w nie inwestował. Władza komunistyczna nie lubiła starych kamienic należących przed II wojną światową do bogatych mieszczan. Historycy uważają, że celowo Stara Praga była pomijana w inwestycjach, bo celem tamtej władzy było zniszczenie jej. – Kamienice przed II wojną światową należały do bardzo bogatych rodzin. O takich „chatach” w tamtym okresie marzyli wszyscy – twierdzi Piotr Wierzbicki, miejski przewodnik.  „Była to dzielnica bogatych mieszczan” – Jak słyszę opinie, że na ulicach Wileńskiej, Stalowej, Strzeleckiej czy Brzeskiej mieszkała nędza, to krew mnie zalewa. Fakt, że po II wojnie światowej dużo mieszkań w kamienicach rozdano z „przydziałów” i wprowadziło tam się sporo „motłochu”, m.in.  pijaków, meneli, którzy dewastowali i przepijali fragmenty ich własnych domów. Cieszę się, że starzy rdzenni prażanie wiedzieli, kto jest brat, a kto farbowany lis. Grunt, że przetrwaliśmy, i tego życzę kolejnym pokoleniom tutejszych dzieciaków  – dodaje 89-letni Kazimierz, stary warszawiak.  Niestety, mieszkańcy praskich kamienic dalej żyją w ciągłym napięciu. Budynki coraz częściej przejmują ich właściciele, czynsze znacznie rosną, a mieszkańcy zazwyczaj pozostają zdani sami sobie.  –  Nie wiadomo, co z nami będzie, bo w czasie komunizmu kamienice miały się rozpaść, a w czasach dzikiego kapitalizmu należy wszystko sprzedać, a lokatorów najlepiej się pozbyć albo wywalić do „czworaków” – uważa starsza kobieta,  żona pana Kazimierza.                                                teraz odtwarzaneSmaki Pragi to pyzy i flaki gorące Pan Adam, który wychował się na ul. Brzeskiej, podziela opinie poprzedników.  –  Nikt do końca nie wie, jaki będzie nasz los, ludzi z Brzeskiej. Miasto ma na nas pomysł, jednak ja uważam, że starych drzew się nie przesadza. Ludzie dobrze wiedzą, że nasze domy położone są w ścisłym centrum Warszawy, i ktoś po naszym wysiedleniu „przytuli” ładne kilka złotych – mówi.  Mieszkańcy z ulicy Brzeskiej boją się o swoją przyszłość, bo cała ulica ma zostać oddana do remontu, a jak sami twierdzą, ich los jest jeszcze do końca nieznany. –  Chcemy tu zostać.  Jeśli naprawdę zależy urzędasom na naszym dobru, to zostawcie nasze domy w spokoju – apeluje starszy pan.    – Pan zerknie, jaka jest różnica między odnowioną kamienicą a naszymi. Widzicie tego typa, co boi się zatrzymać pogadać z nami, tylko szybko pryska do garażu? Sprowadziły się  „zarobasy”, a inni bogacze już czekają na nasze domy, żeby i nas wykupić. Powiem krótko: z takim podejściem ci ludzie będą mieli tu przerypane życie - mówi napotkany mężczyzna z ul. Brzeskiej.  Wcześniejsi rozmówcy z bazaru Różyckiego także zauważyli brak integracji rdzennych mieszkańców z napływowymi. - Praga zawsze była rodzinna. Wszyscy się znaliśmy. Było dużo małych sklepów, w których brało się „na kreskę”. Jak ktoś „nawywijał”, cała dzielnica wiedziała, zachował się dobrze, to zbierał od wszystkich  pochwały. Do tej pory my prażanie rozmawiamy ze sobą, wychodzimy w ciepłe dni przed kamienice, pijemy oranżadę, jemy ciastka i się śmiejemy - zaznacza pan Czarek.  - Na początku cieszyłem się, że Praga odżyła, turyści są wszędzie, powstają nowe knajpy, a Japończycy z kamerami biegają po bramach. Zrobiło się światowo. Jednak z czasem zrozumiałem, że z popularnością przyjdą ludzie z pieniędzmi, wszystko zacznie drożeć, a nasz dawny świat może przestać istnieć - twierdzi pan Piotr. - Kto będzie chodził do nowego Konesera na lufę za 10 zł? No chyba tylko miejscowy albo przyjezdny „zarobas” - dodaje chłopak ze Starej Pragi.  I love Praga!  - Pochodzę z Olsztyna, przyjechałam do Warszawy podziwiać nowe światowe wieżowce. Większość ludzi z Polski szuka w stolicy nowoczesności. Wracając ze Starówki, przypadkowo wsiadłam w tramwaj,który miał zawieźć mnie na pl. Bankowy, jednak jechał w przeciwnym kierunku i znalazłam się na Pradze. Było już ciemno, do dziś pamiętam pięknie oświetloną katedrę św. Floriana, która jak wielka forteca witała przyjezdnych - wspomina pani Kasia.  – Jestem miłośniczką „kredensów”, czyli staroci i miejsc, rzeczy z klimatem. Niestety, Warszawa kojarzy się wszystkim z pośpiechem, zarabianiem, z wiecznym napięciem. Dzięki Pradze można się w tym mieście zatrzymać, bo tu życie płynie znacznie spokojniej niż w innych dzielnicach Warszawy. Chyba już wiem, skąd się wzięło powiedzenie „praskie nie warszawskie” –  dodaje Jolanta z Bydgoszczy.  Jarosław Szpakowski i Maksymilian Maj prowadzą znane lokale gastronomiczne na Pradze. Pierwszy z nich jest właściciel baru „Pyzy Flaki Gorące” na ul. Brzeskiej, drugi prowadzi restaurację „Niebieski Syfon” w Muzeum Warszawskiej Pragi na ul. Targowej. Łączy ich kontynuowanie praskiej tradycji kulinarnej z czasów świetności bazaru Różyckiego. – Pyzy, flaki, śledź w cebulce, meduza w galarecie - staram się mieć w ofercie wszystkie dania i przekąski, które przez lata były w menu praskich starych lokali – zaznacza pan Jarosław. – Pomysł się udał, codziennie przychodzi bardzo dużo osób, w tym wielu turystów z różnych stron świata. Zagraniczni goście biorą przepisy, wypytują się o historię Warszawy, Pragi, chcą wiedzieć dosłownie wszystko. Cieszę się, że przy okazji zarabiania na chleb uczestniczę w promowaniu polskich dań na świecie, bo przecież w czasach komunizmu naszej wspaniałej kuchni nie mieliśmy szans nikomu przedstawić, pochwalić się – dodaje Jarek Szpakowski.  Pan Maksymilian Maj w swoim lokalu też głównie stawia na dania i przekąski z dawnego bazaru Różyckiego. – Udało mi się nawiązać kontakt i zacząć współpracować na stałe z legendarną panią Hanią i jej synami, którzy przez lata sprzedawali pyzy w tym kultowym miejscu – chwali się restaurator z Targowej.  – Cieszę się, że wraz z innymi stworzyliśmy kilka miejsc w obrębie „Różyca”, gdzie dalej możemy być nośnikami dawnej praskiej tradycji, opowiadać innym to, co sami usłyszeliśmy od starszych. Praga była, jest i zawsze będzie  dzielnicą cudów i tysiąca opowieści – podkreśla pan Maj.",,
Ukraina zapowiada wymianę więźniów z Rosją,"Szef ukraińskiego MSZ Wadym Prystajko zapowiedział kolejną wymianę więźniów z Rosją. Zasugerował też, że wśród Ukraińców, którzy będą uwolnieni, znaleźć się mogą osoby przetrzymywane obecnie przez prorosyjskich bojówkarzy w Donbasie.","Prystajko powiedział, że przygotowania do wymiany więźniów znajdują się na decydującym etapie. Nie określił jednak kiedy ma się ona odbyć, ani ilu osób będzie dotyczyć. Szef ukraińskiej dyplomacji zaznaczył, że Ukraina chce, aby do domu wróciły trzy kategorie osób przetrzymywanych. Nie uściślił o jakie kategorie chodzi. Komentując jednak niedawne wyroki sądowe, które wydane były przez bojówkarzy wobec  przetrzymywanych w Donbasie, Prystajko podkreślił, że jest to część przygotowań do wymiany więźniów z Ukrainą. Kijów stara się o wypuszczenie więźniów politycznych przetrzymywanych w Rosji, okupowanym Krymie i zajętej przez prorosyjskich separatystów części Donbasu.  7 września w ramach wymiany więźniów na Ukrainę powróciło 35 osób – więzionych w Rosji ukraińskich cywilów i wojskowych.",,
"Bogdan Zdrojewski szefem PO? „To odpowiedzialny, poważny polityk”","Choć kadencja szefa Platformy Obywatelskiej kończy się w styczniu, to w szeregach opozycji coraz więcej mówi się o tym, kto mógłby go zastąpić. Czy Bogdan Zdrojewski byłby lepszym liderem PO od Grzegorza Schetyny? – To dobry, ciekawy polityk, odpowiedzialny, poważny. Niewykluczone, że mógłby być kimś istotnym dzisiaj w Koalicji Obywatelskiej i w Platformie – powiedział portalowi tvp.info poseł Nowoczesnej Krzysztof Mieszkowski.","Zdaniem parlamentarzysty PO-KO za porażkę odpowiedzialny jest sztab Koalicji Obywatelskiej. – Ważne jest, żebyśmy zastanowili się nad przyszłością i Grzegorz powinien zacząć uprawiać jakąś samorefleksję – mówił nam Mieszkowski.  Na sejmowych korytarzach słychać, że za projektem wymiany Schetyny na Zdrojewskiego stoją politycy skupieni wokół Donalda Tuska, Romana Giertycha i Jacka Protasiewicza. Mecenas byłego premiera nie trafił na listy wyborcze Koalicji Obywatelskiej, choć przez całą ostatnią kadencję bardzo pomagał opozycji. Protasiewicz jest skonfliktowany ze Schetyną od dawna. W 2016 r. został wykluczony z PO. Choć w niedzielnych wyborach zdobył mandat posła z listy PSL, to marzy o powrocie do największej partii opozycyjnej. W przeszłości był typowany nawet na następcę Tuska, co skutecznie uniemożliwił mu Schetyna. Czy zemsta na Schetynie z udziałem Giertycha jest możliwa? – Bardzo cenię Bogdana Zdrojewskiego, ale jakoś trudniej mi uznać powagę i siłę Romana Giertycha – mówił nam poseł Mieszkowski. Z nieoficjalnych informacji wynika, że istotną bronią w rękach byłego ministra edukacji może być senator Stanisław Gawłowski, który ma zarzuty korupcyjne. – Walki buldogów pod dywanem. Zero interesowania się Polską i problemami Polaków. Czy są to jakieś rozliczenia na linii Donald Tusk - Grzegorz Schetyna? Być może tak. Ci politycy przecież nie darzą się sympatią. Donald Tusk lubi się wyręczać. Być może Bogdan Zdrojewski jest przedłużeniem jego ręki – stwierdził w rozmowie z portalem tvp.info poseł PiS Jan Mosiński. Schetyna skonstruował jednak listy wyborcze w taki sposób, aby w nowym klubie parlamentarnym PO-KO zasiadało jak najwięcej jego zwolenników. Wysyłał ich też do debat telewizyjnych, jak np. Izabelę Leszczynę. Teraz posłanka broni szefa jak niepodległości. – Myślę, że ponad 60 tys. głosów Grzegorza Schetyny to nie jest zły wynik. Biorąc pod uwagę liczbę głosujących, Jarosław Kaczyński zrobił gorszy – mówiła nam Leszczyna. Na przypomnienie, że Schetyna przegrał we Wrocławiu z szeregową posłanką PiS, posłanka PO odpowiedziała: – Jarosław Kaczyński przegrał na łeb, na szyję z Małgorzatą Kidawą-Błońską. Kto na chwilę obecną miałby największe szanse na zastąpienie Schetyny? – Istotna jest deklaracja marszałek Kidawy-Błońskiej, że ona jest gotowa rozważyć ewentualny start, natomiast pozostałe dyskusje mają charakter pewnych spekulacji czy balonów próbnych, które są puszczane do opinii publicznej – powiedział nam senator PiS Jan Maria Jackowski. Parlamentarzysta podejrzewa, że zdobytej w partii władzy Schetyna tak łatwo nie odda. – Grzegorz Schetyna jest twardym zawodnikiem, będzie bronił swoich pozycji i przeczeka te trudne dla siebie chwile rozliczeń za kampanię wyborczą. W przyszłości zgodnie ze swoim zwyczajem będzie próbował odegrać się na tych, którzy w jakikolwiek sposób okazują niezadowolenie z jego przywództwa – stwierdził senator PiS.",,
„Jedynka” PSL w Rzeszowie w 2016 r.: PSL uczynił z Polski prywatny folwark. Nie chcemy mieć z nimi nic wspólnego,"„PO, Nowoczesna, PSL i SLD: między nimi nie ma żadnych znaczących różnic. Za rządów Platformy i PSL, które uczyniły z Polski prywatny folwark, nasiliło się »żerowanie na Polsce«. My z nimi nie chcemy mieć nic wspólnego” – pisał wicemarszałek Sejmu, Stanisław Tyszka, po wspólnej demonstracji opozycji w 2016 r. Obecnie startuje do Sejmu  z pierwszego miejsca listy PSL w Rzeszowie.","„Opozycja salonowo-kawiorową między sobą dogaduje się nadzwyczaj łatwo, bo łączą ich wspólne, zagrożone interesiki” – wskazywał Tyszka, tłumacząc, że PSL i inne wymienione partie bronią „interesów zagranicznych korporacji, często po prostu banksterskich”, a także „słabego państwa, które nie rozwiązuje problemów Polaków, ale za to którego słabości, będąc blisko władzy, bardzo łatwo wykorzystuje się dla budowania własnych indywidualnych korzyści oraz majątków”. Demonstracja, o której mówił Tyszka, odbyła się w maju 2016 r. w Warszawie pod hasłem obrony demokracji przed rzekomą dyktaturą, jaką zdaniem opozycji wprowadzało rządzące wówczas od kilku miesięcy Prawo i Sprawiedliwość. Działacze i liderzy PSL brali udział w manifestacji.",,
Austria przyjęła pakiet oszczędnościowy,"Izba niższa austriackiego parlamentu – Rada Narodowa – zaakceptowała plan oszczędnościowy. Koalicja rządząca liczy, że dzięki ograniczeniom w wydatkach publicznych do 2016 roku budżet państwa zyska prawie 28 miliardów euro.","Pakiet konsolidacji finansów publicznych ma obowiązywać od 1 kwietnia i przewiduje zmianę 98 przepisów. Autorzy projektu liczą też, że dzięki ograniczeniu wydatków publicznych Austria znów będzie miała rating na poziomie AAA. Za planem głosowały partie socjaldemokratyczna oraz konserwatywna, przeciwko byli zieloni oraz skrajna prawica. Debata w Radzie Narodowej trwała ponad siedem godzin.",,
Józef Szaniawski zginął w Tatrach,Znany politolog i publicysta Józef Szaniawski zginął we wtorek w rejonie Świnicy w Tatrach. Mężczyzna spadł z wysokości ok. 40 metrów z trawersu do Dolinki pod Kołem.,"Józef Szaniawski, politolog, sowietolog, publicysta, wykładowca UKSW, spadł w przepaść. Miał 68 lat. O jego śmierci poinformował jego syn, Filip Frąckowiak.  Wypadek miał miejsce we wtorek około godziny 11. Reanimacja prowadzona przez ratowników TOPR trwała około godziny. Publicysta zginął na miejscu.O wypadku TOPR powiadomili wspinający się w tym rejonie taternicy, którzy zauważyli, że ze szlaku spadł turysta. Ratownicy na miejsce wypadku dotarli na pokładzie śmigłowca. Do przyjazdu ratowników reanimację mężczyzny prowadzili turyści, później działania ratownicze przejęli ratownicy TOPR. Mimo prawie godzinnej reanimacji, turysta zmarł. Jego ciało zostało przetransportowane do Zakopanego.  Ostatni więzień polityczny PRLSzaniawski urodził się w 1944 r. we Lwowie. W latach 1970-1985 był redaktorem PAP w Warszawie. Od 1973 r. intensywnie współpracował z Radiem Wolna Europa. Dla rozgłośni w ciągu 11 lat napisał i przesłał ponad pół tysiąca korespondencji. W latach 70. i 80. prowadził działalność niepodległościową.W 1985 r. sąd wojskowy skazał go na 10 lat więzienia. Był przetrzymywany na warszawskim Mokotowie przy ul. Rakowieckiej i w Barczewie. Uniewinniony przez Sąd Najwyższy, wyszedł na wolność 22 grudnia 1989 r. Sąd Najwyższy określił go jako ostatniego więźnia politycznego PRL.Był pełnomocnikiem i przyjacielem płk. Ryszarda Kuklińskiego, swoimistaraniami doprowadził do jego rehabilitacji w świetle prawa W latach 1990-2003 publikował w prasie polskiej i polonijnej w USA, m.in. w „Tygodniku Solidarność”, „Wprost”, „Polsce Zbrojnej”, „Nowym Świecie”, „Gazecie Polskiej”, „Dzienniku Chicagowskim”, „Nowym Dzienniku”,„Dzienniku Związkowym”.Józef Szaniawski wykładał w Instytucie Dziennikarstwa Uniwersytetu Warszawskiego; był prorektorem w Wyższej Szkole Dziennikarstwa im. Melchiora Wańkowicza. Od 2001 r. prowadził zajęcia w Wyższej Szkole StosunkówMiędzynarodowych i Amerykanistyki oraz na Uniwersytecie Kardynała StefanaWyszyńskiego. Był również wykładowcą w założonej przez o. Tadeusza Rydzykatoruńskiej Wyższej Szkole Kultury Społecznej i Medialnej oraz publicystą ifelietonistą „Naszego Dziennika”.",,
Kaleta publikuje raport o finansowaniu organizacji LGBT. „To wierzchołek góry lodowej”,"Przeprowadziłem analizę wydatków, zajrzałem do kilku konkursów organizowanych przez miasto stołeczne Warszawa. Przeanalizowałem kilkanaście organizacji, łączna kwota dofinansowań to 7 mln zł w latach 2017-2019. To prawdopodobnie wierzchołek góry lodowej. Te środki mogą płynąć z różnych źródeł – z urzędów dzielnic, spółek miejskich. Każda z tych organizacji promuje ruchy LGBT – powiedział w poniedziałek na konferencji prasowej przed warszawskim ratuszem Sebastian Kaleta. Poseł PiS przedstawił wyniki raportu dotyczącego finansowania z publicznych pieniędzy warszawskiego samorządu organizacji promujących LGBT. Jako pierwszy o raporcie informował portal tvp.info.","– Przyglądając się kilku organizacjom, które miasto sowicie finansuje, można odnieść wrażanie, że te pieniądze nie są przeznaczane na te cele, na które powinny być realizowane – ocenił Kaleta.  Przekonywał, że przeanalizował dokumentację dotyczącą finansowania kilku organizacji korzystających ze wsparcia miasta. – Łączna kwota dofinansowań w przypadku tych podmiotów, to kwota 7 mln złotych w latach 2017–2019 – powiedział. – Nie ma pieniędzy na inwestycje, od kilku dni słyszymy o cięciach w komunikacji miejskiej (...), ale jak widać pieniądze dla organizacji promujących ideologię LGBT są – ocenił.  Według wiceministra sprawiedliwości, to prawdopodobnie  wierzchołek góry lodowej. – Z tego powodu, że te środki (dla organizacji) mogły płynąć z różnych źródeł – konkretnych biur, dzielnic; organizacje mogą być również sponsorowane przez spółki miejskie – powiedział.  Kaleta poinformował, że na swoim Twitterze zamieścił raport liczący 127 stron. W jego opinii zebrany materiał pokazuje, jak wielkie pieniądze Warszawa przeznacza na organizacje, które w swojej działalności promują np. ideologię LGBT, a nawet szkolą warszawskich nauczycieli.  – Rafał Trzaskowski w ostatnich tygodniach informował, że warszawscy nauczyciele zostali przeszkoleni w zakresie edukacji seksualnej. Edukację prowadzi m.in. osoba, która w internecie bardzo szeroko rozprawia o tym, jak fajnie te wszystkie dewiacje seksualne z użyciem narkotyków jest uprawiać – oznajmił Kaleta.  W jego ocenie w ratuszu są „bardzo poważne problemy dotyczące finansowania organizacji pozarządowych”. Dlatego - jak poinformował - w ramach kontroli poselskiej złoży w poniedziałek wniosek o udostępnienie do przyszłego poniedziałku dokumentacji dotyczącej finansowania organizacji pozarządowych, które m.in. prowadzą szkolenia nauczycieli w warszawskich szkołach.  W raporcie Kalety, o którym jako pierwszy informował portal tvp.info, opisano działalność niektórych organizacji pozarządowych korzystających z dotacji warszawskiego samorządu.  Z informacji zawartych w materiale wynika, że ratusz w ciągu ostatnich lat wydał na nie co najmniej kilka milionów złotych, a one same bezpośrednio i pośrednio – firmowane często logo Warszawy – podają, jak zażywać narkotyki, promują dewiacje seksualne, a nawet walczą o legalizację prostytucji.",,
Ekowięzień posprząta park,"Więźniowie będą sprzątać m.in. parki narodowe i porządkować wały przeciwpowodziowe oraz tereny zalewowe. Jak ustalił portal tvp.info, działania proekologiczne oraz edukacja to nowe priorytety polskiego więziennictwa.",,,
Radziszewska wykluczona z konkursu KE,"Komisja Europejska zdecydowała, że pełnomocnik polskiego rządu ds. równego traktowania Elżbieta Radziszewska nie będzie członkiem jury tegorocznej edycji konkursu KE na artykuł o walce z dyskryminacją.","– Pani Radziszewska nie będzie członkiem jury. Już raz była w jury w ubiegłym roku i w tym roku chcemy zmienić skład, by umożliwić udział nowym osobom – potwierdził Matthew Newman, rzecznik unijnej komisarz ds. praw podstawowych Viviane Reding. Przeciwko udziałowi Radziszewskiej w jury konkursu KE już w sierpniu zaprotestowały polskie organizacje działające na rzecz równości. Newman zapewnił jednak, że decyzja KE „nie ma z tym związku”. Rzecznik odmówił też komentarza na temat protestów środowisk gejowskich i lewicowych domagających się od premiera Donalda Tuska dymisji Radziszewskiej. – Nie mamy nic do skomentowania w tej sprawie – powiedział.Minister Radziszewska była członkiem jury konkursu w ubiegłym roku i wówczas – jak informowano w sierpniu w KE – nikt nie zgłaszał protestów. Chodzi o konkurs „Na rzecz różnorodności. przeciw dyskryminacji” ogłaszany od 2003 roku. Nagrodę przyznaje jury złożone z przedstawicieli mediów oraz ekspertów zajmujących się zagadnieniami przeciwdziałania dyskryminacji.Radziszewska wyraziła ubolewanie z powodu wykluczenia z jury. Podkreśliła jednak, że ma nadzieję, iż konkurs się odbędzie, ponieważ – jak zaznaczyła – „trzeba nagradzać dziennikarzy, którzy podejmują ten trudny, ale ważny temat, jakim jest dyskryminacja”. Powiedziała, że KE nie konsultowała z nią swojej decyzji i wyraziła przypuszczenie, że wynikać ona mogła z „jednostronnej informacji”. – Komisja nie prosiła mnie o żadne wyjaśnienia, ale liczę, że mnie wysłucha. Zamierzam wystosować list do komisarz Reding i mam nadzieję, że uzna moją argumentację –powiedziała Radziszewska.W liście do KE stowarzyszenie Pracownia Różnorodności wyraziło w sierpniu opinię, że „pani Radziszewska w żaden sposób nie zasługuje na taki honor”. „Ani ze względu na jej pracę na rzecz walki z dyskryminacją, ani ze względu na kompetencje” – napisano w liście.  „(...) Nie tylko nie podejmowała działań na rzecz walki z dyskryminacją, ale sama prezentowała postawy dyskryminujące, zwłaszcza w odniesieniu do osób LGBTQ”. Kto kogo dyskryminuje?W poniedziałek kilku eurodeputowanych z grupy zajmującej się prawami osób LGBT (lesbijki, geje, osoby biseksualne i transseksualne) wystosowało pytanie w sprawie Radziszewskiej, podważając jej zaangażowanie w promocję niedyskryminacji homoseksualistów. W liście do KE europosłowie przytoczyli niedawne wypowiedzi minister Radziszewskiej, m.in. z debaty telewizyjnej z Krzysztofem Śmiszkiem z Polskiego Towarzystwa Prawa Antydyskryminacyjnego, które wzbudziły protesty środowisk LGBT w Polsce, żądających dymisji Radziszewskiej. W wywiadzie dla tygodnika „Gość Niedzielny”, minister, zapytana, czy szkoła katolicka może zostać pozwana do sądu za to, że odmówiła zatrudnienia „zdeklarowanej lesbijki”, powiedziała: „Oczywiście nie! I właśnie nowa ustawa precyzuje takie sytuacje (wcześniej nie było to uregulowane)”.– Szkoły katolickie czy wyznaniowe mogą się kierować własnymiwartościami i zasadami i mają prawo odmówić pracy takiej osobie – mówiła Radziszewska. Później powołała się przy tym na unijną dyrektywę w tej sprawie.O sprawie jako pierwszy informował portal tvp.info w tekście pt. Awantura po wypowiedzi minister o lesbijkach.",,
Okręgi przemysłowe receptą na bezrobocie,"Budowa w Polsce trzech okręgów przemysłowych, wykorzystanie środków z Funduszu Pracy, budowanie mieszkań na wynajem, rozwój szkolnictwa zawodowego – to tylko niektóre z pomysłów SLD na walkę z
bezrobociem.","O swojej strategii mówił w niedzielę w Łodzi lider Sojuszu Leszek Miller naspotkaniu z lokalnymi działaczami. Jak podkreślił, aby skutecznie walczyć z bezrobociem, Polska musi wrócić na ścieżkę szybkiego rozwoju. W kryzysie trzeba się koncentrować na ożywieniu gospodarki i dążyć w ciągu czterech najbliższych lat do jej wzrostu do poziomu co najmniej 5 proc. PKB. Tymczasem – jak mówił – przyszłoroczny budżet jest budżetem stagnacyjnym, bo planuje się tylko 2 proc. wzrostu PKB.  Przypomniał, że kiedy przed laty został premierem to wzrost był na poziomie 0,2 proc., było też olbrzymie bezrobocie i tzw. dziura Bauca. Jak mówił, jego rząd wprowadził program, dzięki któremu w pierwszym roku wzrost wyniósł 1 proc. PKB, w drugim – 3 proc. PKB, a w trzecim – 5 proc. PKB. Przekonywał, że SLD ma pomysł jak ożywić gospodarkę. –  Po pierwsze wzrost gospodarczy dla pracy, która nie powinna być przywilejem. A jest, zwłaszcza dla młodych  – mówił. Zwrócił uwagę, że obecnie w Polsce jest ponad 2 mln bezrobotnych. Jak powiedział, kolejnym pomysłem na walkę z bezrobociem jest utworzenietrzech okręgów przemysłowych – Centralnego, Południowego i Północnego, które miałyby charakter podobny do Specjalnych Stref Ekonomicznych. Państwo powinno w nich występować jako aktywny inwestor - uważa Miller. Według SLD realizacja tych projektów w ciągu pięciu lat pozwoli stworzyćponad pół miliona miejsc pracy. Politycy Sojuszu uważają również, że do walki z bezrobociem należy wykorzystać pieniądze m.in. z Funduszu Pracy. Jak mówił Miller w samym funduszu zamrożonych jest ponad 7 mld zł. –  Minister finansów blokuje te pieniądze, aby mieć lepszy wskaźnik deficytu i długu publicznego. Przez to uniemożliwia rozwój np. staży absolwenckich  – mówił lider SLD. Kolejnym pomysłem jest wprowadzenie „form motywacyjnych dla pracodawców,którzy będą zatrudniali absolwentów”. Miller przypomniał również, że w ub. tygodniu Sojusz złożył w Sejmie projekt zmian w ustawie o PIT, który przewiduje przywrócenie trzeciej, 40-procentowej stawki podatkowej dla najlepiej zarabiających. Zwrócił uwagę, że najwyższą stawkę w ówczesnej trzystopniowej skalipodatkowej zlikwidował rząd Kazimierza Marcinkiewicza. Rząd Donalda Tuska zkolei, żeby zrekompensować ubytki budżetowe podniósł o 1 punkt procentowystawkę podatku VAT. Ale jak mówił, likwidacja 40-procentowej stawki dotyczyła tylko najbogatszych, natomiast podwyżka VAT dotyczy wszystkich, także tych najuboższych. A tego Sojusz nie może tolerować. SLD ma też pomysł, aby przywrócić dużą ulgę budowlaną i budować mieszkaniapod wynajem. –  Jeśli płatnicy trzeciej stawki podatkowej chcielibyzainwestować swoje środki w budownictwo mieszkaniowe przeznaczone na wynajem, wówczas mogliby korzystać z istotnej ulgi. To pozwoli ożywić sytuację na rynku mieszkaniowym. SLD proponuje m.in. dofinansowanie do miejsca pracy oraz szkolenia, ale pod konkretne zapotrzebowanie na rynku pracy.  Jednym ze źródeł finansowania byłoby np. wprowadzeniepodatku od transakcji finansowych, w tym transakcji walutowych. Mogłoby toprzynieść państwu - w zależności od wielkości podatku od 24 do 59 mld złrocznie. Kolejnym źródłem finansowania są pieniądze z Unii Europejskiej  – mówił lider Sojuszu. Miller o przyszłości rządowej koalicji  Po prezentacji, na spotkaniu z dziennikarzami szef SLD pytany był m.in. oprzyszłość koalicji PO i PSL. Jego zdaniem nie będzie przedterminowychwyborów, bo zarówno PO, jak i PSL mają wiele wspólnych interesów, np.związanych z obecnością ich przyjaciół na tysiącach stanowisk. –  W tej koalicji może iskrzyć, ale nie zostanie zerwana. Pan Pawlak i całe PSL będzie stosować swoją ulubioną pozycję – bycia jednocześnie w opozycji i bycia w rządzie  – powiedział. Miller odniósł się również do ostatniego sondażu, w którym PiS ma 40 proc.poparcie i wyprzedza PO o kilka punktów. –  Polacy czują, że jest to inwazja słów, ale nie ofensywa czynów. Słowa nie zmieniają rzeczywistości, mogąjedynie przynieść ulgę, wlać trochę nadziei, ale potem weryfikowane są zpraktyką  – dodał.",,
Rząd Morawieckiego z wotum zaufania,"We wtorek tuż przed północą Sejm udzielił wotum zaufania rządowi Mateusza Morawieckiego. Za udzieleniem wotum zaufania zagłosowało 243 posłów, przeciw było 192, nikt nie wstrzymał się od głosu. Większość ustawowa wynosiła 231.","Za udzieleniem wotum zaufania głosowało 235 posłów PiS (nie wzięła udziału w głosowaniu posłanka Teresa Hałas i Jerzy Wilk), posłowie koła Wolni i Solidarni oraz 2 posłów niezrzeszonych: Jan Klawitter i Piotr Liroy-Marzec. Przeciw opowiedziało się 127 posłów PO, 25 posłów Kukiz'15, 22 z Nowoczesnej, 13 z PSL, 4 posłów koła UED i poseł niezrzeszony Robert Winnicki.Posłowie wręczyli następnie biało-czerwone róże premierowi Mateuszowi Morawieckiemu, który podarował je byłej premier Beacie Szydło. Morawieckiemu pogratulował m.in. prezes PiS Jarosław Kaczyński. „Wotum zaufania dla rządu, start kontynuacji programu, który od dwóch lat realizujemy z woli Polaków i dla Polaków. Konsekwentnie doprowadzimy go do końca” – napisała na Twitterze wicepremier Szydło. Kula u nogiSzef rządu był również pytany m.in. o wymiar sprawiedliwości. – Sądy były i są wielkim hamulcem, kulą u nogi również procesów gospodarczych i życia gospodarczego – przekonywał.Premier odniósł się m.in. do kwestii etatów w sądownictwie i zdolności sądów do szybszego rozstrzygania spraw. – Wszyscy się zgodziliśmy tutaj, że to jest bolączka polskich sądów i jak rozumiem wiele nas tutaj różni w ocenie różnych ustaw, ale co do tego prawie wszyscy są tutaj zgodni – zaznaczył Morawiecki.Jak dodał w przyszłym roku minister sprawiedliwości zagwarantował dodatkowe m.in. 2 tys. etatów w sądach, 150 etatów urzędników w wydziałach Krajowe Rejestru Sądowego, 1710 etatów w wydziałach wieczysto-księgowych. – Zdecydowanie staramy się wzmocnić etatowo sądy, ponieważ minister sprawiedliwości Zbigniew Ziobro przekonał rząd, że kiedyś dokonamy oszczędności za parę lat, ale na początku trzeba rozładować te wielkie kolejki i tę przewlekłość w sądach, która jest bolączką – zapowiedział szef rządu.",,
"„Jeśli PO będzie przy władzy, to dla opozycji nie będzie miejsca w mediach publicznych”","Jeśli PO będzie przy władzy, to dla opozycji nie będzie miejsca w mediach publicznych, a propozycja zmian strukturalnych to czystki personalne – tak przewodniczący Rady Mediów Narodowych Krzysztof Czabański odniósł się do propozycji zmian w mediach publicznych autorstwa PO.","W opublikowanym w sobotę w „Gazecie Wyborczej” wywiadzie posłanka PO Iwona Śledzińska-Katarasińska przedstawiła pomysły jej partii na zmiany w mediach publicznych. Zgodnie z propozycjami PO zmiany dotyczyłyby likwidacji Rady Mediów Narodowych oraz spółek medialnych w obecnym kształcie, przy jednoczesnym powołaniu nowych. Ponadto PO proponuje wyłanianie kandydatów do KRRiT spośród tych, którzy zostaną wskazani przez uczelnie. Przy KRRiT miałaby powstać Rada Interesu Publicznego, udzielająca zarządom spółek medialnych absolutorium, a sam KRRiT wybierałby także członków Funduszu Misji Publicznej, z którego pochodziłyby środki na funkcjonowanie mediów w wysokości 0,5 proc. PKB (ok 2 mld zł). Ponadto dziennikarze mediów publicznych mieliby podpisywać Kodeks etyki dziennikarskiej. Śledzińska-Katarasińska podkreśliła w wywiadzie, że propozycje wymagałyby zmian ustawowych.Odnosząc się do kwestii likwidacji Rady Mediów Narodowych Czabański ocenił, że PO jest zainteresowana likwidacją ciała, w którym swoje miejsce ma też opozycja.– PO jest zainteresowana likwidacją ciała, w którym po raz pierwszy opozycja ma ustawowo zagwarantowane miejsce. Paradoks? Nie! PO nie przewiduje bowiem miejsca dla opozycji w żadnym ciele, które by współzarządzało mediami publicznymi, bo KRRiT jest obsadzana w całości przez obóz władzy. Myślenie PO jest takie, że jeśli oni będą przy władzy, to dla opozycji w mediach w ogóle nie będzie miejsca, co z resztą nie jest żadną niespodzianką, bo tak było za ich poprzednich rządów – powiedział szef RMN. Czabański skrytykował również pomysł zlikwidowania dotychczasowych spółek medialnych i powołanie w to miejsce nowych.– Postulat likwidacji obecnie działających spółek medialnych jest bardzo groźny, bo w tej chwili w przypadku mediów elektronicznych mamy regionalne rozgłośnie Polskiego Radia, które są samodzielnymi spółkami oraz oddziały terenowe TVP, które są częścią całego organizmu Telewizji Publicznej i są one mocno osadzone w swoich regionach, pełniąc m.in. funkcje kulturotwórcze – stwierdził.– PO chce zlikwidować spółki i oddziały regionalne mediów polskich i de facto zostawić puste pole dla mediów zagranicznych, m.in. prasy regionalnej, która jest w całości w niemieckich rękach – zaznaczył Czabański.Odnosząc się do kwestii finansowania mediów z budżetu państwa przewodniczący RMN ocenił, że nie jest to złe rozwiązanie.– Samo finansowanie z budżetu państwa nie jest złym rozwiązaniem, ale kwota musi być wyższa. Na media publiczne w tej chwili potrzeba około 3–3,5 mld zł rocznie, żeby mogły one zacząć planować swoje finanse na dłuższy czas, odbudowywać zaplecze techniczne, które było zaniedbane ze względu na braki wpływów z abonamentu – mówił Czabański.– W zeszłym roku politycy PO i PSL proponowali finansowanie na poziomie 700 mln zł rocznie i to mniej więcej pokazywało ich intencje – żeby dać cokolwiek, żeby media formalnie istniały, ale żeby jednocześnie powoli zanikały i wegetowały – dodał.Według szefa RMN kluczowe jest także zapisanie finansowania mediów publicznych jako część PKB. – Musiałyby być to pieniądze zapisane jako ułamek PKB w budżecie, żeby rząd nie mógł tych pieniędzy dowolnie zmieniać, a należy podejrzewać, że taki byłby plan PO, bo tak przecież działo się za rządów Donalda Tuska, który wezwał do niepłacenia abonamentu RTV – ocenił Czabański.– Pojawia się też np. postulat, żeby media publiczne wycofały się z rynku reklam – może nie w 100 proc., bo PO formułuje to ostrożnie, ale de facto zmierza to do tego, żeby media publiczne całkowicie wycofały się z rynku reklam, co oznacza przejęcie tego rynku przez media komercyjne, które rzecz jasna taki ruch będą popierały z całą swoją energią. To oddanie „tortu reklamowego” za darmo, co zresztą przy okazji oznacza, że operacja niszczenia mediów publicznych pod ewentualnymi rządami PO będzie się cieszyła aplauzem mediów komercyjnych – podkreślił.Zdaniem przewodniczącego RMN pomysł PO na zmianę struktury mediów publicznych oznacza czystki personalne.– Zmiana struktury mediów publicznych oznacza de facto czystki personalne, bo to jest postawienie w stan likwidacji dotychczasowych instytucji medialnych i zakładanie nowych. Oznacza to, że wszyscy dotychczasowi pracownicy przestają być pracownikami, a przyjmujemy nowych, po własnym uważaniu, a na dodatek, co jest kolejnym pomysłem PO, każemy im podpisywać „lojalki” w postaci tzw. kodeksu pracowników mediów publicznych. Wywiązywanie się z zapisów takiego „kodeksu” byłoby kontrolowane i oceniane przez – jak to nazwano – Radę Interesu Publicznego. No, po prostu czysty Orwell! – powiedział szef RMN.– Powstaje pytanie, skąd się biorą takie pomysły? Przede wszystkim stąd, że zmienił się układ sił na rynku medialnym po roku 2015. Przez te parę lat po zmianie władzy w Polsce przebił się do mediów głos grup obywateli wcześniej systemowo wykluczonych, a po drugie - media publiczne zaczęły patrzeć na różne sprawy pod kątem polskiej racji stanu. Przed 2015 r. jeśli ludzie protestowali przeciwko działaniom Brukseli, to media, w tym media publiczne, oburzały się na protestujących, że Bruksela będzie miała nam za złe takie protesty. Tymczasem w mediach francuskich, włoskich czy nawet niemieckich (jak miało to miejsce w przypadku stoczni), gdy ludzie protestowali, to media ujmowały się za własnymi obywatelami i ich interesami, a nie za Brukselą. Natomiast polskie media komercyjne i media publiczne do 2015 r. nie stawały w obronie interesu Polaków, dla tych mediów obce interesy były na pierwszym planie – dodał Czabański. ",,
Zmarł ks. mjr Krzysztof Straub.  Odprawiał nabożeństwa na terenie Auschwitz-Birkenau,"Zmarł ks. Krzysztof Straub, wieloletni proboszcz parafii św. Józefa w Oświęcimiu, dziekan dekanatu oświęcimskiego. Kapłan przez wiele lat przewodniczył uroczystościom religijnym na terenie byłego niemieckiego obozu Auschwitz-Birkenau. Miał 70 lat.","Ks. Krzysztof Straub urodził się 2 sierpnia 1949 r. w Mikuszowicach Krakowskich. Obecnie jest to dzielnica Bielska-Białej. Święcenia kapłańskie przyjął w 1975 r. z rąk kard. Karola Wojtyły. Był wikariuszem w parafii Wniebowzięcia Najświętszej Maryi Panny w Oświęcimiu, a od 1983 r. proboszczem parafii św. Józefa na Zasolu i dziekanem dekanatu oświęcimskiego.  „Zadanie, jakie otrzymał od ówczesnego metropolity krakowskiego kard. Franciszka Macharskiego, polegało na utworzeniu parafii wśród blokowiska. Kościół św. Józefa Robotnika, który wybudował, nazwano »Świątynią Pokoju«” – napisano w komunikacie o śmierci kapłana wydanym przez służby prasowe diecezji bielsko-żywieckiej. Świątynię „konsekrował 5 października 1997 r. ówczesny przewodniczący episkopatu Włoch i wikariusz Ojca Świętego na diecezję rzymską kard. Camillo Ruini. Świątynia stanowi pomnik poświęcony pamięci 40 tys. Włochów, w większości pochodzenia żydowskiego, ofiar deportacji do niemieckich obozów zagłady podczas II wojny” - podała diecezja. W 2010 r. papież Benedykt XVI nadał ks. Straubowi tytuł honorowego kapelana Ojca Świętego.",,
USA zapowiedziały utworzenie globalnej organizacji ds. wolności religijnej,"Stany Zjednoczone utworzą wkrótce nową organizację międzynarodową, której zadaniem będzie propagowanie wolności religijnej – zapowiedział amerykański sekretarz stanu Mike Pompeo na zakończenie Międzynarodowej Konferencji nt. Wolności Religijnej. Obradowała ona w Waszyngtonie w dniach 16-18 lipca, z udziałem ponad tysiąca przedstawicieli rządów, organizacji międzynarodowych, przywódców religijnych i działaczy społecznych z całego świata, w tym z Polski.","W ostatnim dniu spotkania przedstawiono konkretne działania, jakie – zdaniem organizatorów – powinny podjąć rządy poszczególnych państw, chcąc przeciwdziałać prześladowaniom na tle religijnym. Gośćmi tej części obrad były m.in. osoby, które przeżyły prześladowania religijne. Przyjechały, żeby podzielić  się z uczestnikami swymi doświadczeniami.Na zakończenie konferencji Mike Pompeo ogłosił, że powstanie organizacja czuwająca nad przestrzeganiem wolności wyznania. Jednocześnie sekretarz stanu zachęcił, aby „wszystkie podobnie myślące państwa” uznały tę wolność za priorytet swych działań.Pompeo oznajmił ponadto, że Albania, Kolumbia, Maroko i Watykan zaplanowały przeprowadzenie podobnych spotkań jak to w Waszyngtonie. Wcześniej, po pierwszej takiej konferencji w USA w ub. roku podobne spotkania odbyły się w Wielkiej Brytanii, na Tajwanie i w Zjednoczonych Emiratach Arabskich. W swym przemówieniu sekretarz stanu ostro skrytykował głównych obecnych przeciwników Stanów Zjednoczonych – Iran i Chiny, za łamanie przez nie praw człowieka. Uwięzienie przez Pekin ponad miliona Ujgurów i członków innych narodów turkojęzycznych, zamieszkujących Chiny, w większości muzułmanów, Pompeo nazwał „prawdziwą plamą naszego stulecia”. Obecni w stolicy USA działacze ujgurscy przekonywali, że Chiny zamierzają indoktrynować pokojowych muzułmanów, zmuszając ich do jedzenia wieprzowiny i do innych działań sprzecznych z islamem. Władze w Pekinie najpierw zaprzeczyły istnieniu obozów, w których przetrzymywani są Ujgurzy, później jednak określiły je jako „ośrodki ćwiczenia powołań” i „próbę wykorzenienia ekstremizmu”.",,
Premier: Chrońmy dzieci przed pornografią jak przed narkotykami i alkoholem,"Na podmioty udostępniające materiały pornograficzne w internecie muszą zostać nałożone wymogi dotyczące weryfikacji wieku użytkownika portalu – powiedział premier Mateusz Morawiecki. Na konferencji prasowej po inauguracyjnym spotkaniu z Radą ds. Rodziny szef rządu zaznaczył, że ma nadzieję, iż projekt ustawy związanej z ograniczeniem dzieciom i młodzieży dostępu do pornografii będzie projektem ponadpolitycznym.","Premier podkreślił, że chce, aby temat walki z dostępem dzieci i młodzieży do pornografii został podjęty „w najbliższym czasie w procesie legislacyjnym”.  – Dzisiejsza dyskusja na Radzie Rodziny pokazuje, jak ten temat jest palący i ważny, jak szerokie rzesze naszych dzieci obejmuje – to jest kilkadziesiąt proc. – które mają dostęp do pornografii na różnym etapie swojego dziecięcego życia – powiedział premier Morawiecki. Problem sygnalizowany przez organizacje pozarządoweJak stwierdził Morawiecki, „musimy nałożyć surowe wymogi na firmy i przedsiębiorstwa udostępniające materiały pornograficzne”.  – Dziękuję bardzo za naszą wspólną pracę, za to, że zaczynamy od bardzo ważnego tematu, takiego, który ma ogromny wpływ na życie społeczne, na życie dzieci, na życie młodzieży i życie rodzin. Chcemy się dziś zająć tematem, który wiele organizacji pozarządowych sygnalizowało – powiedział premier do członków Rady.  Jak mówił szef rządu, już coraz częściej 12-, 13-, 14-letnie dzieci stykają się z pornografią. Powołał się na wyniki badań, z których wynika, że w wieku od 13 do 16 lat około 60 proc. chłopców i ponad 20 proc. dziewczynek miało kontakt z pornografią.  – To jest działanie, które na pewno zaburza czynności emocjonalne, zaburza postrzeganie seksualności, prowadzi do bardzo poważnych ubytków emocjonalnych i do zagrożeń w przyszłości, do zagrożeń zdrowia psychicznego dzisiejszych młodych ludzi, później dorosłych – wskazał Morawiecki. „Temat, choć niełatwy, powinien zostać rozwiązany” – Tak jak chronimy dzieci i młodzież przed alkoholem, tak jak zabraniamy narkotyków, tak też powinniśmy weryfikować dostęp do treści, do materiałów pornograficznych, z całą surowością – podkreślił szef rządu.  W Radzie Rodziny zasiada 14 ekspertów polityki rodzinnej – profesorów, przedstawicieli organizacji pozarządowych. Ma ona wspierać, inicjować, promować działania na rzecz tradycyjnej rodziny, wypracowywać rozwiązania, które poprawiać będą sytuację demograficzną w Polsce.  Premier zaznaczył, że dostęp do pornografii w internecie jest tematem „niełatwym do praktycznego zaadresowania”. To nie znaczy jednak – przekonywał – że problem ten nie powinien zostać rozwiązany.    Coraz łatwiejszy dostęp do pornografiiJego zdaniem dzieci i młodzież są coraz częściej zagrożone z powodu zmian w dostępie do informacji. Dlatego – wskazał – musimy wprowadzić mechanizmy, które „w skuteczny sposób będą blokowały dostęp do treści pornograficznych dla dzieci i młodzieży i będą weryfikowały osoby, które korzystają z różnych materiałów pornograficznych”.  Resort rodziny zaangażowany w prace nad projektemJestem przekonana, że wypracujemy dobry projekt, który będzie zabezpieczał dobro i bezpieczeństwo naszych dzieci – mówiła z kolei obecna na konferencji minister rodziny, pracy i polityki społecznej Marlena Maląg.  – Nasze ministerstwo jest gotowe pracować nad projektem ustawy, który został przez stowarzyszenie Twoja Sprawa przedstawiony (...), jesteśmy gotowi, bo to robimy tak naprawdę dla naszych dzieci – zadeklarowała minister.",,
Think tank: Spotkania Duda-Trump i Putin-Orbán w tym samym dniu – symboliczne,"„To symboliczne, że Donald Trump spotkał się z Andrzejem Dudą w tym samym dniu, kiedy premier Orbán wyraził zadowolenie z faktu posiadania w Rosji »potrzebnego i wiarygodnego partnera«” – czytamy w analizie węgierskiego think tanku Political Capital zamieszczonej w nowopowstałym anglojęzycznym portal Grupy V4 - Remix.","Zdaniem ośrodka, który podkreśla, że „inicjatorem tego spotkania był Orban i było ono niewątpliwie ważniejsze dla niego niż dla Putina”, ukazuje to ogromne różnice w podejściu do polityki zagranicznej Polski i Węgier.W analizie opublikowanej na stronie www.rmx.news stwierdzono, że Orbán mógł dzięki temu pokazać, że cieszy się poparciem dyplomatycznym ze Wschodu w sytuacji pogarszających się stosunków z Zachodem. Think tank wspomina w tym miejscu o przyjęciu przez Parlament Europejski rezolucji dotyczącej wszczęcia wobec Węgier procedury z art. 7 traktatu UE.Jednak również Władimir Putin, zwraca uwagę Political Capital, dzięki spotkaniu w Moskwie mógł pokazać, że nadal jest popierany przez państwo członkowskie UE i NATO, chociaż pojawia się coraz więcej nieoficjalnych i oficjalnych szczegółów dotyczących przypuszczalnego udziału rosyjskich sprawców w zamachu na Siergieja Skripala.Kreml zdaniem analityków think tanku ma nadzieję, że „wreszcie powstanie masa krytyczna przeciwko sankcjom wobec Rosji”, choćby pod przewodnictwem Viktora Orbána, który „podczas spotkania prezentował siebie jako mediatora pomiędzy Wschodem i Zachodem, gdy w rzeczywistości rząd węgierski jest częścią już istniejącego prorosyjskiego, eurosceptycznego bloku politycznego”. Think tank zwraca tez uwagę na „napięciach za zamkniętymi drzwiami wokół rozbudowy elektrowni atomowej w Paksu”. Rozbudową tej zbudowanej w 1982 r. przez Sowietów siłowni ma się zająć Rosatom.Tymczasem minister bez teki odpowiedzialny za rozbudowę elektrowni, Janos Sueli, który towarzyszył Orbanowi w Moskwie, wcześniej twierdził, że zanim nowe bloki ruszą, trzeba jeszcze uzyskać około 6 tys. pozwoleń.Podczas spotkania z Putinem Orbán obarczył winą za opóźnienia w harmonogramie realizacji inwestycji unijną biurokrację.Political Capital ocenia przy tym, że więzy dwustronne dotyczą nie tylko spraw pragmatycznych. Mimo negatywnych doświadczeń historycznych z Rosją „prorosyjska polityka i retoryka partii rządzącej w ostatnich 8 latach przeobraziła zasadniczo antyrosyjski elektorat Fideszu w grupę optującą raczej za »bliższymi relacjami« z Moskwą niż z Waszyngtonem”.",,
Baskowie otrzymają korespondencję urzędową w swoim języku,"Autonomiczny rząd Kraju Basków, kierowany przez Inigo Urkullu, zatwierdził dekret umożliwiający gminom tego regionu stosowanie w korespondencji z mieszkańcami wyłącznie języka baskijskiego.","Dotychczasowy obowiązek pisania w języku hiszpańskim, który mógł być uzupełniony treścią po baskijsku, został zniesiony w gminach zamieszkanych w większości przez Basków.Rzecznik rządu Baskijskiej Partii Nacjonalistycznej (PNV) Josu Erkoreka poinformował, że na mocy nowych przepisów komunikacja między urzędami gminnymi a obywatelami będzie mogła być prowadzona albo po baskijsku i hiszpańsku, albo tylko w jednym z tych języków. Decyzję w tej sprawie ma podjąć każda z gmin.Promujący język baskijski dekret nakazuje też, by działające w Kraju Basków podmioty stworzyły baskijskie wersje językowe swoich stron internetowych.Ponadto dekret daje władzom gmin prawo wyboru jednego języka, baskijskiego lub hiszpańskiego, który będzie obowiązujący w pracy urzędu. Dotychczas pracownicy urzędów gminnych mogli mówić w obu językach. Ta nowa zasada będzie stosowana również wobec pracowników spółek wykonujących zlecenia na rzecz samorządów w Kraju Basków.",,
Gaz łzawiący i armatki wodne na ulicach Bejrutu. Policja użyła pałek,"W stolicy Libanu, Bejrucie, doszło w niedzielę późnym wieczorem do kolejnych starć antyrządowych demonstrantów z policją. Tak jak dzień wcześniej, w zamieszkach rannych zostało kilkadziesiąt osób.","Demonstranci starli się z policją w centrum miasta, w pobliżu parlamentu. Siły bezpieczeństwa użyły przeciwko nim gazu łzawiącego, pałek i armatek wodnych.Antyrządowe protesty trwały w niedzielę również w innych miastach Libanu, gdzie demonstranci m.in. podpalali lokalne biura partii politycznych, w tym byłego premiera Saada Haririego i prezydenta Michela Aouna. Demonstranci są przeciwni powrotowi na stanowisko premiera  Saada Haririego, który ustąpił 29 października pod wpływem masowych manifestacji ulicznych i oskarżeń całej politycznej elity Libanu o korupcję i doprowadzenie do najgorszej od dziesięcioleci sytuacji gospodarczej kraju. Od tego czasu trwają negocjacje między głównymi partiami na temat sformowania nowego gabinetu. Na poniedziałek prezydent Michel Aoun zapowiedział konsultacje z parlamentem w sprawie powołania nowego premiera i rządu. Według protestujących mimo wcześniejszych obietnic powołania rządu pozapartyjnych ekspertów, prezydent może ponownie powierzyć misję sformowania rządu Haririemu. Demonstranci domagają się utworzenia rządu niezwiązanego z partiami zaliczanymi do politycznego establishmentu. Agencja Reutera zauważa, że Liban potrzebuje pilnie nowego rządu, który wyprowadziłby kraj z obecnego impasu politycznego i kryzysu gospodarczego. Zagraniczni kredytodawcy deklarują, że są gotowi pomóc krajowi, ale tylko wówczas, gdy będzie on miał stabilny rząd zdolny do przeprowadzenia koniecznych reform.",,
Prawnik: Używanie togi w sytuacjach niezwiązanych z postępowaniem sądowym – niedopuszczalne,"„Z uwagi na fakt, że toga stanowi strój urzędowy używany na rozprawie, wydaje się niedopuszczalne używanie jej w czasie np. udzielanego wywiadu telewizyjnego czy też w innych sytuacjach niestanowiących wykonywania czynności służbowych związanych z uczestniczeniem w postępowaniu sądowym” – pisał dr Michał Mistygacz z Instytutu Nauk Politycznych Uniwersytetu Warszawskiego w czasopiśmie „Prokuratura i Prawo”. Autor artykułu jest we władzach Stowarzyszenia Prokuratorów „Lex super omnia”, oficjalnego współorganizatora sobotniego „Marszu Tysiąca Tóg”.","Słowa padły w artykule Mistygacza „Usytuowanie i strój urzędowy prokuratora w postępowaniu sądowym”, który ukazał się w 10. numerze czasopisma naukowego „Prokuratura i Prawo” w 2014 r. Autor tekstu powoływał się na zapisy art. 84 § 1 ustawy z dnia 27 lipca 2001 r. – Prawo o ustroju sądów powszechnych. Mówi on, że strój urzędowy sędziego, czyli toga, jest przez niego używany „na rozprawie i posiedzeniu z udziałem stron, odbywającym się w budynku sądu”. Jak pisze autor artykułu, z ustawy wynikają określone konsekwencje. „Z uwagi na fakt, że toga stanowi strój urzędowy używany na rozprawie, wydaje się niedopuszczalne używanie jej w czasie np. udzielanego wywiadu telewizyjnego czy też w innych sytuacjach niestanowiących wykonywania czynności służbowych związanych z uczestniczeniem w postępowaniu sądowym” – twierdzi Mistygacz. Autor artykułu jest pracownikiem INP UW. Jak podawał portal rp.pl, wcześniej pracował również w Prokuraturze Rejonowej Warszawa – Śródmieście. Mistygacz był tam zastępcą prokuratora rejonowego. Na stanowisko został powołany w maju 2014 r. Co ciekawe, od 2017 r. Mistygacz jest we władzach Stowarzyszenia Prokuratorów „Lex super omnia” – tak wynika z treści na jego stronie. Stowarzyszenie było oficjalnym współorganizatorem wczorajszego „Marszu Tysiąca Tóg”. Również w 2017 r. Mistygacz był jednym z prelegentów na konferencji „Wymiar sprawiedliwości. Ewolucja czy rewolucja?”, zorganizowanej przez THEMIS Stowarzyszenie Sędziów, Rzecznik Praw Obywatelskich, Koło Naukowe Prawa Konstytucyjnego „Legislator” WPiA UW oraz Inicjatywa „Wolne Sądy”. Honorowy patronat nad inicjatywą miała prof. Małgorzaty Gersdorf. „Przypomnieć należy utrwalony w orzecznictwie dyscyplinarnym pogląd, że z przynależności do korporacji adwokackiej wynika dla każdego adwokata obowiązek przestrzegania zasad etyki i godności zawodu, oraz zwyczajów utrwalonych w tradycji i zwyczajach i to tak w działalności zawodowej i publicznej, jak i w życiu prywatnym. Nie zasługuje na przyjęcie pogląd, że adwokat może odrzucić powyższe zasady w którymkolwiek z aspektów swojej aktywności. Niezależnie od stanu emocji i przekonania o własnych racjach, adwokat jest zobowiązany we wszystkich swoich wystąpieniach zachować oględność, takt i umiar (orzeczenie WSD z dnia 5 kwietnia 1990 r., WSD 4/90). Przynależność do zawodu zaufania publicznego nakłada na adwokata obowiązki i ograniczenia idące znacznie dalej niż w wypadku grup grup społecznych czy zawodowych nie mających takiego charakteru. O ile w wypadku osób nie wykonujących zawodu zaufania publicznego, zachowania nieetyczne, niegodne, naganne, o ile nie stanowią naruszenia prawa, nie podlegają sankcjonowaniu innemu niż środowiskowe bądź rodzinne, o tyle zachowania takie w wypadku osób wykonujących zawód zaufania publicznego mogą podlegać ocenie i sankcjonowaniu w ramach przewidzianej ustawowo odpowiedzialności dyscyplinarnej. Nie sprzeciwia się to konstytucyjnym zasadom demokratycznego państwa prawnego i legalizmu” – czytamy w orzeczeniu.",,
Były szef CBA: Mam przydomek „obrońcy ubeków”. Szczycę się tym,"– Ja mam już w prawicowych mediach przydomek „obrońcy ubeków”, z czego jestem dumny i czym się szczycę – powiedział kandydat Koalicji Europejskiej do PE i były szef CBA Paweł Wojtunik podczas spotkania wyborczego z osobami objętymi ustawą dezubekizacyjną. Jak dodał, przez „trzy lata” pracował „na wschodzie Europy” i tam Białorusini i Rosjanie nie wierzą, że taką ustawę wprowadzono w Polsce.","W poniedziałek w Częstochowie odbyła się debata z udziałem polityków Koalicji Europejskiej, która dotyczyła wprowadzonej przed dwoma laty w Polsce ustawy dezubekizacyjnej. Organizatorzy – byli emerytowani policjanci i wojskowi – informując o wydarzeniu, określili ją mianem „ustawy represyjnej”. Podczas spotkania – które pokazano na stronie facebookowej Częstochowa info-Video – głos zabrał Paweł Wojtunik, kandydat KE w eurowyborach, były szef Centralnego Biura Antykorupcyjnego i Centralnego Biura Śledczego. – Odsunąć PiS od władzy – mówił polityk. – Nie cierpię ani ja, ani moja rodzina w takim stopniu jak wy – zwracał się do słuchaczy. – Bo jeszcze mam emeryturę, aczkolwiek władza robi wszystko, by poprzez procedurę karną ją odebrać – dodawał. – Jestem podejrzany z art. 231 par. 2 kk, chociaż nigdy nie przyjąłem od nikogo żadnej korzyści ani żadnej korzyści nie wręczyłem. Ale wiem, co to jest wyrzucenie z pracy, wiem, co to jest nękanie rodziny. Moja żona jest tutaj z nami na sali i ona też się czuje represjonowana. Wiem, co to jest przesłuchiwanie dziecka – oznajmiał Wojtunik. Polityk KE zwracając się do publiczności, stwierdził, że jeśli „nie wygramy wyborów, nie pójdziecie do wyborów”, wówczas „będziecie wszyscy jeszcze bardziej represjonowani i prześladowani”. – Z wami zrobiono rzecz najgorszą, jaką można zrobić. Chce się was zagłodzić, co narusza wszelkie normy i zasady współżycia społecznego – mówił. Były szef CBA poinformował, że przez trzy lata pracował „na wschodzie Europy”. – Unia Europejska nie wierzy, że taka ustawa(dezubekizacyjna - dop. red.) mogła być wprowadzona. To jeszcze nie jest nic wyjątkowego. Nie wierzą w to koledzy na Białorusi, nie wierzą w to Rosjanie, nie wierzą koledzy w Mołdawii, Azerbejdżanie i Tadżykistanie – dodał.– To, co wam zrobiono, jest haniebne i jest rzeczą niespotykaną. Z wami zrobiono rzecz gorszą, bo podzielono tę mękę i gehennę na kilka etapów. Wiem o tym, że zabrano wam emerytury, bo chce się was zagłodzić. Zabrano wam godność i nazwano ubekami, katami i oprawcami. Was się nazywa różnymi epitetami po to, by was upokorzyć – stwierdzał. – Ja jako były dyrektor CBŚ mam w gronie represjonowanych wielu przyjaciół, podwładnych i szefów. Zapomina się o tym, że los każdego z was jest ważny, ale w tej grupie są legendy polskiej policji, bez których rzeczywistość w Polsce byłaby inna – oznajmił polityk.",,
Piątkowy przegląd prasy w TVP Info,"Prezydent Trump przyjedzie na dłużej; potrzeba więcej czasu na budowę koalicji; obawy ludowców o start z SLD są uzasadnione; nie ma innej alternatywy niż energia jądrowa; IPN wraca na Rakowiecką – to tylko niektóre z informacji, które red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Medal 100-lecia Odzyskania Niepodległości dla majora Ryszarda Brodowskiego,"Major Ryszard Brodowski, żołnierz AK, prezes Okręgu Małopolskiego Światowego Związku Żołnierzy Armii Krajowej otrzymał w czwartek Medal 100-lecia Odzyskania Niepodległości przyznany przez premiera Mateusza Morawieckiego.","Odznaczenie wręczył wojewoda małopolski Piotr Ćwik. – Ten medal jest okazją, żeby podziękować za wszystkie pana dokonania w bardzo bogatej biografii, za wiele momentów, kiedy dawał pan świadectwo, ale kładł pan też na szali zdrowie i życie, opowiadając się po stronie patriotyzmu i walki o niepodległą ojczyznę – powiedział Piotr Ćwik. Życzył odznaczonemu zdrowa i tego, „abyśmy wspólnie doczekali pomnika AK w Krakowie”. Mjr Ryszard Brodowski mówił, że „po latach różnych sytuacji, nieraz trudnych państwo uznaje nasze zasługi” (żołnierzy AK – PAP). Przypomniał trwające od 2009 r. starania o wzniesienie w Krakowie pomnika AK i uchwały Rady Miasta Krakowa podejmowane w tej sprawie. – Dlaczego chcemy, żeby pomnik stanął pod Wawelem? Bo Wawel, Skałka, Wisła to są symbole najjaśniejszej Rzeczpospolitej i tam jest miejsce na pomnik AK i Polskiego Państwa Podziemnego – podkreślił mjr Brodowski. Dodał, że żołnierze AK robili co mogli, by Polska miała swój wkład w dzieje i liczyła się w świecie. – To są bohaterowie, którzy może nie zostali uhonorowani w świecie tak jak powinni, ale na szczęście przez władze lokalne – tak – dodał. Brodowski podkreślił, że bardzo zdziwiło go postępowanie nowej, wybranej jesienią Rady Miasta Krakowa, która unieważniła uchwały dotyczące lokalizacji pomnika AK podjęte przez poprzedników i zdecydowała, że konieczne są konsultacje społeczne w sprawie formy upamiętnienia żołnierzy AK. – Jak ci starsi wyglądają wobec takich decyzji? Przecież to są ośmieszające ich sprawy – mówił mjr Brodowski. – Świadczy to bardzo źle o ludziach, którzy taką uchwałę podjęli – dodał. Ryszard Brodowski urodził się 3 sierpnia 1925 r. w Lublinie. W czasie wojny był żołnierzem AK Zgrupowania Kielce–Śródmieście. W 1944 r. uczestniczył w akcja „Burza”. Po oficjalnym rozwiązaniu AK kontynuował działalność jako wywiadowca. W 1945 r. został aresztowany, maltretowany, skazany na 3 lata więzienia w zawieszeniu na dwa. Zwolniony w grudniu 1945 r. Na wniosek rewizyjny Naczelnego Prokuratora Wojskowego najwyższy Sąd Wojskowy w styczniu 1946 r. uchylił wyrok w całości, pisząc w uzasadnieniu m. in.: „Wykonanie orzeczonej kary Sąd warunkowo zawiesił skazanemu, nie zważając na to, że rodzaj popełnionego przestępstwa wymagał szczególnie ostrej represji karnej”. Ostatecznie sprawa została umorzona na mocy amnestii w 1947 r. Z powodu przynależności do AK i podejrzeń o kontynuowanie antykomunistycznej działalności był rozpracowywany po wojnie przez Służbę Bezpieczeństwa. Ryszard Brodowski ukończył studia prawnicze na Uniwersytecie Jagiellońskim, Od 1952 r. pracował jako radca prawny, a od 1959 r. był kolejno: aplikantem, asesorem i sędzią. Od 1971 r. – adwokat. Jest prezesem Okręgu Małopolska Światowego Związku Żołnierzy AK, członkiem Rady Muzeum AK i przewodniczącym Małopolskiej Rady Kombatantów i Osób Represjonowanych. Uzyskał prawo do tytułu Weterana walk o Wolność i Niepodległość Ojczyzny. Został odznaczony m.in. Krzyżem Partyzanckim, Krzyżem AK, Medalem Wojska, Krzyżem Kawalerskim Orderu Odrodzenia Polski, Medalem Pro Memoria, „Honoris Gratia”, odznakami: „Akcja Burza”, „Adwokatura Zasłużonym”.",,
Nastolatek śmiertelnie postrzelił w jadalni młodszego brata,Nastolatek postrzelił swojego młodszego brata w domu rodzinnym w amerykańskim mieście Filadelfia. Ranny w klatkę piersiową 11-latek zmarł w szpitalu.,"Do incydentu doszło w poniedziałek w południe czasu lokalnego w Overbrook na przedmieściach największego miasta stanu Pensylwania. Telewizja NBC podała, że w jadalni rodzinnego domu 19-latek postrzelił swojego brata w klatkę piersiową.Sprawca sam zadzwonił po pogotowie i –  jak relacjonują media – chodził od domu do domu, prosząc o sąsiadów o pomoc.Jako pierwszy na miejsce przyjechał patrol policji. Funkcjonariusze zabrali 11-latka w stanie krytycznym do pobliskiego szpitala, ale lekarzom nie udało się uratować mu życia.Policja aresztowała 19-latka. Śledczy ustalają, czy jego intencją było postrzelenie brata, czy też doszło do tragicznego wypadku. – W tej chwili nie mamy żadnego innego podejrzanego ani nie bierzemy pod uwagę innej wersji zdarzeń – oświadczył przedstawiciel miejscowej policji.",,
Hongkong skupiskiem najbogatszych ludzi. Wyprzedził Nowy Jork,"Hongkong wyprzedził Nowy Jork jako największe skupisko najbogatszych ludzi - podała amerykańska firma analityczna WEALTH-X, która od 2011 r. prowadzi rejestr największych bogaczy świata. Takich, których majątek netto przekracza wartość 30 mln USD.","Liczba bogaczy mieszkających w Hongkongu i określanych przez firmę WEALTH–X jako „osoby z majątkiem wyjątkowo wysokiej wartości netto” (UHNWI) w ubiegłym roku zwiększyła się o prawie trzy tysiące. Stało się tak dzięki hossie na giełdzie w Hong Kongu i dynamice wzrostu chińskiej gospodarki.Obecnie w Hongkongu, który po raz pierwszy od roku 2011 wyprzedził w klasyfikacji Worth–X Nowy Jork, mieszka 10 tys. osób z majątkiem przekraczającym wartość 30 mln dolarów USA netto.Do najbogatszych mieszkańców Hongkongu należą m.in. miliarder Li Ka–Shing, którego firma Cheung Kong kontroluje szereg portów, globalnych firm telekomunikacyjnych i energetycznych, Jack Ma – twórca konsorcjum internetowego ALIBABA oraz Ma Huateng (znany także jako Pony Ma) – będący założycielem gigantycznego konsorcjum firm sektora IT i zarazem największej globalnej firmy inwestycyjnej TENCENT.",,
Nowy program PO. Jedną z propozycji obniżenie stawek PIT,Obniżka obecnych stawek PIT z 18 i 32 proc. do 10 i 24 proc. – to jedna z głównych propozycji zaprezentowanego w sobotę nowego programu PO pt. „Wyższe płace”. Platforma proponuje też comiesięczne 500-złotowe wsparcie dla osób otrzymujących płacę minimalną.,"Część propozycji z programu „Wyższe płace” zaprezentował podczas piątkowej debaty nad wotum nieufności dla rządu w Sejmie lider PO Grzegorz Schetyna. W sobotę na konferencji prasowej rozwinęli je: szef klubu Platformy Sławomir Neumann i główny ekonomista PO prof. Andrzej Rzońca.Zdaniem Neumanna najnowsze propozycje Platformy mają na celu podwyższenie zarobków Polaków oraz ograniczenie skutków „drożyny, która szaleje w Polsce w związku z działaniami rządu Mateusza Morawieckiego”. – Już dzisiaj w Sejmie leżą rozwiązania, które PO położyła na stole do współpracy, dotyczące m.in. 5-proc. VAT na całą żywość, a ostatnio obniżki akcyzy na energię elektryczną. Teraz pokazujemy kolejny projekt, który prześlemy premierowi Morawieckiemu na zjazd PiS, żeby mogli nad nim podyskutować – dodał szef klubu PO. Szczegóły programu „Wyższe płace” zaprezentował prof. Rzońca. Program składa się z dwóch elementów. Pierwszy z nich zakłada obniżkę podatków i składek, tak by daniny, które każdy pracujący Polak przekazuje w postaci PIT oraz składek na ZUS i NFZ, nie przekraczały łącznie 35 proc. PO proponuje tym samym obniżenie stawek podatku dochodowego z obecnych 18 i 32 proc. do 10 i 24 proc. Rzońca zapowiedział też ujednolicenie baz podatkowych co miałoby służyć uproszczeniu wyliczanie podatku. Drugi element programu skierowany jest do najmniej zarabiających w naszym kraju. – Z tego elementu skorzysta każdy, kto zarabia od płacy minimalnej do dwukrotności płacy minimalnej, czyli w przyszłym roku – do 4,5 tys. złotych – mówił główny ekonomista PO. Program „Wyższe płace” zakłada, że osoba zarabiająca płacę minimalną otrzyma wsparcie w wysokości 500 złotych. – Oczywiście – oprócz tego – będzie korzystała z niższych podatków i składek od swojej płacy. W efekcie jej łączna korzyść wyniesie prawie 614 złotych – mówił Rzońca. Według szacunków ekonomisty osoba, która otrzymuje obecnie płacę minimalną (w przyszłym roku będzie to ok. 2250 zł brutto, czyli 1633 zł netto), po wprowadzeniu programu Platformy, zarobiłaby netto 2247 zł. Osoba zarabiająca 3 tys. złotych brutto (2156 zł netto) dostawałaby 2663 zł. – Osoba, która będzie zarabiać 4500 zł, nie otrzyma już wsparcia, ale dalej będzie korzystać z pierwszego elementu programu „Wyższe płace”, czyli niższych podatków i składek. W efekcie dzisiaj taka osoba na rękę otrzymuje na rękę 3201 zł, po zmianach zarabiałaby 3494 zł – tłumaczył Rzońca. Podkreślał, że praca w Polsce musi się w końcu zacząć opłacać. – Państwo musi przestać wyłącznie dbać o PiS-iewiczów, a innym stawiać szklane sufity. Te szklane sufity trzeba rozbijać, program „Wyższe płace” na to pozwoli – mówił główny ekonomista Platformy. Rzońca przekonywał przy tym, że państwo stać na realizację przedstawionych w sobotę postulatów. Jak mówił, propozycje pt. „Wyższe płace” to jeden z elementów programu PO, który ma na celu przyspieszenie wzrostu gospodarczego. Poinformował też, że Platforma pracuje obecnie nad nowymi rozwiązaniami, które mają dodatkowo uprościć i uszczelnić system podatkowy. – To będzie dodatkowe źródło sfinansowania programu „Wyższe płace” – dodał Rzońca.",,
Umowa UE–Turcja na finiszu. Szereg ustępstw w zamian za zatrzymanie fali uchodźców,"Niedzielny szczyt przywódców 28 krajów UE i Turcji ma przypieczętować porozumienie, które da szanse na zahamowanie napływu uchodźców do Unii. W zamian za pomoc Ankara chce przyśpieszenia negocjacji akcesyjnych, liberalizacji wizowej oraz pieniędzy.","„To spotkanie będzie ważnym krokiem dla rozwoju naszych relacji (między UE a Turcją) oraz starań o opanowanie kryzysu migracyjnego” – napisał przewodniczący Rady Europejskiej Donald Tusk, zapraszając przywódców unijnych na szczyt.Decyzja o jego zwołaniu zapadła w poniedziałek, gdy Komisja Europejska poinformowała o postępach w negocjacjach z Ankarą nad wspólnym planem działań, mającym na celu rozwiązanie kryzysu migracyjnego.2,2 mln uciekinierów z SyriiRozmowy o planie działań rozpoczęły się na początku października, gdy UE zdała sobie sprawę, że bez Turcji nie zatrzyma fali syryjskich uchodźców, napływających szlakiem przez Grecję i kraje Bałkanów Zachodnich. W Turcji schroniło się około 2,2 mln uciekinierów z Syrii, ale wielu z nich decyduje się na przeprawę na greckie wyspy, a potem udaje się w dalszą drogę przez Bałkany Zachodnie. Ich celem najczęściej są Niemcy.Chłód między UE a Turcją, jaki zapanował w ostatnim czasie, nie ułatwiał rozmów o planie działania. Unia nie szczędziła krytyki pod adresem prezydenta Recepa Tayyipa Erdogana, zarzucając mu łamanie zasad demokracji i wolności słowa. Negocjacje w sprawie przystąpienia Turcji do UE są w impasie od 2013 r. Negocjacje akcesyjneW zamian za współpracę w sprawie kryzysu uchodźczego Ankara liczy na odblokowanie negocjacji akcesyjnych z Unią – pomimo zastrzeżeń Brukseli i stolic państw UE co do stanu rządów prawa w Turcji. W czwartek turecki minister ds. UE Volkan Bozkir ogłosił, że w połowie grudnia spodziewa się otwarcia kolejnego rozdziału negocjacji, pierwszego od 2013 r. Ma to być rozdział 17., dotyczący polityki gospodarczej i monetarnej. Dodał, że w przyszłym roku oczekuje otwarcia kolejnych pięciu bądź sześciu rozdziałów.Według Komisji Europejskiej sprawa postępu w negocjacjach akcesyjnych z Turcją będzie jednym z tematów dla przywódców na niedzielnym szczycie. – Zostały jeszcze dwa dni, więc powstrzymajmy się z prognozowaniem, co wydarzy się podczas Rady Europejskiej – powiedział w czwartek rzecznik KE Margaritis Schinas, pytany o wypowiedź tureckiego ministra. Do tej pory otwarto jedynie 13 z ponad 30 rozdziałów negocjacyjnych z Turcją.Liberalizacja wizowa Do ustalenia na szczycie pozostały jeszcze oczekiwania Turcji w sprawie liberalizacji wizowej. Według dyplomatów porozumienie mogłoby zakładać zniesienie wiz dla obywateli Turcji od 2017 r. pod warunkiem, że przez co najmniej pół roku Ankara będzie wdrażać uzgodniony plan działań w sprawie migracji. Jednak realizację tego zobowiązania może utrudnić zagrożenie terrorystyczne w UE i zaostrzenie środków bezpieczeństwa po zamachach we Francji z 13 listopada. UE oferuje też Turcji wsparcie finansowe, które ma być przeznaczone dla uchodźców przebywających w tym kraju. Komisja Europejska powołała w tym tygodniu fundusz o wartości 3 mld euro. Pieniądze mają trafić przede wszystkim na pomoc humanitarną dla uciekinierów z Syrii. 500 mln euro będzie pochodzić z budżetu UE, a pozostałą sumę mają zmobilizować państwa członkowskie do 25 grudnia. Polska składka, wyliczona na podstawie wielkości PKB, będzie wynosić 71,2 mln euro.Walka z przemytnikami ludziW zamian Ankara ma lepiej chronić swoje granice i walczyć z przemytnikami ludzi, którzy przeprawiają uchodźców na greckie wyspy. Ma też podjąć działania, które ułatwią życie uciekinierom z Syrii przebywającym w Turcji. Chodzi o dostęp do szkół dla dzieci, usług medycznych oraz rynku pracy dla uchodźców.Niedzielny szczyt odbędzie się w cieniu napięć między Turcją a Rosją w związku z zestrzeleniem we wtorek rosyjskiego bombowca Su-24 przez tureckie lotnictwo. Ankara twierdzi, że bombowiec wtargnął w przestrzeń powietrzną Turcji, czemu Moskwa zaprzecza.Według źródeł do Brukseli nie przyjedzie w niedzielę prezydent Erdogan, lecz turecki premier Ahmet Davutoglu. Szczyt rozpocznie się o godz. 16, a końcową konferencję prasową zapowiedziano wstępnie na godz. 19.",,
Chadecy triumfują w Europie; silny mandat eurosceptyków,"Chadecy świętują. Zwyciężyli w Europie, w wyborach do PE, zdobywając 28,23 proc. głosów i 212 miejsc. Tuż za nimi socjaldemokraci (185 miejsc) – podał PE na podstawie pierwszych szacunkowych wyników głosowania.","Na socjaldemokratów w wyborach do europarlamentu głosowało 24,77 proc.wyborców. Kto jeszcze w PE?Trzecią siłą w PE, zgodnie z szacunkami, będą liberałowie. Głosowało na nich 9,32 proc. europejskich wyborców, co daje tej frakcji 70 mandatów weuroparlamencie. Na kolejnym miejscu uplasowali się Zieloni, na których swegłosy oddało 7,32 proc. wyborców (55 mandatów w PE). Skrajna lewica(Zjednoczona Lewica Europejska) otrzymała 5,73 proc. głosów (43 mandaty). NaEuropejskich Konserwatystów i Reformatorów głosowało 5,86 proc. wyborców, codaje im 44 mandaty.Według szacunkowych wyników, opublikowanych przez europarlament, partie,których europosłowie byli do tej pory w grupie Niezrzeszonych (w tymfrancuski Front Narodowy z Marine Le Pen na czele), uzyskają łącznie 38mandatów w PE. Głosowało na nie 5,06 proc. europejskich wyborców. Więcej eurosceptykówPartie z eurosceptycznej grupy Europa Wolności i Demokracji, do której należym.in. brytyjski UKIP, zdobędą 36 miejsc (4,79 proc. głosów). Natomiast aż 67mandatów w nowym europarlamencie (8,92 proc. głosów) przypadnie nowo wybranymeuroposłom z partii, które dotąd nie należały do żadnej z grup politycznych,istniejących w ustępującym PE. Będzie to na przykład Nowa Prawica JanuszaKorwin-Mikkego.CZYTAJ TAKŻE: Wielki sukces skrajnej prawicy we Francji. Niemcy wybrali neonazistę Ponad 100 mandatów w nowym Parlamencie Europejskim mogą zdobyć ugrupowaniaeurosceptyczne i narodowe.– Chciałbym podkreślić, że w kilku krajach wybory wygrały proeuropejskiepartie. Nie patrzcie tylko na Francję – mówił po ogłoszeniu pierwszychszacunków na podstawie sondaży exit polls szef liberałów w PE, GuyVerhofstadt, nawiązując do zwycięstwa ksenofobicznego Frontu Narodowego nadSekwaną. – Są także inne kraje, gdzie trend jest odwrotny. Najlepszymprzykładem na to jest Holandia – mówił. W tym kraju głosowanie wygraliproeuropejscy Demokraci 66, a na drugim miejscu byli również proeuropejscychrześcijańscy demokraci.  „To nie jest dobra wiadomość”– Nie jest dobrą wiadomością dla UE, gdy partia taka jak Front Narodowy, zotwarcie rasistowskim i ksenofobicznym programem, zdobywa prawie25-procentowe poparcie. Ale nie dotyczy to tylko Francji – powiedział z kolei szef europarlamentu i kandydat europejskichsocjalistów na szefa Komisji Europejskiej Martin Schulz. – Proeuropejskie partie w Parlamencie Europejskim muszą się poważniezastanowić nad tym, co kryje się za takim wynikiem głosowania. Myślę, że jegoprzyczyną jest wielkie rozczarowanie i całkowita utrata zaufania, że UEtroszczy się o ludzi, ich problemy i przyszłość ich dzieci – dodał. Jak było poprzednio?W porównaniu z poprzednimi eurowyborami, które odbyły się w 2009 r., chadecystracili aż 62 mandaty. 11 mandatów stracą socjaldemokraci, a Zieloni - 2mandaty.Z 12 mandatami pożegnają się też liberałowie. Z kolei skrajna lewica zdobyłatym razem aż o 10 mandatów więcej niż pięć lat temu. Mocno spadło poparciedla Europejskich Konserwatystów i Reformatorów. Frakcja, do której należąbrytyjscy konserwatyści i PiS, zyskała aż o 17 mandatów mniej niż wpoprzednich wyborach.Eurosceptyczna Europa Wolności i Demokracji zyskała w tych wyborach do PE 5mandatów, a europosłowie niezrzeszeni - 7 mandatów.CZYTAJ TAKŻE: Oni pojadą do Brukseli; zobacz, kto może być pewny mandatu Martin Schulz (fot. PAP/EPA/OLIVIER HOSLET) Co z frekwencją?Frekwencja w Europie wciąż spada. Jeszcze 20 lat temu w wyborach do PE wzięło udział blisko 60 proc. wyborców. Tym razem było to tylko 43,11 proc. Europejczyków. Najwięcej wyborców poszło do urn w Belgii i Luksemburgu – wyniosła tam aż 90 proc. Tłumy w lokalach wyborczych były też na Malcie - 74,81 proc., we Włoszech - 60 proc., w Grecji - 58,2 proc. i  w Danii - 56,4 proc.Niestety Polacy znaleźli się w dole stawki, z frekwencją, która wyniosła 22,7 proc. Gorzej od nas wypadli tylko: Słowenia - 20,96 proc., Czechy - 19,5 proc. i Słowacja - 13 proc.                                                    fot. Parlament Europejski",,
Odsłonięcie pomnika prezydenta Lecha Kaczyńskiego w Warszawie,"W przeddzień Narodowego Święta Niepodległości i w kolejną miesięcznicę katastrofy smoleńskiej 2010 roku, obok placu marszałka Józefa Piłsudskiego w Warszawie zostanie odsłonięty pomnik prezydenta Lecha Kaczyńskiego.","Rzeźbę wykonaną z brązu zaprojektowali Stanisław Szwechowicz i Jan Raniszewski. Pomnik stoi przed budynkiem Dowództwa Garnizonu Warszawa, w pobliżu znajduje się też pomnik marszałka Józefa Piłsudskiego.Uroczystości potrwają cały dzień. Rozpoczęły się mszą świętą w intencji ofiar katastrofy w kościele seminaryjnym o godz. 8.00. We mszy św. uczestniczyli m.in.: premier Mateusz Morawiecki, prezes Prawa i Sprawiedliwości Jarosław Kaczyński, marszałek Sejmu Marek Kuchciński, wicepremier Beata Szydło, wicemarszałkowie Sejmu: Beata Mazurek i Ryszard Terlecki, szef MON Mariusz Błaszczak, szef MSWiA Joachim Brudziński, szef gabinetu politycznego premiera Marek Suski, szef Komitetu Stałego Rady Ministrów Jacek Sasin oraz szef KPRM Michał Dworczyk, b. szef MON Antoni Macierewicz. Następnie delegacja polityków PiS złożyła wieniec przed Pomnikiem Ofiar Tragedii Smoleńskiej 2010 r. przy pl. Piłsudskiego.O godz. 17.00 zostanie odprawiona msza w intencji ofiar katastrofy smoleńskiej w Archikatedrze świętego Jana Chrzciciela na Starym Mieście. O 18.30 spod Archikatedry ruszy Krakowskim Przedmieściem Marsz Pamięci, w którym przejdą uczestnicy nabożeństwa.Na godz. 19.15 zaplanowano odsłonięcie pomnika, przemówienia, apel pamięci i złożenie wieńców. W uroczystości wezmą udział rodziny ofiar katastrofy smoleńskiej, brat tragicznie zmarłego prezydenta Jarosław Kaczyński i prezydent Andrzej Duda. Przewidziano wystąpienia prezydenta oraz Jarosława Kaczyńskiego. Pomnik Ofiar Tragedii Smoleńskiej 2010 rokuNa samym Placu Piłsudskiego stoi już Pomnik Ofiar Tragedii Smoleńskiej 2010 roku, odsłonięty 10 kwietna tego roku, zrealizowany według projektu Jerzego Kaliny. Oba pomniki stanęły m.in. dzięki staraniom Komitetu Społecznego Budowy Pomników: Śp. Prezydenta RP Lecha Kaczyńskiego oraz Ofiar Tragedii Smoleńskiej 2010. Ustawienie takich pomników zapowiadał podczas kolejnych miesięcznic smoleńskich, 10. dnia każdego miesiąca, prezes PiS Jarosław Kaczyński.",,
Awantura o pomnik Ziemi Białostockiej,"Usunięcia korony z głowy orła i napisu „Bóg, honor, ojczyzna” z Pomnika Bohaterów Ziemi Białostockiej domaga się od prezydenta Białegostoku grupa działaczy związanych z lewicą. Napis i koronę umieścił samowolnie społeczny komitet w ramach akcji „odkomunizowania” pomnika.","Tydzień temu, bez zezwolenia, przy użyciu podnośnika działacze komitetu zawiesili na pomniku metalowy napis „Bóg, honor, ojczyzna” i dołożyli koronę na głowie orła. W ich ocenie pomnik to m.in. symbol sowieckiego ucisku, a takie są w Polsce demontowane.Członkowie komitetu pilnowali przez weekend pomnika po deklaracji wiceprezydenta Aleksandra Sosony, że napisy zostaną usunięte. W poniedziałek zawiesili akcję po wypowiedziach rzeczniczki prezydenta miasta, że napisy i korona nie będą zdejmowane do momentu oceny sytuacji prawnej.W piątek m.in. wiceprzewodniczący Rady Miejskiej Białegostoku Janusz Kochan z SLD, były sekretarz Rady Wojewódzkiej tej partii Bartosz Wojda oraz działaczka Salonu Kulturalnego w Łomży Anna Jakubowska zorganizowali na chodniku w pobliżu budzącego emocje pomnika w Białymstoku happening, w czasie którego każdy mógł wyrazić swoje zdanie w spornej sprawie.Uczestnicy happeningu mieli hasła: „Żądamy odkomunizowania umysłów wandali”, „Państwo prawa czy bezprawia?”, „Żądamy reakcji organów ścigania na łamanie prawa!”.W tym samym czasie społeczny komitet wywiesił swoje hasło: „Komu przeszkadzają te słowa?”, które znalazło się obok wiszącego od soboty transparentu o obronie napisu: „Bóg, honor, ojczyzna”. Zagłuszali też dźwiękiem syreny wypowiedzi uczestników happeningu.Odkomunizowanie czy łamanie praw autorskich?Jak powiedział do zebranych białostocki prawnik Bartosz Wojda, komitet, który samowolnie umieścił na pomniku hasło „Bóg, honor, ojczyzna” oraz koronę na głowie orła, naruszył prawa autorskie autora pomnika prof. Bohdana Chmielewskiego. Anna Jakubowska mówiła, że jest oburzona - jak to nazwała - ”dewastacją pomnika”, który jest dobrem kultury. Wiceprzewodniczący Rady Miejskiej Janusz Kochan odczytał apel do prezydenta Białegostoku, by przywrócić poprzedni stan pomnika i nie sankcjonować bezprawia. Można się było podpisać pod tym apelem.Prezydent Białegostoku Tadeusz Truskolaski powołał dwuosobowy zespół, który ma się zająć mediacją pomiędzy miastem a komitetem w sprawie pomnika. Komitet, który dołożył nowe elementy na pomnik, tworzą przedstawiciele kilku organizacji m.in. Klubu Więzionych, Internowanych i Represjonowanych oraz członkowie Związku Więźniów Politycznych Okresu Stalinowskiego.Przeciwko działaniom komitetu wypowiedział się w wydanym oświadczeniu Światowy Związek Żołnierzy Armii Krajowej. Działacze związku podkreślają, że ”patrioci szanują prawo, w tym prawo autorskie”. W poniedziałek władze miasta zawiadomiły o zdarzeniu prokuraturę, ale także m.in. konserwatora zabytków i Wojewódzką Radę Kombatantów.Sporny pomnik ma ok. 20 metrów wysokości, powstał w latach 70. i jest poświęcony ”Bohaterom Ziemi Białostockiej poległym w walce o Polskę Ludową”. Pod pomnikiem w minionych latach lewica organizowała uroczystości z okazji 1 maja, dzień zwycięstwa świętowały też m.in. dawni żołnierze Armii Ludowej, Batalionów Chłopskich i Ludowego Wojska Polskiego.",,
Polska chce uniknąć uzależnienia się od jednego dostawcy technologii 5G,"Będziemy dążyć do tego, żeby uniknąć uzależnienia się od jednego dostawcy technologii 5G, niezależnie od tego, jak on się nazywa – powiedział pełnomocnik rządu ds. cyberbezpieczeństwa i wiceminister cyfryzacji Karol Okoński.","Podkreślił, że będą uwzględnione informacje odnośnie potencjalnego ryzyka współpracy firm chińskich z wywiadem.  – Chcemy upewnić się, że przez pewne rozwiązania legislacyjne unikamy sytuacji, że podatność czy interwencja w danym urządzeniu może po prostu zdestabilizować sieć – dodał.  Pytany o udział Huawei w budowie polskiej sieci 5G Okoński stwierdził, że w jakimś stopniu musimy też uwzględniać te informacje odnośnie potencjalnego ryzyka współpracy firm chińskich z wywiadem. Dodał, że to też może mieć ostatecznie wpływ na decyzje o dostawcy sprzętu dla sieci 5G.  Pełnomocnik rządu ds. cyberbezpieczeństwa poinformował, że trwają analizy i poszukiwanie odpowiedniego sposobu postępowania. – To jest uzależnione od stanu, który mamy w Polsce, bo pamiętajmy, że sieć 5G nie jest jakimś zupełnie nowym bytem, tylko w dużej mierze będzie wykorzystywać infrastrukturę obecną sieci 3G czy 4G, więc też nie możemy od tego abstrahować – wyjaśnił.",,
Franciszek zdecydowanie potępił aborcję i akty homoseksualne,"Całkowite i jednoznaczne potępienie przerwania ciąży, nawet tej w wyniku gwałtu, znalazło się w wywiadzie Franciszka dla programu „Salvados” kanału telewizji hiszpańskiej La Sexta. Ojciec Święty powiedział też, że grzechem są czyny homoseksualne; zaznaczył jednak, że nie jest nią sama orientacja.","Rozmawiający z papieżem dziennikarz zapytał go, czy „zrozumiałby przypadek przerwania ciąży poczętej w wyniku gwałtu”. – Zrozumiałbym rozpacz zgwałconej dziewczyny, ale wiem także, że niegodziwe jest niszczenie życia ludzkiego w celu rozwiązania tego problemu – wskazał Franciszek. – Czy godzi się wynajmować płatnego zabójcę, aby zniszczyć życie ludzkie? – zapytał retorycznie, dodając, że ofiary gwałtu należy otoczyć opieką.Dziennikarz przypomniał o krajach, w których aborcja ciągle jeszcze jest karalna, a ich mieszkanki, żyjące w ciężkich warunkach, są karane więzieniem za dokonanie aborcji. W odpowiedzi papież zauważył, że nie dyskutuje o prawie świeckim różnych krajów. – Zadaję sobie pytanie, w obliczu prawa cywilnego i religijnego, o to, co dotyczy człowieka: czy słuszne jest eliminowanie życia ludzkiego, aby rozwiązać ten problem? Stąd wypływa cała reszta, ale to jest pytanie podstawowe – dodał.Następnym poruszonym zagadnieniem był homoseksualizm i stosunek Kościoła do niego. Ojciec Święty rozpoczął swą wypowiedź w tej sprawie od rozważań na temat pojęcia grzechu, dwukrotnie powtarzając przy tym, że „nie są nim skłonności”. – Jeśli masz skłonność do wpadania w gniew, to nie jest to grzechem, ale jeśli wpadasz w złość i szkodzisz innym, to popełniasz grzech – wskazał.Dziennikarz przywołał w tym kontekście wypowiedź Franciszka z sierpnia zeszłego roku, że „jeśli homoseksualizm objawia się już w dzieciństwie, to jest wiele powodów, aby zajął się tym psychiatra”. Papież odparł, że w rzeczywistości chciał powiedzieć, iż chodziło mu o „udanie się do psychologa, aby on zobaczył mniej więcej, o co tu chodzi”. Podkreślił, że użycie wyrazu „psychiatra” wynikło z tego, że „nasunęło mu się pierwsze słowo, gdy mówił w języku, który nie jest jego ojczystym”. Zarazem jednak Ojciec Święty wyjaśnił, że środki przekazu „w złym duchu” odebrały jego słowa i powtórzył kilka polemicznych powiedzeń na temat wyborów seksualnych. – Gdy osoba jest bardzo młoda i zaczyna wykazywać rzadkie objawy, należy iść z nią do specjalisty – zaznaczył. Na pytanie dziennikarza, czy „rzadkość” oznacza „dziecko homoseksualne”, papież dwukrotnie powtórzył, że „teoretycznie nie”, po czym dodał: „Ale ja mówię o dziecku, które rozwija się i rodzice zaczynają dostrzegać rzadkie zjawiska”. – Niech się naradzą i pójdą do specjalisty. To powinni zrobić. Być może nie jest to homoseksualizm, ale coś innego – ocenił.Zwrócił następnie uwagę, że instytucja rodziny jest wcześniejsza i ważniejsza, dodając zarazem, że „każda osoba ma prawo do posiadania ojca i matki, do ogniska domowego, a ojciec i matka mają prawo do posiadania dziecka”. Zauważył, że „homoseksualizm wywołuje w rodzinie ból”, ale – dodał – „nikt nie wyrzuca z domu osoby z powodu jej skłonności homoseksualnych”.Odnosząc się jeszcze do różnorodności płciowej i równości typu „gender”, Franciszek przeprosił za jedną ze swych polemicznych wypowiedzi, które rozgniewały środowiska feministyczne, gdy powiedział, że feminizm to „maczyzm z falbankami”. – Były to słowa wypowiedziane w chwili bardzo mocnego i pozytywnego nastawienia do kobiet (...), zacząłem to komentować i doszedłem do feminizmu, wychodząc nieco poza ich protesty – wyznał. Według papieża prawidłowo zdanie to powinno brzmieć: „Całemu feminizmowi może grozić ryzyko przeobrażenia się w maczyzm handlarek”.",,
Niejasne finanse Instytutu Bronisława Komorowskiego,Portal Interia.pl odsłania kulisy działalności Fundacji „Instytut Bronisława Komorowskiego”. Według portalu finanse organizacji powołanej przez byłego prezydenta są niejasne. Sąd Rejonowy w Warszawie wszczął postępowanie przymuszające organizację do złożenia dokumentów finansowych w KRS.,"Jak czytamy w artykule, Fundacja „Instytut Bronisława Komorowskiego” została zarejestrowana niecałe trzy miesiące po przegranej Komorowskiego w wyborach prezydenckich z Andrzejem Dudą – 14 sierpnia 2015 r. We wniosku o rejestrację Fundacji w Rejestrze Przedsiębiorców napisano, że organizacja będzie się zajmować przede wszystkim działalnością wydawniczą. Chodziło o książki, czasopisma i różnego rodzaju periodyki. Z dokumentacji wynika, że w grę wchodziły także „pozostałe pozaszkolne formy edukacji” oraz badania naukowe i prace rozwoje w dziedzinie nauk społecznych. „Przepisy wymagają od Fundacji corocznego sprawozdania finansowego do Krajowego Rejestru Sądowego. Termin minął 15 sierpnia 2019 r. Wcześniej »Instytut Bronisława Komorowskiego« publikował dokumenty. W tym roku, ze względu na opieszałość Fundacji, Sąd Rejonowy w Warszawie wszczął postępowanie przymuszające organizację do złożenia dokumentów finansowych w KRS. Postanowienie sądu z 23 października 2019 r. poskutkowało tym, że Fundacja w końcu podzieliła się informacjami o swojej działalności z ubiegłego roku” – czytamy na portalu. Organizacja miała zarabiać dzięki „dochodom ze składników majątkowych, działalności gospodarczej oraz z pieniędzy pozyskiwanych przez instytut”. Lwią część środków Fundacji „Instytut Bronisława Komorowskiego” stanowią te wykazane w pierwszym sprawozdaniu finansowym. Chodzi o dochód sięgający 1,3 mln zł. Interia.pl opublikowała dokumenty dostępne w KRS. Czytamy w nich, że od 14 sierpnia 2015 r. do 31 grudnia 2016 r. Fundacja „Instytut Bronisława Komorowskiego” zyskała przychód netto ze „sprzedaży produktów, towarów i materiałów” w kwocie 1 326 440,33 zł. Koszty, jakie przy tym poniesiono, to 524 195,33 zł. Czysty zysk wynosi zatem 801 370,88 zł. „Nie wiadomo, o sprzedaż jakich produktów chodzi” – pisze portal i dodaje, że w sprawozdaniu za kolejny rok obrotowy kwotę umieszczono już w rubryce „przychody z działalności statutowej”. Portal podkreśla, że zarówno urzędujący, jak i były prezes zarządu Instytutu twierdzą, że pieniądze pochodziły z datków, jednak Fundacja nie odpowiedziała na prośbę o udostępnienie listy darczyńców. Jeśli wierzyć dokumentom, w 2017 r. udało się wypracować 119 992,09 zł netto dochodu. Finansowa klapa zaczęła się w 2018 r., który został zamknięty stratą w wysokości 287 362 zł. Dopiero po niedawnej interwencji sądu, okazało się, na co w 2018 r. wydawano pieniądze w „Instytucie Bronisława Komorowskiego”. Uwagę zwraca przede wszystkim fakt, że z roku na rok drastycznie spadły wynagrodzenia – czytamy na portalu. W pierwszym roku pensje pochłaniały 330 844 zł (brutto), w 2017 r. spadły do 250,6 tys. zł. Rok później to już kwota „ledwie” 136 461 zł. Z informacji Interii wynika, że w ciągu ostatnich dwóch (lata 2017 i 2018) lat wynagrodzenie przypadało w udziale jednej osobie. Bo tylko tyle, według obecnego prezesa zarządu, z którym rozmawialiśmy, zatrudnia Instytut – czytamy.  Na uwagę zasługują też podróże służbowe organizowane przez Fundację. Dwa lata temu pochłonęły 23 790 zł, w zeszłym roku – 693 zł. Wzrosły natomiast opłaty za tzw. „usługi obce”(np. księgowość, tłumaczenia czy organizacja transportu świadczone przez odrębny podmiot). Kwota poszybowała o ponad 125,5 tys. zł i wynosi już 235 814 zł. W 2017 r. „Instytut Bronisława Komorowskiego” przyjął też darowiznę, co zaznaczono w dokumentach. Organizacja byłego prezydenta otrzymała w ten sposób meble wyceniane na 9 147 zł.",,
Opieka nad osobami niepełnosprawnymi. „Wkrótce nowe propozycje rządu”,"– Chcemy zaproponować szeroką zmianę systemową w myśleniu o podejściu do opieki i wsparcia dla osób niepełnosprawnych – mówiła w niedzielę w Kutnie wicepremier Beata Szydło. Zapewniła, że konkretne propozycje pojawią się w najbliższym czasie.","Podczas niedzielnego spotkania z mieszkańcami Kutna wicepremier Beata Szydło poruszyła temat pomocy osobom niepełnosprawnym. Była też o to pytana przez obecnych na sali rodziców i opiekunów osób niepełnosprawnych, którzy domagali się większego wsparcia. B. premier przypomniała, że Rada Ministrów przyjęła w ubiegłym tygodniu projekt zwiększający rentę socjalną do wysokości renty minimalnej. – To na pewno nie koniec tej dyskusji. Myślę, że wszyscy zdajemy sobie z tego sprawę, że przede wszystkim musimy dokonać tutaj zmian systemowych. I praca nad zmianami w orzecznictwie w tej chwili już trwa, ten projekt ustawy będzie niebawem przygotowany i przedstawiony – powiedziała Szydło.  – Ale też chcemy zaproponować szeroką zmianę systemową, zmianę pewnej filozofii w myśleniu o podejściu do opieki i wsparcia dla osób niepełnosprawnych – podkreśliła. Jak tłumaczyła wicepremier, obecnie w Polsce pod względem finansowego wsparcia jest podział na kilka grup osób niepełnosprawnych. Wskazała, że jest tak dlatego, ponieważ do tej pory przez lata nie wypracowano jednolitego sytemu.  – Ten system musi być w tej chwili ujednolicony i musi być zmieniony. Musi być zmieniony w taki sposób, żeby nie było takiego zróżnicowania, ponieważ w tej chwili próby zmian dotyczące tylko jednej grupy osób niepełnosprawnych będą powodowały, że pozostałe będą pomijane. Chcemy pracować nad tym, żeby ten system był wspólny, żeby osoby, które opiekują się niepełnosprawnymi bez względu na to, czy to jest osoba dorosła, czy dziecko, nie były różnicowane – wyjaśniła.  Szydło zaznaczyła, że nie może zgodzić się z zarzutami, że nie ma obecnie żadnej pomocy dla osób niepełnosprawnych. Dodała jednak, że zdaje sobie sprawę, iż może być ona niewystarczająca. – Dlatego cały czas nad tym pracujemy – przekonywała. Zapewniła, że rząd chce rozwiązania problemów protestujących w Sejmie rodziców i opiekunów osób niepełnosprawnych.",,
Trump po spotkaniu z Erdoganem: Jestem jego wielkim fanem,"Mimo napięć w stosunkach między USA a Turcją, prezydent Donald Trump zapewnił po spotkaniu w Białym Domu z tureckim prezydentem Recepem Tayyipem Erdoganem, że jest jego „wielkim fanem”, a relacje między nimi są „świetne”.","„Mamy świetne relacje. Prezydent (Erdogan) i ja jesteśmy bardzo dobrymi przyjaciółmi” – pokreślił Trump podczas wspólnej z Erdoganem konferencji prasowej w Białym Domu.Amerykański prezydent zapewnił, że Turcja pozostaje dla USA „bardzo ważnym, strategicznym partnerem”.Obaj przywódcy starali się łagodzić napięcia i wypowiadać w pojednawczym tonie, choć nie udało im się uniknąć spornych kwestii.Najważniejszą pozostaje sprawa zakupu przez Turcję, która jest członkiem NATO, rosyjskiego systemu obrony powietrznej S-400. Trump powiedział, że spór pozostaje nierozwiązany. Wyraził jedynie nadzieję, że w końcu uda się „wyjść z tej sytuacji”.Pentagon ostrzegał wcześniej, że S-400 w Turcji może stanowić zagrożenie dla sił powietrznych NATO. Amerykańscy eksperci uważają, że radary zainstalowane w rosyjskiej broni nauczą się dostrzegać i śledzić myśliwce F-35, przez co ich niewykrywalność stałaby się wątpliwa. Amerykanie argumentują też, że system S-400 nie jest kompatybilny ze sprzętem wojskowym Sojuszu.",,
Holenderski portal ze skargami na Polaków,"Ambasada RP w Hadze skrytykowała portal internetowy stworzony przez antyimigracyjną Partię na rzecz Wolności, Geerta Wildersa. Na stronie można składać skargi i zażalenia na zachowanie imigrantów z Europy Środkowo-Wschodniej, w większości Polaków.","Autorzy portalu na stronie przypominają, że odkąd w maju 2007 roku Holandia otworzyła swój rynek pracy dla nowych państw członkowskich UE – w tym Polski – do kraju przybyło ok. 200–350 tys. imigrantów. Portal ma służyć zbadaniu negatywnych zjawisk, jakie nasiliły się wraz z imigracją. Wymieniono tu przestępczość, alkoholizm, narkomanię czy porzucanie śmieci. Skargi mają też dotyczyć przypadków odbierania Holendrom pracy przez imigrantów. Pomysł PVV jest „szkodliwy i obraźliwy” i nie służy spokojnej debacie – ocenił Janusz Wołosz, rzecznik prasowy polskiej placówki dyplomatycznej. Podkreślił, że jest to również działanie nieuzasadnione. Jego zdaniem rolę, jaką samozwańczo przyznali sobie autorzy portalu w zajmowaniu się skargami, pełnią już inne instytucje i organizacje publiczne, np. policja, rzecznik praw obywatelskich czy władze gmin.Wołosz zapewnił, że przygotowywane jest pismo do władz PVV ze stanowiskiem Polski –  Polska ma świadomość, że pomysł utworzenia portalu to zjawisko partyjne wewnątrz PVV, która stara się w ten sposób odzyskać słabnącą popularność wśród wyborców i jako takie nie odzwierciedla stanowiska holenderskiego rządu  – podkreślił rzecznik. Wskazał przy tym na wtorkową debatę w holenderskim parlamencie, podczas której minister ds. socjalnych i zatrudnienia Henk Kamp, reprezentował „dojrzałe, wychodzące nam naprzeciw” stanowisko, akcentując potrzebę zwalczania nieuczciwych biur prac tymczasowych.W styczniu ten sam minister udzielił kontrowersyjnego wywiadu dziennikowi „De Telegraaf”, w którym powiedział., że nawet 40 proc. bezdomnych w niektórych schroniskach to Polacy. Podkreślił również wówczas, że jeśli imigranci uporczywie wracają do Holandii, to powinno się ich deportować. Ministerstwo Spraw Zagranicznych pisze w komunikacie, że wczoraj wszystkie holenderskie środki masowego przekazu, odnotowały stanowczy sprzeciw w tej sprawie polskiej placówki dyplomatycznej. Wypowiedzi przedstawiciela ambasady, określające pomysł Partii Wolności jako dyskryminacyjne, zostały opublikowane na pierwszych stronach holenderskich gazet.Media informują także o korespondencji placówki, skierowanej w tej sprawie do  holenderskiego Rzecznika Praw Obywatelskich oraz Punktu Zgłaszania Dyskryminacji w Internecie.",,
Kradzież relikwii św. Jana Pawła II i bł. ks. Jerzego Popiełuszki,Z sanktuarium koło Brescii na północy Włoch skradziono relikwie świętego Jana Pawła II i błogosławionego księdza Jerzego Popiełuszki – podały miejscowe władze kościelne. Proboszcz apeluje o zwrot relikwii.,"Do kradzieży doszło w sanktuarium Montecastello w Tignale nad jeziorem Garda. Zniknęły stamtąd relikwie krwi papieża Polaka i fragment kości księdza Popiełuszki.Według lokalnych mediów złodzieje udający turystów weszli do klasztoru i zabrali relikwie przechowywane przy ołtarzu.Proboszcz z Tignale, ks. Giuseppe Mattanza zaapelował o zwrot przedmiotów kultu. Podkreślił, że są one skatalogowane i nie mogą trafić do sprzedaży.Dochodzenie w sprawie kradzieży prowadzą karabinierzy.",,
Senator Bernie Sanders przeszedł zawał serca. Sztab wyborczy zawiesił kampanię wyborczą,"Senator Demokratów Bernie Sanders, który ubiega się o nominację swojej partii w wyborach prezydenckich w USA w 2020 roku, na początku tego tygodnia przeszedł zawał serca - poinformowali w piątek jego lekarze. Dwa dni temu Sanders został hospitalizowany w związku z bólem w klatce piersiowej.","Początkowo sztab wyborczy Sandersa informował, że lekarze wszczepili senatorowi dwa stenty w związku z niedrożnością jednej z tętnic. W piątek Sanders opuścił szpital, a wówczas światło dzienne ujrzały bardziej szczegółowe informacje na temat stanu jego zdrowia.– Po stawieniu się w szpitalu z bólem w klatce piersiowej u senatora Sandersa zdiagnozowano zawał mięśnia sercowego - oświadczyli lekarze Arturo Marchand Jr. i Arjun Gururaj, którzy opiekują się senatorem. Wyjaśnili, że „wszystkie inne tętnice” funkcjonują prawidłowo.Gdy wczoraj kandydat demokratów opuścił szpital ujawniono, że miał zawał mięśnia sercowego. „Po dwóch i pół dnia w szpitalu czuję się świetnie i po krótkiej przerwie zamierzam powrócić do pracy” - napisał na Twitterze. Podziękował też lekarzom, pielęgniarkom i innym pracownikom szpitala. Lekarze poinformowali, że leczenie przebiegało bez zakłóceń i że prognozy stanu zdrowia Sandersa są dobre. Po tym jak Sanders trafił do szpitala, jego sztab wyborczy do odwołania zawiesił jego walkę o nominację Demokratów w wyborach prezydenckich w USA w 2020 roku. – Sztab do odwołania anulował wszystkie wydarzenia i wystąpienia, w których senator miał wziąć udział - poinformowano.78-letni Sanders, senator ze stanu Vermont, jest najstarszym kandydatem starającym się o nominację Demokratów w wyścigu o Biały Dom. Określa się jako „demokratyczny socjalista”.Największe szanse na zdobycie nominacji Partii Demokratycznej do walki z prezydentem Donaldem Trumpem o fotel prezydenta, ma obecnie były wiceprezydent USA, 76-letni Joe Biden.",,
Nocny pożar na lotnisku w Norwegii. Spłonęło kilkaset aut,Na pięciokondygnacyjnym parkingu dla trzech tysięcy samochodów na lotnisku Sola w Stavanger w południowo-zachodniej Norwegii wybuchł pożar. Garażowi grozi zawalenie. Z powodu gęstego dymu odwołano loty. Zdjęcie z zdarzenia otrzymaliśmy od naszego czytelnika na platformę Twoje Info.,"– Gaszenie parkingu może jeszcze potrwać wiele godzin. Istnieje obawa, że budynek zawali się – powiedział we wtorek wieczorem kierujący akcją straży pożarnej Victor Fenne-Jensen. Jak zaznaczył, nie ma informacji o ofiarach.– Nie mamy kontroli nad ogniem, są otwarte płomienie i dużo dymu – przyznał strażak Svein Nesse.Według zgłoszenia, jakie otrzymała norweska policja, najpierw zapaleniu uległo znajdujące się na pierwszej kondygnacji auto elektryczne, a następnie ogień rozprzestrzenił się na inne samochody oraz kolejne piętra. Część konstrukcji garażu uległa zniszczeniu.We wtorek popołudniu lotniskowy parking był prawie zapełniony. Jak oszacowano, zniszczonych jest co najmniej 300 aut.",,
Morawiecki o wypowiedzi Bluja: Miażdży narrację „GW”,"Nie mamy z żoną nic do ukrycia; bardzo chętnie przywitałbym regulacje umożliwiające pokazanie całego naszego majątku – powiedział premier Mateusz Morawiecki. Premier odniósł się też do publikacji portalu tvp.info i rozmowy z byłym wiceprezydentem Wrocławia Maciejem Blujem, który oświadczył, że wycena 70 mln zł za grunty, które Mateusz Morawiecki zakupił przed laty, jest mocno zawyżona.","Poniedziałkowa „GW” napisała, że szef rządu wraz z żoną w 2002 roku kupili we Wrocławiu od Kościoła 15 ha gruntów za 700 tys. zł. Później rzeczoznawca ocenił, że nieruchomość już w 1999 r. warta była prawie 4 mln zł. Czytamy, że władze Wrocławia zaplanowały bowiem na tych terenach inwestycje, a przez środek działki dzisiejszego premiera przebiegać ma trasa szybkiego ruchu. Gazeta napisała, że „dokumenty tej transakcji zniknęły, a obecny proboszcz nie wie, skąd ta niska cena”.Morawiecki, zapytany we wtorek na konferencji prasowej przez dziennikarza TVN, dlaczego przepisał działkę na żonę i o to, czy majątek szefa rządu – także sprzed zawarcia przez niego umowy o rozdzielności majątkowej – nie powinien być jawny, Morawiecki zapewnił, że nie ma nic do ukrycia. – Bardzo chętnie przywitałbym też takie zmiany, takie regulacje, żeby cały majątek, również współmałżonków, był prezentowany – zaznaczył. Jak podkreślił Morawiecki, kryterium rozdzielności majątkowej było bardzo proste. – Wszystkie te działki, nieruchomości, mieszkania, które są wynajmowane, które podlegają działalności gospodarczej, wszystkie te, które mogą też podlegać procesom inwestycyjnym, przejęła moja małżonka, a pozostałe, które nie mają takich elementów gospodarczych, biznesowych – przypadły mi w udziale. Przyczyna była jedna: prowadzenie działalności gospodarczej. (...) W ramach pełnienia funkcji publicznych tym bardziej jakiekolwiek łączenie z działalnością gospodarczą nie byłoby właściwe – mówił.  „Wrocław, jako władza, nie sympatyzuje z PiS” Morawiecki odniósł się także do publikacji portalu tvp.info i rozmowy z byłym wiceprezydentem Wrocławia Maciejem Blujem. – Widziałem wypowiedź pana wiceprezydenta Bluja. On odpowiadał za inwestycje. Wrocław od 30 lat, jako władza, nie sympatyzuje z PiS. Jeżeli wypowiada się wiceprezydent ds. inwestycji, który odpowiadał jako skarbnik w tamtych latach za tereny inwestycyjne, i on się wypowiada co do wartości tej nieruchomości. On miażdży tę narrację „Gazety Wyborczej” – ocenił premier.",,
"„To, co powiedział wiceprezydent  Warszawy, budzi oburzenie środowiska PSL”","To, co powiedział wiceprezydent  Warszawy, budzi oburzenie środowiska Polskiego Stronnictwa Ludowego – powiedział w programie „Gość Wiadomości” poseł PSL Piotr Zgorzelski. Dodał, że Paweł Rabiej powinien zająć się realizowaniem zadań „wynikających z ustawy o samorządzie, a nie bawić się w politykę”.","Piotr Zgorzelski odniósł się do protestu rodziców przeciwko karcie LGBT. – Nie ma się co dziwić rodzicom, że protestują przeciwko czemuś, do czego nie zostali przygotowani – powiedział. Oznajmił, że to, „co zrobił Rafał Trzaskowski, nie było ani przemyślane, ani też dobrze zaplanowane”. – Tego typu działania, (…) wzorem choćby dobrze przepracowanego programu w Gdańsku, powinien przekonsultować przede wszystkim z rodzicami, psychologami, z osobami, które są odpowiedzialne za proces wychowawczy w szkołach – stwierdził. Jego zdaniem niestety „to się nie stało”. Poseł PSL odniósł się także do wypowiedzi wiceprezydenta Warszawy Pawła Rabieja, który powiedział w rozmowie z „DGP”: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”. Poseł PSL ocenił, że zagadnienia poruszane przez Trzaskowskiego i Rabieja były „formowane podczas kampanii samorządowej, gdzie PSL startowało jako niezależna partia”.Gościem programu był także wiceminister kultury i dziedzictwa narodowego Jarosław Sellin. Stwierdził on, że „samorządy nie mają prawa wpuszczać do szkół ideologicznych środowisk, które mają swoją agendę”.",,
Byli działacze PZPS odpowiedzą za przekręty w związku z siatkarskim mundialem w Polsce,"Ponad 3,5 mln zł miał stracić Polski Związki Piłki Siatkowej na zawyżonych i fikcyjnych fakturach wystawionych w związku z organizacją w Polsce siatkarskiego mundialu w 2014 r. Mazowieckie „pezety” Prokuratury Krajowej skierowały do sądu akt oskarżenia przeciwko najważniejszym działaczom PZPS zamieszanych w te przekręty m.in. przeciwko byłemu prezesowi Mirosławowi P. i jego zastępcy – Arturowi P.","– Skala nieprawidłowości w działaniach wielu decydentów z PZPS jest porażająca. Wystawiono faktury za fikcyjne prace na rzecz związku. Zawyżano wyceny niektórych zleceń. W czasie śledztwa trafiliśmy np. na fakturę za zorganizowanie siatkarskiej imprezy w mieście, w którym nie było hali niezbędnej do przeprowadzenia takiej imprezy. To był szczyt bezczelności – mówi portalowi tvp.info jedna z osób badających nieprawidłowości w PZPS.Prokurator Mazowieckiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej, skierował do Sądu Okręgowego w Warszawie kolejny akt oskarżenia w sprawie m.in. przekrętów przy organizacji w Polsce siatkarskiego mundialu mężczyzn. Ośmioro oskarżonychNa ławie oskarżonych zasiądą: Mirosław P. (były prezes PZPS), Artur P. (były wiceprezes PZPS), Waldemar K. (sędzia siatkówki oraz członka zarządu PZPS), Paweł I. (sędzia siatkówki), Krzysztof L. (wieloletni współpracownik PZPS) oraz przedsiębiorcy: Anna P., Aneta S. i Grzegorz K. Podejrzanym grozi do 10 lat więzienia. Zarzuty dla strażaków i dyrektor biura bezpieczeństwaW toczącym się od 2014 r. śledztwie zarzuty usłyszeli także komendant miejski Państwowej Straży Pożarnej m.st. Warszawy (przekroczenie uprawnień, przyjęcie łapówki), jego zastępca (przekroczenie uprawnień, poświadczenie nieprawdy), a także naczelnik z tejże komendy (pomocnictwo). Według prokuratury, komendant miał uzależnić wydanie pozytywnej opinii na temat zabezpieczenia przeciwpożarowego Stadionu Narodowego na mecz otwarcia siatkarskiego mundialu w 2014 r. od łapówki w wys. 19,5 tys. zł.We wrześniu 2018 r. zarzuty w tej sprawie usłyszała także Ewa Gawor, dyrektor Biura Bezpieczeństwa i Zarządzania Kryzysowego m.st. Warszawy. Prokuratura zarzuca jej „poświadczenie nieprawdy co do okoliczności mającej znaczenie prawne w zezwoleniu pozwalającym Polskiemu Związkowi Piłki Siatkowej na przeprowadzenie 30 sierpnia 2014 r. sportowej imprezy masowej, tj. Meczu Otwarcia Mistrzostw Świata w Piłce Siatkowej Mężczyzn Polska 2014 r.”. Dyrektor miała antydatować decyzję zezwalającą na organizację imprezy na Stadionie Narodowym. Grozi za to od trzech miesięcy do pięciu lat pozbawienia wolności. Ewa Gawor nie przyznała się do winy. – Nie mam sobie nic do zarzucenia. U mnie w biurze nie ma żadnych uchybień w dokumentach, tym bardziej, że zawsze są one sprawdzane przez kilka osób. Myślę, że moja długoletnia praca o tym świadczy. Moi pracownicy wiedzą, że jestem osobą sumienną i wszystkiego pilnuję – powiedziała po przesłuchaniu w prokuraturze. Milionowa łapówkaPrzed czterema laty do sądu trafił oskarżenia przeciwko Mirosławowi P. i Arturowi P., w związku z korupcją przy wyborze firm, odpowiedzialnych za ochronę i sprzedaż biletów w czasie siatkarskich mistrzostw świata w 2014 r. Mirosław P. i Artur P. są oskarżeni o przyjęcie od Cezarego P. korzyści majątkowej w łącznej kwocie 1 mln zł. Pieniądze były przekazywane w trzech ratach: 22 września 2014 roku w Katowicach Artur P. otrzymał 180 tys. zł, 16 października 2014 roku w Warszawie 420 tys. Pieniądze te miały być zapłatą za zawyżenie wynagrodzenia firmy F. za zabezpieczenie mistrzostw. Trzecią ratę, 400 tys. zł, odebrał Mirosław P. 13 listopada w Piekarach Śląskich. – Te pieniądze miały być wynagrodzeniem za zawyżenie prowizji firmy T. za sprzedaż biletów – mówił Przemysław Nowak, ówczesny rzecznik Prokuratury Okręgowej w Warszawie. Dwaj byli prezesi PZPS nie przyznali się do zarzucanych im czynów i odmówili składania wyjaśnień. Nieoficjalnie wiadomo, że linia obrony jednego z nich było stwierdzenie, że pieniądze były formą doinwestowania polskiej siatkówki. Jakby tego było mało, Mirosław P. został oskarżony także o przyjęcie 43.050 zł w zamian za umożliwienie wykonania obsługi multimedialnej otwarcia mistrzostw na Stadionie Narodowym w Warszawie.Obu decydentów pogrążyły zeznania Cezarego P., prezesa firmy ochroniarskiej, który miał przekazywać łapówki prezesom PZPS. Przedsiębiorca nie tylko przyznał się do wszystkiego, ale złożył obszerne wyjaśnienia. Za korupcję całej trójce grozi do 12 lat więzienia, ale wiele wskazuje na to, że Cezary P. będzie mógł liczyć na nadzwyczajne złagodzenie kary, Proces trwa przed Sądem Rejonowym dla Warszawy Śródmieścia.",,
„Kościół nie może błyszczeć własnym światłem”,"Papież Franciszek podczas mszy w uroczystość Objawienia Pańskiego (Trzech Króli) powiedział, że Kościół nie może „błyszczeć własnym światłem”, bo nie jest „słońcem ludzkości”. Przyznał, że ludzie Kościoła często gonili za „zwodzącymi przebłyskami władzy”.","W homilii w bazylice Świętego Piotra w niedzielę papież przestrzegał przed noszeniem „nadętych szat” i podążaniem za światłem sukcesu i władzy. Podkreślił, że „Bóg nie staje w świetle reflektorów świata, aby się objawić”. – Gdy słuchamy tej listy sławnych ludzi, może pojawić się pokusa, aby na nich skierować światło – zauważył. Franciszek mówił: „Moglibyśmy pomyśleć: lepiej byłoby, gdyby gwiazda Jezusa pojawiła się w Rzymie na Wzgórzu Palatyńskim, z którego cesarz August rządził światem; całe imperium natychmiast stałoby się chrześcijańskie; albo gdyby oświeciła pałac Heroda, mógłby uczynić coś dobrego, zamiast złego”. Następnie papież wyjaśnił, że światło Boga nie trafia do tych, którzy świecą własnym światłem. Zaznaczał, że Bóg proponuje siebie, ale się nie narzuca; „świeci, ale nie oślepia”. „Ileż razy – dodał – jako Kościół, staraliśmy się błyszczeć własnym światłem”. – Ale to nie my jesteśmy słońcem ludzkości. Jesteśmy księżycem, który pomimo swoich cieni odzwierciedla prawdziwe światło, Pana""  – oświadczył papież. „Szatą” ludzi Kościoła – powiedział – musi być Jezus. – Ale by przywdziać szatę Boga, która jest prosta, jak światło, trzeba najpierw pozbyć się szat nadętych. W przeciwnym razie czynimy jak Herod, który nad światło Boże przedkładał światła doczesne sukcesu i władzy – podkreślił Franciszek. Zaznaczył, że nie wystarczy wiedzieć, że Jezus się narodził, jeśli się go nie spotka. Jezus – dodał – musi urodzić się w sercu.  Papież zachęcił do poświątecznej refleksji: „czy w Boże Narodzenie przynieśliśmy jakieś dary dla Jezusa, na Jego święto, czy też wymieniliśmy jedynie prezenty między sobą?”. Wzywał wiernych, by zrezygnowali z pierwszego miejsca i uważali siebie za potrzebujących, a nie samowystarczalnych. Przypomniał, że „drogocenne w oczach Boga jest miłosierdzie wobec tych, którzy nie mają niczego”. W południe papież spotka się z wiernymi na placu Świętego Piotra, gdzie przybędzie też historyczny orszak Trzech Króli.",,
Strefa relaksu przed ratuszem w Warszawie. Internauci bezlitośni,"Wcielany właśnie w życie pomysł ratusza na utworzenie na placu Bankowym miejskiej strefy relaksu poruszył internautów.  W komentarzach zwracają uwagę na koszt inwestycji oraz na to, że miejsce, położone w pobliżu jednego z bardziej ruchliwych węzłów komunikacyjnych stolicy, nie bardzo nadaje się na wypoczynek.","Na pl. Bankowym pojawiły się pierwsze drzewka w donicach i palety. Jak informuje stołeczna „Gazeta Wyborcza”, będzie też można liczyć m.in. na „wodne mgiełki, pawilon z jedzeniem, food trucki, koncerty, warsztaty ekologiczne”.  Koszt całej inwestycji to 920 tys. zł. „Kawa, śniadanie, a może po prostu chwila odpoczynku? Od dziś znajdziecie to na pl. Bankowym – i to dosłownie! Na co dzień to punkt przesiadkowy, ale na wakacje oddajemy przestrzeń placu do dyspozycji warszawiaków. Będą też animacje i warsztaty” – zapraszał w piątek na Twitterze prezydent Warszawy Rafał Trzaskowski. Internauci pozostają jednak sceptyczni wobec takiego zagospodarowania terenu przed ratuszem. W komentarzach zwracają uwagę, że miejsce nie bardzo nadaje się na wypoczynek. „Na placu Bankowym można odetchnąć spalinową bryzą”; „Milion złotych na tymczasową instalację z drewnianych ławek. Ile drzew poszło pod topór na te mebelki?” – komentują.  ",,
"„Za politykę wewnętrzną odpowiadają rządy, a nie UE”","– Podmiotem w relacjach w ramach Unii Europejskiej są państwa narodowe. Lider partii eurosceptycznej wyprowadził Wielką Brytanię ze Wspólnoty. Unia Europejska jest substytutem niepowodzeń poszczególnych ekip rządzących w państwach narodowych. Za politykę wewnętrzną odpowiadają rządy państw narodowych, a nie Unia Europejska – stwierdził w programie „Gość poranka” senator Waldemar Sługocki z Platformy Obywatelskiej.",,,
Prezydent Andrzej Duda podziękował za 100 lat działalności PZPN,"Prezydent Andrzej Duda podziękował sportowcom, trenerom i działaczom za sto lat działalności Polskiego Związku Piłki Nożnej. Prezydent uczestniczy w zorganizowanej w Warszawie gali „100 lat PZPN”, kończącej obchody 100. rocznicy powstania piłkarskiego związku.","Prezydent Andrzej Duda podkreślił, że dzięki piłkarzom kibice mogli przeżywać wyjątkowe chwile.–  Chciałem z całego serca podziękować za te 100 lat Polskiego Związku Piłki Nożnej, 100 lat działalności dla polskiej piłki nożnej, za te 100 lat budowania sportowego ducha, za te 100 lat przeżyć z biało–czerwonymi flagami w rękach, także wtedy kiedy nie było wolno, kiedy nam zabraniano, kiedy za to groziło więzienie i śmierć – podkreślił Andrzej Duda. – Za to wszystko chciałem podziękować pokoleniom polskich sportowców, polskich piłkarzy, chciałem podziękować także pokoleniom działaczy-trenerów, wszystkich tych, którzy robili wszytko, aby polska piłka nożna rozkwitała – dodał.",,
"Francuskie i amerykańskie myśliwce na niebie, na trybunie Donald Trump. Francja świętuje","Nigdy nic nie rozdzieli Francji i Stanów Zjednoczonych – oświadczył francuski prezydent Emmanuel Macron w przemówieniu, które wygłosił na zakończenie defilady z okazji Dnia Bastylii. Gościem honorowym uroczystości był przebywający w Paryżu prezydent USA Donald Trump.","Przemawiając podczas obchodów francuskiego święta narodowego Macron mówił, że Francja trafiała w swojej historii na „pewnych sojuszników, przyjaciół”, którzy „przybywali jej z pomocą”. – Stany Zjednoczone Ameryki są jednym z nich, dlatego nic nigdy nas nie rozdzieli – dodał.– Obecność dziś obok mnie pana Donalda Trumpa i jego małżonki jest oznaką przyjaźni, która trwa mimo upływu czasu – ocenił Macron. Dodał, że USA „przyszły Francji z pomocą” i podziękował za wsparcie, którego Stany Zjednoczone udzieliły Francji w czasie I wojny światowej.",,
"„Sugeruję, by wizyty Pelosi nie pozostawić wyłącznie w rękach marszałka Grodzkiego”","Nancy Pelosi  należy do establishmentu, który jest zszokowany dojściem do władzy Donalda Trumpa. Oni, podobnie jak w Polsce, nie są w stanie zaakceptować demokratycznego wyboru i chcą innymi środkami doprowadzić do odsunięcia władzy. Tak jak nasza opozycja, który używa ulicy i zagranicy oraz instytucji europejskich, bo nie jest w stanie przekonać Polaków – powiedział w programie „#Jedziemy” europoseł PiS, były minister spraw zagranicznych Witold Waszczykowski.","Wicedyrektor Centrum Informacyjnego Senatu Anna Godzwon poinformowała, że marszałek Tomasz Grodzki będzie we wtorek w Krakowie rozmawiał z przewodniczącą Izby Reprezentantów USA Nancy Pelosi. W poniedziałek Grodzki podkreślał, że o to spotkanie prosiła Pelosi.  Media wcześniej podawały, że w drodze na Światowe Forum Holokaustu w Yad Vashem w Jerozolimie, Nancy Pelosi zatrzyma się w Polsce, gdzie w towarzystwie marszałek Sejmu Elżbiety Witek i marszałka Grodzkiego odwiedzi teren byłego niemieckiego obozu zagłady Auschwitz-Birkenau.  O tę kwestię w TVP Info był pytany europoseł PiS Witold Waszczykowski. Jak zaznaczał, „relacje polsko-amerykańskie są na najwyższym poziomie w historii”.   – To są relacje bardzo rozbudowane w kwestiach bezpieczeństwa narodowego. Gościmy w Polsce wiele tysięcy Amerykanów. Każda wizyta polityka amerykańskiego powinna być w Polsce doceniona – mówił był szef MSZ. Jak tłumaczył, w przypadku wizyty Nancy Pelosi ma obawy, „że przed wizytą w Polsce została zbriefowana przez polityków amerykańskich, niechętnych polskiemu rządowi”. – Może być tak, że będzie kontynuowała tę linię krytyki, która została przedstawiona w liście dwóch kongresmenów. Ja bym sugerował polskim władzom, by tej wizyty nie lekceważyć, nie pozostawić jej w rękach wyłącznie marszałka Grodzkiego – mówił.   – Wiem, że w czasie uroczystości w Auschwitz kwiaty będą składane razem z marszałek Sejmu Elżbietą Witek. Doradzałbym, by Witek również odbyła odrębne spotkanie z Pelosi. Jeśli dojdzie do rozmów nt. sytuacji w Polsce, by przedstawiła właściwą opinię, jak ta sytuacja wygląda – wyjaśniał.   W kolejnej części rozmowy Waszczykowski wskazał, że relacje na linii Pelosi – Donald Trump są „trudne”. – Od dwóch lat Pelosi stara się doprowadzić do obalenia Trumpa. Ona jest lewicową socjaldemookratką. Ona jest zaangażowana w poparcie ruchów LGBT, zabiega o aborcję, emigrację – mówił.",,
"Prowokacja grupy LGBT na konferencji. „Nie pozwolę, by ideologia wchodziła do szkół”","Na organizowanej na Uniwersytecie Papieskim w Krakowie konferencji na temat LGBT przed panelistów wybiegło kilka osób z tęczowymi flagami. – Bardzo zależy mi na tym, żeby wobec szkół i wobec mojego dziecka nie stosowano w przyszłości metod, które są znane w wielu miejscach za granicą – komentował sprawę dla wpolityce.pl Patryk Jaki, współorganizator wydarzenia. Sama konferencja początkowo miała się odbyć na Uniwersytecie Jagiellońskim, jednak uczelnia nie wydała na to zgody.","Tuż po rozpoczęciu debaty przed scenę, na której byli paneliści, wyszło kilka osób związanych ze środowiskami LGBT. Trzymały w rękach plakaty z napisami „Człowiek to nie ideologia”. Doszło do ostrej wymiany zdań z publicznością.Kontynuowano ją podczas części otwartej debaty, kiedy to uczestnicy wydarzenia mogli zabrać głos. Wypowiadały się m.in. osoby reprezentujące grupy LGBT. Jedna z nich podkreśliła, że wśród nastolatków o innej orientacji seksualnej często pojawiają się myśli samobójcze, a dzieci i młodzież są nieakceptowane, również przez swoich rodziców.Polemizowała z nią małopolska kurator oświaty Barbara Nowak.– Szkoła ma dziecko wychowywać i uczyć. Natomiast sprawy własnej seksualności ten młody człowiek będzie mógł sobie odpowiednio identyfikować, kiedy szkołę skończy – bo to nie jest sprawa szkolna. Tak samo jak nie jest sprawą szkolną to, czy nauczyciel jest homoseksualistą czy też nie – mówiła Nowak, podkreślając, że w polskich szkołach należy szanować godność każdego dziecka. Wśród panelistów znaleźli się ks. prof. Dariusz Oko, prof. Aleksander Nalaskowski z Uniwersytetu Mikołaja Kopernika w Toruniu, ks. prof. Paweł Bortkiewicz z Uniwersytetu Adama Mickiewicza w Poznaniu i dziennikarz Jacek Karnowski („wSieci”, wpolityce.pl).Podczas debaty panelistów wielokrotnie krytykowano rozwiązania, które społeczeństwa zachodnie wprowadziły w związku z działaniami na rzecz przedstawicieli mniejszości seksualnych, i apelowano o niewprowadzanie ich w Polsce.Jaki pytany przez dziennikarzy, dlaczego do debaty nie zaprosił osób, które pierwotnie miały brać w niej udział, podkreślił, że znaczenie miał właśnie fakt zorganizowania jej na uczelni papieskiej, odnoszącej się do nauki Jana Pawła II, który dziś „byłby poddany szerokiemu ostracyzmowi”. Europoseł zaznaczył jednak, że – moderując dyskusję – starał się, aby „przeciwnicy mieli możliwość komfortowego – na ile jest to możliwe w tych warunkach – zabierania głosu”.Jaki podkreślił, że zależy mu, aby w szkołach i systemie edukacji „nie stosowano w przyszłości metod, które są znane w wielu miejscach za granicą, to znaczy, żeby ekspansywnie nie wchodziła tam ideologia LGBT i ideologia gender, będąca bardzo dobrze opisana na przykład w samorządowej karcie LGBT+, którą podpisał w Warszawie Rafał Trzaskowski”.",,
Kukiz’15 zawiadomi prokuraturę. Chodzi o słowa amerykańskiej dziennikarki,"Wiceszef klubu Kukiz'15 Tomasz Rzymkowski poinformował, że zawiadomi prokuraturę o możliwości popełnienia przestępstwa przez amerykańską dziennikarkę Andreę Mitchell. W relacji z Warszawy stwierdziła ona, że podczas powstania w getcie Żydzi „walczyli przeciw polskiemu i nazistowskiemu reżimowi”.","Andrea Mitchell z telewizji MSNBC przeprowadziła w Warszawie wywiad z wiceprezydentem USA Mikiem Pence’em, który przybył na rozpoczętą w środę konferencję bliskowschodnią. W swojej relacji dziennikarka poinformowała, że w programie podróży Pence’a i jego żony jest m.in. wizyta w dawnym getcie warszawskim, gdzie w czasie powstania w 1943 r. Żydzi – jak powiedziała – „przez miesiąc walczyli przeciwko polskiemu i nazistowskiemu reżimowi”. Podczas czwartkowej konferencji prasowej w Sejmie poseł Rzymkowski poinformował, że „w imieniu klubu poselskiego Kukiz'15 dzisiaj złoży zawiadomienie do Prokuratury Rejonowej Warszawa-Śródmieście o możliwości popełnienia przestępstwa przez panią Andreę Mitchell w związku z jej wczorajszą wypowiedzią”. Zdaniem Rzymkowskiego Mitchell mogła popełnić przestępstwo z art. 133 Kodeksu karnego mówiącego o zniewadze narodu lub Rzeczypospolitej Polskiej oraz art. 55 ustawy o Instytucie Pamięci Narodowej – Komisji Ścigania Zbrodni przeciwko Narodowi Polskiemu poprzez użycie stwierdzenia, iż powstanie w getcie warszawskim było zrywem przeciwko „polskiemu i nazistowskiemu reżimowi”. – Apelujemy do organów państwa polskiego, do prokuratury, policji, do organów, które stoją na straży praworządności, o bardzo szybką, zdecydowaną reakcjĘ w tej sprawie. Nie może być tak, że będziemy na plucie na nasz naród mówić, że pada deszcz – powiedział. Jak stwierdził, „dopóki nie będzie twardej, jasnej, zdecydowanej i jednoznacznej reakcji ze strony organów państwa, to do takich sytuacji będzie dochodziło z olbrzymim uszczerbkiem dla naszych transatlantyckich relacji ze Stanami Zjednoczonymi”. Zdaniem Rzymkowskiego prokuratura w tej sprawie powinna zadziałać z urzędu, podobnie jak polskie Ministerstwo Spraw Zagranicznych. – Pani Andrea Mitchell powinna mieć status persona non grata w Polsce. Do tej pory nie przeprosiła, mimo że ma pewną świadomość strasznie haniebnych słów, które wobec naszego narodu uczyniła – mówił poseł. – Państwo poważne bardzo szybko reaguje. Stany Zjednoczone są państwem poważnym – bierzmy przykład z takich państw – dodał. Wiceprezes Instytutu Pamięci Narodowej Mateusz Szpytma poinformował PAP, że IPN zamierza wezwać w czwartek amerykańską stację telewizyjną MSNBC do sprostowania słów swojej dziennikarki Andrei Mitchell o „polskim i nazistowskim reżimie”. – Jeśli tego nie zrobi – prowadzimy już analizy prawne – to wszystko wskazuje na to, że skierujemy do sądu pozew cywilny w ramach uprawnień wynikających z przepisów zmiany ustawy o IPN z 2018 roku – zapewnił PAP Szpytma. Dodał, że informację o tym, że dziennikarka użyła sformułowania „polski i nazistowski reżim”, „w IPN przyjmujemy z wielkim zdziwieniem i rozczarowaniem”. – Jest to przykład olbrzymiej niewiedzy na temat historii. Polska była krajem, który pierwszy stawił militarnie opór agresji Rzeszy Niemieckiej w 1939 roku i który nigdy nie skapitulował. Polski rząd udał się na emigrację, a w kraju działało z jego ramienia Polskie Państwo Podziemne walczące z niemieckim okupantem przez cały okres lat 1939-1945 – powiedział Szpytma. Na słowa Mitchell w środę zareagowała Ambasada RP w USA. „Dziękujemy ci @mitchellreports @MSNBC za relację z Warszawy. Jednak Powstanie w Getcie Warszawskim w 1943 r. było aktem bohaterstwa przeciwko niemieckim nazistom, którzy założyli getto i dokonali Holokaustu. W czasie drugiej wojny światowej Polska została zaatakowana i była okupowana przez władze nazistowskich Niemiec” – napisała polska ambasada na Twitterze.",,
Kanclerz Merkel przybędzie do Polski na obchody 80. rocznicy wybuchu II wojny światowej,"– Kanclerz Niemiec Angela Merkel przekazała, że będzie obecna na obchodach 80. rocznicy wybuchu II wojny światowej; zależy nam, by w uroczystościach uczestniczyło jak najwięcej przedstawicieli innych państw, naszych najbliższych sojuszników – powiedział w środę rzecznik prezydenta Błażej Spychalski.","– Zależy nam na tym, aby w uroczystościach obchodów 80. rocznicy wybuchu II wojny światowej uczestniczyło jak najwięcej przedstawicieli innych państw, naszych najbliższych dzisiaj sojuszników, mówimy o przywódcach państw UE, NATO – powiedział Spychalski w Polsat News.Rzecznik prezydenta pytany, czy na uroczystości zaproszono prezydenta Rosji Władimira Putina, odparł, że nie jest on ani przywódcą kraju członkowskiego UE, NATO, czy też kraju, który należącego do Partnerstwa Wschodniego, a – zaznaczył – „te kraje były przez Polskę zapraszane, więc tu zaproszenie nie było po prostu wystosowane”.Spychalski był też pytany, kiedy zostaną przedstawione szczegóły wizyty w Polsce prezydenta USA Donalda Trumpa. – To ogłosi strona amerykańska; zgodnie z prawidłami dyplomacji, to strona, która jest zaproszona przez nas ogłasza decyzję, czy przywódca tego państwa będzie uczestniczył w uroczystościach, czy też nie – zaznaczył.",,
Narzekał na jedzenie i plastikowe sztućce. Sąd nie rozpatrzy odwołania Breivika,"Norweski Sąd Najwyższy odmówił w czwartek rozpatrzenia odwołania masowego mordercy Andersa Behringa Breivika od wcześniejszego orzeczenia sądu niższej instancji, który nie zgodził się z twierdzeniem Brevika, że odbywa karę w niehumanitarnych warunkach.","Chodzi o wcześniejszą decyzję sądu odwoławczego, który orzekł w marcu, że niemal całkowita izolacja Breivika, w składającej się z trzech pomieszczeń celi, nie stanowi naruszenia praw człowieka.Zabił 77 osób 38-letni obecnie antymuzułmański, skrajnie prawicowy ekstremista zabił 22 lipca 2011 roku 77 ludzi, dokonując w ten sposób największego w Norwegii w czasach pokojowych masowego morderstwa. Najpierw zdetonował samochód pułapkę w rządowej dzielnicy Oslo, co pociągnęło za sobą osiem ofiar śmiertelnych, a następnie zastrzelił 69 osób, wśród nich wielu nastolatków, na młodzieżowej imprezie rządzącej wówczas Partii Pracy.  Za swe czyny został skazany na 21 lat pozbawienia wolności z możliwością jej przedłużania, dopóki będzie uznawany za groźnego dla społeczeństwa – co jest w Norwegii najwyższym wymiarem kary.  W kwietniu 2016 roku sąd niższej instancji częściowo przyznał rację Breivikowi, który zarzucił państwu norweskiemu, że warunki, w jakich odbywa karę, są nieludzkim traktowaniem. Sąd uznał, że trzymanie go w izolacji od innych więźniów jest sprzeczne z art. 3 europejskiej konwencji praw człowieka, który stanowi, że „nikt nie może być poddany torturom ani nieludzkiemu lub poniżającemu traktowaniu albo karaniu”. Chciał założyć rodzinę  Breivik skarżył się nie tylko na izolację i kontrolę jego korespondencji. Narzekał też m.in. na jakość więziennego jedzenia i na to, że musi się posługiwać plastikowymi sztućcami. Przed sądem odwoławczym domagał się zgody na przyjmowanie gości. Argumentował to chęcią założenia rodziny. W marcu bieżącego roku sąd odwoławczy orzekł, że warunki odbywania kary przez skazanego nie są nieludzkim i poniżającym traktowaniem, co oznaczało zniesienie wyroku sądu niższej instancji. Breivik zareagował na to złożeniem odwołania w Sądzie Najwyższym. „Komisja odwoławcza Sądu Najwyższego jednogłośnie postanowiła 8 czerwca 2017 nie rozpatrywać odwołania Andersa Behringa Breivika w sprawie, jaką Breivik wniósł przeciwko państwu. Żaden z elementów odwołania Breivika nie ma szans powodzenia przed Sądem Najwyższym. Sprawa ta nie nasuwa także takich wątpliwości co do interpretacji Europejskiej Konwencji Praw Człowieka, które nie byłyby już obszernie wyjaśnione przez Europejski Trybunał Praw Człowieka” – głosi oświadczenie Sądu Najwyższego. W reakcji na nie jeden z adwokatów Breivika Oeystein Storrvik zapowiedział odwołanie się do Europejskiego Trybunału Praw Człowieka w Strasburgu. – Zwrócimy się w tej sprawie do Strasburga tak szybko jak to możliwe. Gdy wystąpiliśmy z pozwem, wiedzieliśmy, że może być tak, iż w norweskim wymiarze sprawiedliwości nie uzyskamy powodzenia – zaznaczył w rozmowie z Reuterem.",,
Schetyna: deklaracja Poroszenki ws. NATO niczego nie przesądza.  Jest symbolem,"Słów Poroszenki o rezygnacji z pozablokowego statusu Ukrainy nie można traktować jako historycznego przełomu – tak uważa minister spraw zagranicznych Grzegorz Schetyna, który był gościem w programie „Polityka przy kawie” w TVP1. – Sprawa rozszerzenia NATO jest otwarta. Ukraina ma przed sobą trudną i wyboistą drogę reform, zmiany, transformacji i modernizacji kraju – powiedział minister podkreślając, że problem przystąpienia Ukrainy do NATO nie jest teraz „pierwszorzędny”.","Prezydent Petro Poroszenko zapowiedział w środę w polskim Sejmie, że po powrocie do swego kraju złoży w parlamencie wniosek o zrzeczenie się przez Ukrainę statusu państwa pozostającego poza blokami wojskowo-politycznymi. Zapewnił, że Ukraina wróci na kurs ku integracji z przestrzenią bezpieczeństwa euroatlantyckiego.„Nic się nie zmieniło. To tylko symbol”I choć wielu polskich polityków z entuzjazmem komentowało to wystąpienie nazywając deklaracje prezydenta Ukrainy „przełomową” i „historyczną”, Grzegorz Schetyna w „Polityce przy kawie” TVP1 ocenił, że nic się nie zmieniło prócz pewnego symbolu. W jego ocenie  zapowiedź zwrócenia się do Rady Najwyższej Ukrainy z chęcią opuszczenia statusu neutralności jeszcze niczego nie przesądza. – Jest pewnym symbolem, ale wpisanym w europejską i transatlantycką wizytę Poroszenki – dodał. „NATO trzeba położyć obok”Według ministra spraw zagranicznych nie można tej deklaracji traktować jako historycznego przełomu. – Sprawa rozszerzenia NATO jest otwarta. Ukraina ma przed sobą trudną i wyboistą drogę reform, zmiany, transformacji i modernizacji kraju. Drogę do Brukseli. NATO trzeba położyć obok – powiedział podkreślając, że nie jest to teraz problem „pierwszorzędny”. W jego przekonaniu prezydent suwerennego państwa ma prawo mówić o deklaracjach. To nie jest jeszcze decyzja.                                                teraz odtwarzaneSchetyna: raport dot. Więzień CIA nie zwiększył zagrożenia terrorystycznego w Polsce ""Manewry rosyjskich wojsk były zaskoczeniem""Schetyna skomentował także manewry wojsk FR w graniczącym z Polską i Litwą Obwodzie Kaliningradzkim, które odbyły się na początku grudnia. Gość programu przyznał, że to było zaskoczenie. – Ale ta sytuacja jest bardzo starannie monitorowana przez NATO i kraje sąsiedzkie. W takich sprawach mniej się mówi, a więcej robi. To nie jest coś sensacyjnego – ocenił. I zapewnił, że nic nas w tej sprawie nie nie zaskoczy. ""Są sfrustrowani, potrafią zabijać i wracają do Europy""Schetyna pytany o zagrożenie Polski atakami terrorystycznymi po ujawnionym przez USA raporcie ws. Więzień CIA przyznał, że postawa Stanów była niezręcznością. – Ta sprawa nie zwiększyła zagrożenia terrorystycznego w Polsce – zapewnił. Według niego wielkim problemem są Europejczycy, który wyjeżdżają do krajów islamskich i przechodzą tam szkolenia terrorystyczne po czym wracają do Europy. Wyjaśnił, że rozmawia się na ten temat w Brukseli, bo to są sfrustrowani ludzie, którzy potrafią zabijać. – Są potencjalnie wielkim zagrożeniem po powrocie do Europy – ocenił. Rozwiązania muszą być globalne i trzeba je wypracować i wdrożyć w najbliższych miesiącach. ""Nie łączę aktywności posła i ministra""Dopytywany o komentarz ws. śledztwa prokuratorskiego dotyczącego marszałka Sikorskiego przekonywał, że ten sam sobie świetnie poradzi. – Dobrze, że prokuratura podjęła decyzję i sprawdzi te wszystkie kwestie – dodał. Przyznał, że on sam będąc marszałkiem i ministrem nie korzystał z kilometrówek. – Wyraźnie rozgraniczam aktywności marszałkowskie, ministerialne od poselskich. Nie łączę tego. Taką podjąłem decyzję – wyjaśnił. – Ale to, że ktoś łączy te sprawy nie było i nie jest sprzeczne z prawem – dodał minister spraw zagranicznych.",,
Po operacji w Bostonie 6-letni Filipek wrócił do Polski rządowym samolotem,"6-letni Filipek wrócił do Polski. Chłopiec przeszedł w Bostonie ciężką operację serca. Wszystko dzięki pomocy Ministerstwa Obrony Narodowej, które zapewniło dziecku transport. Do Bostonu Filip poleciał rządowym samolotem Gulfstream G550.","Na początku października media informowały, że chłopiec ma skomplikowaną wrodzoną wadę serca. Filip przeszedł już siedem operacji, ale konieczne było przeprowadzenie jeszcze jednej. Dlatego poleciał specjalnym wojskowym samolotem do Bostonu w USA, gdzie w przeszedł operację.  „6-letni Filip, który poleciał wojskowym transportem medycznym na operację do Bostonu, właśnie wrócił do Polski. Witamy w domu, Filipku!” – tweetuje w środę MON.  Ze względu na stan zdrowia chłopiec nie może podróżować na pokładach samolotów rejsowych. W samolocie rządowym, w trakcie lotu był pod stałą kontrolą wojskowych lekarzy.",,
"Hollywood, czyli „Pollywood”. Jak Polacy współtworzyli fabrykę snów","Mamy swój ogromny wkład w rozwój światowej kinematografii.  Nie tylko dlatego, ze polscy twórcy są cenieni na świecie. Być może Hollywood nigdy nie stałoby się potęgą, gdyby nie Polacy! To właśnie imigranci polskiego pochodzenia tworzyli fabrykę snów. Początki Hollywood... to tak naprawdę „Pollywood”. Sprawie przyjrzała się ekipa „Wiadomości” TVP1.",,,
"„Schetyna powiedział, że Platforma nie ma kasy na kampanię”","Szef PO Grzegorz Schetyna blokuje Małgorzacie Kidawie-Błońskiej pieniądze na kampanię prezydencką; powiedział jej, że na kampanię nie ma kasy, a partia ma długi – pisze „Wprost”. – Schetyna zionie nienawiścią do Kidawy-Błońskiej, bo przestała go słuchać – twierdzi rozmówca tygodnika.","„Małgorzata Kidawa-Błońska od 14 grudnia jest oficjalną kandydatką Platformy Obywatelskiej na prezydenta. Jej kampania w praktyce jednak nie ruszyła. Dlaczego? Politycy PO wskazują na szefostwo partii” – pisze tygodnik.  Według rozmówców tygodnika, Grzegorz Schetyna blokuje Kidawie-Błońskiej pieniądze. „Powiedział jej, że na kampanię nie ma kasy, a partia ma długi. W tej sytuacji Małgorzata jest bezradna, nie może nawet powołać sztabu wyborczego” – wyjaśnia polityk PO. I dodaje, że Kidawa-Błońska musi w tej sytuacji czekać do końca stycznia, kiedy w partii odbędą się wybory nowego przewodniczącego.  Inny rozmówca gazety mówi, że „Schetyna zionie nienawiścią do Kidawy-Błońskiej, bo ku jego zaskoczeniu przestała go słuchać”. „Przecież z tym brakiem pieniędzy to bzdura, bo za chwilę dostaniemy kolejną dotację z budżetu tytułem zwrotu finansowego po wyborach” – mówił rozmówca tygodnika.",,
Erdogan: rezolucja Bundestagu ws. Ormian przyjęta wbrew obietnicom Merkel,"Prezydent Turcji Recep Tayyip Erdogan oświadczył, że niemiecki parlament wbrew życzeniu Ankary przyjął rezolucję, uznającą masakrę Ormian w imperium osmańskim za ludobójstwo, choć kanclerz Angela Merkel miała mu obiecać, że do tego nie dopuści.","W opublikowanym w sobotę wywiadzie dla anglojęzycznego dziennika „Daily Sabah”, szeroko rozpowszechnionym przez tureckie media, Erdogan oznajmił, że nie rozumie, dlaczego Merkel, która stoi na czele chadeckiej partii CDU, nie zdołała skłonić własnego ugrupowania do głosowania przeciw rezolucji.Erdogan twierdził, że niemiecka kanclerz obiecała mu, iż „zrobi wszystko, co w jej mocy, by nie dopuścić do przyjęcia rezolucji”. – Teraz zadaję sobie pytanie: jak najważniejsi niemieccy politycy będą po takiej decyzji w stanie spotykać się ze mną i tureckim premierem? – powiedział. Strata „ważnego przyjaciela”>Ostrzegł, że Niemcy mogą stracić „ważnego przyjaciela” i przypomniał, że w kraju tym mieszka liczna społeczność osób o tureckim pochodzeniu. Jak pisze agencja dpa, Erdogan nie chciał jednoznacznie wyrazić sprzeciwu wobec pomysłu obłożenia Niemiec sankcjami. Podkreślił jednak, że porozumienie w sprawie migrantów i kwestia liberalizacji unijnego systemu wizowego dla obywateli Turcji to sprawy związane z Unią Europejską, a nie z dwustronnymi stosunkami między Ankarą i Berlinem.Turecki prezydent wyraził przekonanie, że w Niemczech, w tym w niektórych mediach, istnieją grupy nastawione wrogo do jego kraju i zamieszane w spiski wymierzone w Turcję, zaś plan uchwalenia rezolucji musiał jego zdaniem wymyślić „ktoś o zwierzchniej pozycji”. „To szantaż”W wygłoszonym również w sobotę przemówieniu, transmitowanym przez telewizję, Erdogan powiedział, że oskarżenia o ludobójstwo Ormian wysuwane wobec Turcji to „szantaż” i że jego kraj „nigdy ich nie zaakceptuje”. – W tym przypadku nie chodzi o Ormian. Kwestia ormiańska wykorzystywana jest wszędzie na świecie jako praktyczne narzędzie szantażu wobec Turcji – zaznaczył turecki przywódca. W związku z przyjętą w czwartek rezolucją do tureckiego ministerstwa spraw zagranicznych został wezwany charge d'affaires Niemiec w Ankarze. W piątek premier Turcji Binali Yildrim zapowiedział, że jego kraj podejmie odpowiednie kroki w reakcji na rezolucję Bundestagu, choć jednocześnie zastrzegł, że nie oznacza to całkowitego pogorszenia wzajemnych stosunków.„Bundestag ubolewa”Rezolucja uznaje współodpowiedzialność ówczesnych kajzerowskich Niemiec za tragedię tureckich Ormian. „Bundestag ubolewa z powodu niesławnej roli Rzeszy Niemieckiej, która jako główny wojskowy sojusznik imperium osmańskiego mimo jednoznacznych informacji także ze strony niemieckich dyplomatów i misjonarzy o zorganizowanym wypędzaniu i wyniszczaniu Ormian nie próbowała wstrzymać tego przestępstwa przeciwko ludzkości” – czytamy w dokumencie.Według historyków w latach 1915-1917 w dokonanych przez siły tureckie rzeziach i deportacjach życie straciło około 1,5 mln ormiańskich mieszkańców ówczesnego imperium osmańskiego. Będąca prawnym następcą imperium osmańskiego Turcja sprzeciwia się stosowaniu terminu ludobójstwo w odniesieniu do wydarzeń sprzed stulecia.",,
Zatrzymano Polaków podejrzanych o handel ludźmi,"Czworo Polaków, trzech mężczyzn i jedna kobieta w wieku 40-50 lat, zostało zatrzymanych w Szwecji związku z procederem handlu ludźmi – podała szwedzka policja. Podejrzani oferowali rodakom pracę, a w rzeczywistości zmuszali ich do kradzieży.","– Udało nam się zatrzymać grupę przestępczą, która sprowadzała do Szwecji przede wszystkim Polaków, obiecując im pracę oraz mieszkanie; w rzeczywistości ludzie ci byli zmuszani do kradzieży i koczowania w namiotach – powiedział Per Bjoerkman z wydziału policji ds. zwalczania międzynarodowej przestępczości zorganizowanej.  Jak tłumaczył, „w ten sposób kilkanaście osób będących w trudnej sytuacji życiowej w zamian za jedzenie zapewniało swoim zleceniodawcom dochód”. – Poszkodowanych może być więcej, gdyż proceder ten trwał od dłuższego czasu – dodał. W wyniku policyjnej akcji śledczym udało się odnaleźć towar skradziony głównie ze sklepów w zachodniej Szwecji i w innych krajach skandynawskich. Szwedzka prokuratura zakwalifikowała sprawę sprowadzania oraz zmuszania do pracy, w tym wypadku, kradzieży, jako handel ludźmi. W 2010 r. w mieście Solna pod Sztokholmem miała miejsce opisywana przez media głośna sprawa 46-letniej Polki romskiego pochodzenia, która sprowadzała do pracy kobiety z Polski. W rzeczywistości znęcała się nad nimi, zmuszając m.in. do kradzieży.",,
Pożegnanie Jadwigi Kaczyńskiej,"– Mama była osobą skromną, cichą i spokojną, miała
ogromny dar kontaktu z ludźmi – tak o Jadwidze Kaczyńskiej mówił podczas mszy
pogrzebowej w Bazylice św. Krzyża w Warszawie jej syn Jarosław Kaczyński.","– W modlitwie do św. Józefa, którą ułożył Leon XIII, są przy końcu takie słowa: „pobożnie żyć, święcie umierać i wiecznego szczęścia w niebieDostąpić”. Ja wiem, że mama żyła pobożnie, umierała święcie. Proszę Boga oto, żeby dostąpiła tego szczęścia – mówił Jarosław Kaczyński.  – Mama przy swojej zasadniczości, która odnosiła się do spraw wiary, bo miałataką wiarę, której można zazdrościć (...), obok patriotyzmu, który też miałcałkowicie niezachwiany charakter, tak mocny, że i mnie potrafiła czasemkrytykować, kiedy powiedziałem coś krytycznego o naszych rodakach. Mama byłaosobą bardzo wesołą – wspominał Kaczyński.  – Była osobą dowcipną (...). To, co pozostanie w moich uszach to śmiech. Śmiech dobiegał z jej pokoju, gdy przychodziły panie, które się nią opiekowały, czy dobiegał nawet jeszcze z pokoju szpitalnego, tego już ostatniego w życiu, kiedy nie tak długo przed śmiercią wydawało się, że jest dobrze, wydawało się, że wyjdzie ze szpitala – wspominał.  – Potrafiła mimo bardzo twardych zasad być miła, bliska ludziom i niesłychaniewręcz ujmująca. Mogła przenosić wartości, być swojego rodzaju ambasadoremwartości ukształtowanych w epoce jej dziadów, w nowe czasy. To było w niejpiękne – mówił Jarosław Kaczyński.  Biskup diecezji drohiczyńskiej Antoni Dydycz w homilii mówił:  – Pani Jadwiga - mama, babcia i prababcia – zasłużyła w swoim ziemskim życiu na wielką nagrodę, na zamieszkanie w Domu Ojca, obok męża, rodziców, syna i wielu innych bliskich osób.  Zdaniem biskupa Jadwiga Kaczyńska pięknie wypełniała posłannictwo matki.  Dydycz cytował też słowa tragicznie zmarłego Lecha Kaczyńskiego o domurodzinnym:  – to nie był dom surowy, to był przede wszystkim dom starannegowychowania, dom, w którym się czyta głośno ważne lektury, rozmawia z dziećmi o świecie.   Biskup przypominał też słowa Jarosława Kaczyńskiego, który mówił, że zaogromny wysiłek włożony w wychowanie synów ich mama zapłaciła własną karierą.  – Dziękuję ci matko Jadwigo, jak dziękuję wszystkim matkom, ale tobie w sposób szczególny, za wspaniałe wychowanie synów, prezydenta RP – już męczennika – i premiera. Dziękuje za twój wyjątkowy patriotyzm (...). Dziękuję za utrwalenie wizerunku matki Polki –   powiedział biskup.  Mszy pogrzebowej w Bazylice Świętego Krzyża w Warszawie przewodniczyłmetropolita warszawski arcybiskup Kazimierz Nycz; obecni byli też m.in.:metropolita gdański abp Sławoj Leszek Głódź oraz dyrektor Radia Maryja o.Tadeusz Rydzyk.  Poza prezesem PiS w mszy św. uczestniczyła córka Lecha Kaczyńskiego - Marta, posłowie i senatorowie PiS oraz ambasador USA w Polsce Stephen D. Mull.  Po mszy kondukt żałobny udał się na warszawskie Stare Powązki, gdzie Jadwiga Kaczyńska została pochowana w rodzinnym grobowcu.   Matka Jarosława i Lecha Kaczyńskich zmarła w ubiegłym tygodniu. JadwigaKaczyńska, z domu Jasiewicz, urodziła się 31 grudnia 1926 roku wStarachowicach, jako córka inżyniera budownictwa – Aleksandra Jasiewicza iStefanii z Szydłowskich. Była filologiem; pracowała w Instytucie BadańLiterackich Polskiej Akademii Nauk, przez kilka lat uczyła języka polskiego.",,
Co szósta osoba świadomie nie kasuje biletu. Dług gapowiczów sięga dziesiątków milionów,"Co szóstej osobie zdarza się jazda komunikacją miejską bez biletu. W rejestrze Biura Informacji Gospodarczej InfoMonitor notowanych jest w tej chwili ponad 101 tys. gapowiczów, których łączny dług przekracza 128 mln zł.","Najwięcej gapowiczów jest z Mazowsza, Śląska i Pomorza. Jedna trzecia z nich (32 tys. osób) ma od 35 do 44 lat. Wartość ich opłat karnych, zgłoszonych do BIG InfoMonitor dochodzi do 42 mln zł. 80 proc. gapowiczów obecnych w rejestrze to mężczyźni. W  badaniU firmy Quality Watch dla BIG InfoMonitor 16 proc. ankietowanych (co szósty) przyznało, że jeżdżą świadomie bez ważnego biletu. Jeszcze więcej osób przyznaje się do świadomej jazdy na gapę w grupie wiekowej do 24 lat – 26 proc., czyli co czwarty. Z kolei najmniej chętne (6 proc.) do jazdy bez ważnego biletu są osoby w wieku 65-74 lat. W rejestrze dłużników, zgłoszonych jest 101 074 osób, które nie tylko nie kupiły biletu, ale również nie zapłaciły potem kary za jego brak. Łączne zaległości gapowiczów wpisanych do BIG InfoMonitor przez koleje i firmy transportu miejskiego wynoszą ponad 128 mln zł. Według ekspertów część osób ignoruje wpis o długu do momentu, gdy przeszkodzi im to np. w zaciągnięciu kredytu, zakupie abonamentu telekomunikacyjnego czy podpisaniu umowy na telewizję kablową. – Już sama groźba dopisania informacji o długu do rejestru, do którego zaglądają banki i inne przedsiębiorstwa, powoduje, że 67 proc. dłużników dokonuje płatności do 30 dni po otrzymaniu wezwania – wyjaśnia Łukasz Rączkowski z Rejestru Dłużników BIG InfoMonitor. Dodaje, że po całkowitej spłacie zadłużenia informacja o długu jest usuwana.",,
„Rosja nie dyskryminuje homoseksualistów”,"– Rosja nie dyskryminuje homoseksualistów – powiedział w Amsterdamie prezydent Władimir Putin, powitany manifestacjami działaczy gejowskich. Putin przybył do Holandii, aby zainaugurować z królową Beatrix rok holendersko-rosyjski.","– W Federacji Rosyjskiej – i niechaj będzie to jasne dla wszystkich – nie ma ograniczania praw mniejszości seksualnych – oświadczył prezydent na konferencji prasowej. Dodał, że „ludzie ci korzystają z takich samych praw i swobód jak wszyscy inni”.  Przeciwko wizycie Putina w Holandii, pierwszym na świecie kraju, który w 2001 r. zalegalizował małżeństwa osób tej samej płci, protestował ponad tysiąc obrońców praw homoseksualistów.  Putin wraz z królową Beatrix najpierw zwiedził amsterdamską filę Ermitażu.Powitały go manifestacje przeciwko homofobii, w których uczestniczylidziałacze gejowscy i przedstawiciele organizacji broniących praw człowieka,jak Amnesty International. Na ulicach pojawiły się tęczowe flagi, wywieszone przez mieszkańców miasta, w tym przez byłego burmistrza Amsterdamu Joba Cohena, pierwszego urzędnika publicznego, który udzielił ślubu parze homoseksualnej. Rzeką Amstel kursowały barki z hasłami „Zakaz zespołów punkowych” wnawiązaniu do rosyjskiej grupy Pussy Riot, której uczestniczki zostałyskazane na obóz pracy za odśpiewanie tzw. modlitwy punkowej do Bogurodzicy o „przegonienie Putina”. W muzeum Putin i królowa zwiedzili wystawę poświęconą carowi PiotrowiWielkiemu i zainaugurowali oficjalnie 400. rok wzajemnych związków Rosji iHolandii. Holandia jest drugim partnerem handlowym Rosji po Chinach i przed Niemcami.Przed wizytą Putin w liście do Holendrów opublikowanym w gazecie „DeTelegraaf” podkreślał doniosłość współpracy gospodarczej z Holandią wdziedzinie energetyki, technologii i innowacyjności oraz przemysłurolno-spożywczego. Według lokalnych mediów podczas wizyty mają zostać podpisane ważne kontrakty gazowe. Ponadto Rosja bardzo dużo zainwestowała w port w Rotterdamie, przez który przechodzą tranzytem istotne ilości rosyjskiego gazu i ropy. Manifestujący zgromadzili się również w atmosferze festynu przed MuzeumMarynistycznym, oczekując na Putina przed jego spotkaniem z premieremHolandii Markiem Rutte.  Protestowano zwłaszcza przeciwko projektowi ustawy wprowadzającej w Rosjizakaz propagandy homoseksualnej, karzącej autorów wszelkich „dokumentówpublicznych” promujących zarówno homoseksualizm, jak i pedofilię, iprzewidującej grzywny w wysokości do 500 tys. rubli (12 500 euro). Projektustawy wywołał krytykę ze strony obrońców prawa człowieka i rządów państwzachodnich. COC Nederland, założona w 1946 roku holenderska organizacja LGBT, najstarsza tego typu organizacja na świecie, a także inne organizacje, jak AI, zaapelowały do premiera Rutte, by poruszył kwestię praw człowieka w Rosji. Do protestów włączyły się władze gminy Amsterdam. – Amsterdam postanowiłzrobić to, aby pokazać, że jest miastem otwartym i tolerancyjnym –powiedziała rzeczniczka Tahira Limon, dodając, że miasto wywiesiło tęczowąflagę, „by pokazać całemu światu, dać wyraz naszym opiniom i pokazać, żejesteśmy braćmi”. – Jesteśmy zaszokowani tą propozycją prawną w Rosyjskiej Dumie  – dodała. W marcu władze rosyjskie zaczęły kampanię audytu organizacji pozarządowych, w tym głównej organizacji obrońców praw człowieka w Rosji, Memoriału. Kanclerz Niemiec Angela Merkel wyraziła prezydenta Putina zaniepokojenie z powodu restrykcyjnej polityki władz rosyjskich wobec organizacji pozarządowych.",,
Prezydencja i wybory najważniejsze w 2011 r.,Rok 2012 upłynie nam pod znakiem wydarzeń na lewicy.,,,
Rzeczniczka PiS przyznaje: Pojawiła się propozycja kandydatury Morawieckiego na premiera,"Nie jest tajemnicą, że pojawiła się propozycja kandydatury Mateusza Morawieckiego na premiera, ale decyzji jeszcze nie ma; podejmie ją Komitet Polityczny PiS – poinformowała rzecznik PiS Beata Mazurek.","Rzecznik PiS pytana, czy jest już znany termin rekonstrukcji rządu, odpowiedziała, że żaden konkretny termin nie został jeszcze wyznaczony. Przypomniała, że w poniedziałek odbyło się spotkanie szefów okręgów, odpowiedzialnych m.in. za kampanię wyborczą. Jak dodała, rozmowa dotyczyła spraw bieżących, w tym rekonstrukcji rządu.– Ostateczną decyzję w temacie kiedy i ewentualnie kto, i czy będzie zmiana premiera, podejmuje Komitet Polityczny (PiS), a taki się jeszcze nie odbył – powiedziała rzecznik PiS.Mazurek była także pytana o propozycje objęcia funkcji premiera przez Mateusza Morawieckiego. – Nie jest tajemnicą, że taka propozycja się pojawiła, ale decyzji jeszcze nie ma – powiedziała rzecznik PiS.Jak dodała, najbliższe działania PiS są związane głównie ze sprawami gospodarczymi i przedsiębiorczością. – Za to odpowiada w głównej mierze minister Morawiecki – zauważyła Mazurek. Rzecznik PiS zaznaczyła, że kształt i struktura rządu, decyzje personalne, podejmie nowy premier, lub obecna premier Beata Szydło.",,
Prezydent w Bogatyni: wydobycie węgla to służba dla Polski,"Wydobycie węgla to wielkie zadanie i służba, którą państwo realizujecie dla Polski, zapewniając bezpieczeństwo energetyczne – mówił prezydent Andrzej Duda  w Bogatyni, gdzie w kopalni Turów odwiedził górników z okazji święta Barbórki.","Prezydent przypomniał, 72 lata temu ruszyła w tym miejscu kopalnia, która „budowała potencjał energetyczny Polski, która przez ostatnie 30 w ogromnym stopniu buduje potencjał energetyczny wolnej suwerennej Rzeczypospolitej”.  – Przede wszystkim, co chcę podkreślić, zapewnia nam nasze bezpieczeństwo energetyczne – podkreślał.  – To jest wielkie zadanie i wielka służba, którą państwo realizujecie dla Polski i dla nas wszystkich – dodał.",,
"Większość Rosjan wierzy, że światem kieruje niewidzialny rząd","„Tajny rząd” kieruje światem – takie przekonanie wyraża dwóch na trzech (67 proc.) Rosjan, jak wynika z sondażu rosyjskiego centrum badania opinii publicznej WCIOM. Obserwuje ono szerzenie się teorii spiskowych w Rosji.","Pytanie sformułowane przez ten ośrodek brzmiało: „Czy istnieje organizacja bądź grupa osób mająca wpływ na wszystkie procesy zachodzące na świecie i kontrolująca działania szefów państw w wielu krajach?”.Dla 74 proc. osób, które wierzą w tę teorię spiskową, działania „rządu światowego” są „sprzeczne z interesami Rosji” – brzmi wniosek z odpowiedzi na ankietę przeprowadzoną pod koniec maja wśród 2 tys. osób.Około 23 proc. spośród tych, którzy wierzą w istnienie takiego rządu, uważa, że składa się on z bogatych oligarchów i bankierów. Liczba Rosjan, którzy wierzą w tę teorię, bardzo wzrosła w ciągu ostatnich czterech lat: w 2014 r. było ich 45 proc. Jeden Rosjanin na każdych dziesięciu jest przekonany, że istnieje „sekretny rząd, który ma wpływ na treść emitowanych programów TV i wydawanych książek”.Liczne rosyjskie kanały telewizyjne mnożą ilość programów na temat „nieprzyjaciół Rosji”, antyrosyjskich zagrożeń i spisków.W te teorie spiskowe nie wierzy natomiast mniej więcej co czwarty Rosjanin.",,
Papież przeszedł zabieg. Trzymano to w tajemnicy,"Przed kilkoma miesiącami w tajemnicy papież Franciszek poddał się zabiegowi usunięcia zaćmy – podał w niedzielę rzymski dziennik „Il Messaggero”. O tym, że będzie musiał go przejść, mówił w zeszłym roku.","Włoska gazeta twierdzi, że zabieg został przeprowadzony w klinice imienia Piusa XI w Rzymie. Dokonuje się go przy użyciu lasera i w znieczuleniu miejscowym, po czym pacjent od razu wraca do zwykłej aktywności.  W marcu 2018 roku papież wyznał: „W moim wieku pojawia się zaćma i nie widzi się dobrze rzeczywistości; w przyszłym roku będę musiał iść na operację”. Od tamtego momentu zaczęto zastanawiać się, kiedy to nastąpi. Watykan nie potwierdził nigdy takiego zabiegu.  Watykanistka stołecznego dziennika napisała, że już się odbył. Jeśli, jak sugeruje, było to przed kilkoma miesiącami, należy przypuszczać, że mogło to być latem, gdy papież ograniczył swą działalność na czas wypoczynku.",,
IPN odkrył kolejne szczątki Polek zamordowanych w Ravensbrück,"Eksperci Instytutu Pamięci Narodowej odnaleźli na cmentarzu w niemieckim Fürstenbergu, kolejne szczątki więźniarek KL Ravensbrück. Wiceprezes IPN zapowiedział, że w przyszłym roku prochy zamordowanych Polek zostaną uroczyście pochowane.","Fürstenberg leży niedaleko dawnego KL Ravensbrück – największego niemieckiego obozu koncentracyjnego dla kobiet. Na cmentarzu w tej miejscowości, w jednej z kwater, grzebano urny z prochami skremowanych Polek, które zostały zamordowane w obozie. Kierujący pracami w Niemczech, wiceprezes IPN i dyrektor Biura Poszukiwań i Identyfikacji, profesor Krzysztof Szwagrzyk wyjaśnia, że ekspertom, mimo kremacji ciał więźniarek, udało się odnaleźć wiele szczątków ludzkich. Wśród nich są między innymi kości długie czy fragmenty czaszek. W rozmowie z Cezarym Gmyzem, korespondentem TVP w Niemczech, prof. Szwagrzyk zaznaczył, że w późniejszych latach urny i szczątki były niszczone podczas kopania współczesnych grobów. Dodał, że odnaleziono także tabliczki z danymi więźniarek, które mówią nam o ich tożsamości, jak również datach i miejscach urodzenia oraz śmierci. – To wyjątkowa sytuacja. Bardzo się cieszę, że możemy wszystkie te święte rzeczy wydobyć z ziemi  i mieć naukowe potwierdzenie kto i kiedy został tutaj zamordowany – powiedział prof. Szwagrzyk. Jak mówi wiceprezes IPN, odkryto m.in.tabliczkę z danymi Małgorzaty Dembowskiej. Kobieta była siostrą biskupa Bronisława Dembowskiego. Wraz z matką została zamordowana podczas jednej z egzekucji w KL Ravensbrück. Wcześniej udało się odnaleźć tabliczkę z urny matki duchownego. Biskup Bronisław Dembowski m.in.  w czasie stanu wojennego był opiekunem Prymasowskiego Komitetu Pomocy Osobom Pozbawionym Wolności, a w 1989 r. był jednym z członków negocjacji Okrągłego Stołu z ramienia Kościoła. Obecne poszukiwania na cmentarzu w Fürstenbergu są drugim etapem prac rozpoczętych wiosną. Wtedy udało się odnaleźć wiele prochów, szczątków i tabliczek, zawierających dane zamordowanych Polek. Prof. Szwagrzyk zapowiada, że w przyszłym roku prochy zostaną uroczyście pochowane na cmentarzu w Fürstenbergu, gdzie zostanie również zbudowany pomnik upamiętniający zamordowane Polki. W obozie w Ravensbrück więziono ponad 130 tys. kobiet z kilkudziesięciu krajów Europy. Największą grupę więźniarek, ok. 40 tys., stanowiły Polki, z których zginęło około 17 tys.",,
Prezes WEI: Amerykańskie sankcje robią swoje,"Chiński potentat finansowy China Anbang Insurance Group właśnie wystawił na sprzedaż hotel Waldorf Astoria, który kilka lat temu kupił za 1,5 mld dolarów.   Firmy Państwa Środka masowo wycofują się z inwestycji na całym Zachodzie.  Czy jest to sprawa amerykańskich sankcji? – zastanawia się prezes Warsaw Enterprise Institute Tomasz Wróblewski.","Chiny to nie pierwsze imperium, które może i fajnie wygląda w geopolitycznych dywagacjach o przyszłości świata, ale kiedy przychodzi do starcia z tradycyjną gospodarką rynkową, rozsypuje się w palcach – mówi Tomasz Wróblewski na łamach portalu Kurier365.pl.  Chiński potentat finansowy China Anbang Insurance Group właśnie wystawił na sprzedaż hotel Waldorf Astoria, który kilka lat temu kupił za 1,5 mld dolarów.   „Kiedy równo cztery lata temu, pekińska firma kupowała jeden z najbardziej spektakularnych hoteli na świecie za 1,5 mld dolarów, mówiono o początku nowej ery. Czyżby to już początek końca tej nowej ery?” – zastanawia się Tomasz Wróblewski.   Według, byłego dziennikarza Chiny w popłochu wycofują się dziś nie tylko z nowojorskich inwestycji, ale z inwestycji na całym Zachodzie.  „W Europie, Ameryce, w Singapurze, Australii, Nowej Zelandii i nawet RPA. Sprzedają nieruchomości, farmy, udziały w bankach, firmach maklerskich, ubezpieczeniowych, nawet w studiach filmowych. Niektóre z tych inwestycji okazały się po prostu nietrafione, ale decyzje podejmowane są dziś w takim pospiechu, że potencjalne korzyści z aprecjacji inwestycji przepadają. W skali całej chińskiej gospodarki to może nie są wielkie pieniądze, ale w kontekście popularnej ostatnio debaty medialnej o nowym bipolarnym podziale świata i nadchodzącej wojnie chińsko-amerykańskiej, nie da się pomijać postępującej plajty chińskich inwestycji na Zachodzie. Kto wie, może Pekin właśnie tak przegrywa swoją historyczną szansę.” – zaznacza ekspert „Warsaw Enterprise Institute”.  Wróblewski uważa, że Chiny nie znikną ze sceny politycznej.  „Nie przestaną być groźnym rywalem wojskowym na Pacyfiku, ale wbrew rozmaitym teoriom, ich potęga gospodarcza może być osadzona na znacznie słabszych nogach niż nam to się jeszcze niedawno wydawało.” – czytamy. Jeden z czołowych obserwatorów światowej gospodarki w kraju twierdzi, że  amerykańskie sankcje Pekin mocno odczuwa.  „Nie tylko z uwagi na trudniejszy dostęp do wielkiego rynku zbytu, ale też dlatego, że Trump pokazał innym rządom, że imperium można się postawić”.  Prezes WEI zaznacza, że wielka chińska wyprzedaż w Ameryce czy Europie głównie wynika z nadmiernego obciążenia kredytowego chińskich firm, którym przy hamującej gospodarce, kurczących się rynkach zbytu i coraz gorszych wycenach agencji ratingowych jest coraz ciężej finansować zamorskie posiadłości. Poważniejszym problemem jest jednak pełzający bojkot imperium.  „Wbrew oficjalnej propagandzie Pekinu konflikt handlowy nie dotyczy wyłącznie »niepoczytalnego« Trumpa. Własne ograniczenia w handlu z Chinami wprowadzają Niemcy, Francja, Włochy. Nie tylko, high-tech ale też w przypadku Włoch inwestycje w domy mody czy winnice. W przypadku Australii i Nowej Zelandii – farm mlecznych. W Azji, Pakistan, Malezja, Malediwy, i nawet Indie, wyhamowują chińską ekspansję. Mniejsze państwa na gwałt usiłują wyplątać się z umów partnerskich Szlaku i Pasa, które często zostawiły je z wielomiliardowymi kredytami, bez pokrycia w zapowiadanych chińskich inwestycjach”.  Tomasz Wróblewski sugeruje, że chińska „pułapka kredytowa”  uzależniająca  rządy słabszych państw od Pekinu jest dziś zmorą państw od środkowej Afryki po środkową Azję i nawet Amerykę Południową.  „Obok przytłaczających zobowiązań finansowych od chińskich firm uzależnieni są poszczególni politycy, a często całe partie, przez lata przyjmujące łapówki i dziwne dotacje” – kontynuuje Tomasz Wróblewski.",,
Prezydent podpisał ustawę o przekształceniu użytkowania wieczystego we własność,Prezydent Andrzej Duda podpisał nowelizację ustawy o przekształceniu prawa użytkowania wieczystego gruntów zabudowanych na cele mieszkaniowe – w prawo własności tych gruntów – poinformowała w poniedziałek kancelaria prezydenta.,"W nowelizacji zaproponowano, aby dla nowych inwestycji, podejmowanych przez m.in. spółdzielnie mieszkaniowe „przekształcenie prawa użytkowania wieczystego w prawo własności gruntu nastąpiło z chwilą przeniesienia praw do lokali na rzecz mieszkańców budynku, którzy zaspokajają potrzeby mieszkaniowe w tych lokalach”.Jak zauważono, zgodnie z ustawą przyjętą 20 lipca br. właścicielami staną się „użytkownicy wieczyści gruntów zabudowanych budynkami jednorodzinnymi i wielorodzinnymi, a zatem nie tylko osoby fizyczne będące właścicielami domów jednorodzinnych i lokali w domach wielorodzinnych, ale również - niejako przy okazji - podmioty takie jak spółdzielnie mieszkaniowe, spółki Skarbu Państwa, przedsiębiorcy”.„Ponadto w celu umożliwienia spółdzielniom mieszkaniowym, spółkom Skarbu Państwa i przedsiębiorcom realizowania inwestycji mieszkaniowych bez znaczącego, jednorazowego obciążania zobowiązaniami finansowymi z tytułu ustawowego przekształcenia praw użytkowania wieczystego gruntów zabudowanych na cele mieszkaniowe, zaproponowano możliwość złożenia oświadczenia o wyborze sposobu płatności w formie opłaty rozłożonej w dłuższym okresie” – podano. Przekształcenie odpłatne Ustawa dotyczy gruntów zabudowanych wyłącznie jednorodzinnymi lub wielorodzinnymi budynkami mieszkalnymi, w których co najmniej połowę liczby lokali stanowią mieszkania. Przekształcenie, zgodnie z ustawą, musi być odpłatne. Odpłatność za przekształcenie na gruntach Skarbu Państwa i jednostek samorządu terytorialnego to 20 opłat rocznych. Przy wniesieniu jednorazowej opłaty za przekształcenie gruntu stanowiącego własność Skarbu Państwa przewidziano bonifikatę (od 10 do 60 proc. w zależności od momentu wniesienia tej opłaty). Szacuje się, że w takiej sytuacji jest to ok. 500 tys. właścicieli nieruchomości.Kolejnych ok. 2 mln właścicieli mieszkań i domów ma umowy użytkowania ustanowione na gruntach samorządowych, a w tym przypadku to samorząd decyduje o wysokości bonifikaty.Wokół kwestii bonifikat wybuchł ostatnio spór polityczny. W jej efekcie Senat przyjął i wniósł do Sejmu jako własną inicjatywę ustawodawczą projekt ustawy, wprowadzający maksymalny poziom wzrostu opłaty za użytkowanie wieczyste. Projekt ma, według autorów, zapobiec praktykom samorządów, powodującym bardzo duże wzrosty kosztów przekształcenia prawa użytkowania wieczystego gruntów zabudowanych na cele mieszkaniowe – w prawo własności.",,
Prezes Przyłębska o wniosku RPO: Jest niedopuszczalny,"– Rzecznik Praw Obywatelskich złożył wniosek, który jest wnioskiem niedopuszczalnym. Procedura postępowania przed TK  nie przewiduje złożenia – czy nawet zasugerowania przez uczestnika postępowania – przeniesienia orzekania w danej sprawie na inny skład – powiedziała w „Gościu Wiadomości” prezes TK Julia Przyłębska. Chodzi o postępowanie przed TK ws. badania konstytucyjności ustawy o KRS. Adam Bodnar złożył wniosek o umorzenie postępowania, a jeśli to by nie nastąpiło – o rozpoznanie sprawy przez pełen skład sędziowski.","Pytana o pojawiające się wątpliwości, czy podpisana przez prezydenta Warszawy Rafała Trzaskowskiego Deklaracja LGBT jest zgodna z konstytucją, powiedziała, że powstrzyma się od odpowiedzi. – Nie chcę dokonywać ocen różnych aktów prawnych. Każda sprawa może trafić do TK  – powiedziała prezes. Julia Przyłębska odniosła się także do opinii polityków opozycji, że propozycja likwidacji PIT-u dla Polaków do 26. roku życia jest niekonstytucyjna, bo różnicuje społeczeństwo. – Proponuje temu politykowi, żeby zwrócił się przy pomocy przewidzianych prawem mechanizmów do TK. Chętnie odpowiemy na to pytanie – zapewniła prezes TK Julia Przyłębska.   Obejrzyj cały program „Gość Wiadomości”",,
Złotowski: Kartka wyborcza do PE to powiedzenie „tak” Europie współpracujących ze sobą narodów,"Kartka wyborcza wrzucona 26 maja to jest powiedzenie „nie” Europie sprzeczności, to jest powiedzenie „tak” Europie współpracujących ze sobą narodów – powiedział w sobotę w Bydgoszczy na swojej konwencji ubiegający się o powtórny wybór na posła Parlamentu Europejskiego Kosma Złotowski.","Złotowski, kandydujący z pierwszego miejsca ma liście PiS do PE w okręgu kujawsko-pomorskim, wystąpił na konwencji wyborczej inaugurującej jego kampanię wyborczą.– Karta wyborcza to jest najważniejsza broń w demokracji. Kartka wyborcza wrzucona 26 maja to jest powiedzenie „nie” Europie sprzeczności, to jest powiedzenie „tak” Europie współpracujących ze sobą narodów – Polaków, Chorwatów, Niemców, Francuzów, ale nie wyimaginowanych Europejczyków. I ta kartka, jest w naszych rękach i dlatego zachęcam przede wszystkim do tego, aby zagłosować na kandydatów z listy Prawa i Sprawiedliwości, ponieważ tylko ci kandydaci będą naprawdę mocnym, polskim głosem w Europie, głosem na Polskę. Skromnie poproszę o głos na Kosmę Złotowskiego – mówił europoseł. Podkreślił, że PiS w odróżnieniu do PO i Koalicji Wyborczej mówi czego w Europie chce, czego od Europy oczekuje, co jest w stanie dać Europie. Dodał, że w Polsce zderzają się dwie wizje Europy – PiS i KO. – My nie mamy jakiegoś kompleksu. Nie mówimy, że chcemy być Europejczykami. My jesteśmy Europejczykami. Jesteśmy Europejczykami właśnie dlatego, że jesteśmy Polakami. Podobnie jak nasi sąsiedzi Niemcy są Europejczykami, właśnie dlatego, że są Niemcami. Właśnie Hiszpanie są Europejczykami dlatego, że są Hiszpanami. Za tymi wszystkim narodami stoi ogromne doświadczenie. (...) Ta druga wizja, którą sformułował mój dawny kolega w Senacie, a dzisiaj lider listy KO (Radosław Sikorski) to „płynięcie w głównym nurcie”. W głównym nurcie się płynie i jest się zadowolonym, że się płynie. Otóż my sami chcemy decydować o tym, w jakim nurcie płyniemy – argumentował. – Dzisiaj pada pytanie do pana Radka Sikorskiego: co z twoją „strefą zdekomunizowaną”, czy w tej twojej „strefie zdekomunizowanej” zagościł na stałe ostatni pierwszy sekretarz Komitetu Wojewódzkiego PZPR w Bydgoszczy, pan Janusz Zemke (drugi na liście KO). Na to pytanie Sikorski odpowiada: bo ci komuniści wprowadzali nas do UE, oni nas z niej nie wyprowadzą. Ci komuniści, którzy nas wprowadzali do UE pan premier Włodzimierz Cimoszewicz, pan premier Leszek Miller w sprawie UE zmieniali zadnie już ze cztery razy. Najpierw byli za socjalizmem, potem byli za RWPG, przeciwko EWG, potem byli przeciwko NATO i byli za Układem Warszawskim, a potem im się zmieniło. Kto wie czy im za dwa lata się nie zmieni – mówił Złotowski. Lider listy PiS w okręgu kujawsko-pomorskim zwrócił uwagę, że tegoroczne wybory do PE są tak ważne, bo mogą przynieść zmiany w klimacie w UE. Wskazał, że w Europie powstają nowe siły polityczne: Liga we Włoszech, Vox w Hiszpanii, Alternatywa dla Niemiec czy nowe ugrupowania Austrii i we Francji, które „będą miały w nowej kadencji PE coś do powiedzenia”. Podczas konwencji zaprezentowano nagranie, na którym prezes PiS Jarosław Kaczyński podkreślił, że Złotowski posiada doświadczenie w polskim parlamencie i europarlamencie. – Jest człowiekiem doskonale przygotowanym, o wielkiej wiedzy ogólnej. Znakomicie zna języki obce. Jest najlepszym kandydatem na liście PiS w województwie kujawsko-pomorskim. Jestem przekonany, że jest najlepszym kandydatem ze wszystkich list jakie są w tym województwie –ocenił Kaczyński. W czasie konwencji na walory Złotowskiego zwracali uwagę m.in. minister rolnictwa Jan Krzysztof Ardanowski, sekretarz stanu w KPRM Łukasz Schreiber, były wiceszef Bartosz Kownacki. Wskazywali, że jest bardzo aktywnym europosłem, człowiekiem wartości, na którym zawsze można polegać.",,
Nazwał uczestników Marszu Niepodległości faszystami. Guy Verhofstadt pozwany przez Bawera Aondo-Akaa,"„Instytut Ordo Iuris żąda pociągnięcia do odpowiedzialności dyscyplinarnej i karnej Guya Verhofstadta, w związku z jego głośnymi słowami: »Na ulice Warszawy wyszło 60 tysięcy faszystów, neonazistów, białych suprematystów«” – podaje instytut na swojej stronie internetowej.","Prawnicy Ordo Iuris złożyli w Sądzie Rejonowym dla Warszawy-Śródmieścia w Warszawie prywatny akt oskarżenia o zniesławienie i znieważenie (art. 212 i 216 kk) dra Bawera Aondo-Akaa słowami europosła Guya Verhofstadta. Jednocześnie instytut domaga się „pociągnięcia Guya Verhofstadta do odpowiedzialności dyscyplinarnej, w tym nałożenia nagany, utraty prawa do otrzymywania diety, czasowego zawieszenia uczestnictwa w całości lub w części prac Parlamentu lub przedłożenia Konferencji Przewodniczących wniosku o zawieszenie lub odwołanie posła z jednej lub więcej funkcji z wyboru sprawowanych w Parlamencie”.",,
Polityk Wiosny o LGBT: Brakuje edukacji antydyskryminacyjnej już od przedszkola,"– Tu kłania się brak edukacji antydyskryminacyjnej w szkołach, od przedszkola – mówiła w programie „Onet Rano” Sylwia Spurek, polityk partii Wiosna. Była zastępczyni rzecznika praw obywatelskich Adama Bodnara komentowała w ten sposób sytuację osób homoseksualnych.","Spurek uważa, że w polskich przedszkolach i szkołach brakuje „edukacji antydyskryminacyjnej”, w związku z czym „ludzie tkwią w stereotypach” wobec homoseksualistów. Wypowiedź Spurek koresponduje z treściami zawartymi w podpisanej pod koniec lutego przez prezydenta Warszawy Rafała Trzaskowskiego Karty LGBT+. Dokument ten zakłada m.in., że dzieci od 4 do 6 lat dowiedzą się o „masturbacji we wczesnym dzieciństwie”, a 6-9-latkom miałaby zostać przekazana wiedza o antykoncepcji, seksie w przestrzeni wirtualnej, autostymulacji, stosowaniu „języka seksualnego”.",,
"„Dziś Gruzja, jutro Ukraina”. Szef MSZ: Te słowa okazały się prorocze","Ministrowie spraw zagranicznych Polski, Litwy i Łotwy jadą do Gruzji „przypomnieć o pierwszej w Europie po wojnie militarnej agresji na sąsiednie państwo”. To również nawiązanie do podróży Lecha Kaczyńskiego, który 10 lat temu z prezydentami Estonii, Litwy i Ukrainy oraz premierem Łotwy udali się do Tbilisi, gdy na gruzińską stolicę jechały już rosyjskie tanki.","Podczas briefingu poprzedzającego odlot do Tbilisi szef MSZ Jacek Czaputowicz przypomniał, że w wyniku rosyjskiej agresji, która rozpoczęła się 7 sierpnia 2008 r., ponad 150 tys. ludzi musiało opuścić swoje domy, a ponad 400 gruzińskich żołnierzy zginęło w obronie kraju.– Dziś, w 10. rocznicę tych wydarzeń udajemy się do Gruzji razem z ministrami spraw zagranicznych: Litwy, Linasem Linkevicziusem, i Łotwy, Edgarsem Rinkevicsem, w celu wspólnego upamiętnienia ofiar wojny oraz w geście solidarności z państwem i narodem gruzińskim – mówił szef polskiej dyplomacji.– Wspólnie z gruzińskimi władzami pragniemy przypomnieć światu o tym, co wydarzyło się w sierpniu 2008 r., o pogwałceniu niepodległości Gruzji, tragedii tysięcy rodzin wypędzonych z miejsc zamieszkania, setkach zabitych i rannych – wyjaśnił.Czaputowicz dodał, że na miejscu do międzynarodowej delegacji dołączy wicepremier Ukrainy, Paweł Rozenko. Odnosząc się do formuły wizyty, wskazał, że ma ona przypomnieć o historycznej podróży prezydenta Lecha Kaczyńskiego do Tbilisi w sierpniu 2008 r. Odbyła się ona - mówił szef MSZ – „z udziałem prezydentów Estonii, Litwy i Ukrainy oraz premiera Łotwy” i była „bezprecedensowym wyrazem wsparcia niepodległości Gruzji w pierwszych dniach agresji rosyjskiej na ten kraj”. – Słowa te, jak pokazały późniejsze wydarzenia, niestety w części okazały się prorocze i wydaje się, że są ciągle aktualne. Agresywna polityka Rosji w regionie, brak woli uregulowania wywołanych przez Kreml konfliktów jest poważnym zagrożeniem dla powojennego ładu w Europie i przestrzegania prawa międzynarodowego – ocenił minister.– Nie będziemy tam celebrować wojny, będziemy celebrować solidarność, będziemy wspierać i pamiętać – deklarował szef dyplomacji Litwy, Linas Linkeviczius. Zaznaczył, że potrzeba tej solidarności wynika z tego, że „lekcje nie zostały przepracowane”. Jak mówił, niestety wojna w Gruzji w 2008 r. „nie wstrząsnęła światem”. – Dlatego chcemy przypomnieć to, co się stało. Musimy utrzymać zasadnicze stanowisko, by agresor wprowadzał w życie międzynarodowe zobowiązania –  mówił przedstawiciel Wilna. Podobnie ocenia postawę społeczności międzynarodowej Edgars Rinkevics. – To, co się stało w Gruzji w 2008 r. i następnie na Ukrainie, pozwala nam myśleć, że musimy robić wszystko, żeby to się nie powtórzyło – mówił szef łotewskiej dyplomacji, który ocenił, że w związku z agresją rosyjską na Gruzję dziesięć lat temu UE popełniła „wielki błąd”.– Bardzo ważne jest, abyśmy przypomnieli światu, co się stało 10 lat temu, że prawo międzynarodowe prawo i porządek zostały pogwałcone – powiedział Rinkevics.– Ta wizyta nie będzie tylko symboliczna, ale również będziemy rozmawiać z naszymi kolegami, prezydentem i premierem, ministrem spraw zagranicznych Gruzji, jak możemy konkretnie wspierać ich we współpracy z UE i NATO – dodał. Podkreślił, że zarówno Łotwa, Litwa, jak i Polska dążą do tego, żeby Gruzja i Ukraina stały się członkami NATO.",,
"PO w dół, Palikot i SLD wyraźnie w górę","Platforma Obywatelska traci poparcie wyborców. Gdyby wybory odbyły się w niedzielę na rządzącą partię zagłosowałoby 36 proc. badanych, o osiem punktów procentowych mniej niż trzy miesiące temu – wynika z sondażu TNS OBOP dla programu „Forum” w TVP Info. Rośnie za to poparcie dla ugrupowań lewicowych – Ruchu Palikota i Sojuszu Lewicy Demokratycznej.",,,
RB ONZ: Po bombardowaniach Idlibu Syrii grozi katastrofa,"Eskalacja konfliktu w Syrii była przedmiotem debaty w Radzie Bezpieczeństwa ONZ. Nasilone ostatnio bombardowanie Idlibu przez wojska syryjskiego prezydenta Baszara el-Asada i Rosję wywołały obawy, że Syrii grozi humanitarna katastrofa.","Pogarszająca się sytuacja skłoniła Belgię, Niemcy i Kuwejt do wystąpienia o nieplanowane wcześniej posiedzenie. Zdaniem zastępcy sekretarza generalnego ONZ ds. politycznych i pokoju Rosemary DiCarlo wysiłki o polityczne rozwiązanie nie przyniosą rezultatów w atmosferze konfliktu. W atakach z powietrza i artyleryjskich na Idlib giną ludzie, a innych zmuszają one do przesiedlenia. Ich ofiarą pada też infrastruktura, w tym szkoły i szpitale, głównie w strefach deeskalacji. DiCarlo zauważyła, że dla Rosji obecność dżihadystów z Tahrir al-Sham (HTS), w obszarze deeskalacji jest niedopuszczalna. Wskazała, że należy uporać się z tym problemem bez wywołania katastrofy humanitarnej. – Pomimo całej tej przemocy linie frontu prawie się nie zmieniły, co sugeruje impas. Ale jeśli tak, to wyraźnie okazuje się, że jest to krwawy i zupełnie bezcelowy impas o katastrofalnych skutkach humanitarnych, które znacznie przewyższają wszelkie szkody wyrządzone HTS – oceniła.Podkreśliła, że zwalczaniu terroryzmu nie może towarzyszyć łamanie zobowiązań wynikających z prawa międzynarodowego w aspekcie ochrony ludności cywilnej oraz ścisłego przestrzegania zasad rozróżniania i proporcjonalności. Wezwała Rosję i Turcja, jako poręczycieli memorandum z września 2018 r. w sprawie Idlibu, aby kraje te podjęły wysiłki niezbędne do położenia kresu przemocy i przywrócenia spokoju. Według zastępcy sekretarza generalnego ONZ ds. humanitarnych Marka Lowcocka w ciągu ostatnich sześciu tygodni w operacjach militarnych zginęło ponad 230 cywilów, w tym 69 kobiet i 81 dzieci. Setki ludzi zostało rannych. Szacuje się, że od 1 maja 330 tys. osób zmuszono do ucieczki z domów. Przepełnione są obozy dla przesiedleńców. – Uderzono w szpitale, szkoły i rynki. Uszkodzono elektrownie. Spalono zbiory. Dzieci są poza szkołą – wyliczył. Ogromne cierpienia cywilówZastępca stałego przedstawiciela RP przy ONZ Mariusz Lewicki zwrócił uwagę, że konflikt spowodował niezwykłe cierpienia Syryjczyków. Ponad 10 milionów wymaga pomocy humanitarnej. – Istotne jest, aby w Idlibie uniknąć batalii na pełną skalę. W przeciwnym razie możemy być świadkami największej tragedii humanitarnej w XXI wieku – przestrzegał.O zakończenie przez reżim Asada eskalacji w Idlib apelował polityczny koordynator misji amerykańskiej przy ONZ Rodney M. Hunter. Demonstrował poparcie dla wysiłków Turcji  zmierzających do przywrócenia porozumienia o zawieszeniu broni w Soczi w 2013 roku.  Dyplomata oskarżył Asada i jego sojuszników o naruszenie umów. Brutalne działania – dowodził – utrudniają dostęp do pomocy humanitarnej. Wezwał reżim syryjski i Moskwę do przestrzegania porozumienia z Soczi i uniknięcia szeroko zakrojonej wojskowej ofensywy.Z oceną sytuacji w Syrii przez reprezentantów ONZ i Zachód polemizował rosyjski ambasador przy ONZ Wasilij Niebienzia. Stwierdził, że są próby utrzymania zapalnego terytorium poza kontrolą Damaszku. Ustalenia między Moskwą a Ankarą, przekonywał, nie zakazują, lecz zachęcają do kontynuowania walki z terroryzmem. Argumentował, że HTS bombarduje terytorium cywilne, atakuje siły rządowe oraz uderza w miasta i wioski na granicach stref deeskalacji.",,
„Alarm!”: Żyją w ruderach grożących zawaleniem. „Hanka nawet palcem nie kiwnie”,"Byli potrzebni, gdy wybierali ją na prezydenta Łodzi, teraz władza o nich zapomniała. – Czujemy się oszukani, Hanka nawet palcem nie kiwnie – mówią o Hannie Zdanowskiej mieszkańcy kilkunastu kamienic, które w każdej chwili mogą runąć. Prezydent miasta w końcu zabrała głos w sprawie ruin. Prominentna polityk PO nie obiecała nowych mieszkań, a… specustawę, ponoć uzgadnianą z rządem. Dla mieszkańców to puste słowa. Jedni wyprowadzili się do obskurnych hosteli, drudzy śpią u rodzin, kątem u znajomych albo gdzie popadnie, jeszcze inni pozostali w domach bez łazienek i ze szczurami…",,,
"„Zdrada państwa”, „defraudacja”. Postępowanie wobec Witalija Kliczki",Narodowe Biuro Antykorupcyjne Ukrainy (NABU) wszczęło postępowanie karne wobec mera Kijowa. Witalij Kliczko odrzuca oskarżenia – informuje portal ukranews.com.,"NABU wszczęło postępowanie, ponieważ do Wyższego Sądu Antykorupcyjnego trafiła skarga dotycząca „bezczynności” tej instytucji. Sprawa dotyczy „ewentualnej zdrady państwa” oraz „defraudacji środków państwowych” m.in. poprzez „przywłaszczenia działek i nielegalnej zabudowy”. Mer Kijowa Witalij Kliczko w wywiadzie, którego udzielił w środę stacji „Ukraina”, powiedział, że wiadomość ta pojawiła się przed trzema tygodniami, a teraz jest „rozkręcana w mediach”. - Ta sprawa nie ma perspektyw. To śmieszne, że jest tam mowa o rzekomej „zdradzie państwa”. Niech sprawdzają – stwierdził. Kliczko, zawodowy mistrz świata w boksie, to sojusznik polityczny poprzednika Wołodymyra  Zełenskiego, Petra Poroszenki. Jak się ocenia, ekipa nowego prezydenta chce ograniczyć władzę Kliczki w Kijowie i rozdzielić stanowisko wyłanianego w bezpośrednich wyborach mera od stanowiska szefa Kijowskiej Miejskiej Administracji Państwowej, która jest władzą wykonawczą. Kliczko pełni obie te funkcje.",,
"Brytyjski rząd ws. Brexitu: chcemy najlepszego, a nie najszybszego porozumienia z UE","Jakość relacji z Unią Europejską to według brytyjskiego ministra handlu międzynarodowego najistotniejsza kwestia dotycząca Brexitu. Zapytany na konferencji torysów w Birmingham o to, czy dojdzie do Brexitu przed 2020 r. opowiedział, że rząd chce najlepszego, a nie najszybszego porozumienia z UE.","Minister Liam Fox dodał, że Wielka Brytania życzy Unii powodzenia, zwłaszcza że chce mieć w niej na przyszłość stabilnego partnera. Zastrzegł jednak, że to, czy za 20 lat Wspólnota będzie nadal istnieć, zależeć będzie od europejskich przywódców. W niedzielę brytyjska premier Theresa May zapowiedziała w wywiadzie dla telewizji BBC, że jej rząd uruchomi procedurę wyjścia z Unii Europejskiej przed końcem marca 2017 r. Jak dodała, liczy na uruchomienie nieformalnych rozmów jeszcze przed tym terminem. W referendum z 23 czerwca większość Brytyjczyków opowiedziała się za opuszczeniem UE i May podkreśla, że wolę narodu trzeba uszanować.",,
Błaszczak o gdańskich obchodach wybuchu II wojny światowej: Takie działania służą zaciemnianiu wiedzy,"– W Gdańsku będą śpiewać i będą się radować z tego, że Niemcy napadli na Polskę, że Polska tak została dotknięta okupacją – powiedział w środę w programie „Kwadrans polityczny” w TVP1 minister obrony narodowej Mariusz Błaszczak. – Czym kieruje się władza Gdańska? To nie jest dobra podstawa do pojednania. Fundamentem pojednania powinno być nazwanie rzeczy po imieniu. A nie zamazywanie różnicy pomiędzy ofiarami, a katami – dodał minister, komentując program gdańskich obchodów rocznicy wybuchu II wojny światowej.","Program obchodów zaplanowanych w Gdańsku przewiduje m.in. radosny pochód, koncert, tańce oraz „wspólnie świętowanie” z delegacją niemiecką. Komentując go minister Błaszczak wskazał na ogrom tragedii, którą przyniosła II wojna światowa narodowi polskiemu. Podkreślił, że właśnie zdecydował, że Fort III Pomiechówek będzie miejscem upamiętnienia ofiar niemieckich mordów. Podkreślił, że to miejsce kaźni Polaków z północnego Mazowsza.Szef MON dodał, że trwają kolejne ekshumacje. Niemcy torturowali oprócz żołnierzy podziemia także osoby cywilne, nawet dzieci. – Tortury, potem morderstwa, zbiorowe mogiły. Właśnie przeprowadzamy ekshumacje. Zdecydowałem o tym, żeby Fort III  Pomiechówek był miejscem upamiętnienia ofiar mordów niemieckich. I w Gdańsku będą śpiewać i będą się radować z tego, że Niemcy napadli na Polskę, że Polska tak została dotknięta okupacją – powiedział. – Czym kieruje się władza Gdańska? To nie jest dobra podstawa do pojednania. Fundamentem pojednania powinno być nazwanie rzeczy po imieniu. A nie zamazywanie różnicy pomiędzy ofiarami, a katami – ocenił Błaszczak. – Tego rodzaju działania służą zaciemnianiu wiedzy, relatywizowaniu, tworzeniu przesłania, że w zasadzie ofiara była równa katowi. To nieprawda – podkreślił minister.",,
Marszałek Senatu: Nie ma prac nad repolonizacją mediów,"Nie ma obecnie prac nad ustawą, która miałaby repolonizować media – powiedział w porannym wywiadzie radiowym marszałek Senatu Stanisław Karczewski. Jego zdaniem polskie media w większości powinny być w polskich rękach, ale – jak mówił – takie prace się nie toczą.","Karczewski pytany w radiowej Jedynce o ten projekt powiedział: „nie pracujemy w tej chwili nad tą ustawą”.– Mam oczywiście swoje zdanie, bo uważam, że polskie media jednak powinny być w większości w polskich rękach, ale to dotyczy banków, również mediów; jest to zupełnie naturalne i oczywiste dla nas, w interesie Polski i Polaków – zaznaczył.Pytany o stanowisko amerykańskiej ambasador Georgette Mosbacher w sprawie wolności mediów w Polsce i jej list w sprawie należącej do Amerykanów stacji TVN podkreślił, że w tej sprawie potrzebny jest dialog i rozmowa. – Będziemy rozmawiać z panią ambasador i dalej podtrzymywać nasze dobre relacje – i z panią ambasador, i ze Stanami Zjednoczonymi – powiedział.",,
"Ostry konflikt w PO. „Co Polaków obchodzi, że Kidawa-Błońska strzeliła focha?”","Tygodnik „Newsweek” podał, że kandydatka w prawyborach prezydenckich PO Małgorzata Kidawa-Błońska jest wściekła na szefa partii Grzegorza Schetynę. – Ziewam, jak to słyszę. Co Polaków obchodzi, że Małgorzata Kidawa-Błońska obraziła się, strzeliła focha, bierze zabawki i uważa, że Schetyna jest be? Apeluję do państwa z opozycji, żeby załatwiali to we własnym gronie. 55 odcinek opozycyjnej „Isaury” przestaje być ciekawy i zabawny – powiedział portalowi tvp.info eurodeputowany PiS Ryszard Czarnecki.","Co zirytowało wicemarszałek Sejmu? Zachowanie Schetyny podczas szczytu Europejskiej Partii Ludowej w Chorwacji. – Grzesiek tylko wysiadł z samolotu i mówi: możecie się zdziwić, koperta wpłynęła do centrali wczoraj późnym wieczorem [z nazwiskiem kandydata na prezydenta w prawyborach w PO, termin zgłoszeń mijał o północy – red.] . Już w Chorwacji mówił w kuluarach szefom regionów, żeby popierali Jacka Jaśkowiaka, bo Kidawa nie ma szans pokonać Andrzeja Dudy. Zachował się bardzo nie w porządku – żalił się „Newsweekowi” bliski współpracownik Kidawy-Błońskiej.  – Jak ja chciałam kandydować, to wyszłam i powiedziałam o tym ludziom. Jacek mógł choćby tweeta wysłać, a nie czekać z ogłoszeniem decyzji do ostatniego momentu – powiedziała tygodnikowi sama kandydatka w prawyborach.  Do sprawy odniósł się też prezydent Poznania Jacek Jaśkowiak. – Małgorzata Kidawa-Błońska nie dąsa się, ponieważ jest dużą, świadomą polityczką i kobietą. Rozumiem, że jest teraz kampania i przeciwnicy polityczni próbują uszyć jej jakąś łatkę. Jestem spokojna, bo Kidawa-Błońska to odpowiedzialny polityk. Nie zabrała zabawek, nie nadąsała się. Jest to szukanie jakiegoś konfliktu, którego nie ma – mówiła nam była posłanka PO Joanna Augustynowska. „Newsweek” podał też, że PO zamówiła sondaż, z którego wynika, że 8-10 proc. wyborców po stronie opozycji oczekuje, żeby prezydentem został mężczyzna, a nie kobieta. To mogą być kluczowe głosy dla ewentualnego sukcesu w wyborach prezydenckich.  Czy tego rodzaju badaniami i innymi zakulisowymi działaniami Schetyna osłabia Kidawę-Błońską? – Całkiem niezłą plotkę ktoś wymyślił. To nie jest tak, że Grzegorz Schetyna może pstryknąć palcem i powiedzieć regionowi, jak ma głosować. To są żywi ludzie, którzy potrafią sami zadecydować. Nasi delegaci podejmą decyzję oceniając, kto z kandydatów ma większe szanse na pokonanie prezydenta Andrzeja Dudy – stwierdziła Augustynowska z PO.  W takie zapewnienia nie wierzy poseł PiS Bartosz Kownacki. – Grzegorz Schetyna jest bardzo sprawnym politykiem. Jeśli rzeczywiście Jacek Jaśkowiak jest jego pomysłem, to nie po to, żeby przegrać, a tym bardziej przegrać z kretesem. Nie wykluczyłbym sytuacji, kiedy w tych prawyborach wygrywa Jaśkowiak, bo Schetyna wie, co myślą struktury, jak działają. Ma z nimi dobre kontakty i nie można mu pod tym względem odmówić dużej zręczności – powiedział Kownacki. „Newsweek” poinformował, że w tle prawyborów prezydenckich odbywa się walka o stanowisko przewodniczącego PO. Kidawa-Błońska miała zawrzeć sojusz z Borysem Budką, który chce stanąć na czele partii. Region Śląski PO wesprze wicemarszałek Sejmu w prawyborach, która w styczniowych wyborach na szefa PO udzieli Budce poparcia.",,
Oburzenie i aprobata po wystąpieniu szefa MSZ,"Natychmiastowej reakcji premiera i w najlepszym przypadku natychmiastowej dymisji Radosława Sikorskiego – domaga się poseł PiS Joachim Brudziński. Odwołania szefa MSZ chce także Solidarna Polska. – Prezes PiS i politycy Solidarnej Polski żyją w czasach, kiedy Władysław Gomułka mówił o niemieckich rewanżystach – skomentował zarzuty szef klubu PO Rafał Grupiński.","–  Podmiotowa rola państwa polskiego została wczoraj przez Sikorskiego zdezawuowana.  –  komentuje Joachim Brudziński z PiS.– Jeżeli z jego wywiadu i z tego wystąpienia w Berlinie – co prawda troszeczkę łagodniejszego – dowiadujemy się, że dzisiaj tak naprawdę gwarantem polskiego bezpieczeństwa jest dominująca rola, hegemonia Berlina i Niemiec, że dzisiaj ministra Sikorskiego bardziej od rosyjskich rakiet i czołgów przeraża wizja bezczynności Niemiec, jeżeli w rosyjskiej telewizji jakiś rosyjski – nie chciałbym powiedzieć »ruski« – półgłówek mówi, że Rosja sąsiaduje z Niemcami, a Polska i inne kraje Europy Środkowej to takie wąskie cieśniny - mówił Brudziński w RMF FM.– Krótko mówiąc, oczekuję natychmiastowej reakcji polskiego premiera i w najłagodniejszym wymiarze po prostu dymisji Radosława Sikorskiego, jeżeli pod tymi tezami, które Radosław Sikorski wczoraj w Berlinie wypowiedział, pan premier Donald Tusk się nie podpisuje  – podkreślił poseł PiS.Klub Solidarna Polska wyśle list do posłów PiS z prośbą o poparcie wniosku o wotum nieufności wobec szefa MSZ Radosława Sikorskiego – poinformował lider SP, Zbigniew Ziobro.Klub Solidarnej Polski zdecydował, że wniosek oodwołanie Sikorskiego będzie prezentował w imieniu klubu były marszałek Sejmu i były wiceprezes PiS Ludwik Dorn. Jak dodał, Dorn ma takżewspółprzygotowywać ten wniosek.Z kolei szef klubu SLD, Leszek Miller popiera stanowisko MSZ o pogłębieniu integracji europejskiej. Powiedział, że na stanowisko Polski w tej sprawie czekał od początku naszej prezydencji i popiera ogólny ton przemówienia ministra oraz tezy w nim zawarte: o większej integracji, dyscyplinie finansowej i silniejszym przywództwie politycznym.Szef klubu SLD zachęcał też rząd, by ten doprowadził do sejmowej debaty przed grudniowym szczytem Unii Europejskiej. Z takim wnioskiem wystąpiło Prawo i Sprawiedliwość. Leszek Miller powiedział, że ma kłopot z poparciem tego wniosku i że wolałby, aby rząd sam wykazał inicjatywę w tej sprawie. Procesy zmierzające do większej integracji ifederalizacji UE są dla nas szansą, nie zagrożeniem - uważa z kolei Ruch Palikota. –  W związku z tym w całości popieramy to, co powiedział minister spraw zagranicznych Radosław Sikorski – powiedział rzecznik klubu Andrzej Rozenek. „PiS w kłopotach kontra Ziobrzyści” – Prezes PiS i politycy Solidarnej Polski żyją w czasach, kiedy Władysław Gomułka mówił o niemieckich rewanżystach  – skomentował zarzuty szef klubu PO Rafał Grupiński.  – To są czasy naprawdę zamierzchłe, nie ma sensu do nich wracać i odgrzewać tego sposobu myślenia – dodał polityk PO.W ocenie Grupińskiego mamy do czynienia z „festiwalem rywalizacji” pomiędzy„PiS w kłopotach” a ugrupowaniem Zbigniewa Ziobry.Odnosząc się do zarzutów formułowanych przez część opozycji pod adresem szefa MSZ, Grupiński ocenił, że jest to „brak zrozumienia tego co powiedział Sikorski”, a także „brak szacunku dla faktów”.  – A jakie fakty mają miejsce w Europie, wszyscy dobrze wiemy. Kryzys w strefie euro, w Unii Europejskiej jest dziś widoczny gołym okiem i reakcja Polski – przez wypowiedzi ministra Sikorskiego – jest jasna i oczywista. Chcemy, żeby UE wykorzystała kryzys do wzmocnienia swojej struktury – powiedział polityk. – Nasze oczekiwanie, żeby Niemcy w tej kwestii odgrywały istotną rolę jest naturalnym wspieraniem naszego największego partnera gospodarczego. Niemcy są największym rynkiem, jeśli chodzi o naszych eksporterów. Nasza współpraca z Niemcami jest kluczowa dla naszych najżywszych interesów – podkreślił poseł.Słowa Brudzińskiego o IV Rzeszy nazwał „niedorzecznymi”.  – Z punktu widzenia współczesnej historii tego rodzaju język jest nieporozumieniem, jest odwoływaniem się do resentymentów, których nie powinniśmy w żaden sposób rozbudzać. Powtarzaliśmy to, kiedy byliśmy w opozycji do rządu Jarosława Kaczyńskiego, powtarzaliśmy przez ostatnie cztery lata i będziemy powtarzać zawsze – zaznaczył Grupiński.Platforma nie widzi też potrzeby zwoływania nadzwyczajnego posiedzenia Sejmu – czego chce PiS.  – Jestem przekonany, że zarówno minister Sikorski jak i rząd w żadnej ze spraw ważnych z punktu widzenia naszej prezydencji czy pozycji Polski nie będą skąpić informacji. Natomiast nie widzę powodów, aby zwoływać nadzwyczajne posiedzenie Sejmu – oświadczył szef klubu PO.Pytany, czy to dobrze, że słowa szefa MSZ padły właśnie w Berlinie, odparł,że „wybór czasu i miejsca należy do Sikorskiego”.  – Wydaje się, że to dobrze, kiedy polski głos jest tak mocno słyszalny. Niemcy powinni nasz głos szanować, usłyszeć także u siebie, a nie tylko nasłuchiwać z Polski – dodał Grupiński.",,
"Poroszenko: odzyskaliśmy Nadię, odzyskamy też Donbas i Krym","– Ukraina, która odzyskała dziś lotniczkę Nadię Sawczenko, w ten sam sposób odzyska zajęty przez Rosję Donbas i Krym – oświadczył w środę prezydent Petro Poroszenko na wspólnej konferencji prasowej z uwolnioną tego dnia przez Rosję nawigatorką.","– Odzyskamy Krym i Donbas, które powrócą do Ukrainy tak, jak powróciła tu Nadia – powiedział Poroszenko.  Szef państwa podziękował za uwolnienie Sawczenko „proukraińskiej koalicji na świecie”, podkreślając, że w rozmowach na ten temat uczestniczyli przywódcy Stanów Zjednoczonych, Niemiec i Francji.  Podczas konferencji odczytano dekret Poroszenki o przyznaniu Sawczenko tytułu Bohatera Ukrainy.",,
Amerykański konserwatysta: zwycięstwo Macrona nie jest przesądzone,"Amerykański konserwatywny komentator i polityk Patrick Buchanan, w przeciwieństwie do większości ekspertów politycznych, wcale nie jest przekonany, że ostateczne zwycięstwo Emmanuela Macrona we francuskich wyborach prezydenckich jest przesądzone.","– Entuzjazm elit wobec Macrona jest bardziej zakorzeniony w desperackiej nadziei, że Macron może ocalić Francję przed przerażającą perspektywą Marine (Le Pen - PAP) niż w oczekiwaniach przyszłej wielkości (Macrona - PAP) – wskazał Patrick Buchanan w komentarzu opublikowanym we wtorek na jego stronie internetowej.– Macron nie ma zaplecza partyjnego, aby przejąć władzę; jest byłym bankierem Rothschilda, co w obecnej populistycznej atmosferze jest równie dobrze widziane jak szefowie funduszy inwestycyjnych na wiecach Berniego Sandersa – zaznaczył Buchanan, odnosząc się do kandydatury socjalisty, senatora Berniego Sandersa w ubiegłorocznych wyborach prezydenckich w Stanach Zjednoczonych.Choć zdaniem Buchanana Marine Le Pen „czeka ciężka przeprawa”, to - jak podkreślił komentator - jest ona „z pewnością faworytką prezydenta Rosji Władimira Putina i prawdopodobnie prezydenta Stanów Zjednoczonych”. Buchanan zacytował wypowiedź prezydenta Trumpa, który w tygodniu przed pierwszą turą wyborów we Francji powiedział, że „pani Le Pen jest najbardziej zdecydowana, jeśli chodzi o ochronę granic, najbardziej zdecydowana, jeśli chodzi o sytuację wewnętrzną we Francji. Ktokolwiek zdecydowanie sprzeciwia się radykalnemu islamskiemu terroryzmowi, osiągnie dobre wyniki w wyborach”.Patrick Buchanan, który trzykrotnie bezskutecznie ubiegał się o nominację w amerykańskich wyborach prezydenckich (dwukrotnie z ramienia Partii Republikańskiej i raz z ramienia Partii Reform) zapowiedział, że ubiegłoroczna, brutalna walka wyborcza o głosy, która rozegrała się między Donaldem Trumpem, a kandydatką Partii Demokratycznej Hillary Clinton będzie przykładem demokratycznej ogłady w porównaniu z tym, co czeka Francję w najbliższych dwóch tygodniach podczas zmagań o głosy pomiędzy liderką skrajnie prawicowego Frontu Narodowego (FN) Marine le Pen a centrystą Emmanuelem Macronem. Zdaniem Buchanana powody rozczarowania wyborców w Europie wobec tradycyjnych centrolewicowych i centroprawicowych partii nie ustały, a są coraz silniejsze. Przyczyną tego rozczarowania, którego dowodem są wyniki pierwszej tury wyborów prezydenckich we Francji, jest według Buchanana „pragnienie odzyskania narodowej suwerenności i tożsamości, pozostania takimi jakimi się było”. – Tymczasem zagrożenia narodowej i etnicznej tożsamości nie zmniejszają się, a wzrastają – dodał komentator.– Ciekawe, co by wykazało tajne głosowanie, gdyby w całej Europie odbyło się referendum, którego celem byłoby uzyskanie odpowiedzi na pytanie, czy masowa imigracja z dawnych kolonii w Afryce i na Bliskim Wschodzie uczyniła Europę w ostatnich dekadach lepszym i bardziej szczęśliwym miejscem do życia? – zastanawia się Buchanan.Na zakończenie komentarza pyta: Czy rzeczywiście Macron jest przyszłością Francji, czy też jednym z ostatnich przedstawicieli jej przeszłości?",,
Jest nowy szef gabinetu politycznego premiera,"Premier Mateusz Morawiecki powołał kierownictwo KPRM. Szefem kancelarii został ponownie Michał Dworczyk, poseł PiS Krzysztof Kubów – szefem gabinetu politycznego premiera, a Piotr Müller ponownie został powołany na stanowisko rzecznika rządu.","Podczas uroczystości premier Morawiecki wręczył też akty powołania Łukaszowi Schreiberowi, który będzie kierował Komitetem Stałym Rady Ministrów.Akt powołania otrzymał też Paweł Szrot, który podobnie jak w poprzedniej kadencji będzie pełnił funkcję zastępcy szefa KPRM.Tuż po uroczystości powołania członków kierownictwa KPRM zaplanowano posiedzenie rządu. Gabinet Mateusza Morawieckiego zajmuje się między innymi projektem ustawy wprowadzającym tzw. mały ZUS Plus oraz projektem uchwały w sprawie kandydatury Polski do prezydencji w Organizacji Bezpieczeństwa i Współpracy w Europie. Kandydaturę Polski do objęcia przewodnictwa w OBWE w 2022 roku zapowiedział niedawno szef MSZ Jacek Czaputowicz.",,
Sąd: W Rzeszowie ma się odbyć pochód LGBT. O taki wyrok zabiegał Adam Bodnar,"Sąd Okręgowy w Rzeszowie w sobotę uchylił w całości decyzję prezydenta miasta zakazującą drugiego Marszu Równości i 29 kontrmanifestacji. Wyrok nie jest prawomocny, ratusz nie wyklucza apelacji.","Rzecznik prezydenta Rzeszowa Maciej Chłodnicki powiedział po ogłoszeniu wyroku, że decyzja dotycząca ewentualnego odwołania od niego zapadnie po zapoznaniu się z pisemnym uzasadnieniem orzeczenia. Manifestacje mają się odbyć 22 czerwca.  Prezydent Rzeszowa Tadeusz Ferenc poinformował o zakazie organizacji Marszu Równości i 29 kontrmanifestacji we wtorek, 4 czerwca. Jego rzecznik wyjaśniał wówczas, że decyzja została podjęta kilka dni wcześniej, a na jej podjęcie wpłynęły względy bezpieczeństwa. – Po konsultacjach z policją wiemy, że podczas marszu nie można byłoby zapewnić uczestnikom oraz mieszkańcom pełnego bezpieczeństwa – mówił wówczas Chłodnicki.",,
W Warszawie odsłonięto pomnik Ignacego Daszyńskiego,"11 listopada w Warszawie na placu na Rozdrożu odsłonięty został pomnik Ignacego Daszyńskiego – działacza niepodległościowego,  premiera w listopadzie 1918 r. Tymczasowego Rządu Ludowego Republiki Polskiej, marszałka Sejmu w latach 1928-30.","W uroczystości uczestniczyli przedstawiciele różnych ugrupowań politycznych. M.in.: wicepremier, minister kultury i dziedzictwa narodowego Piotr Gliński, wicemarszałek Senatu Bogdan Borusewicz (PO), b. prezydent Aleksander Kwaśniewski oraz szef OPZZ Jan Guz.  „Wspólnie ze zgromadzonymi na tej uroczystości i wszystkimi, dla których, drogie jest polskie niepodległościowe dziedzictwo, skłaniam głowę przed patriotycznymi zasługami Ignacego Daszyńskiego” – napisał prezydent Andrzej Duda w liście do organizatorów i uczestników uroczystości. List odczytał podsekretarz stanu w kancelarii prezydenta Wojciech Kolarski.  „Cieszę się, że jego pomnik stoi dzisiaj w prestiżowym miejscu stolicy, niedaleko pomników marszałka Józefa Piłsudskiego, Ignacego Jana Paderewskiego, Romana Dmowskiego i Wincentego Witosa. Brakowało dotąd tego właśnie upamiętnienia, aby oddać cześć wszystkim głównym budowniczym dzieła wolności sprzed stu lat i wszystkim niepodległościowym nurtom” – dodał prezydent. Zwrócił również uwagę, że „myślenie w kategoriach wspólnoty (...) stanowi dziś dla nas wielką inspirację”.  Wicepremier Gliński podkreślił, że Daszyński był przedstawicielem ideałów polskiej lewicy; wyraził zadowolenie, że nareszcie można uhonorować tę postać, tak jak na to zasługuje. –Ignacy Daszyński był przedstawicielem tej pięknej polskiej, lewicowej legendy „Szklanych Domów”, PPS-u, przedwojennego myślenia o ideałach lewicowych, w połączeniu z demokracją i z niepodległością Polski – ocenił. Mówił też, że Daszyński jest „wspaniałym symbolem na czasy dzisiejsze”. – Bo to jest postać, która łączy – w atmosferze takich napięć jakie w tej chwili przeżywamy – podkreślił. Gliński ocenił, że „w każdej cywilizowanej narracji historycznej jest zawsze miejsce dla lewicy niepodległościowej i demokratycznej”.  B. prezydent Aleksander Kwaśniewski oddał hołd Daszyńskiemu – jak mówił – wielkiemu, polskiemu patriocie i wielkiemu człowiekowi polskiej lewicy. – Radujmy się, że poświęciliśmy ten pomnik człowiekowi, który – jak przed swoją śmiercią pisał marszałek Józef Piłsudski – „nie wahał się poświecić swojej osoby, aby tylko dojść do porozumienia się rozbieżnych czynników” – mówił Kwaśniewski.  Były prezydent apelował o porozumienie na lewicy, ponieważ – jak ocenił – „tylko wspólnie lewica może odegrać tę rolę, o której myślał, którą tworzył Ignacy Daszyński”. – Lewica jest potrzebna dla równowagi polskiego systemu politycznego (...) dla obrony interesów pracowniczych, interesów tych, którzy nie wybili się na niepodległość, tak jak powinni przez ostatnich wiele lat – mówił Kwaśniewski.  Przewodniczący Komitetu Budowy Pomnika Ignacego Daszyńskiego, wiceprzewodniczący SLD Jerzy Wenderlich apelował, aby przy pomniku Daszyńskiego „godzili się wszyscy skłóceni”, a wśród nich politycy.  Szef SLD Włodzimierz Czarzasty zwracając się do ugrupowań lewicowych przekonywał, że stoi przed nimi wspólne zadanie walki i obrony: polskiej historii, państwa świeckiego, wartości europejskich, praw socjalnych, praw pracowniczych, praw kobiet i praw wszystkich mniejszości.Jeden z liderów Partii Razem Adrian Zandberg zaznaczył, że przed stu laty Polska narodziła się ze sporu o to, jaka ma być, a dzięki Daszyńskiemu – II RP u swych początków postawiła na demokrację. – Ignacy Daszyński miał odwagę w tym sporze powiedzieć bardzo jasno – Polska będzie demokratyczna, Polska będzie świecka, Polska będzie wolna. I za tę odwagę jesteśmy mu winni pamięć – mówił Zandberg.  Lider OPZZ Jan Guz ocenił, że odsłonięcie pomnika Daszyńskiego, jest „wielkim dniem” także dla ruchu zawodowego; wyraził przekonanie, że będzie on przypominał polskim rządom, że „nigdy nie można łamać praw socjalnych i społecznych”.",,
Fiskus  uszczelnia system. Liczy na kolejne miliardy,"Na uszczelnianiu systemu podatkowego fiskus chce w przyszłym roku zyskać 7,5 mld zł.  To mniej niż zakładano w tym roku, jednak kwota nadal robi wrażenie – czytamy w  „Dzienniku Gazecie Prawnej”.","Większość efektów uszczelnienia fiskus chce uzyskać w podatku VAT. Główne źródła oszczędności, na jakie wskazuje, to rozbudowa analityki jednolitego pliku kontrolnego, działanie przez 12 miesięcy mechanizmu podzielonej płatności i pełna funkcjonalności systemu STIR. Ten ostatni ma przeciwdziałać wykorzystaniu systemu finansowego do przestępstw skarbowych: na bieżąco wyłapywać podejrzane transakcje i je blokować.              Poprzeczka jest zawieszona wysoko: 7,5 mld zł to mniej niż zakładane na ten rok 10,6 mld zł, ale nadal dużo. Zwłaszcza biorąc pod uwagę, że z wymienionych narzędzi fiskus korzysta już w tym roku. A mimo to prawdopodobnie nie uda mu się uzyskać zaplanowanej kwoty –  uważają ekonomiści BZ WBK. „Na razie trudno dokładnie ocenić, jaki będzie efekt końcowy, ale raczej będzie to mniejsza kwota, biorąc pod uwagę, że całkowity wzrost wpływów z VAT wyniesie w tym roku niewiele ponad 10 mld zł, a przecież mamy szczyt cyklu koniunkturalnego” – napisali ekonomiści banku w raporcie poświęconym projektowi budżetu na 2019 r.",,
Kobieta potrącona przez radiowóz zmarła w szpitalu,"Nie żyje 62-letnia kobieta potrącona przez radiowóz. W niedzielę wieczorem, przy placu Andrzeja w Katowicach, cofający policyjny fiat ducato uderzył kobietę, która weszła na jezdnię. Mimo reanimacji kobieta zmarła w szpitalu. Sprawą zajmuje się katowicka prokuratura, wewnętrzne dochodzenie prowadzi też komenda wojewódzka policji.","Kobieta upadła tak nieszczęśliwie, że uderzyła głową w jezdnię. Zmarła mimo reanimacji prowadzonej przez policjantów, ratowników medycznych oraz akcji ratunkowej w sosnowieckim szpitalu.Oprócz prokuratury dochodzenie prowadzi też wydział kontroli Komendy Wojewódzkiej w Katowicach. Sprawcy wypadku pracują w policji od około dwóch lat. Cieszą się dobrą opinią.CZYTAJ TAKŻE: Radiowóz eskortujący Kwaśniewskiego potrącił rowerzystę",,
"„Gospodarzu, musisz!”. Rosja jak Francja czy… USA?","Mistrzostwa świata w Rosji są dwudziestymi pierwszymi w historii. Aż sześć poprzednich turniejów gospodarze kończyli ze złotymi medalami, a do półfinałów docierała połowa z nich. Nie wszystkim szło jednak doskonale… Do której grupy dołączą Rosjanie? Już w niedzielę ważne starcie z Hiszpanią.","Rosjanie zaczęli mundial świetnie: wygrane z Arabią Saudyjską (5:0) i Egiptem (3:1) zrobiły wielkie wrażenie szczególnie na tych, którzy skłóconej, rozbitej drużynie Stanisława Czerczesowa wróżyli szybkie pożegnanie z turniejem.I choć atmosfera w kraju jest doskonała, a do starcia z Hiszpanią podchodzi się z ogromnymi nadziejami, nie da się ukryć, że Rosjanie faworytami w walce o ćwierćfinał nie są… Ściany jednak pomagają, a wsparcie kilkudziesięciu tysięcy kibiców może zdziałać cuda. Potwierdza to również historia. Sprawdziliśmy, jak do tej pory radzili sobie gospodarze mistrzostw świata.1930 (Urugwaj) – mistrzostwo świata1934 (Włochy) – mistrzostwo świata1938 (Francja) – ćwierćfinał1950 (Brazylia) – porażka w finale1954 (Szwajcaria) – ćwierćfinał1958 (Szwecja) – porażka w finale1962 (Chile) – trzecie miejsce1966 (Anglia) – mistrzostwo świata1970 (Meksyk) – ćwierćfinał1974 (RFN) – mistrzostwo świata1978 (Argentyna) – mistrzostwo świata1982 (Hiszpania) – druga runda1986 (Meksyk) – ćwierćfinał1990 (Włochy) – trzecie miejsce1994 (USA) – 1/8 finału1998 (Francja) – mistrzostwo świata2002 (Korea, Japonia) – czwarte miejsce, 1/8 finału2006 (Niemcy) – trzecie miejsce2010 (RPA) – faza grupowa2014 (Brazylia) – czwarte miejsce2018 (Rosja) – ?",,
„To dotkliwy cios dla Platformy”,"– Wygrana PiS w Rybniku, to co najmniej żółta kartka dla PO, ponieważ rządząca partia, która poprzednio miała tam senatora, zajmuje teraz trzecie miejsce. To jest dotkliwy cios w polityczny prestiż i autorytet Platformy – mówi prof. Tomasz Nałęcz, doradca prezydenta Bronisława Komorowskiego, który komentował w TVP Info zwycięstwo Bolesława Piechy z PiS w wyborach uzupełniających do Senatu.",,,
„PO idzie po linii rosyjskiej; nie chce wyjaśnienia sprawy katastrofy smoleńskiej”,"Przedstawiciele Platformy Obywatelskiej idą w tej sprawie po linii rosyjskiej i nie chcą doprowadzić do wyjaśnienia katastrofy smoleńskiej do końca – powiedział Adam Andruszkiewicz, poseł z ugrupowania Wolni i Solidarni. W programie „Woronicza 17” politycy dyskutowali o rezolucji Zgromadzenia Parlamentarnego Rady Europy, która w piątek zobowiązała Rosję do zwrotu Polsce wraku prezydenckiego samolotu z katastrofy pod Smoleńskim.","Przyjęta w piątek rezolucja zwraca uwagę, że zgodnie z konwencją chicagowską, kraj, w którym wydarzył się wypadek, ma obowiązek zwrócić wrak i inne materiały dowodowe, gdy tylko badanie technicznych przyczyn katastrofy zostanie zakończone, co stało się w styczniu 2011 r. Wskazuje przy tym, że ciągłe odmowy władz Rosji są nadużyciem prawa i wzmagają spekulacje po stronie polskiej, że Moskwa ma coś do ukrycia w tej sprawie. Za przyjęciem dokumentu głosowało 41 członków ZP, wstrzymało się 6, nikt nie był przeciw.PO wstrzymuje się od głosuPrzedstawiciele Platformy Obywatelskiej w Radzie wstrzymali się od głosu. – Platforma Obywatelska zachowuje się jak kremlowska kukiełka. Dlatego jak wydarzyła się katastrofa smoleńska, to był najlepszy moment, kiedy cały świat był skupiony na tej katastrofie, żeby w trybie natychmiastowym Polska i polski rząd zażądał zwrotu wraku od Federacji Rosyjskie (…). Natomiast tego nie zrobiono. Tusk wolał przytulać się z Putinem i udawać tam głupka – stwierdził Andruszkiewicz.– Bardzo dobrze, że została podjęta ta rezolucja. Bardzo niedobrze, że politycy PO nie zdołali jej poprzeć – wskazał minister Paweł Mucha z Kancelarii Prezydenta. Jego zdaniem jest to podkreślenie tego, że „Polska ma tutaj słuszne żądania i na arenie międzynarodowej one są rozumiane. Jak dodał Mucha, zgadza się ze stwierdzeniem, że to co się działo tuż po katastrofie smoleńskiej „nie pomogło jej wyjaśnieniu”. Tomasz Jaskóła z Kukiz’15 wyraził obawę, że „Rosja będzie grać wrakiem Tupolewa”. – Ja przypominam, że Rosja mordowała ludzi. Mordowała prezydenta Pakistanu w śmigłowcu, mordowała na Ukrainie. To są metody –  powiedział. – Nikt nie ma wątpliwości, obserwując działania Putina, że to jest państwo zbójeckie – stwierdził Jaskóła. – To kolejny, bardzo ważny głos organu międzynarodowego, który został podjęty jednomyślnie. Zwrot wraku tupolewa jest niezbędny do zakończenia postępowania, które jest toczone w naszym kraju – stwierdził wiceminister obrony narodowej Wojciech Skurkiewicz. Jak powiedział, „przyjdzie taki dzień, że wrak wróci do Polski”. – Wrak zostało części rozszabrowany, po części zniszczony i po części zmodyfikowany przez służby Federacji Rosyjskiej – dodał. Jan Filip Libicki, senator niezrzeszony powiedział, że wrak jest własnością Polski. – Ten wrak jest polską własnością i ten wrak powinien być w Polsce – stwierdził.",,
Nowacka: Francja to przykład nieskutecznej integracji,"– Przykładem nieskutecznej integracji jest Francja, gdzie na dobrą sprawę widzieliśmy wyzysk, nierówności, brak szans zawodowych z jednej strony i z drugiej poczucie osaczenia, zamykania się we własnej kulturze i tłumaczenia tej kultury przez religię – oceniła w programie „Cztery strony” Barbara Nowacka (Twój Ruch).","– W wielu miejscach polityka integracji mniejszości etnicznych i religijnych z resztą społeczeństwa zawiodła – uważa Barbara Nowacka.  –   To dotyczy przybyszów z Afryki, Bliskiego Wschodu, ale także z wewnątrz Unii Europejskiej. Nie wszyscy przyjezdni umieli się zintegrować. Ciężko ich za to winić.  Bardzo często byli wyzyskiwani i wyrzucani z rynku pracy, kiedy   pracodawcy przestawali ich potrzebować – podkreśliła. Według Nowackiej zabrakło długofalowego planu dla imigrantów. –  Musimy pamiętać, że Europa to jednak zbiór wartości. Podstawą jest ich przestrzeganie.  Bardzo ważne są miejsca pracy i edukacja – zaznaczyła.  – W Szwecji też jest skrajna prawica i grupy, które nie chcą się integrować. Tam w większości integracja jest jednak skuteczna – dodała. Jej zdaniem należy się przyjrzeć, co i dlaczego zawiodło. ",,
UE: Planowane izraelskie osadnictwo na Zachodnim Brzegu Jordanu nielegalne,Izrael powinien wstrzymać plany budowy nowych osiedli na Zachodnim Brzegu Jordanu – oświadczyła Europejska Służba Działań Zewnętrznych. Zdaniem unijnej dyplomacji plany te mogą zagrozić rozmowom pokojowym z Palestyńczykami.,"„Unia Europejska poprosiła władze Izraela o wyjaśnienia (ws. planów budowy – red.), wyrażając jednocześnie nadzieję, że rozważą one ponownie te decyzje, szkodzące obecnym wysiłkom na rzecz znaczących rozmów pokojowych” – czytamy w oświadczeniu Europejskiej Służby Działań Zewnętrznych.To reakcja na ogłoszone w tym tygodniu plany władz Izraela dotyczące uruchomienia projektów, przetargów i pozwoleń na tysiące mieszkań na Zachodnim Brzegu Jordanu, w tym po raz pierwszy od 2002 r. w centrum Hebronu. Izraelska organizacja pozarządowa „Pokój Teraz” sprzeciwiająca się kolonizacji żydowskiej podała, że izraelska administracja cywilna na okupowanym od 50 lat przez wojsko Zachodnim Brzegu Jordanu wyraziła zgodę na plany rozbudowy osiedli w różnym stadium realizacji. Dokument Europejskiej Służby Działań Zewnętrznych przytacza m.in. informacje o pierwszych od 20 lat pracach budowlanych prowadzonych w nowym osiedlu Amihai w okolicach Nablusu i przygotowawczych pracach ziemnych na spornym terenie Giwat Hamatos we Wschodniej Jerozolimie. Zwłaszcza te ostatnie, zdaniem UE, zagrażają przyszłości państwa palestyńskiego. Oświadczenie UEOświadczenie przypomina oficjalne stanowisko Unii Europejskiej ws. budowania osiedli żydowskich i związanych z tym działań, w tym wysiedleń we Wschodniej Jerozolimie i przymusowych przesiedleń społeczności beduińskiej na Zachodnim Brzegu Jordanu. Według UE wszelkie działania prowadzące do stworzenia nowych osiedli żydowskich w tym rejonie są nielegalne z punktu widzenia prawa międzynarodowego i podważają zasady współistnienia państwa żydowskiego i palestyńskiego oraz perspektywę trwałego pokoju.",,
Prokurator z Rimini: mamy dość widoczne wizerunki sprawców,"Prokurator z Rimini we Włoszech chwali współpracę z polską delegacją. – Pracowaliśmy razem, razem przesłuchaliśmy osoby poszkodowane – powiedział szef tamtejszej prokuratury Paolo Giovagnoli. – Mamy dość widoczne wizerunki sprawców. Staramy się ustalić ich nazwiska i odnaleźć – wyjaśnił.","Paolo Giovagnoli powiedział, że pozytywnie ocenia współpracę z delegacją polskiej prokuratury, która przyjechała w ramach śledztwa w sprawie napadu na turystów z Polski.– To współpraca bardzo poprawna, bez żadnych trudności. Mam nadzieję, że jest ona przydatna dla polskiej strony – powiedział szef prokuratury w Rimini.Zdaniem prokuratora współpraca przydaje przede wszystkim Polakom, ponieważ przyjechali po informacje na temat napaści i toczącego się we Włoszech śledztwa.– Pracowaliśmy razem, razem przesłuchaliśmy osoby poszkodowane – wyjaśnił Giovagnoli, zapytany o charakter włosko-polskiego współdziałania.„Staramy się ustalić ich nazwiska”Pytany o przebieg dochodzenia i poszukiwania sprawców - imigrantów z północnej Afryki prokurator stwierdził, że w każdej chwili praca ta może przynieść efekty. – Mamy dość widoczne wizerunki sprawców. Staramy się ustalić ich nazwiska i odnaleźć ich – powiedział Giovagnoli.– Jeśli się nam to uda, możemy mieć rezultaty w ciągu kilku dni. Jeśli nie zdołamy ich rozpoznać, możemy ich nigdy nie odnaleźć - dodał. Z wcześniejszych informacji wynika, że wśród sprawców jest co najmniej dwóch handlarzy narkotykami. Napastnicy to przypuszczalnie nielegalni imigranci, którzy nie mają stałego adresu i zapewne mieszkali w pustostanach, jakich wiele jest w rejonie plaży w Rimini.",,
Alternatywa dla Niemiec faworytem wyborów w byłej NRD,"1 września w dwóch landach: Brandenburgii oraz Saksonii odbędą się wybory do regionalnych parlamentów. Jak wynika z ostatnich sondaży, eurosceptyczna partia Alternatywa dla Niemiec (AfD) prowadzi w większości badań i ma szanse na wygraną w obu krajach związkowych.","W sondażu, przeprowadzonym przed wyborami do parlamentu wschodnioniemieckiej Brandenburgii, AfD prowadzi z poparciem 21. procent. To aż o 9 pkt. proc. więcej, niż ta antyimigrancka i eurosceptyczna partia zdobyła w wyborach przed pięcioma laty. Drugie w sondażu ugrupowanie Angeli Merkel Unia Chrześcijańsko-Demokratyczna (CDU) – ze spadkiem 5 pkt. proc. od poprzednich wyborów – uzyskało wówczas 18 proc. głosów. Tuż za nim z 17 proc. podium zamyka Socjaldemokratyczna Partia Niemiec (SPD) – wynika z sondażu pracowni Forsa dla dziennika „Märkische Allgemeine”, przeprowadzonego na przełomie lipca i sierpnia.16 proc. badanych odpowiedziało, że zagłosowałoby za Zielonymi (to wzrost o 10 pkt. proc.), a 14 proc. – na Lewicę, która straciła 5 pkt. proc. od 2014 roku. Co dwudziesty pytany wybrał liberalną Wolną Partię Demokratyczną (FDP). Z początkiem września wybory odbędą się również do parlamentu Saksonii. Tamtejsze sondaże wskazują na wyrównaną rywalizację pomiędzy CDU a AfD. Choć partia Angeli Merkel w sondażu z początku sierpnia prowadziła przewagą trzech punktów procentowych – 28 do 25 proc. – to jej trend spadkowy, przy wzroście poparcia dla AfD, może doprowadzić tę drugą na prowadzenie – wskazuje niemiecki portal merkur.de.Według sondażu pracowni Emid z 4 sierpnia – dla terenów całego NRD – AfD może liczyć obecnie na 23 proc. głosów. Tuż za nią znalazła się CDU z 22-procentowym poparciem i postkomunistyczna Lewica z 14 proc. Na Zielonych w byłej NRD chce głosować 13 proc. ankietowanych, na SPD – 11, a na liberalną FDP – 7 proc.",,
Rzęsiste deszcze i podtopienia. Pogoda nie odpuszcza,Instytut Meteorologii i Gospodarki Wodnej wydał w środę ostrzeżenia meteorologiczne i hydrologiczne. W niektórych województwach mogą wystąpić podtopienia.,"Według IMiGW lokalnie może spaść nawet do 50 l/mkw. deszczu. Niektóre rzeki mogą przekroczyć stany ostrzegawcze i alarmowe. Ostrzeżenia dotyczące intensywnych opadów zostały wydane dla województw na południu kraju m.in. śląskiego, małopolskiego i podkarpackiego. Deszcze te mogą powodować lokalne podtopienia. Burze i zachmurzenia Prognoza pogody na środę i czwartek przewiduje, że na Wybrzeżu zachmurzenie będzie  umiarkowane i duże, a okresami wystąpią przelotne opady deszczu. Na pozostałym obszarze kraju zachmurzenie będzie małe i umiarkowane. Temperatura maksymalna: od Opolszczyzny, Górnego Śląska i Małopolski, przez centrum kraju, po wschód Mazur, Podlasie i północ Lubelszczyzny wyniesie od 14 do 16 st. C, a na pozostałym obszarze Polski od 16 do 19 st. C. Cieplej będzie jedynie na krańcach południowo-wschodnich Lubelszczyzny i na wschodzie Podkarpacia – od 20 do 24 stopni Celsjusza. Przewidywane jest także wystąpienie burz.",,
"Sędzia Topyła przed sądem: Czuję straszną krzywdę. To kara za to, że pracowałem [WIDEO]","– Co ja takiego zrobiłem, że spotyka mnie taka krzywda? Dochodzę do smutnej konstatacji: to, co się stało, jest za karę! Że pracowałem, że angażowałem się, że traciła rodzina. Że traciła zdrowie. To jest kara! – tak dramatyczną mowę końcową wygłosił sędzia Mirosław Topyła, którego Sąd Najwyższy uniewinnił we wtorek w sprawie dyscyplinarnej o kradzież 50 złotych na stacji benzynowej.","Sąd Najwyższy uniewinnił we wtorek w sprawie dyscyplinarnej sędziego Mirosława Topyłę od zarzutu kradzieży 50 zł. Tym samym SN zmienił wyrok sądu dyscyplinarnego I instancji, który usunął Topyłę ze stanu sędziowskiego w związku z tym zarzutem. Rozstrzygnięcie SN jest prawomocne. – SN poczynił odmienne ustalenia faktyczne i doszedł do wniosku, że należy obwinionego uniewinnić. (...) Z dopuszczonej opinii biegłego wynika, że obwiniony jest osobą odpowiedzialną, której zależy na opinii otoczenia, nieskłonną do ryzyka, introwertyczną, natomiast charakteryzującą się dużym stopniem roztargnienia – powiedziała w uzasadnieniu orzeczenia sprawozdawca sprawy sędzia SN Agnieszka Piotrowska. „Ukarany”Sprawa miała dramatyczny przebieg. Adwokat sędziego Topyły wygłaszał mowę końcową łamiącym się głosem. Emocje targały także samym obwinionym. – Czuję straszną krzywdę, ale nie ja jestem w tym najważniejszy. Czuję krzywdę żony, która jest sędzią od 10 lat i mówiła, że nie wierzy w to, co robią. Krzywdę dzieci, które płaczą w nocy. Krzywdę moich współpracowników, ja ich pocieszam, że będzie dobrze. Krzywdę znajomych sędziów i prokuratorów, którzy mówią: Mirek nie ma sprawiedliwości – mówił poruszony sędzia Topyła.",,
Rzecznik rządu: Intencje Jourovej nie są szczere,"Brak spotkania z przedstawicielami Krajowej Rady Sądownictwa pokazuje intencje, które nie są szczere. Wiceprzewodnicząca KE Vera Jourova, podobnie jak wcześniej delegacja Komisji Weneckiej, przyjechała a konkretnymi poglądami, nie chcąc ich zweryfikować – ocenił rzecznik rządu Piotr Müller.","Rzecznika rządu poproszono o komentarz faktu, że wiceszefowa KE podczas wizyty w Warszawie nie spotkała się m.in. z członkami Krajowej Rady Sądownictwa. Müller stwierdził, że „jeżeli przyjeżdża unijna komisarz i spotyka się z różnymi przedstawicielami poszczególnych stron sporu (...), to oczywiście powinna” spotkać się też z członkami KRS.– To pokazuje także intencje, które nie są szczere, tzn. pani komisarz tu przyjechała – podobnie jak Komisja Wenecka jakiś czas temu – z konkretnymi poglądami, wcale ich nie weryfikując, nie chcąc ich zweryfikować – ocenił Müller. Müller został też zapytany o zapowiedziany mechanizm przeglądu przestrzegania praworządności w krajach członkowskich UE.– Komisja Europejska od dłuższego czasu próbuje stworzyć narzędzie, które będzie miało charakter polityczny, który może służyć jako „młotek” na wybrane kraje Unii Europejskiej. My się na to nie godzimy, ale też w Unii Europejskiej jest tylko kilka krajów, które o tym głośno mówią, cała reszta po prostu temu się przygląda – powiedział rzecznik rządu.– Ten spór, który dzieje się w Polsce dotyczący sądów nie ekscytuje większości krajów UE, ponieważ nie dotyczy ich w żaden sposób i nie jest to dla nich żaden priorytet. Teraz rozmawia się w UE o budżecie oraz o polityce klimatycznej – dodał na koniec Müller.",,
Premier: nie możemy pozwolić na zafałszowanie historii zbrodni w Auschwitz-Birkenau,"Niemiecki nazistowski obóz Auschwitz-Birkenau to symbol okrucieństwa, które nie mieści się w jakiejkolwiek definicji. Zło miało jedno źródło: niemiecką Rzeszę karmioną ideologią nazizmu. Nie możemy pozwolić na zafałszowanie historii tej zbrodni - podkreślił premier Mateusz Morawiecki.","W poniedziałek mija 75 lat od oswobodzenia przez oddziały Armii Czerwonej niemieckiego nazistowskiego obozu Auschwitz-Birkenau, w którym Niemcy zamordowali ok. 1,1 mln kobiet, mężczyzn i dzieci. 90 proc. wszystkich ofiar stanowili Żydzi.  „Niemiecki nazistowski obóz Auschwitz-Birkenau to symbol okrucieństwa, które nie mieści się w jakiejkolwiek definicji. Zło miało jedno źródło – niemiecką Rzeszę karmioną ideologią nazizmu. Nie możemy pozwolić na zafałszowanie historii tej niewyobrażalnej zbrodni” – napisał na Twitterze szef rządu.   W poniedziałek premier Mateusz Morawiecki złoży wizytę w Berlinie, gdzie wraz z kanclerz Niemiec Angelą Merkel weźmie udział w koncercie z okazji obchodów 75. rocznicy wyzwolenia obozu Auschwitz-Birkenau.",,
Niemcy chcą pomnika polskich ofiar II wojny światowej,"„Dokonując swych najgorszych zbrodni w okupowanej Polsce, narodowo-socjalistyczne Niemcy zrzuciły na ramiona Polaków wielki ciężar.(...) Pomnik polskich ofiar II wojny światowej w Berlinie przypominałby o polityce okupacyjnej III Rzeszy w Polsce, wypełniając lukę w świadomości historycznej Niemców i służąc jako pomost między obu krajami” – twierdzi szef Niemieckiego Instytutu Spraw Polskich.","Projekt pomnika powstał z inicjatywy niemieckich obywateli, którzy chcą „w widoczny sposób upamiętnić coś, co nie zostało (dotąd) upamiętnione w żadnym oficjalnym miejscu w Berlinie – tj. niemiecką politykę zniszczenia i ujarzmienia w (okupowanej) Polsce” – przypomina dyrektor Niemieckiego Instytutu Spraw Polskich (DPI) Dieter Bingen w artykule zamieszczonym przez „Frankfurter Allgemeine Zeitung”.             „Napadnięta Polska stała się pierwszym polem doświadczalnym dla pogardzającej człowiekiem narodowo-socjalistycznej machiny śmierci i zniewolenia, która później została uruchomiona w całej Europie Wschodniej” – podkreśla Bingen.             Dyrektor DPI, który jest jednym z autorów inicjatywy, zauważa, że w przeciwieństwie do Holokaustu o katastrofalnych skutkach okupacyjnej polityki III Rzeszy na ziemiach polskich „prawie nic nie wiadomo w szerokich warstwach niemieckiego społeczeństwa”. „Pomnik wypełniłby więc lukę w niemieckiej kulturze pamięci (niem. Erinnerungskultur), choć nie zastąpi zaniedbywanego dotychczas naświetlania (tego aspektu historii) w mediach, życiu publicznym i polityce oświatowej” - zastrzega. Bingen wskazuje też, że „zorganizowany przez narodowych socjalistów mord na Żydach został przeprowadzony przede wszystkim na polskiej ziemi”, a ostatnie tygodnie pokazały, „jak wielkie zrodziło to obciążenia dla relacji między Żydami i Polakami”. „Dokonując swych najgorszych zbrodni w okupowanej Polsce, narodowo-socjalistyczne Niemcy zrzuciły na ramiona Polaków wielki ciężar” - podkreśla.              Według Bingena sprawiło to też, że „duża część odpowiedzialności za trwające do dziś przepracowywanie Holokaustu została przerzucona na polską ziemię”, a „skutki tej stygmatyzacji są znane i w ostatnim czasie znalazły się na ustach całego świata”.             Szef Instytutu zaznacza, że pomysłu postawienia pomnika nie należy wiązać z aktualną dwustronną sytuacją polityczną między Polską a Niemcami ani polityką historyczną obecnego rządu w Warszawie.",,
Szojgu: Rosyjskie siły zbrojne przeprowadzą w 2019 r. ponad 4 tysiące ćwiczeń,"Rosyjskie siły zbrojne przeprowadzą w 2019 roku ponad 4 tysiące ćwiczeń o rozmaitej skali i około 8,5 tys. zajęć praktycznych z przygotowania bojowego – zapowiedział we wtorek minister obrony Siergiej Szojgu. Określił przyszły rok jako obfitujący w ćwiczenia.","Główny akcent podczas ćwiczeń i zajęć praktycznych zostanie położony „na wykorzystanie doświadczenia użycia wojsk we współczesnych konfliktach zbrojnych oraz szkolenie dowódców w skutecznym rozwiązywaniu niestandardowych zadań” – powiedział Szojgu. Zapowiedział także, że resort obrony nadal będzie prowadził niezapowiedziane sprawdziany gotowości bojowej wojsk. Minister wyjaśnił także, że na niedawnych spotkaniach resortu obrony z prezydentem Rosji Władimirem Putinem omawiano sposoby podnoszenia możliwości bojowych armii w związku z planami wycofania się USA z dwustronnego układu rozbrojeniowego INF. Rozpatrywane były sposoby podwyższania „możliwości bojowych wojsk i sił w warunkach narastania wyścigu zbrojeń związanego z planami USA wycofania się z traktatu” – oświadczył Szojgu.",,
"Platforma przegrała, ale rewolucji na szczycie nie będzie","Choć Platforma Obywatelska przegrała wybory, związani z nią politycy nie spodziewają się nagłej rewolucji personalnej w tej partii. Przynajmniej do przyszłorocznych wakacji. – Wydaje mi się, że przed wyborami prezydenckimi małe jest prawdopodobieństwo, żeby ktoś próbował zabrać Grzegorzowi Schetynie władzę w partii – powiedział portalowi tvp.info Paweł Poncyljusz, który w wyborach zdobył mandat poselski z Koalicji Obywatelskiej.","Poncyljusz, który wraca do Sejmu po ośmiu latach przerwy (wcześniej był posłem PiS i PJN) to jeden z nielicznych polityków związanych z PO, którzy w ogóle chcą komentować wynik wyborów. W poniedziałek do godzin popołudniowych w Sejmie nie można było spotkać żadnego parlamentarzysty PO. Ci, z którymi kontaktowaliśmy się telefonicznie, mówili, że porażka jest sromotna i nie mają czego komentować. Czy to oznacza koniec rządów Schetyny w największej partii opozycyjnej? – Grzegorz Schetyna mógłby być do najbliższych wyborów wewnątrz Platformy Obywatelskiej niepodzielnym księciem, a jednak zdecydował, że dla dobra sprawy warto pokazać Małgorzatę Kidawę-Błońską jako premiera i mam nadzieję, że to dalej będzie się rozwijało – stwierdził Poncyljusz.– Polityka jest też grą zespołową. Miejsce jest i dla Grzegorza Schetyny, i dla Małgorzaty Kidawy-Błońskiej. Na przełomie roku w Platformie nastąpią wybory. Wtedy członkowie i posłowie PO ocenią wysiłki, jakie kierownictwo partii czyniło w celu odbicia władzy z rąk Prawa i Sprawiedliwości – powiedział wybrany w wyborach poseł. Politycy Zjednoczonej Prawicy nie kryją zaskoczenia zachowaniem Schetyny. – W normalnej sytuacji lider obozu, który mówi, że wygrał, a zdecydowanie przegrał, wyciąga sam wobec siebie konsekwencje. Przynajmniej oddaje się do dyspozycji partii i prosi ewentualnie o wotum zaufania, jeżeli nie składa rezygnacji – mówił nam senator PiS Jan Maria Jackowski. Podczas wieczoru wyborczego przewodniczący PO próbował jednak przekonać członków swojej partii i zwolenników, że w pewnym sensie jego obóz zwyciężył. – Nie będzie Budapesztu w Warszawie – mówił. PiS nie ma bowiem wystarczająco wielu posłów, żeby zmienić konstytucję, na co mógł pozwolić sobie na Węgrzech premier Wiktor Orban.  – Co to za lider ugrupowania, które chce rządzić Polską i świeci światłem odbitym od tekstów naszego lidera? Odwołuje się do wypowiedzi słynnej prezesa Kaczyńskiego – skomentował słowa Schetyny senator Jackowski. Prezes PiS po przegranych wyborach w 2011 r. mówił, że „w Warszawie będzie Budapeszt”. Zdaniem polityków PiS w nowej kadencji Sejmu Schetyna będzie musiał zmierzyć się nie tylko z ewentualną wewnątrzpartyjną opozycją i niezadowolonymi z wyniku wyborów. Poważnym zagrożeniem dla Koalicji Obywatelskiej jest Lewica, która wraca do Sejmu po czterech latach przerwy. – Zdecydowanie chcemy być alternatywą dla Koalicji Obywatelskiej i przejąć pozycję lidera opozycji. Mamy dużo siły i determinacji, żeby narzucać swoją narrację wśród opozycji i prowadzić inną politykę: opartą na dyskusjach o realnych problemach, wprowadzeniu realnych zmian i obronie praw oraz interesów obywateli – powiedziała portalowi tvp.info Magdalena Biejat, przyszła posłanka Lewicy. Biejat przypuszcza, że słaby wynik Koalicji Obywatelskiej wynika z braku jej wyrazistości. – Nie potrafili się jasno określić, po której stronie sceny politycznej stoją. W pewnym momencie obywatele stracili do nich zaufanie. Z jednej strony przekonywali nas, że są koalicją lewicową. Z drugiej na czwartym miejscu z Warszawy startowała pani Fabisiak, która opowiedziała się przeciwko projektowi liberalizującemu przepisy antyaborcyjne – stwierdziła przyszła parlamentarzystka.",,
Leszek Czarnecki jechał w bagażniku? W przechytrzeniu służb miała mu pomagać żona,"Leszek Czarnecki po zawiadomieniu prokuratury ws. rzekomej propozycji korupcyjnej byłego już szefa KNF Marka Chrzanowskiego potajemnie wyjechał z kraju, by uciec przed próbującymi zatrzymać go służbami – donosi „Puls Biznesu”. W ucieczce pomogła mu jego żona, dziennikarka TVN Jolanta Pieńkowska, wywożąc go w bagażniku. Rzecznik prasowy ministra koordynatora służb specjalnych zaprzeczył jednak informacjom, jakoby służby planowały zatrzymać Czarneckiego.","„Puls Biznesu” przypomina problemy, z którymi borykał się Czarnecki w 2018 r. Chodzi o kryzys w Idea Banku związany z aferą firmy windykacyjnej GetBack. Gdy okazało się, że bank Czarneckiego sprzedawał papiery GetBacku, KNF zdecydowała się przeprowadzić kontrole w Idea Banku.W październiku sytuacja wokół Idea Banku zaczęła się robić coraz poważniejsza. Media donosiły, że w wyniku kontroli KNF zamierzała wpisać bank na listę ostrzeżeń publicznych i złożyć doniesienie do prokuratury  w związku z uchybieniami przy sprzedaży obligacji GetBacku.„Według naszych ustaleń główny akcjonariusz był powiadomiony o tych zamierzeniach, a komisja planowała ujawnić wrażliwe dla Idei informacje, współpracując z zarządem tak, by nie wywołać paniki na rynku” – wskazuje „PB”.Dziennik pisze, że dwa lata wcześniej Czarnecki zatrudnił kierowcę i ochroniarza dla żony, ponieważ chciał jej zapewnić bezpieczeństwo. Okazało się, że mężczyzna był oficerem służb specjalnych pracującym pod przykrywką. Biznesmen postanowił go jednak nie zwalniać – informuje dziennik.Czarnecki zaplanował na 9 listopada wylot na wakacje. Kilka dni wcześniej dowiedział się jednak, że na lotnisku ma zostać zatrzymany do wyjaśnienia w związku z aferą GetBack.7 listopada pełnomocnik Czarneckiego złożył w prokuraturze zawiadomienie o popełnieniu przestępstwa przez szefa KNF. Chodzi o nagraną rozmowę między nim a Czarneckim, na której Marek Chrzanowski miał rzekomo złożyć biznesmenowi propozycję korupcyjną. „Wie, że jest inwigilowany, oczywiste jest, że telefon też jest śledzony. Wieczorem, w przeddzień zaplanowanego wylotu, żona biznesmena zapowiada się z wizytą u znajomej, zjeżdża windą do garażu podziemnego i rusza w drogę swoim samochodem. Wszystkie jej ruchy są obserwowane. Służby ze spokojem stwierdzają, że małżonek jest w domu. W rzeczywistości w willi na Mokotowie został włączony telefon Leszka Czarneckiego. Właściciel siedział natomiast w bagażniku samochodu małżonki. Po przyjeździe na miejsce, w garażu podziemnym przesiadł się do innego pojazdu. Odczekał, aż żona odjedzie po skończeniu wizyty, a następnie ruszył do Berlina, skąd odleciał pierwszym samolotem do Miami” – czytamy w gazecie.9 listopada żona Czarneckiego, mająca w torebce telefon biznesmena, została zatrzymana na warszawskim Lotnisku Chopina przez służby. Wówczas oficerowie dowiedzieli się, że zostali przechytrzeni. Po godzinnym przesłuchaniu Pieńkowska odleciała do Tel Awiwu – pisze „PB”. W związku z publikacją gazety rzecznik prasowy ministra koordynatora służb specjalnych Stanisław Żaryn wydał oświadczenie, w którym zdementował informacje o próbie zatrzymania Czarneckiego. „W związku z pojawiającymi się doniesieniami medialnymi informuję, że służby specjalne podległe Ministrowi Koordynatorowi nie podejmowały jakiejkolwiek próby zatrzymania Leszka Czarneckiego. Publikacje w tej sprawie są nieprawdziwe. Informuję także, że wobec braku zaistnienia powyższego faktu nie toczy się żadne postępowanie w sprawie wycieku informacji z ABW dotyczących rzekomej próby zatrzymania Leszka Czarneckiego” – napisano w oświadczeniu.",,
Balcerowicz nagrodzony Złotym  Hipolitem,"Statuetkę „Złotego Hipolita”, honorowe wyróżnienie dla wybitnych osobistości, przyznawane przez Towarzystwo im. Hipolita
Cegielskiego za działalność i osiągnięcia w pracy organicznej, otrzymał w Poznaniu prof. Leszek Balcerowicz.","Dziękując za wyróżnienie prof. Balcerowicz powiedział, że nagroda jest mubliska, ze względu na ideały pracy organicznej. Zaznaczył też, że aby obronić to, co w Polsce zmieniło się po 1989 roku, musi zafunkcjonować społeczeństwo obywatelskie.Według Balcerowicza są trzy typy organizacji społeczeństwa obywatelskiego.Pierwsza grupa to organizacje roszczeniowe, które tylko chcą czegoś odpaństwa i są one najbardziej szkodliwe dla gospodarki i państwa.Druga grupa to organizacje, które chcą pomagać innym osobom, a nie tylkosobie i wreszcie trzecia grupa – to organizacje, które naciskają na państwo wsposób nieroszczeniowy.– To są takie organizacje, które chcą, aby państwo umożliwiło im swobodnedziałanie, takich organizacji trzeba nam jak najwięcej, one pilnują państwa,aby się nie rozrastało nadmiernie i stwarzało warunki do dobrej pracy” -powiedział po odebraniu nagrody prof. Balcerowicz.Wraz z wybitnym ekonomistą  nagrody otrzymali profesorowie JadwigaKaliszewska, Andrzej Legocki, Zbigniew Pawłowski i Jacek Wiesiołowski orazprzedsiębiorca Adam Smorawiński, a także laureat nagrody z roku 2009,popularyzator opery Bogusław Kaczyński, który wcześniej nie mógł jej odebrać. Towarzystwo imienia Hipolita Cegielskiego ustanowiło w 2001 roku honorowewyróżnienie dla wybitnych osobistości – statuetkę Złotego Hipolita wraz znadaniem godności Wybitnej Osobistości Pracy Organicznej.Wyróżnienie to otrzymują reprezentanci nauki, Kościoła, kultury, polityki igospodarki, którzy swoją działalnością i dokonaniami trwale zapisali się wświadomości społecznej. Pierwszym laureatem odznaczenia jest Jan Paweł II. Dotychczas nagrodamiuhonorowano 68 osób. W gronie laureatów są m.in. Tadeusz Mazowiecki,Krzysztof Penderecki, Józef Glemp, Władysław Bartoszewski, AleksanderKwaśniewski, Stanisław Dziwisz, Franciszek Macharski, Jan Nowak-Jeziorański, Leszek Kołakowski i Ryszard Kapuściński. Hipolit Cegielski (1815-1868) był polskim przemysłowcem i  działaczem społeczno-kulturalnym. W 1850 r. założył w Poznaniu warsztat naprawczy, w którym wytwarzał proste narzędzia rolnicze. Pięć lat później zakupił duży warsztat,w którym rozpoczął produkcję maszyn i narzędzi rolniczych – m.in. żniwiarek, kosiarek, siewników, młocarni. Fabryka została rozbudowana w okresie międzywojennym, a po II wojnie światowej przekształcono ją w Zakłady Przemysłu Metalowego im. Hipolita Cegielskiego w Poznaniu.Cegielski brał czynny udział w życiu społeczno-kulturalnym Wielkopolski. Wlatach 1848-1850 wydawał „Gazetę Polską” – pierwszy poznański dziennik, a od1859 „Dziennik Poznański”. W 1849 był posłem do sejmu pruskiego.Współzałożyciel Poznańskiego Towarzystwa Przyjaciół Nauk (1857), a od 1865prezes Centralnego Towarzystwa Gospodarczego.",,
Chojna-Duch o kandydowaniu TK: Będę niezależnym sędzią w apolitycznym organie,"Prof. Elżbieta Chojna-Duch, była wiceminister finansów w rządzie PO-PSL, poinformowała, że przyjęła złożoną jej przez Prawo i Sprawiedliwość propozycję objęcia stanowiska sędziego Trybunału Konstytucyjnego. Dodała, że będzie strzegła zasad praworządności i demokratycznego państwa prawa.","– Przyjęłam propozycję; jako prawnik i nauczyciel akademicki czuję się zaszczycona – powiedziała Chojna-Duch. Zapewniła, że jeśli parlament zaakceptuje jej kandydaturę, będzie „strzegła zasad praworządności i demokratycznego państwa prawa”. – Jako specjalista od finansów publicznych będę dbała o interesy gospodarcze państwa. Zapewniam, że będę sędzią niezależnym w apolitycznym organie, podobnie jak przez sześć lat byłam w Radzie Polityki Pieniężnej – podkreśliła.Onetowi Chojna-Duch wyznała, że powołanie na stanowisko sędziego TK byłoby „dla niej zwieńczeniem kariery”. Przekonywała również, że oferta PiS nie ma związku z jej zeznaniami złożonymi przed sejmową komisją ds. VAT. Elżbieta Chojna-Duch zeznawała jako była wiceminister finansów w rządzie Donalda Tuska. Ujawniła szereg nieprawidłowości, obciążając w ten sposób ekipę PO-PSL.",,
Jak Korwin–Mikke pracuje w Parlamencie Europejskim? Relaksuje się pasjansem w trakcie debaty,"Europoseł Janusz Korwin-Mikke został przyłapany na grze w pasjansa podczas debaty w Parlamencie Europejskim przez brytyjskiego europarlamentarzystę Richarda Corbetta. Korwin-Mikke tłumaczył, że „ma podzielną uwagę i przed południem też układał”.","Janusz Korwin-Mikke przysłuchiwał się debacie w Europarlamencie. Na uszach miał słuchawki, ale jego wzrok był skierowany na laptopa, gdzie rozgrywał partyjkę popularnego windowsowego pasjansa. Pech chciał, że dał się sfotografować. Zdjęcie zrobił Richard Corbett, deputowany brytyjskiej partii pracy i szybko wrzucił je na Twittera. Wybuchł skandal. Janusz Korwin-Mikke drzemie? To nie jedynka wpadka Janusza Korwin-Mikkego. Na jesieni 2014 r. polski deputowany uciął sobie drzemkę podczas przemówienia minister ds. rozwoju gospodarczego Włoch. Wtedy również sfotografował go „złośliwy” kolega.",,
Krowom z Deszczna grozi rzeźnia. Zwierzęta znów są bezdomne,"150 krów z Deszczna, w których ratowanie włączyli się aktorzy, celebryci i politycy, miało znaleźć schronienie nad Nysą. Ale właściciel obór w ostatniej chwili się wycofał. Zwierzęta znów są bezdomne – pisze „Gazeta Wyborcza”.","„Stado, które przez 20 lat wędrowało po nadwarciańskich łąkach, miało zostać zabite. Powiatowy Lekarz Weterynarii uznał, że mogą roznosić choroby. Wiosną 2019 r. rozpoczęto przygotowanie do zlikwidowania stada. Wtedy do Deszczna przyjechali obrońcy zwierząt i zablokowali ich wywóz.  W czerwcu Jan Krzysztof Ardanowski, minister rolnictwa, zadeklarował, że krowy będą mogły pozostać przy życiu, pod warunkiem, że są zdrowe i ktoś zapewni im opiekę” – przypomina dziennik. Zwierzętami zajęła się fundacja Biuro Ochrony Zwierząt z Zielonej Góry, która jednak nie jest w stanie płacić za utrzymanie krów. „Do opieki nad nimi zgłosiło się wielu chętnych, w tym Tomasz Copija, właściciel zagrody Ocalenie, w której zajmuje się zwierzętami potrzebującymi pomocy. Znalazł dla nich popegeerowskie gospodarstwo w Naczkowie pod Nysą” – pisze dziennik. Dodaje, że stado miało pojechać do wyremontowanych obór w grudniu. Nieoczekiwanie właściciel zerwał wszystkie umowy, nie chce już być dłużej kojarzony z tym stadem – mówi Copija, cytowany przez „GW”. Dodaje, że ekolodzy wciąż próbują na własną rękę znaleźć zwierzętom dom.",,
Nawalny ujawnia tajemnice ludzi Kremla. Tym razem – bankiera Putina,"Bankier Putina obdarzył kochankę milionami. Tajemnice kosztowanego romansu ujawnia opozycjonista prześladowany przez władze szef Fundacji Walki z Korupcją (FBK) Aleksiej Nawalny i podkreśla, że chodzi o gigantyczną skalę przekrętów w Rosji, które odsłoniła ta historia.","Andrey Kostin to 63-letni prezes zarządu państwowego rosyjskiego banku VTB. Nailya Asker-Zade ma 31 lat i jest dziennikarką i prowadzącą niezbyt popularnego programu w rządowej stacji Rossija 1.  Rosyjski urząd nadzorujący media i internet Roskomnadzor od kilku lat usuwa z sieci wszelkie informacje na temat relacji tych dwojga.  – Zakochany szef państwowego banku kradnie miliony, by obdarzać nimi swoją kochankę – mówi Nawalny w filmie, który w ciągu niespełna dwóch dni obejrzało ponad 3,6 mln internautów. Pokazał w nim dokumenty świadczące o tym, że kobieta jest właścicielką dwóch znajdujących się obok siebie mieszkań w jednym z moskiewskich apartamentowców, łącznie mają niemal 400 mkw. i są warte ponad 20 mln zł.  Jest też właścicielką willi na Rublowce (najbardziej prestiżowe osiedle na skraju Moskwy), a w 2018 r. kupiła tam 4 ha ziemi warte niemal 180 mln zł.",,
"Miller o wyborach: bez zmian, za rok będziemy mieli nieporównywalnie większe piekło","– Jestem pewien, że jeżeli teraz nie zostaną usunięte pewne mankamenty, to fundujemy sobie piekło, które będzie miało miejsce przy okazji wyborów parlamentarnych. I to piekło będzie nieporównywalne z tym, co w tej chwili przeżywamy – tak lider SLD Leszek Miller mówił w programie „Dziś wieczorem” w TVP Info o potrzebie zmian w prawie wyborczym. Zdaniem byłego premiera, skala nieprawidłowości w wyborach samorządowych była tak duża, że mamy do czynienia z epidemią.","Jarosław Kaczyński i Leszek Miller zaapelowali w minioną środę o skrócenie kadencji wybranych 16 listopada samorządów i przeprowadzenie nowych wyborów, ponieważ liczba nieprawidłowości przy liczeniu głosów, była zbyt duża, by można uznać ich rezultat. Obaj politycy tego samego dnia zorganizowali konferencje prasowe i choć występowali oddzielnie, mówili niemal to samo. Ważne spotkanie Leszek Miller tłumaczył, że w tym przypadku nie ma mowy o żadnej koalicji i nie widzi niczego złego w spotkaniu z Jarosławem Kaczyńskim „ w sprawie ważnej dla kraju”. – Nie można zakładać, że w Sejmie poodgradzamy się różnymi „berlińskimi murami” czy „żelaznymi kurtynami” i będziemy żyli w odosobnieniu – mówił były premier. – Stoję po stronie tych obywateli, którzy uważają, że w czasie wyborów do samorządu terytorialnego stało się coś złego. Jeżeli dzisiaj ogólnopolski dziennik, przytacza badania, z których wynika, że 30 proc. obywateli uważa, że wybory były nieuczciwe, to trzeba bić na alarm – dodał lider SLD, wskazując na przykłady nieprawidłowości w czasie wyborów. Epidemia nieprawidłowości Leszek Miller przekonywał, że „machina protestów wyborczych dopiero się rozkręca”.  Powoływał się na Pawła Kowala, który stwierdził, że skala nieprawidłowości wyborczych przekroczyła liczbę incydentów na Ukrainie. – Jeżeli mamy do czynienia z zachorowaniami niezbyt częstymi, to inaczej się państwo zachowuje w takich przypadkach. Ale jeżeli mamy epidemię, to też państwo musi się inaczej zachować. Otóż mamy epidemię – przekonywał. Jego zdaniem winę za sytuację wyborczą ponoszą jednako „ludzie i system” i „nie chodzi tylko o PKW”. Miller stwierdził, że wybory są sercem demokracji. – A to serce zostało przebite sztyletem – dodał.",,
"Klaudia Jachira tłumaczy, że jej nagrania z bluzgami to cytowanie katolików","Klaudia Jachira (KO) w swoim najnowszym filmie umieszczonym w mediach społecznościowych tłumaczy, że puszczanie przez TVP jej nagrań z bluzgami to manipulacja, bo ona tylko cytuje katolików, „którzy urządzili jej drogę krzyżową”.","Kilka dni temu w głównym wydaniu „Wiadomości” pojawił się film z udziałem Klaudii Jachiry – kandydatki KO w zbliżających się wyborach – która w wulgarny sposób parodiowała kościelne śpiewy. Jak stwierdziła w najnowszym swoim filmie opublikowanym w mediach społecznościowych, TVP manipuluje jej nagraniami z bluzgami, bo ona tylko cytuje katolików. – To wy, katolicy, urządziliście mi drogę krzyżową, dlatego ułożyłam te hejty w litanie, poszłam pod kościół i to wyśpiewałam, bo tam jest miejsce takich hejtów – stwierdziła.",,
103 lata temu urodził się Józef Kuraś „Ogień”,23 października 1915 r. w tatrzańskim Waksmundzie urodził się Józef Kuraś. W czasie II wojny światowej przyjął pseudonim „Ogień”. Był jednym z najbardziej znanych dowódców partyzanckich walczących z komunizmem.,"Kuraś brał udział w wojnie obronnej w 1939 r. jako żołnierz 1 pułku Strzelców Podhalańskich. Po kapitulacji oddziału bezskutecznie próbował dostać się na Węgry. W listopadzie tego samego roku zaangażował się w antyniemiecką konspirację. Był żołnierzem Służby Zwycięstwu Polski i Konfederacji Tatrzańskiej. W czerwcu 1943 r. Niemcy wymordowali mu rodzinę i spalili jego dom. Od tego momentu Kuraś nosił pseudonim konspiracyjny „Ogień”. Kilka tygodni później jego oddział podporządkował się Armii Krajowej. Poróżniony z dowódcami przeszedł w maju 1944 r. do Batalionów Chłopskim. Pod koniec wojny „Ogień” współpracował z Armią Ludową i partyzantami sowieckimi przeciw Niemcom. W styczniu 1945 r. jego oddział uczestniczył w rozbiciu kolumny niemieckich samochodów – zginęło wtedy ok. 100 Niemców. Oddział „Ognia” podjął walkę z władzą komunistyczną. W walce z nim zginęło ponad 60 funkcjonariuszy UB, ponad 40 milicjantów oraz 27 funkcjonariuszy NKWD. W sierpniu 1946 r. zgrupowanie, noszące nazwę „Błyskawica” rozbiło więzienie św. Michała w Krakowie. Uwolniono wtedy kilkudziesięciu więźniów z AK, NSZ i WiN. Oddział liczył w szczytowym okresie ok. 500 żołnierzy, wspomaganych przez jeszcze liczniejszą siatkę cywilną. W lutym 1947 r. Kuraś został wraz z grupą towarzyszy otoczony przez Korpus Bezpieczeństwa Wewnętrznego w Ostrowsku koło Nowego Targu. Po zaciętej walce próbował popełnić samobójstwo. Zmarł następnego dnia w wyniku odniesionych ran. Nigdy nie odnaleziono miejsca jego pochówku. W ciągu ostatnich kilkunastu lat „Ognień” i jego żołnierze doczekali się upamiętnienia. W Zakopanem od 2006 r. stoi ich pomnik. W 2017 . minister obrony wydał postanowienie o uznaniu stopnia oficerskiego majora Kurasia. Mimo zasług, jego postać wciąż budzi pewne kontrowersje. Odział „Ognia” był oskarżany m.in. o akcje przeciw mniejszości słowackiej. We wrześniu tego roku pomnik w Zakopanem został oblany czerwoną farbą przez nieznanych sprawców.",,
Czterech nowych polityków w Ruchu Palikota,"Byli działacze Sojuszu, członkowie rozwiązanego w listopadzie koła SLD Śródmieście – Jerzy Budzyn, Przemysław Zając, Robert Stolarek oraz Grzegorz Walkiewicz, dołączyli do Ruchu Palikota.","–  Witamy na pokładzie  – przywitał ich rzecznik klubu parlamentarnego Ruchu Andrzej Rozenek podczas konferencji prasowej w Sejmie. –  Naszymi gośćmi, a w zasadzie naszymi już przyjaciółmi z jednej partii są ludzie, którzy nie są anonimowi. To są właśnie ci odważni działacze samorządowi z Warszawy, którzy zapytali o to, co się stało z pieniędzmi ze sprzedaży budynku przy ulicy Rozbrat (chodzi o sprawę sprzedaży siedziby SLD) i w związku z tym koło samorządowe śródmiejskie zostało rozwiązane  – powiedział Rozenek. Budzyn mówił, że dla niego i trzech jego kolegów jest to z jednej stronydobry dzień, „bo znaleźli znowu swoje miejsce w polityce”, a z drugiej -bardzo zły, „bo jak gdyby rozstali się w sposób ostateczny z SLD”. –  Nie odeszliśmy z tego SLD dlatego, że chcieliśmy to zrobić, zostaliśmy z SLD wypchnięci  – zaznaczył. Pod koniec października zarząd krajowy Sojuszu zdecydował o zawieszeniu wprawach członka Sojuszu Budzyna – wówczas wiceszefa warszawskiego SLD, zajego wypowiedzi na temat sytuacji finansowej SLD. Chodziło o publikację „Gazety Wyborczej”. Budzyn był jednym z warszawskich działaczy, którzy zapośrednictwem dziennika domagali się, by szef Sojuszu Grzegorz Napieralskiwyjaśnił, jak i na kogo wydawał w kampanii wyborczej pieniądze zarobione nasprzedaży siedziby partii. Członkowie zarządu uznali, iż tego typu wypowiedzi szkodzą partii. Skarbnik SLD Kazimierz Karolczak zapewnił podczas Rady Krajowej, że sytuacja finansowa Sojuszu jest dobra. Budzyn ocenił wówczas, że „został skrzywdzony” i zawieszony „za to, że postawił pytanie”. Na początku listopada zarząd Sojuszu rozwiązał warszawskie koło SLD Śródmieście, którym kierował Budzyn. We wtorek podkreślał on, że decyzja o rozwiązaniu koła jest dla niego„absolutnie niezrozumiała”. –  Architektami tej uchwały są Grzegorz Napieralski i Katarzyna Piekarska i zrobili to w sposób niezgodny ze statutem. W związku z tym myśmy z SLD odeszli  – oświadczył Budzyn. Jak mówił, działacze otrzymali zaproszenie z Ruchu i z tego zaproszenia skorzystali. Zając oświadczył, że „z przyjemnością” przyjął zaproszenie do Ruchu. –  Bo to jest zgodne z tym, co zawsze myślałem, co zawsze robiłem i tym, co zamierzam w dalszej swej działalności społecznej robić  – zadeklarował.Według Stolarka, Ruch Palikota jest obecnie jedyną siłą polityczną w tymkraju, która ma „autentyczny i pozytywny potencjał społeczny”. Walkiewiczpodkreślał natomiast, że działacze chcieliby w oparciu o ten potencjał”budować obywatelski program dla Warszawy”. Zdaniem Budzyna, jeśli 10 grudnia (konwencja SLD, na której zostaną wybranewładze partii) Sojusz „przyjmie drogę mądrości”, to prawdopodobnie przetrwa. –  Jeśli będzie to, co było do tej pory, to jest wielka szansa, że Ruch Palikota zostanie zasilony jeszcze bardziej  – oświadczył. Byli działacze SLD – warszawscy radni – zapowiedzieli też, że w najbliższymczasie w Radzie Dzielnicy Śródmieście utworzą klub samorządowy. Rozenek pytany był także o wywiad byłego prezydenta Aleksandra Kwaśniewskiego dla„Newsweeka”, w którym mówi on, że SLD i Ruch Palikota powinny współpracować. Palikot będzie dyskutować z Kwaśniewskim  Poseł zapowiedział, że 19 grudnia odbędzie się „bardzo ważne” spotkanieKwaśniewskiego oraz lidera Ruchu Janusza Palikota. –  To będzie takie spotkanie o charakterze czysto roboczym, bo trzeba podjąć pewne decyzje dotyczące już dat, terminów i drogi, którą wyznaczamy. Oczywiście Aleksander Kwaśniewski jest dla nas niekwestionowanym liderem na lewicy i bez jego udziału nic się nie może tu wydarzyć  – powiedział Rozenek.Jak dodał, Ruch współpracuje także z innymi środowiskami, w tym zeStowarzyszeniem Ordynacka i Krytyką Polityczną. –  Dlatego my tych wszystkich ludzi zapraszamy do współpracy, co nie znaczy, że oczywiście natychmiast oni wszyscy do nas wstąpią  – podkreślił. Na pytanie, czy współpraca ze Stowarzyszeniem Ordynacka będziesformalizowana, a szef stowarzyszenia Włodzimierz Czarzasty wstąpi do RuchuPalikota, Rozenek, który – jak mówił – sam jest członkiem tegoStowarzyszenia, odparł, że jest ono ponadpartyjne i współpracuje z wielomapartiami. –  Sądzę, że Ruch Palikota stanie się w tej chwili dla Ordynackiej wiodącym partnerem  – powiedział. Pytany, czy Czarzasty będzie doradcą medialnym Palikota, Rozenekodpowiedział: lider Ordynackiej jako wytrawny polityk jest ogromną wartością samą w sobie i bylibyśmy zaszczyceni, gdyby zechciał w nami współpracować. Rozenek był też pytany o doniesienia medialne, że Ruch zamierza wynająćpokoje przy Rozbrat (wcześniej siedziba SLD). Potwierdził, że partiaposzukuje pomieszczeń w Warszawie. –  Nie chcielibyśmy, by to były jakieś błyszczące szklano-marmurowe biurowce, więc szukamy ludzkiej siedziby, normalnej. Jedną z lokalizacji, którą rozpatrujemy dość poważnie jest akurat Rozbrat, bo jest to prywatny budynek i z tego co wiem, poszukiwani są najemcy. Jeśli są w dobrej cenie lokale akurat tam, to chyba jest to zupełnie naturalne  – powiedział poseł.",,
Bawaria chce prowadzić niezależną od Berlina politykę migracyjną,"Premier Bawarii Markus Söder zamierza prowadzić własną politykę migracyjną, niezależną od rządu w Berlinie. Chce przyspieszyć procedury azylowe i deportacje. Jak twierdzi rozgłośnia „Bayerischer Rundfunk”, rząd w Bawarii ma uchwalić nowe przepisy już jutro.","Bawarski program azylowy przewiduje szybką deportację wszystkich imigrantów, którym odmówiono azylu. W tym celu bawarski rząd będzie samodzielnie czarterował samoloty i odsyłał imigrantów bez oczekiwania na decyzje z Berlina. Markus Söder zapowiada też przyspieszenie i zaostrzenie procedur azylowych. – W oczekiwaniu na azyl wszyscy imigranci powinni być umieszczani w zamkniętych ośrodkach, a tam, zamiast pieniędzy, dostawaliby kartę płatniczą na zakup żywności lub ubrań – powiedział w bawarskim radiu premier landu. Bawaria zamierza również organizować specjalistyczne szkolenia dla policjantów i pracowników administracji, zajmujących się przyznawaniem azylu.",,
Franciszek: Jezus przestrzega nas przed egocentryzmem,"– Jezus przestrzega nas przed mentalnością i postawą egocentryczną – stwierdził Franciszek podczas modlitwy Anioł Pański w Watykanie. Podkreślił, że „egocentryzm prowadzi do zagubienia albo do życia smutnego i bezowocnego”. – Jeśli natomiast żyjemy dla Pana i ustawiamy swoje życie na miłości, tak jak uczynił Jezus, to będziemy mogli zasmakować prawdziwej radości – zapewnił.","Ojciec Święty nawiązał do słów Jezusa, w których ujawnia uczniom, że w Jerozolimie będzie musiał cierpieć, zostanie zabity i zmartwychwstanie. Jezus upomina Piotra surowymi słowami: „Zejdź Mi z oczu, szatanie! Jesteś Mi zawadą, bo nie myślisz o tym, co Boże, ale o tym, co ludzkie!” i mówi: „Jeśli kto chce pójść za Mną, niech się zaprze samego siebie, niech weźmie krzyż swój i niech Mnie naśladuje”.Papież zwrócił uwagę, że i obecnie, istnieje pokusa chęci pójścia za Chrystusem bez krzyża i pokusa by nauczyć Boga właściwej drogi. – Ale Jezus nam przypomina, że Jego droga jest drogą miłości, i że nie ma prawdziwej miłości bez poświęcenia samego siebie. Jesteśmy wezwani, byśmy nie dali się pochłonąć przez wizję tego świata, ale byśmy byli coraz bardziej świadomi konieczności i trudu dla nas chrześcijan, by iść pod prąd i pod górę – przekonywał.Modlitwa za cierpiących przez żywiołWyraził również bliskość z mieszkańcami Azji Południowej oraz amerykańskich stanów Teksas i Luizjana, którzy ucierpieli z powodu powodzi i huraganów. Modlił się za wszystkich poszkodowanych. – Ponownie zapewniając o swojej duchowej bliskości z ludnością Azji Południowej, która nadal cierpi w następstwie powodzi, pragnę wyrazić najgłębsze współczucie z powodu cierpień mieszkańców Teksasu i Luizjany, dotkniętych przez huragan i wyjątkowe opady deszczu, które spowodowały ofiary, tysiące ludzi pozbawiły domów i wyrządziły olbrzymie szkody materialne – powiedział Franciszek.",,
Theresa May odrzuciła propozycję KE ws. statusu Irlandii Północnej,"Theresa May odrzuciła zaproponowane przez Komisję Europejską zapisy dotyczące statusu Irlandii Płn. po Brexicie. Brytyjska premier podkreśliła, że ich implementacja „podkopałaby brytyjski wspólny rynek i zagroziła konstytucyjnej integralności” kraju.","Występując w Izbie Gmin w ramach cotygodniowej sesji pytań i odpowiedzi, May oświadczyła, że „żaden brytyjski premier nie zgodzi się” na zaproponowane rozwiązania i zapowiedziała, że wyrazi sprzeciw w tej sprawie, gdy będzie rozmawiać z przewodniczącym Komisji Europejskiej Jean-Claude'em Junckerem.W wersji roboczej umowy wyjścia Wielkiej Brytanii z Unii Europejskiej zaproponowano, by Irlandia Północna stworzyła „wspólny obszar regulacyjny” z Unią Europejską, co pozwoliłoby na wymianę handlową z będącą członkiem Wspólnoty Irlandią bez konieczności wprowadzenia kontroli granicznej. Mogłoby to jednak doprowadzić do powstania znaczących różnic regulacyjnych z pozostającą poza blokiem resztą Wielkiej Brytanii, tym samym wpływając na wymianę handlową przez Morze Irlandzkie.Zaproponowane rozwiązanie byłoby de facto przedłużeniem istniejącego stanu regulacyjnego i członkostwa Irlandii Północnej we wspólnym rynku także po Brexicie. Zdaniem May pozostanie w jakiejś formie wspólnego rynku z Unią Europejską byłoby „zdradzeniem” idei Brexitu i wyniku referendum z czerwca 2016 roku, w którym 52 proc. Brytyjczyków opowiedziało się za wyjściem ze Wspólnoty.Będąca koalicyjnym partnerem rządzącej Partii Konserwatywnej północnoirlandzka Demokratyczna Partia Unionistów (DUP) w przeszłości wielokrotnie wykluczała nadanie Irlandii Północnej specjalnego statusu w ramach Wielkiej Brytanii. Lider DUP w Izbie Gmin Nigel Dodds powiedział BBC, że był „zadziwiony” propozycją Komisji Europejskiej. – Nie po to wyszliśmy z Unii Europejskiej, aby doprowadzić do rozpadu Wielkiej Brytanii – oświadczył. Z kolei zwolennicy tzw. twardego Brexitu ocenili, że przyjęcie tego rozwiązania przypominałoby „aneksję Irlandii Północnej” przez UE.",,
Naruszanie powagi Izby będzie karane. Jest nowy regulamin Sejmu,"Sejm przyjął zaproponowane przez Prawo i Sprawiedliwość zmiany w regulaminie. Najważniejsza z nich wprowadza kary finansowe dla posłów, którzy uniemożliwiają pracę Sejmu. Platforma Obywatelska i Nowoczesna chciały odrzucenia projektu nowelizacji regulaminu.","Za przyjęciem zmian w regulaminie Sejmu opowiedziało się 238 posłów. 199 było przeciw, jeden poseł wstrzymał się od głosu.„Przyjęte dziś zmiany w regulaminie Sejmu mają eliminować naruszanie powagi izby czy nieregulaminowe wystąpienia posłów. Liczba źle wykorzystywanych wniosków formalnych jest niestety zbyt duża” – napisał na Twitterze po głosowaniu marszałek Sejmu Marek Kuchciński.Innego zdania była opozycja. W trakcie głosowań doszło do wymiany zdań między posłami m.in. PO i Nowoczesnej, a wicemarszałkiem Sejmu, szefem klubu PiS Ryszardem Terleckim (PiS). – Państwo chcecie tą zmianą regulaminu z jednej strony zastraszyć opozycję, z drugiej strony – utrudnić opozycji działalność w polskim parlamencie. Chcecie karać opozycję karami w wysokości miesięcznej nagrody ministra z rządu PiS – powiedział poseł PO Zbigniew Konwiński. Dodał, że w Polsce „był taki czas, kiedy też mówiono, że opozycja nie może działać, że przeszkadza władzy”.",,
„To tak jakby wyposażyć sędziów w kod nuklearny i walizkę z bombą atomową”,"– Prokurator generalny skierował ten wniosek do Trybunału Konstytucyjnego, ponieważ stoi na straży praworządności. Sąd Najwyższy swoim orzeczeniem umożliwił wszystkim sądom zawieszanie ustaw w Polsce. To tak jakby wyposażyć sędziów w kod nuklearny i walizkę z bombą atomową – tak Jan Kanthak, rzecznik Ministerstwa Sprawiedliwości skomentował w „O co chodzi” decyzję prokuratora generalnego Zbigniewa Ziobry, który skierował do Trybunału Konstytucyjnego wniosek w sprawie zawieszenia przez Sąd Najwyższy niektórych zapisów nowej ustawy o SN.","Sąd Najwyższy skierował pięć pytań do Trybunału Sprawiedliwości UE oraz zawiesił stosowanie przepisów ustawy o SN, określających zasady przechodzenia sędziów tego sądu w stan spoczynku.  – W związku ze zwróceniem się do TSUE z pytaniami Sąd Najwyższy zdecydował się zawiesić stosowanie trzech przepisów ustawy o SN. Ta decyzja powinna spowodować, że zarówno KRS, jak i prezydent do czasu rozstrzygnięcia kwestii zadanych w pytaniach nie będą podejmować czynności w sprawie sędziów, którzy ukończyli 65. rok życia – mówił rzecznik SN Krzysztof Michałowski.W odpowiedzi na te działania prokurator generalny wystąpił do Trybunału Konstytucyjnego z wnioskiem o „stwierdzenie niezgodności z Konstytucją treści normatywnych, wydobytych przez powiększony skład Sądu Najwyższego z art. 755 par. 1 kodeksu postępowania cywilnego oraz z art. 267 Traktatu o funkcjonowaniu Unii Europejskiej”.",,
Spadają notowania Trumpa. Amerykanie winią go za obecny kryzys,"Spadają notowania prezydenta Donalda Trumpa. To rezultat konfliktu z Demokratami o budowę muru na granicy z Meksykiem, którego skutkiem jest częściowy paraliż administracji państwowej. Większość Amerykanów wini prezydenta Stanów Zjednoczonych za obecny kryzys.","Donald Trump przekonuje Amerykanów, że kryzys imigracyjny jest tak poważny, iż musiał sięgnąć po nadzwyczajne środki w postaci odmowy podpisania budżetu, w którym nie ma środków na budowę muru na południowej granicy. Argumenty te nie przekonują Amerykanów. Według różnych sondaży, większość obwinia prezydenta i Republikanów za paraliż administracji. Około jednej trzeciej obarcza odpowiedzialnością Demokratów. W ciągu ostatnich czterech tygodni, czyli od momentu częściowego zawieszenia funkcjonowania administracji państwowej, notowania Donalda Trumpa wyraźnie spadły. Według portalu RealClear Politics, prezydenta Stanów Zjednoczonych źle ocenia 55 proc.  Amerykanów. Pozytywną ocenę jego działalności wyraża 41 proc. ankietowanych.",,
Tusk: Nadciąga polityczne trzęsienie ziemi,"„Europa i USA muszą za wszelką cenę utrzymać transatlantycką jedność w obliczu nadciągającego politycznego trzęsienia ziemi” – napisał na Twitterze Donald Tusk, odnosząc się w ten sposób do ostatnich wydarzeń na Bliskim Wschodzie.","Irański generał Kasem Sulejmani i jeden z dowódców irackiej milicji Abu Mahdi al-Muhandis zostali w czwartek późnym wieczorem zabici w Bagdadzie przez siły USA.  Rozkaz do ataku wydał prezydent Stanów Zjednoczonych Donald Trump. Zdaniem byłego szefa Rady Europejskiej Donalda Tuska ostatnie wydarzenia świadczą o tym, że „intencje Trumpa są niejasne” i że „jego decyzje prowokują globalne ryzyka”.  Polityk twierdzi także, że niezależnie od tego faktu „Europa i USA muszą za wszelką cenę utrzymać transatlantycką jedność”. „Polska powinna aktywnie bronić tej jedności” – ocenił Tusk.",,
„Okręty zwrócone przez Rosjan zostały całkowicie ogołocone”,"Okręty marynarki wojennej Ukrainy, przejęte przez Rosję w incydencie w rejonie Cieśniny Kerczeńskiej, przed zwrotem ich właścicielowi zostały całkowicie ogołocone ze sprzętu – oświadczył dowódca ukraińskiej marynarki wojennej admirał Ihor Woronczenko.","– Rosjanie je zrujnowali. Pozdejmowali klosze na lampy, gniazdka elektryczne i sedesy. Niebawem pokażemy całemu światu barbarzyńskie podejście Rosjan – powiedział telewizji 4. Kanał. Według admirała trzy jednostki, które Rosja przekazała Ukrainie w poniedziałek, nie dotarły jeszcze do ukraińskich wód terytorialnych. – Dopiero podchodzą do wód terytorialnych; dotrą do nich o godzinie 16 (15 w Polsce). One są holowane na bardzo niskiej prędkości. Nie poruszają się samodzielnie – relacjonował Woronczenko. Rosjanie oddali Ukraińcom trzy jednostki, które zajęli po ich ostrzelaniu w listopadzie 2018 r. Są to kutry Nikopol i Berdiansk oraz holownik Jany Kapu. Wszystkie one są własnością ukraińskiej marynarki wojennej. Zgodnie z umowami dwustronnymi między Ukrainą i Rosją Morze Azowskie i Cieśnina Kerczeńska to wewnętrzne terytoria obu państw i oba państwa mają na nich swobodę żeglugi. Uwolnienie marynarzy oraz zwrot okrętów nakazał Rosji w maju Międzynarodowy Trybunał Prawa Morza (ITLOS) w Hamburgu. Według rosyjskich mediów zwrot Ukrainie jej okrętów wiąże się z rozpoczynającym się 9 grudnia w Paryżu szczytem czwórki normandzkiej (Ukraina, Rosja, Niemcy, Francja), poświęconym trwającemu od ponad pięciu lat konfliktowi na wschodzie Ukrainy. W spotkaniu przywódców czterech krajów po raz pierwszy weźmie udział nowy prezydent Ukrainy Wołodymyr Zełenski, który w kampanii wyborczej obiecywał rodakom zakończenie konfliktu na linii Moskwa-Kijów. Będzie to jednocześnie pierwsze osobiste spotkanie Zełenskiego z prezydentem Rosji Władimirem Putinem, którego udział potwierdził już Kreml.",,
Rosja i Stany Zjednoczone będą współpracować ws. Syrii,Rosja i Stany Zjednoczone będą współpracować przy rozwiązywaniu światowych konfliktów. Przez kilkanaście godzin rozmawiali w Moskwie na ten temat: szef rosyjskiej dyplomacji Siergiej Ławrow i amerykański sekretarz stanu John Kerry.,"Dyplomaci uzgodnili, że w pierwszej kolejności konieczne jest doprowadzenie do trwałego zawieszenia broni w Syrii, a także odcięcie dżihadystów od źródeł finansowania. Rosyjski minister Siergiej Ławrow zapowiedział też, że Moskwa będzie wpływała na syryjskie władze, aby przestrzegały norm demokratycznych. – Możemy, a nawet powinniśmy wykorzystać nasze wpływy na strony syryjskiego konfliktu, aby zmusić je do spełnienia głównego żądania – niech usiądą do stołu i porozumieją się w sprawie politycznych reform, opierając się na wzajemnej zgodzie – mówił. Z kolei amerykański sekretarz stanu John Kerry przyznał, że konieczne jest dokładne ustalenie, które ugrupowania, znajdujące się na terytorium Syrii zostaną uznane za terrorystyczne.",,
CBOS: PiS z ogromną przewagą nad opozycją,"Gdyby wybory odbyły się na początku grudnia na PiS głosowałoby 41 proc. badanych, którzy chcieliby wziąć udział w wyborach; PO uzyskałaby poparcie 18 proc. zdeklarowanych wyborców – wynika z sondażu CBOS. Nowoczesna otrzymała 11 proc. poparcia, a Kukiz'15 - 7 proc.","CBOS podkreśla, że od czasu wyborów liderem rankingu popularności partii politycznych pozostaje partia rządząca.Na Prawo i Sprawiedliwość zamierza głosować 41 proc. dorosłych Polaków, którzy chcieliby wziąć udział w wyborach. W porównaniu z listopadem poparcie dla PiS obniżyło się o 4 punkty procentowe. CBOS podkreśla, że po trzech miesiącach wzrostów (sierpień-październik) drugi miesiąc z rzędu obserwowany jest spadek liczby zwolenników rządzącej partii. PO na drugiej pozycji Tak jak przed miesiącem na drugim miejscu znalazła się Platforma Obywatelska z poparciem 18 proc. zdeklarowanych wyborców. Liczba zwolenników najsilniejszej partii opozycyjnej nieznacznie wzrosła - o 1 punkt procentowy - w stosunku do listopada. Kto jeszcze na podium? CBOS podkreśla, że po dziesięciu miesiącach na trzecim miejscu znalazła się Nowoczesna. Po zmianie lidera i skróceniu nazwy chęć głosowania na tę partię zadeklarowało 11 proc. potencjalnych wyborców – o 6 punktów procentowych więcej niż przed miesiącem. Na czwarte miejsce spadł ruch Kukiz'15, który w porównaniu z poprzednim miesiącu stracił 1 punkt procentowy i obecnie cieszy się 7 proc. poparcia. Poniżej progu wyborczego Pozostałe ugrupowania, według CBOS, nie zdołałyby wprowadzić swoich przedstawicieli do Sejmu.Po 3 proc. zwolenników zyskały w grudniu PSL i SLD. „Pod kreską” znalazły się również Partia Razem i Partia Wolność Janusza Korwina Mikke, na które zamierza głosować po 2 proc. zdeklarowanych uczestników wyborów.68 proc. badanych zadeklarowało, że wzięłoby udział w wyborach; 14 proc. waha się w sprawie udziału w wyborach. 18 proc. (wzrost o 2 punkty) badanych z góry wyklucza swoje uczestnictwo w głosowaniu.Tak jak w listopadzie 13 proc. osób chcących wziąć udział w wyborach nie wie, które ugrupowanie ewentualnie poparłoby w głosowaniu. Badanie „Aktualne problemy i wydarzenia"" przeprowadzono metodą wywiadów bezpośrednich (face to face) wspomaganych komputerowo (CAPI) w dniach 1-7 grudnia 2017 r. na liczącej 925 osób reprezentatywnej próbie losowej dorosłych mieszkańców Polski.",,
Zięć Donalda Trumpa utrzymywał kontakty z oligarchą zaprzyjaźnionym z Putinem,"Jared Kushner, zięć prezydenta USA Donalda Trumpa, utrzymywał kontakty z jednym z najbardziej wpływowych rosyjskich oligarchów. Roman Abramowicz jest zaprzyjaźniony z prezydentem Władimirem Putinem – podaje Bloomberg.","Żona Kushnera Ivanka Trump przyjaźni się od dekady z żoną Abramowicza Darią Żukową; zięć prezydenta zainwestował w internetową firmę handlującą sztuką, której założycielką i wspólniczką jest Żukowa – pisze Bloomberg.Kushner, jeden z najbardziej zaufanych doradców prezydenta, poinformował oficjalnie o relacji z Abramowiczem w formularzu, który wypełnia się przed objęciem funkcji w Białym Domu; również Ivanka Trump podała w formularzu informacje o przyjaźni z Żukową.Abramowicz jest większościowym udziałowcem rosyjskiego giganta metalurgicznego Evraz i właścicielem angielskiego klubu piłkarskiego Chelsea.– Nie ma oligarchy – wśród tych, którzy są wciąż akceptowani na Zachodzie – który byłby bliżej Putina – powiedział Michaił Chodorkowski, były rosyjski magnat naftowy, mieszkający w Londynie. Rzecznik Abramowicza powiedział, że relacja, jaka łączy go z rosyjskim prezydentem, jest „formalna i zawodowa”. Bloomberg podkreśla, że nic nie wskazuje na to, iż przyjaźń Ivanki Trump i Kushnera z Abramowiczem oraz jego żoną ma jakiś związek z ingerencją Kremla w amerykańskie wybory prezydenckie.Zięć Trumpa został objęty dochodzeniem w tej sprawie i pod koniec lipca został przesłuchany przez komisję Senatu ds. wywiadu, m.in. w związku z jego spotkaniem z czerwca 2016 r. z rosyjską prawniczką Natalią Weselnicką, która miała obiecywać dostarczenie informacji kompromitujących Hillary Clinton, demokratyczną rywalkę Trumpa w wyborach.",,
Donald Trump: IS nie kontroluje już żadnego kawałka Syrii,"Prezydent USA Donald Trump ogłosił w piątek, że Państwo Islamskie (IS) nie kontroluje już „żadnego kawałka terytorium Syrii”. Dowodzące ofensywą skierowaną przeciw ostatniej enklawie IS Syryjskie Siły Demokratyczne (SDF) nie wydały jednak komunikatu w tej sprawie.","Amerykański przywódca pokazał dziennikarzom dwie mapy. Pierwsza miała wiele czerwonych kropek symbolizujących zasięg terytorialny IS w dniu amerykańskich wyborów w 2016 roku. Druga była ich pozbawiona. – Macie tutaj mapę. Gratulacje – powiedział Trump. – Myślę, że to najwyższy czas – dodał. W ostatnich dniach przywódca USA zapewniał, że jest już bliskie całkowite pokonanie IS w Syrii.Wcześniej w piątek o tym, że IS nie kontroluje już „nawet  skrawka” terytorium Syrii informowała rzecznika Białego Domu Sarah Sanders. O pokonaniu IS miał powiedzieć prezydentowi Trumpowi p.o. szefa Pentagonu Patrick Shanahan.   Źródła twierdzą co innego Źródła agencji Reutera twierdzą, że w wiosce Baguz na wschodzie Syrii, w ostatniej enklawie dżihadystów z IS w Syrii, wciąż trwają walki. Islamiści wykopali tunele w pobliżu rzeki Eufrat i odmawiają poddania się. W czwartek w Baguz poddały się setki bojowników Państwa Islamskiego. Jak piszą agencje, dżihadyści opuszczali enklawę wraz ze swoimi rodzinami. Wśród nich byli też zagraniczni najemnicy.Ofensywa na Baguz rozpoczęła się na początku lutego, ale po kilku dniach operację wstrzymano. Podjęto bowiem próbę ewakuacji tysięcy cywilów, których dżihadyści używali jako żywych tarcz. Potem atak był kilka razy wznawiany i znów wstrzymywany. Ostateczne uderzenie rozpoczęło się w niedzielę, gdy upłynął termin ultimatum wzywającego islamistów do poddania się.br<>Agencje podkreślają, że bojownicy IS nadal mogą działać w pustynnych regionach przygranicznych i stamtąd przeprowadzać ataki.W szczytowym momencie Państwo Islamskie kontrolowało obszar prawie 80 tys. km kwadratowych w Syrii i sąsiednim Iraku, narzucając brutalną i krwawą dyktaturę ok. ośmiu milionom ludzi. Dżihadyści uzyskiwali też setki milionów dolarów z eksportu ropy, okupów i rozbojów.",,
Wicepremier Włoch spotka się w Warszawie z Jarosławem Kaczyńskim,Prezes Prawa i Sprawiedliwości Jarosław Kaczyński spotka się 9 stycznia w Warszawie z wicepremierem i ministrem spraw wewnętrznych Włoch Matteo Salvinim – potwierdziła rzeczniczka PiS Beata Mazurek. Według włoskiej prasy rozmowy mogą dotyczyć sojuszu przed wyborami do Parlamentu Europejskiego.,"O planowanym spotkaniu jako pierwsza poinformowała włoska „La Repubblica”. Według gazety celem spotkania jest zainicjowanie sojuszu przed wyborami do Parlamentu Europejskiego. Informację o spotkaniu potwierdziła Beata Mazurek. Rzeczniczka PiS nie poinformowała jednak, czy tematem rozmów będą wybory do Parlamentu Europejskiego. – Tematem rozmów sprawy interesujące dla obydwu stron zarówno polskiej, jak i włoskiej – powiedziała Mazurek.  Podróż Salviniego do Polski, pierwsza od chwili objęcia przez niego pół roku wcześniej funkcji w rządzie, nie została jeszcze oficjalnie zapowiedziana w Rzymie. Według „La Repubbliki” doprowadzenie do spotkania z prezesem PiS nie było łatwe. Szef włoskiego MSW uważany jest za „zbyt bliskiego przyjaciela Moskwy” – przypomina lewicowy dziennik. Delegacja Ligi, której liderem jest Matteo Salvini, dwukrotnie przybywała z poufną misją do Warszawy.",,
Prezydent Turcji ostrzega: puczystom grozi kara śmierci,"Prezydent Turcji zasugerował, że odpowiedzialni za nieudany przewrót wojskowy sprzed roku mogą zostać skazani nawet na karę śmierci. – Zdrajcy będą mieli odcięte głowy – powiedział Recep Tayyip Erdogan, w czasie upamiętniającego rocznicę puczu wiecu w Stambule.","Kara śmierci w Turcji jest obecnie zakazana. Jednak coraz częściej pojawiają się doniesienia, że może zostać przywrócona, co poważnie utrudniłoby integrację tego kraju z Unią Europejską. Wcześniejsze deklaracje Prezydent Erdogan w przeszłości wielokrotnie zapowiadał taki krok, a teraz ponowił swoje wcześniejsze deklaracje. – Jesteśmy państwem prawa. Jeśli ustawa w tej sprawie trafi do mnie, to ją podpiszę – powiedział do tysięcy swoich zwolenników, zgromadzonych na moście nad Bosforem na wiecu.Stanowczo odrzucił też doniesienia medialne, jakoby władze Turcji wcześniej wiedziały o planowanym zamachu. Jak mówił, takie teorie „są wyrazem braku szacunku do narodu”. W nocy z 15 na 16 lipca 2016 roku w Turcji doszło do próby siłowego przejęcia władzy przez grupę wojskowych, sprzeciwiających się polityce władz w Ankarze. Część armii pozostała jednak wierna reżimowi Erdogana, a pucz w nocy się załamał i został stłumiony. Erdogan o inspirowanie zamachu stanu oskarżył mieszkającego w USA kaznodzieję Fethullaha Gulena. Represje dotknęły dziesiątki tysięcy osób.",,
Powstaniec „Tarzan” do Tysona: Duży rośnij!,"Legendarny bokser Mike Tyson spotkał się w Warszawie z powstańcem warszawskim Bolesławem Wojewódzkim „Tarzanem”, łącznikiem w pułku „Baszta”. Sportowiec wyznał, że spotkanie było dla niego dużym przeżyciem, bo rozmawiał z bohaterem.","Tyson na początku spotkania dostał od Wojewódzkiego wydawnictwa Szarych Szeregów i przypinki ze znakiem Polski Walczącej. Były powstaniec opowiadał o swojej roli w pułku „Baszta” i walkach na Mokotowie. – Nie można było przebiec przez ulicę, bo Niemcy strzelali do nas z dachów, a po drugiej stronie był szpital – mówił.Wojewódzki opowiadał także, że w okolicach parku Dreszera na Mokotowie zajmował się przekazywaniem rozkazów. – Na ul. Bałuckiego był sztab i tam myśmy przebywali pod ochroną starszych kolegów; byłem wtedy młodym chłopcem, mając wówczas 14-15 lat – opowiadał.Powstaniec w rozmowie z byłym bokserem opowiadał też o kolegach, którzy tracili życie, kiedy ukrywali się np. w snopkach siana. Inni – jak wspominał – przeżyli, bo schowali się np. w piecach.Były bokser pytał m.in., czy byli powstańcy, którzy kolaborowali z Niemcami. Wojewódzki zaprzeczył. – Łączyliśmy się, aby walczyć razem – opowiadał. Tyson był także ciekawy, czy rzeczy, które widział Wojewódzki podczas powstania, wracają do niego. „Tarzan” przyznał, że rzeczywiście w okolicach rocznicy wybuchu powstania te obrazy ma przed oczami. – To zostaje w głowie – mówił.Na koniec spotkania, które trwało pół godziny, powstaniec powiedział do Tysona: „Duży rośnij!”.Po spotkaniu sportowiec przyznał, że „było to dla niego potężne przeżycie – móc spotkać się z prawdziwym bohaterem”. – Powstanie warszawskie to opowieść o odwadze i walce – podkreślił.",,
„Gowin to taki polski talib”,"– Atrakcyjność polityka, który opuszcza swoje ugrupowanie, spada. I zapewne niebawem Jarosław Gowin przekona się, że tak właśnie będzie – mówił w TVP Info Leszek Miller, przewodniczący SLD komentując decyzję Jarosława Gowina o opuszczeniu szeregów PO.",,,
"Sędzia, który protestował w obronie Juszczyszyna, przewodniczy procesowi Piniora","Sędzia Marek Górny, który protestował we Wrocławiu na wiecu w obronie sędziego Pawła Juszczyszyna, prowadzi m.in. proces Józefa Piniora w sprawie korupcji. Rzecznik prasowy Sądu Okręgowego przekazał tę informację prezesowi sądu.","W niedzielę po południu przed sądami w kilkudziesięciu miastach w Polsce oraz przed siedzibą Ministerstwa Sprawiedliwości odbyły się protesty. Powodem było cofnięcie delegacji do olsztyńskiego sądu okręgowego sędziego Pawła Juszczyszyna. Po tej decyzji został on zawieszony w wykonywaniu obowiązków. Juszczyszyn jako sędzia Sądu Okręgowego w Olsztynie, rozpoznając jedną ze spraw, zażądał od Kancelarii Sejmu list poparcia dla kandydatów do nowej Krajowej Rady Sądownictwa.  Protest odbył się też we Wrocławiu. Na jednym ze zdjęć zamieszczonych na portalu internetowym Radia Wrocław widać, że uczestnikiem protestu przed budynkiem sądu był sędzia Sądu Rejonowego dla Wrocławia Śródmieścia Marek Górny. Prowadzi on proces byłego senatora Józefa Piniora oskarżonego o korupcję i przyjęcie ponad 40 tys. zł łapówek. Na zdjęciu widać, że sędzia stoi obok senatora Bogdana Zdrojewskiego. Informacja z tym zdjęciem pojawiła się na Twitterze. –Mam informację, że sędzia uczestniczył tylko w części manifestacji, a nie w całości. Sędzia, jak każdy obywatel ma prawo udziału w zgromadzeniu, ale powinien przy tym unikać sytuacji, która godziłaby z jednej strony w jego niezawisłość, a z drugiej strony w godność urzędu. Jestem przekonany, że sędzia biorąc udział w tym proteście tak postąpił – powiedział sędzia Poteralski.  Podkreślił, że jeśli ktoś ma jakieś informacje czy materiały, że było inaczej powinien w tej sprawie zawiadomić sąd. Dodał, że wobec sędziego nie toczy się żadne postępowanie. W niedzielę manifestacja we Wrocławiu odbyła się w dwóch miejscach. Protest rozpoczął się przed budynkiem sądu, a po kilkudziesięciu minutach manifestanci przenieśli się kilkaset metrów dalej na pl. Wolności, by - jak zapowiedzieli organizatorzy – „oddzielić część, w której występowała palestra od tego, co powiedzą obywatele”.Na drugiej części przemawiali m.in. senator Zdrojewski, były senator Pinior i były poseł i działacz Solidarności Władysław Frasyniuk, który m.in. skandował wulgarne hasło: „Je...ć pisiora i się nie bać!”.",,
Donald Trump oskarża Google'a o „bardzo nielegalne” działania,"Prezydent USA Donald Trump oskarżył we wtorek Google'a o prowadzenie „bardzo nielegalnych” działań przed przyszłorocznymi wyborami prezydenckimi. Agencja Reutera pisze, że Trump nie przedstawił dowodów na poparcie tych zarzutów. Rzecznik Google'a, odnosząc się do tweetów Trumpa zapewnił z kolei, że firma dokłada wszelkich starań, by w swojej działalności nie kierować się względami politycznymi.","Urzędujący prezydent już wcześniej wyrażał opinię, jakoby koncern technologiczny z Mountain View starał się udaremnić jego elekcję w 2016 roku, kierując się – jak mówił – uprzedzeniami wobec konserwatystów. We wtorkowej serii tweetów Trump ostrzegł, że „bardzo uważnie” obserwuje działania Google'a przed przyszłoroczną kampanią wyborczą. Miesiąc wcześniej amerykański przywódca przyjął w Białym Domu grupę swoich internetowych zwolenników i publicystów, z którymi rozmawiał o doświadczeniach „cenzury” w sieci. Trump oskarżył wówczas Facebooka, Google'a i Twittera o „tłamszenie” głosów konserwatywnych, czemu firmy zaprzeczają, i ogłosił, że jego administracja bada sposoby na zapewnienie dodatkowej ochrony „wolności słowa” w internecie. Wzbudziło to obawy, co do możliwego poddania firm technologicznych nowym regulacjom. Amerykański prezydent we wtorek bezpośrednio skrytykował na Twitterze również szefa Google'a, Sundara Pichaiego. Ponownie podniósł także poruszoną wcześniej przez miliardera Petera Thiela kwestię działalności dostawców popularnej wyszukiwarki internetowej w Chinach. Agencja Reutera przypomina przy tym, że Trump i jego administracja spotkali się pod koniec lipca z kierownictwem Google'a. Szef resortu finansów Steven Mnuchin powiedział później w wywiadzie dla CNBC, że koncern zapewnił o „bardzo ograniczonym” zakresie prac w Chinach. Mnuchin stwierdził też, że Biały Dom nie widzi w działaniach holdingu Alphabet, którego częścią jest Google, jakichkolwiek zagrożeń dla bezpieczeństwa narodowego USA. W połowie lipca Thiel – współzałożyciel PayPala i członek rady nadzorczej Facebooka, przez serwis CNet nazywany głośnym zwolennikiem prezydenta Trumpa – wezwał amerykańskie agencje wywiadowcze do sprawdzenia, czy koncern z Mountain View nie został zinfiltrowany przez agentów Pekinu. Trump ostrzegł wówczas na Twitterze, że jego administracja „przyjrzy się” sprawie. W miniony piątek na łamach dziennika „New York Times” Thiel ponowił swoją krytykę Google'a, twierdząc, że funkcjonowanie w Pekinie ośrodka koncernu ds. badań nad uczeniem maszynowym i sztuczną inteligencją (AI) godzi w amerykański interes narodowy i bezpieczeństwo USA. Rzecznik Google'a odnosząc się do tweetów Trumpa zapewnił we wtorek, że firma dokłada wszelkich starań, by w swojej działalności nie kierować się względami politycznymi. – Zniekształcanie wyników w celach politycznych zaszkodziłoby naszej działalności i byłoby sprzeczne z misją dostarczania najbardziej pomocnych treści wszystkim naszym użytkownikom – podkreślił rzecznik.",,
Co sądzą Polacy o feminatywach? Są wyniki sondażu,"Obowiązkowym feminatywom sprzeciwia się 50 proc. ankietowanych. Przychylnie do takiego rozwiązania ustosunkowało się 22 proc. badanych – wynika z badania pracowni Social Changes, przeprowadzonego na zlecenie portalu wpolityce.pl. Co ciekawe, elektoraty PiS i PO mają w tej sprawie podobne zdanie.","Postawione w badaniu pytanie brzmiało: „Jak ocenia Pani/Pan pomysł obowiązkowego używania żeńskich form w odniesieniu do wszystkich funkcji i stanowisk jeśli pełni je kobieta, np. premierka, marszałkini, gościnni, profesorka, itp.?”. Przychylnie do takiego rozwiązania ustosunkowało się 22 proc. badanych, w tym 7 proc. „zdecydowanie je popiera”, a 15 proc. „raczej je popiera”. Obowiązkowym feminatywom sprzeciwia się 50 proc. ankietowanych, z czego 26 proc. „zdecydowanie ich nie popiera”, a 24 proc. „raczej nie popiera”. 28 proc. nie miało zdania na ten temat.",,
Wiceszefowa SLD o kandydaturze Kwiatkowskiego: Egoistyczne ambicje,Wciąż liczę na refleksję i opamiętanie się po stronie pana Krzysztofa Kwiatkowskiego. W przeciwnym razie jego postępowanie może doprowadzić do zwycięstwa w tym okręgu kandydata PiS-u – napisała w oświadczeniu na temat startu byłego prezesa NIK w wyborach do Senatu wiceszefowa SLD Małgorzata Niewiadomska-Cudak.,"Ustępujący prezes NIK Krzysztof Kwiatkowski poinformował we wtorek w Łodzi, że wystartuje do Senatu, jako niezależny kandydat. Jak powiedział będzie kandydował z okręgu wyborczego nr 24 obejmującego m.in. łódzką dzielnicę Widzew, osiedla: Chojny, Dąbrowa, Andrzejów oraz powiaty: łódzki wschodni i brzeziński.Wiceprzewodnicząca SLD wskazała, że informację dotyczącą startu Kwiatkowskiego do Senatu z okręgu nr 24 przyjęła ze smutkiem. Jak wyjaśniła, od wielu miesięcy trwały bowiem rozmowy, aby zjednoczona opozycja wystawiła przeciwko PiS jednego kandydata w danym okręgu. „Cała opozycja zaakceptowała moją kandydaturę w okręgu nr 24 w Łodzi. Obejmuje on teren miasta, gdzie się urodziłam, wychowałam, mieszkam i startuję z sukcesami od wielu lat w wyborach samorządowych” – wskazała w oświadczeniu.Jak dodała działaczka SLD, „szkoda, że to porozumienie niszczone jest przez egoistyczne ambicje osób, które nie znalazły poparcia partii prodemokratycznych”. „Wciąż liczę na refleksję i opamiętanie się po stronie pana Krzysztofa Kwiatkowskiego. W przeciwnym razie jego postępowanie może doprowadzić do zwycięstwa w tym okręgu kandydata PiS-u. Pamiętajmy, że to nie są zwykłe wybory. Dlatego osobiste interesy czy też ambicje nie powinny górować nad dobrem wspólnym” – podkreśliła Niewiadomska-Cudak.",,
"„Mamy nadzieję, że ustawa ws. 30-krotności składek ZUS nie trafi do prezydenta”","Mamy nadzieję, że ustawa dotycząca zniesienia 30-krotności składek ZUS nie trafi na biurko prezydenta – powiedział rzecznik głowy państwa Błażej Spychalski w weekendowym „Super Expressie”.","Jak wskazuje „SE”, w efekcie ustawy znoszącej limit 30-krotności składek ZUS wzrosną m.in. emerytury dobrze zarabiających polityków i prezesów spółek Skarbu Państwa. „Dla przykładu emerytura prezydenta Andrzeja Dudy może wzrosnąć o 7 tys. zł, a prezes Jastrzębskiej Spółki Węglowej Włodzimierz Hereźniak może dodatkowo zyskać 18 tys. zł” – szacuje dziennik. Z informacji gazety wynika, że krytyczny wobec ustawy PiS jest Pałac Prezydencki. – Nie komentujemy ustaw, które jeszcze nie są uchwalone przez parlament. Mamy nadzieję, że ta ustawa nie trafi na biurko prezydenta – powiedział Spychalski. Rzecznik rządu Piotr Müller zaznacza, że PiS nie wycofuje się z planów przyjęcia tej ustawy. – Jak będzie gotowy cały projekt, to będziemy rozmawiać z prezydentem w całej sprawie. Liczymy, że cały parlament poprze naszą ustawę, bo ona niweluje pewne przywileje, które do tej pory funkcjonowały – powiedział Müller.",,
Groźny atak hakerów na portale dla gejów i lesbijek,"Włamywacze opublikowali bazy danych zawierające informacje nawet o 100 tys.użytkowników polskich serwisów dla gejów i lesbijek – alarmuje „Gazeta Wyborcza”. Skradzione dane to adresy e-mailowe, daty urodzenia, adresy IP komputerów z których dokonywano rejestracji, oraz hasła.","Osoba wyposażona w takie dane może bez truduwejść na konto w serwisie i czytać prywatną korespondencję.„Portal i forum został zhakowany, wyciekły hasła, prawdopodobnie nie jest to koniec ataków. Ubolewam. Zaatakowała nas grupa wyspecjalizowanych hakerów, mogli całkowicie zepsuć stronę, w sumie wszystko mogli, zdecydowali się na upublicznienie danych w sieci (tak samo zrobili w przypadku innych portali LGBT do których się włamali)” – pisze administratorka serwisu kobiety-kobietom.com.Administratorzy wzywają użytkowników do natychmiastowej zmiany haseł.Generalnie zdobycie danych osobowych jest w Polsce bardzo proste. Kto stoi za atakami? Specjalistyczny serwis zajmujący się bezpieczeństwem w sieci niebezpiecznik.pl podaje, że prawdopodobnie zrobił to jeden z użytkowników sprzyjającego hackerom forum DevilTeam. Wypływ podobnych danych jest o tyle wrażliwy, że dotyczy preferencji seksualnych. Ale generalnie bazy danych osobowych pływają swobodnie po internecie. Część z nich jest zdobywana nielegalnie.",,
"„Trzeba bronić wiary, kultury i tradycji”. Kazania polskich biskupów na pasterkach","Trzeba bronić wiary, kultury i tradycji, bowiem Kościół jako wspólnota wiary to nie muzealny zabytek – mówił w środę podczas Pasterki w Katedrze Oliwskiej w Gdańsku metropolita gdański arcybiskup Sławoj Leszek Głódź. Metropolita krakowski abp Marek Jędraszewski podkreślił z kolei, że darem Boga jest „nasza wyjątkowość pośród wszystkich innych istot tej ziemi i nasze nad nią panowanie”.","– Mamy wszelakie prądy, które są ukierunkowane przeciw rodzinie, trwałości małżeństwa i dzieciom. Dlatego ciąży na nas, na chrześcijanach, na Kościele także, obowiązek nie przymilania się do różnych prądów. To jest obowiązek moralny, teologiczny i Boży wypływający z Bożych przykazań i przykazań kościelnych, by bronić życia i świętości rodziny, by budować Kościół domowy na wzór rodziny nazaretańskiej – mówił abp Głódź. W swojej homilii metropolita gdański przywołał osobę prymasa Polski kardynała Stefana Wyszyńskiego. –  Ilekroć wyjeżdżał za granicę nigdy nie mówił źle nie tylko o Polsce, ale też o rządzie komunistycznym, który nawet go więził, który go upokarzał i dokuczał. Nigdy za granicą nie udzielał wywiadów. To także lekcja dla różnych notabli – powiedział duchowny. –  Wspominając i świętując wydarzenie betlejemskiej nocy, rozumiemy wielkość naszej człowieczej godności, która tak niezwykle została wyniesiona dzięki temu, że przed wiekami Syn Boży stał się człowiekiem –  mówił z kolei metropolita krakowski abp Marek Jędraszewski podczas homilii, wygłoszonej na pasterce w katedrze wawelskiej. Jak przypomniał, Bożą łaską jest „wspólnota Kościoła, w którym możemy wychwalać wielkie dzieła Ojca bogatego w miłosierdzie; to On dokonał naszego zbawienia i On dał nam nadzieję na wieczną szczęśliwość”. – Wcielenie Syna Bożego uczy, że najskuteczniejszym orężem w walce ze złem jest pokora – powiedział metropolita warszawsko-praski bp Romuald Kamiński w homilii wygłoszonej w parafii Zesłania Ducha Świętego w Ząbkach. Duchowny podkreślił wartość ludzkiej osoby przypominając, że całe dzieło Odkupienia było wyrazem miłości Boga do człowieka. – On jest naszym Ojcem i ma w każdym z nas upodobanie. To nawet więcej niż powiedzieć, że On nas kocha – mówił duchowny. – Boże Narodzenie jest wydarzeniem. I choć tak często to, co dziś świętujemy znajduje swoje przedstawienie choćby w pięknej tradycji betlejemskiego żłóbka czy wzruszających kolędach, to jednak daleko bardziej przekracza wszystko to, co potrafimy po ludzku wyrazić i innym przekazać – powiedział z kolei prymas Polski abp Wojciech Polak w swojej homilii wygłoszonej w katedrze gnieźnieńskiej. Hierarcha zwrócił się także do obecnych w gnieźnieńskiej katedrze, by zaprosili Nowonarodzonego Jezusa do swojego życia.",,
Żona Trumpa nielegalną imigrantką?,"Znany z antyimigranckiej retoryki kandydat Republikanów na prezydenta USA Donald Trump sam nie świeci przykładem. Wyciekły informacje, że jego żona Melania, była słoweńska modelka, sama była nielegalną imigrantką przed uzyskaniem amerykańskiego obywatelstwa w 2006 roku. Ta stanowczo temu zaprzecza.","Ostatnio Melania często opowiadała o swoich trudnych początkach w USA, dokąd – jak twierdzi – przyjechała w 1996 roku. Wspominała jaka to była fatyga gdy musiała co jakiś czas wyjeżdżać, by odnawiać swoją wizę.Portal Politico poddał te twierdzenia w wątpliwość, dotarł bowiem do zdjęć Słowenki zrobionych w Nowym Jorku już w 1995 roku. Demaskatorski serwis sugeruje, że przyszła pani Trump przyjechała do kraju z wizą krótkoterminową, której posiadacze muszą opuszczać Stany Zjednoczone co kilka miesięcy, co potwierdza jej wersję zdarzeń. Sęk w tym, że ten typ wizy uniemożliwiałby Słowence legalną pracę.Żona kontrowersyjnego miliardera broni się, zapewniając, że media publikują wiadomości „nieprecyzyjne” bądź wręcz „nieprawdziwe”. Podkreśliła, że od 2006 roku jest szczęśliwą posiadaczką amerykańskiego obywatelstwa i cieszy się, że może mieszkać i pracować w USA.Według agencji Associated Press były agent pani Trump Paolo Zampolli zapewnił, że jego klientka uzyskała wizę pracowniczą, zanim rozpoczęła karierę modelki. Dodał, że przestrzegała amerykańskiego prawa imigracyjnego.",,
Ukraina: prześladowania na Krymie. Rosjanie nękają 48 więźniów politycznych,Na okupowanym przez Rosję Krymie znajduje się 48 więźniów politycznych. Połowa z nich to krymscy Tatarzy. Poinformował o tym w ukraińskiej Radzie Najwyższej szef krymskotatarskiego medżlisu i jednocześnie deputowany do ukraińskiego parlamentu Refat Czubarow.,"Na półwyspie w ostatnim czasie coraz częściej za kraty trafiają ci, którzy nie godzą się z rosyjską okupacją Krymu. Jak twierdzi lider krymskich Tatarów – na Krymie praktycznie nie ma dnia, w którym Rosjanie nie nękaliby tatarskich aktywistów i innych proukraińsko nastawionych mieszkańców półwyspu. Odbywają się aresztowania i przeszukania. Zatrzymani oskarżani są o ekstremizm. Refat Czubarow podkreślił, że tak naprawdę ich winą przed rosyjskimi okupantami jest to, że „nie uznają okupacji, kochają Krym i są wierni Ukrainie”.",,
Donald Trump zapewnia: zdecydowanie popieramy NATO,"– USA zdecydowanie wspierają NATO, jednak chcą, aby wszystkie państwa członkowskie realizowały swoje zobowiązania finansowe wobec Sojuszu – podkreślił amerykański prezydent Donald Trump podczas wizyty w bazie MacDill na Florydzie gdzie mieści się Centralne Dowództwo Wojsk USA (CENTCOM).","W niedzielę Trump rozmawiał telefonicznie z sekretarzem generalnym NATO Jensem Stoltenbergiem. Jak podało biuro prasowe Sojuszu, podczas rozmowy „potwierdzili ważność Sojuszu w niespokojnych czasach”. Poruszono też kwestię sprawiedliwego podziału wydatków na obronę wśród wszystkich członków NATO.Trump jako prezydent elekt wielokrotnie podkreślał, że NATO jest „przestarzałe”, i sugerował, że nakłady finansowe USA są zbyt wysokie. Dawał też wielokrotnie do zrozumienia, że w razie zagrożenia jego kraj pospieszy z pomocą państwom Europy Wschodniej tylko wtedy, jeśli ich nakłady na obronność wyniosą co najmniej 2 proc. PKB.– Zdecydowanie popieramy NATO, ale oczekujemy że wszyscy członkowie wniosą odpowiedni wkład finansowy do Sojuszu, czego wielu z nich nie robi. Wiele krajów nawet nie zbliża się do właściwego poziomu – wskazał.„Największa siła dobra”Zwracając się do żołnierzy w bazie w Tampie na Florydzie Trump określił amerykańskie wojsko mianem „największej siły dobra i sprawiedliwości na świecie”. – Ameryka stoi ramię w ramię z tymi, którzy bronią wolności. Macie nasze wsparcie każdego dnia. Teraz i zawsze – podkreślił.W swoim wystąpieniu poza kwestią NATO amerykański prezydent odniósł się też m.in. do bezpieczeństwa narodowego i tymczasowo wstrzymanego zakazu wjazdu do USA dla obywateli siedmiu krajów muzułmańskich.W jego ocenie Stany „potrzebują zdecydowanych programów”, aby „ludzie, którzy kochają nas i chcą żyć w naszym kraju, zostali wpuszczeni”, a ci, „którzy chcą nas zniszczyć”, byli powstrzymani przed przekroczeniem granicy USA.",,
Franciszek: Moje myśli kierują się ku rodzinom,"– Niech Boże Narodzenie będzie okazją dla wszystkich
do braterstwa, wzrostu w wierze i gestów solidarności względem
potrzebujących – życzył Franciszek pielgrzymom
po modlitwie Anioł Pański w Watykanie.","– Za trzy dni będą Święta Bożego Narodzenia, a moje myśli kierują się zwłaszcza ku rodzinom, które połączą się w te święta: ci, którzy mieszkają daleko od rodziców, wyruszają i wracają do domu; bracia starają się spotkać. Niech Boże Narodzenie będzie okazją dla wszystkich do braterstwa, wzrostu w wierze i gestów solidarności względem potrzebujących – mówił Franciszek.             Wcześniej papież wygłosił krótką katechezę poświęconą postaci świętego Józefa. Podkreślił, że choć wydaje się on postacią drugiego planu Ewangelii, to jego postawa jest symbolem chrześcijańskiej mądrości i skromności. Nie naucza, nie odzywa się i zawsze stara się wypełnić wolę Boga, któremu ufa bezgranicznie.              – Niech wzór świętego Józefa, człowieka łagodnego i skromnego, zachęca nas do spojrzenia dalej, ku Chrystusowi i Jego Słowu – zaapelował papież.",,
Morawiecki dla „Le Figaro”: Jedyne rozwiązanie to budowa Europy narodów,Jedynym realistycznym rozwiązaniem jest budowa Europy narodów – pod takim tytułem francuski dziennik „Le Figaro” publikuje wywiad z premierem Mateuszem Morawieckim.,"Szef polskiego rządu uważa, że popierana przez prezydenta Francji Emmanuela Macrona opcja federalna w Europie „odległa jest od pragnień narodów i oderwana od rzeczywistości”. W odpowiedzi na pytanie przeprowadzającej wywiad Isabelle Lasserre Morawiecki tłumaczy też, że różnice w podejściu do kwestii migracyjnej wynikają z tego, że Niemcy jako „jeden z najbogatszych krajów świata” mają środki na „opłacanie każdej polityki socjalnej” i na „opłacanie przybywania migrantów”. – Czy o wiele mniej zamożni Polacy mają uczestniczyć (w kosztach) tak samo jak Niemcy? – pyta cytowany przez gazetę premier. Po czym przypomina, że Polska przyjęła „już 1,5 mln migrantów z Ukrainy, z czego 10 proc. uchodźców z Donbasu, gdzie trwa wojna”. Stwierdzając, że Europa nie jest w stanie przyjąć 50 mln migrantów z Afryki i Bliskiego Wschodu, gdyż spowoduje to protesty i napięcia, Morawiecki proponuje, by „problem migracyjny rozwiązać w inny sposób” – przez „pomoc tym krajom w rozwoju”. Ponieważ „Europa Środkowa zawsze osłaniała Europę Zachodnią przed Rosją”, to „Niemcy i Francja widzą w Rosji jedynie partnera gospodarczego i handlowego” – konstatuje premier i tłumaczy, że dla Rosji stosunki gospodarcze są narzędziem osiągnięcia celów politycznych. – Też chcielibyśmy mieć znormalizowane stosunki gospodarcze z Rosją, ale najpierw musi ona zrezygnować z imperialnych ambicji – mówi i przypomina rosyjskie ataki „na sąsiadów – Gruzję, Ukrainę, Czeczenię”. Na pytanie, jaki jest jego ideał europejski, polski premier odpowiada: „Myślę, że jedynym realistycznym rozwiązaniem jest budowa Europy narodów”. Przyznaje, że nie rozumie prezydenta Macrona, gdy ten mówi, że „nie ma jednej francuskiej kultury”. – Nie zgadzam się z tym i myślę wręcz przeciwnie, że kultura francuska jest jedną z największych na świecie – ocenia. – Choć w Europie Zachodniej jest coraz mniej chrześcijan, to na wschodzie kontynentu, szczególnie w Polsce, kultura chrześcijańska tętni życiem. Jedynie chroniąc nasze kultury możemy wzbogacić UE – rozwija swą myśl szef polskiego rządu. Morawiecki mówi, że nie uznaje istnienia „uniwersalnych wartości europejskich” i dlatego, określając Polaków jako „realistów”, deklaruje, że „różnice języków i interesów na kontynencie sprawiają, że nigdy nie będziemy mogli stać się Stanami Zjednoczonymi Europy”. W jego ocenie „ta opcja zbyt odległa jest od pragnień narodów i oderwana od rzeczywistości” i „trzeba powrócić do Europy narodów, szanującej interesy każdego (z jej członków) i która pozwoli na rozwój wszystkich krajów”. Premier zdecydowanie odrzuca oskarżenia, jakoby władze RP nie szanowały niezależności mediów i sądownictwa. Mówi, że 80 proc. mediów opanowane jest przez opozycję lub kapitały zagraniczne i że przeważająca większość gazet i stacji radiowych „jest przeciw rządowi”. A gdy chodzi o sądownictwo, to odpowiada, że „po upadku komunizmu NRD pozbyło się 70 proc. sędziów, gdyż oceniano, że zbyt byli związani z poprzednim ustrojem”. Podobnie – zauważa premier – postąpił generał Charles de Gaulle z sędziami (urzędującymi w czasie kolaboracyjnego rządu) Francji Vichy. – Polska nie wykonała tej roboty i dlatego konieczna była reforma sprawiedliwości – podkreśla. Morawiecki przyznaje, że między Polską a Francją „jest wiele nieporozumień”. Tłumaczy to tym, że Francja nie doświadczyła zniewolenia komunistycznego. Nie rozumie jednak postawy prezydenta Francji, który, jak przypomniała w pytaniu dziennikarka, „uraził kraje Europy Wschodniej i Środkowej, przeciwstawiając postępowość nacjonalizmowi”. – Nie ulega wątpliwości, że inaczej widzimy przyszłość Europy – mówi polski premier i powtarza sprzeciw wobec federacji europejskiej, która jego zdaniem jest „nie do zaakceptowania dla demokracji”. Nawet lansowany przez prezydenta Macrona projekt budżetu strefy euro jest dla polskiego premiera „trudny do przyjęcia, gdyż zakłada transfer pieniędzy między krajami bogatymi, takimi jak Niemcy czy Holandia, i krajami mającymi problemy budżetowe, jak Włochy” – kończy wywiad Morawiecki.",,
Wielka powódź na Syberii. Są ofiary śmiertelne,"Co najmniej 14 osób zginęło, a 13 uznano za zaginione w wyniku powodzi, które po ulewnych deszczach nawiedziły rejon Irkucka, leżącego w pobliżu jeziora Bajkał, na Syberii – poinformowały lokalne służby. Od 6 lipca spodziewane są w tym regionie kolejne ulewy.","Wcześniej wicepremier Witalij Mutko poinformował, że w związku z powodziami 751 osób odniosło rany, a 153 trafiły do szpitala. Zastrzegł, że liczby te nieustannie rosną. W zeszłym tygodniu obwód irkucki nawiedziły ulewne deszcze; w niektórych miejscach wystąpiły z brzegów wody Bajkału i podniósł się poziom rzeki Angary. Mutko podkreślił, że poziom wody zaczął już opadać, jednak od 6 lipca spodziewane są w tym regionie kolejne ulewy. Według oficjalnych danych, w wyniku powodzi zalanych zostało 6,7 tys. lokali mieszkalnych, w których żyje ok. 32,7 tys. ludzi.",,
Papież: Dzisiaj jest dzień dziękczynienia za kończący się rok,"Papież Franciszek zachęcił wiernych w niedzielę do dziękowania Bogu za mijający rok i otrzymane dobro. Podczas spotkania na południowej modlitwie Anioł Pański życzył wszystkim „spokojnego zakończenia roku”, a rodzinom - godnych warunków życia.","Zwracając się do osób przybyłych na plac Świętego Piotra, Franciszek powiedział: „Dobrze zrobi każdemu z nas znalezienie chwili na to, by pomyśleć, jak wiele dobrych rzeczy otrzymaliśmy od Pana w tym roku i za nie podziękować”.   – Jeśli były przeszkody, trudności, też trzeba dziękować za to, że pomógł nam je pokonać. Dzisiaj jest dzień dziękczynienia – mówił papież.   Nawiązując do niedzielnej uroczystości Świętej Rodziny z Nazaretu, podkreślił, że żadna rodzina nie jest wykluczona z możliwości wejścia na „nową drogę odrodzenia”. – Za każdym razem, gdy rodziny, także te zranione i naznaczone kruchością, upadkami i trudnościami, wracają do źródła chrześcijańskiego doświadczenia, otwierają się nowe drogi i nieoczekiwane możliwości – wskazał Franciszek. „Rodzice są strażnikami, a nie właścicielami życia dziecka”                        Franciszek powiedział również, że „wielką radością dla rodziny jest dorastanie dzieci”. – Wszyscy rodzice są strażnikami, a nie właścicielami życia dziecka i muszą pomóc mu rosnąć i dojrzewać – zauważył Franciszek.   Następnie wyraził bliskość z Koptami z Egiptu po dwóch piątkowych zamachach na koptyjski kościół i należący do chrześcijanina sklep w rejonie Kairu. Do przeprowadzenia ataku, w którym zginęło 11 osób, przyznało się Państwo Islamskie.   Papież modlił się za ofiary i rannych, ich rodziny i całą wspólnotę koptyjską, a następnie powiedział: „Niech Pan nawróci serca agresorów”.    O godzinie 17.00 w bazylice Świętego Piotra rozpoczną się tradycyjne nieszpory pod przewodnictwem papieża za kończący się rok.",,
Niemcy: Mężczyzna o „południowym typie urody” zaatakował nożem. Są ranni [WIDEO],W miejscowości Ravensburg w Badenii Wirtembergii młody mężczyzna zaatakował nożem przechodniów. Ranił kilka osób. Policja szybko ujęła nożownika. Do sieci trafiło drastyczne wideo pokazujące skutki tego ataku.,"Do tragedii doszło w centrum Ravensburga. Młody mężczyzna z nieznanych do tej pory powodów ranił nożem kuchennym ludzi na ulicy. Troje z nich odniosło ciężkie obrażenia, jedna osoba walczy w szpitalu o życie. Policja zaraz po ataku zatrzymała sprawcę. Według niej w tej chwili nie ma dowodów, że był to atak terrorystyczny.  „Wszystko wskazuje na to, że sprawca działał samodzielnie” – powiedział szef policji w Revensburgu, Armin Rau. Policjanci nie ujawniają w tej chwili żadnych szczegółów zdarzenia. Nie podano ani nazwiska, ani narodowości nożownika.Na platformie społecznościowej Facebook opublikowany został filmik nagrany bezpośrednio po zdarzeniu. Widać na nim dwie ofiary ataku oraz obezwładnionego młodego mężczyznę. Uwaga - film zawiera drastyczne sceny. Z zeznań świadków wynika, że sprawca to młody mężczyzna o południowym typie urody.",,
Umowa handlowa USA-Chiny: demokraci atakują Trumpa,Zawarcie częściowego porozumienia z Chinami pokazało fiasko prowadzonej przez prezydenta Donalda Trumpa wojny handlowej z tym krajem – powiedziała demokratyczna przewodnicząca Izby Reprezentantów USA Nancy Pelosi.,"– Ceremonia podpisania umowy była niczym więcej niż tylko spektaklem telewizyjnym, który miał zakryć kompletny brak postępów w negocjacjach – podkreśliła Pelosi.Jej zdaniem wojna handlowa z Chinami wyrządziła ogromne i trwałe szkody amerykańskiej gospodarce. Nancy Pelosi skrytykowała także Trumpa za to, że eskalował konflikt handlowy z Pekinem, nie współpracując przy tym z Unią Europejską, Japonią i innymi krajami. Taka współpraca - jak podkreśliła Pelosi - mogłaby skłonić Chiny do większych ustępstw.Po blisko dwóch latach od rozpoczęcia konfliktu, prezydent Donald Trump i wicepremier Chin Liu He podpisali pierwszą część porozumienia handlowego z Chinami. Dokument przewiduje m.in. zwiększenie zakupów amerykańskich produktów przez ChRL i ograniczenie wojny celnej.",,
Milik i Zieliński mają nowego trenera. To były szkoleniowiec Piątka,"Gennaro Gattuso został trenerem Napoli - poinformował klub włoskiej ekstraklasy, którego piłkarzami są Arkadiusz Milik i Piotr Zieliński. 41-letni Włoch zastąpi Carlo Ancelottiego, który został zwolniony po meczu z KRC Genk w Lidze Mistrzów. Wicemistrzowie Włoch wygrali to spotkanie 4:0 (hat-trickiem w pierwszej połowie popisał się Milik) i awansowali do 1/8 finału. Jednak to nie uratowało posady Ancelottiego, który był skłócony z prezesem Aurelio De Laurentiisem.","Wcześniej Napoli nie potrafiło odnieść zwycięstwa w dziewięciu kolejnych meczach. Podstawowym zadaniem Gattuso będzie przywrócenie dyscypliny i dobrych relacji we włoskim zespole. Doświadczenie trenerskie zbierał m.in. w AC Milan. Obecny klub Krzysztofa Piątka prowadził od listopada 2017 r. do końca poprzedniego sezonu. Wcześniej pracował także w Palermo, szwajcarskim Sionie, greckim OFI Kreta. Prowadził też trzecioligową włoską Pisę, z którą uzyskał awans do wyższej dywizji. Po 15 kolejkach Serie A Napoli zajmuje siódmą pozycję. Ma 21 punktów - siedem straty do szóstej Atalanty Bergamo i 17 do prowadzącego Interu Mediolan.",,
Kandydat Lewicy należał do proputinowskiej partii. Chce pogłębiania relacji z Rosją,"Romuald Koperski, który kandyduje do Sejmu z gdańskiej listy Lewicy w przeszłości należał do proputinowskiej partii Zmiana. Jak zapewnia, gdy dostanie się do parlamentu chce zabiegać o lepsze relacje Polski z Rosją.","O sprawie donosi Radio Gdańsk. Rozgłośnia przypomina, że Koperski w latach 1979-1990 pracował w Zarządzie II Sztabu Generalnego Ludowego Wojska Polskiego, z kolei w latach 1986-1990 za granicą kraju. Kandydat Lewicy zapewnia, że mimo służby w organach bezpieczeństwa „nigdy nie był tajnym współpracownikiem Służby Bezpieczeństwa”.– Nie mogę zdradzać szczegółów mojej wojskowej działalności, wciąż obowiązuje mnie klauzula tajności – powiedział rozgłośni.Jednak agenturalna przeszłość polityka to nie jedyna wątpliwa karta jego historii. Mężczyzna był w partii Zmiana, której postulatami są m.in. opuszczenie przez Polskę NATO czy nacjonalizacji gospodarki. W rozmowie z radiem Koperski tłumaczy, że do Zmiany został „wcielony dekretem”. – Zrobiono to pomimo tego, że należałem do innej organizacji. Zrobiono to dlatego, że przejawiałem sympatię do Zmiany. Byłem raz na jej spotkaniu w Domu Technika w Gdańsku – oznajmił.",,
"Kalisz: przepraszam ministra Siemoniaka, jeżeli czuje się urażony","– Jeżeli pan minister Siemoniak czuje się urażony, to przepraszam. Na pewno przykro mi za to, jak to zostało wykorzystane – powiedział „Gazecie Wyborczej” Ryszard Kalisz. Odniósł się tym samym do publikacji tygodnika „Do Rzeczy”, który twierdzi, że dotarł do nagrania, na którym nazwisko wicepremiera wymieniane jest w kontekście rzekomej korupcji. Tomasz Siemoniak przyjął przeprosiny.","– Doceniam przeprosiny. Oczekiwałbym jednak zdecydowanie jednoznacznego odcięcia się od krzywdzących dla mnie insynuacji – powiedział Tomasz Siemoniak.„Do Rzeczy” opublikowało treść rozmowy z udziałem b. prezydenta Aleksandra Kwaśniewskiego i posła Ryszarda Kalisza. Została ona podsłuchana w restauracji „Sowa i Przyjaciele” w październiku 2013 r. Na nagraniu Kalisz relacjonuje Kwaśniewskiemu swoje spotkanie z ówczesnym szefem Służby Kontrwywiadu Wojskowego gen. Januszem Noskiem.„Nosek miał mieć dowody na korupcję, w którą mógł być zamieszany minister obrony narodowej Tomasz Siemoniak, a być może ktoś »dużo wyżej« niż kierownictwa ministerstwa” – napisano na portalu „Do Rzeczy”. „Gen. Nosek nie sugerował, że dysponuje dowodami w konkretnych sprawach” Obecny szef SKW gen. bryg. Piotr Pytel zapewnił w przesłanym komunikacie, że pozostający w służbie SKW gen. Nosek oświadcza, że nigdy nie przekazywał Kaliszowi jakichkolwiek informacji o działalności SKW. – W szczególności nie sugerował, że dysponuje dowodami w konkretnych sprawach. Gen. Nosek potwierdza, że zgodnie z procedurami przekazywał wszystkie materiały wyłącznie prokuraturze – zaznaczył. – SKW oświadcza, że nigdy nie posiadała ani nie posiada jakichkolwiek informacji mogących wskazywać na powiązanie obecnego ministra obrony narodowej z jakimikolwiek nieprawidłowościami lub podejrzeniami – dodał gen. Pytel. Śledztwo zostało przedłużone do 17 wrześniaŚledztwo w sprawie podsłuchiwania od lipca 2013 r. do czerwca 2014 r. w dwóch restauracjach kilkudziesięciu osób z kręgu polityki, biznesu oraz byłych i obecnych funkcjonariuszy publicznych prowadzi Prokuratura Okręgowa Warszawa-Praga. W czerwcu postępowanie to zostało przedłużone do 17 września.W połowie czerwca prokurator generalny Andrzej Seremet informował, że z ustaleń śledztwa w sprawie tzw. afery podsłuchowej wynika, że nagranych zostało ponad 100 spotkań, w których uczestniczyło około 90 osób.",,
Janukowycz otrzymał ochronę na polecenie Putina,"Były prezydent Ukrainy Wiktor Janukowycz, który znajduje się w Rosji, otrzymał tam państwową ochronę na polecenie rosyjskiego przywódcy Władimira Putina – poinformował w piątek rzecznik Kremla Dmitrij Pieskow.","Przedstawiciel Kremla wyjaśnił, że ochrona ta przysługuje Janukowyczowi od momentu jego wjazdu do Rosji, gdy miał status prezydenta Ukrainy. Jednocześnie Janukowycz „nie ma żadnego specjalnego, prawnego statusu” w Rosji – dodał Pieskow. Nie wyjaśnił, jaka konkretnie struktura zajmuje się ochroną Janukowycza. W ostatnich dniach były prezydent Ukrainy wystąpił w Moskwie na konferencji prasowej w państwowej agencji informacyjnej RIA Nowosti. Jego wypowiedzi obszernie relacjonowała telewizja publiczna. Janukowycz powiedział m.in., że według posiadanych przez niego informacji grupa złożona z 12 osób, powołana przez obecne władze Ukrainy, przygotowuje zamach na prorosyjskiego ukraińskiego polityka Wiktora Medwedczuka. Janukowycz wspomniał też o zamachu, którego celem miałby być on sam. Były prezydent Ukrainy został odsunięty od władzy na początku 2014 roku i zbiegł do Rosji. Pod koniec stycznia br. sąd na Ukrainie uznał go za winnego zdrady stanu i skazał zaocznie na 13 lat pozbawienia wolności.",,
"„CETA to wytrych, przejście tylnymi drzwiami dla umowy TTIP”","– CETA, przy wszystkich wątpliwościach i obawach jakie są podnoszone, jest umową, która liberalizuje handel z Kanadą – z ogromnym rynkiem zbytu  – mówiła Joanna Lichocka (PiS) w programie „Minęła dwudziesta”.  – CETA to  wytrych, przejście tylnymi drzwiami dla umowy TTIP.   To pierwsza tego typu umowa,  gdzie  światowe korporacje   traktowane są prawie na równi z państwami – mówił Tomasz Rzymkowski (Kukiz’15). – Uważam, że mamy do czynienia z takim straszakiem ze strony różnych środowisk politycznych – komentował Michał Szczerba (PO). Podobnie twierdził też Paweł Rabiej z Nowoczesnej.","– CETA, przy wszystkich wątpliwościach i obawach jakie są podnoszone, jest umową, która liberalizuje handel z Kanadą – z ogromnym rynkiem zbytu. Ma to pozytywne znaczenie dla polskiej gospodarki i przedsiębiorców. Ona obejmuje cały rynek europejski i jest korzystna, jeśli chodzi o przepływ towarów i usług, tak jak to było przy zawiązywaniu EWG, a potem Unii Europejskiej – zaznaczyła Joanna Lichocka (PiS). Jak przypomniała, umowa musi być jeszcze ratyfikowana przez poszczególne państwa.  Wszystkie parlamenty krajów członkowskich UE muszą zaakceptować umowę, żeby weszła w życie.  Od 1 stycznia przepisy obowiązywać będą tymczasowo.  – Cła zostaną drastycznie obniżone – podkreśliła Lichocka. „Największymi ofiarami polscy rolnicy”  Tomasz Rzymkowski (Kukiz’15) mówił z kolei, że Kanada nie jest wielkim rynkiem zbytu, natomiast za umową, kryją się za nią przepisy, niosące zagrożenia. – CETA to  wytrych, przejście tylnymi drzwiami dla umowy TTIP. Zawiera wiele klauzul dotyczących wielkich, światowych korporacji. To pierwsza tego typu umowa, której Polska będzie pośrednio stroną jako członek UE, gdzie wielkie korporacje światowe są traktowane prawie na równi z państwami. To jest bardzo niebezpieczne! – podkreślił Rzymkowski.  Jak dodał, CETA uderzy w polskie rolnictwo, na przykład przez likwidację ceł zaporowych na jabłka, których najwięcej w Europie produkuje się nad Wisłą. – Największymi ofiarami tej umowy będą polscy rolnicy i przedsiębiorcy – mówił. – My nie jesteśmy partnerem w stosunku do gigantów zza oceanu – podkreślił, wskazując na wielkie korporacje. „Strach ma wielkie oczy”  – Jeżeli czegoś do końca się nie zna, to się straszy – mówił Paweł Rabiej (Nowoczesna). – Jeżeli nie zna się tego  dokładnie, można straszyć różnymi półprawdami, a nawet kłamstwami – dodał  i podkreślił, że sekretarz ds. ekonomicznych jego partii dokładnie zapoznał się z dokumentem.  – Są tu pewne zagrożenia, związane chociażby z wielkością rynków, z tym jakie będą napływały produkty, ale na pewno nie ma niebezpieczeństwa żywności modyfikowanej genetycznie, ponieważ tutaj obowiązują regulacje Unii Europejskiej  – mówił Rabiej, komentując argumenty ruchu Kukiz’15, że nasz rynek zaleją produkty GMO. – Jest w Europie taki nastrój, by ograniczać wolny handel na świecie i straszyć tym, również w innych państwach. Ale nie straszmy tym Polaków – podkreślił polityk Nowoczesnej i zaznaczył, iż będzie jeszcze czas, żeby debatować o wszystkich aspekty umowy CETA przed ratyfikacją.",,
Abp Marek Jędraszewski nowym metropolitą krakowskim,"Abp Marek Jędraszewski, dotychczasowy metropolita łódzki, został
mianowany przez papieża Franciszka metropolitą krakowskim. Zastąpi kardynała Stanisława Dziwisza, który odchodzi na emeryturę.","Decyzję papieża ogłosił w południe 8 grudnia, w dniu uroczystości Niepokalanego Poczęcia Najświętszej Maryi Panny, nuncjuszapostolski w Polsce abp Salvatore Pennacchio. Życzenia i podziękowania – W imieniu wiernych i pasterzy Kościoła katolickiego w Polsce składam księdzu kardynałowi podziękowania za wieloletnią i ofiarną posługę pasterską, tak w wymiarze Kościoła powszechnego, u boku św. Jana Pawła II, jak i w wymiarze Kościoła, który jest w Polsce - tak abp Stanisław Gądecki, przewodniczący Konferencji Episkopatu Polski dziękował kard. Stanisławowi Dziwiszowi. Jednocześnie złożył też życzenia jego następcy. – Życie i posługę Waszej Ekscelencji oraz wszystkich Wiernych Archidiecezji Krakowskiej zawierzam Bogu przez wstawiennictwo Maryi Niepokalanej oraz św. Stanisława biskupa – powiedział. Dewizą słowa Scire Christum  Nowy metropolita krakowski ma 67 lat. Od prawie 20 lat jest biskupem, w tym ponad 4 lata arcybiskupem metropolitą łódzkim. Od marca 2014 roku pełni funkcję zastępcy przewodniczącego Konferencji Episkopatu Polski. Jest profesorem nauk teologicznych. Jego dewizą biskupią są słowa Scire Christum (Znać Chrystusa). Znany jest m.in. z organizowanych co miesiąc w archidiecezji łódzkiej „Dialogów w katedrze"", gdzie odpowiada na pytania dotyczące Kościoła i wiary. Abp Marek Jędraszewski zastąpi na stanowisku metropolity krakowskiego kard. Stanisława Dziwisza, najbliższego współpracownika św. Jana Pawła II i promotora jego kultu. Kard. Dziwisz po 11 latach posługi metropolity krakowskiego przechodzi na emeryturę.                                                teraz odtwarzaneKardynał Stanisław Dziwisz przeszedł na emeryturę",,
Paryż: dodatkowa ochrona granic UE przed migrantami pochłonie 100 mld euro,"Jeżeli Unia Europejska zdecyduje się na zawieszenie funkcjonowania strefy Schengen, w najbliższych 10 latach koszty z tym związane wyniosą ok. 100 mld euro – wynika z analizy przygotowanej na zlecenie francuskiego rządu, cytowanej przez „The Independent”. Przywrócenie kontroli na granicach przełoży się m.in. na kilkunastoprocentowy spadek wielkości wymiany handlowej między państwami UE.","Zgodnie z pracowaniem zawieszenie lub likwidacja strefy Schengen będzie oznaczało spadek PKB całej UE o 0,8 proc. Według obecnych rozwiązań kontrola na granicach w ramach strefy Schengen może zostać przywrócona na maksymalnie pół roku. Część państw w zeszłym roku zdecydowała się na wysłanie dodatkowych sił na granice i przywrócenie kontroli w związku z olbrzymim napływem migrantów. Tak postąpiły m.in. Niemcy, Austria, Szwecja i Francja. W czwartek Szwecja ogłosiła, że przedłuży do 9 marca obowiązujące od stycznia kontrole.Niektóre europejskie stolice chcą wprowadzić rozwiązania, które umożliwią przedłużenie obowiązywania kontroli. Obecnie negocjowana propozycja zakłada wprowadzenie dwuletniego okresu uszczelnienia granic. Wszystko w dółWedług analizy cytowanej przez „The Independent” utrzymanie kontroli w dłuższej perspektywie poważnie odbije się na gospodarkach państw UE. Przywrócenie granic miałoby podobny wpływ, jak wprowadzenie nowego, trzyprocentowego podatku na towary. Z kolei rozmiary wymiany handlowej w ramach strefy Schengen miałyby spaść o od 10 do 20 proc.Kontrole przełożą się także na spadki w branży turystycznej, zmniejszenie wymiany pracowników między państwami oraz dodatkowe koszty dla branży transportowej. Tylko w przypadku Francji w krótkoterminowej perspektywie straty wyniosą od 1 do 2 mld euro. W ciągu 10 lat wzrosną do 10 mld euro.",,
Nowy szlak imigrantów z Afryki. Ruch wzrósł o ponad 2000 proc.,Unia Europejska gorączkowo zastanawia się. jak powstrzymać falę imigracji z Afryki i Bliskiego Wschodu przez Morze Śródziemne. Tymczasem coraz więcej uchodźców próbuje dotrzeć na Stary Kontynent lądem – przez Bałkany. Serbska policja zatrzymuje na granicy grupy imigrantów docierających do Europy przez Albanię i Macedonię.,"Statystyki są porażające. Tylko w ciągu pierwszych czterech miesięcy tego roku serbska straż graniczna zatrzymała prawie 10 tys. uchodźców – głównie z Syrii, Afganistanu i Pakistanu, ale też m.in. z Bangladeszu. Europejska agencja Frontex szacuje, że w minionym roku przez Bałkany do zachodniej Europy próbowało dostać się co najmniej 43 tys. imigrantów. Dla porównania – cztery lata temu było to niewiele ponad dwa tysiące osób. To wzrost o ok. 2150 proc. Podróż przez Bałkany do lepszego świata jest dla uchodźców ogromnym wyzwaniem przede wszystkim finansowym. Za samo przewiezienie przez granicę Albanii czy Macedonii z Serbią gangi biorą 150 euro od osoby. Kolejne pięćset kasują za przetransportowanie do granicy z Węgrami.",,
"Prezydent o pożarze Notre Dame: Tragedia dla wierzących, katastrofa dla kultury","„W marcu Saint-Sulpice, dziś Katedra Notre Dame. Tragedia dla ludzi wierzących, katastrofa dla światowej kultury i sztuki. Przejmujące chyba dla wszystkich” – napisał na Twitterze prezydent Andrzej Duda.","Prezydent odniósł się do trwającego właśnie pożaru najważniejszej katolickiej świątyni Francji oraz marcowego pożaru kościoła Saint-Sulpice – drugiej co do wielkości świątyni Paryża.Wcześniej wyrazy współczucia złożyli już Francuzom m.in. prezydent USA Donald Trump, kanclerz Niemiec Angela Merkel.",,
Niemieckie „tak” ws. pomocy dla Grecji. „Decyzja nie jest łatwa”,Niemiecki Bundestag poparł w środę nowy pakiet pomocy dla Grecji. Za wnioskiem rządu o zgodę na trzyletni program w wysokości do 86 mld euro głosowało 454 posłów koalicji rządowej CDU/CSU i SPD oraz opozycyjnej partii Zieloni; przeciwko była tylko Lewica.,"W imiennym głosowaniu na zakończenie nadzwyczajnego posiedzenia parlamentu uczestniczyło 585 posłów; 113 głosowało przeciw, 18 wstrzymało się. Bundestag liczy 631 miejsc, co oznacza, że 46 parlamentarzystów nie wzięło udziału w głosowaniu. Do całkowitego zakończenia procedury ratyfikacji trzeciego programu pomocy, zaakceptowanego w piątek przez ministrów finansów państw strefy euro, brak jeszcze tylko decyzji parlamentu Holandii. Jeżeli posłowie holenderscy wyrażą zgodę, możliwa stanie się wypłata pierwszej części pomocy dla Aten z Europejskiego Mechanizmu Stabilności. Grecja musi zwrócić do czwartku Europejskiemu Bankowi Centralnemu prawie 3,4 mld euro. Niemiecki minister finansów: grecki rząd dokonał zasadniczego zwrotuO poparcie wniosku apelował w Bundestagu w imieniu rządu minister finansów Wolfgang Schaeuble. Przyznając, że „decyzja nie jest łatwa”, argumentował, iż grecki rząd „dokonał zasadniczego zwrotu”, a chociaż nie ma gwarancji, niewykorzystanie szansy na przezwyciężenie kryzysu w zadłużonym kraju byłoby decyzją nieodpowiedzialną. Opozycyjna Lewica jako jedyny klub w Bundestagu ostro skrytykowała porozumienie zachodnich wierzycieli z rządem w Atenach. Szef klubu Lewicy Gregor Gysi zaprzeczył, jakoby program był w stanie odbudować grecką gospodarkę. – Jesteśmy świadkami demontażu świadczeń socjalnych i emerytalnych, co odbije się negatywnie na sile nabywczej greckich konsumentów – mówił przedstawiciel postkomunistów. Lewica jest politycznym partnerem rządzącej w Grecji Syrizy premiera Aleksisa Ciprasa. Trzyletni pakiet pomocowy będzie wart maksymalnie 86 mld euroMinistrowie finansów państw strefy euro zaakceptowali trzeci program pomocy dla Grecji w piątek. Trzyletni pakiet pomocowy będzie wart maksymalnie 86 mld euro. Pierwsza rata wsparcia dla Grecji ma wynieść do 26 mld euro, z czego 13 mld Grecja otrzyma już 20 sierpnia. 3 mld zostaną wypłacone we wrześniu i w październiku, a 10 mld euro będzie przeznaczone na rekapitalizację banków; ta kwota zostanie ulokowana na specjalnym koncie w Luksemburgu. Na rekapitalizację i restrukturyzację banków przewidziano w sumie 25 mld euro w ramach całego pakietu pomocowego. W zamian Grecja zobowiązała się do głębokich reform.Udział Niemiec w pakiecie pomocy wynosi 27 proc. Berlin ogłosił, że traktuje jako nieodzowny dalszy udział Międzynarodowego Funduszu Walutowego w pomocy dla Grecji. MFW zdecyduje o tym dopiero na jesieni, po pierwszej ocenie realizacji przez Grecję programu reform.",,
Prezydent odwołuje ambasadorów Polski na Ukrainie i w Korei Północnej,Prezydent Andrzej Duda odwołał z dniem 31 stycznia Jana Piekłę ze stanowiska ambasadora Polski na Ukrainie – wynika z postanowienia opublikowanego w Monitorze Polskim. W tym samym terminie odwołany ze stanowiska ambasadora w Koreańskiej Republice Ludowo-Demokratycznej został Krzysztof Ciebień.,"Datowane na 4 grudnia 2018 r. postanowienia prezydenta o odwołaniu ambasadorów opatrzone są kontrasygnatą premiera Mateusza Morawieckiego.Piekło kierował polską placówką w Kijowie od 2016 r. Jak zaznaczył szef gabinetu prezydenta Krzysztof Szczerski, jego odwołanie, które nastąpiło na wniosek ministra spraw zagranicznych, „nie ma nic wspólnego z oceną stosunków polsko-ukraińskich”. – Planowane jest podwyższenie rangi reprezentacji Polski w Kijowie; mam nadzieję, że następca będzie szybko zaakceptowany przez stronę ukraińską i wtedy ta zmiana będzie mogła być płynna – dodał. Zanim został ambasadorem, Piekło był dziennikarzem i ekspertem związanym z organizacjami zajmujących się m.in. współpracą polsko-ukraińską: Instytutem Mosty na Wschód w Krasiczynie pod Przemyślem oraz Fundacją Współpracy Polsko-Ukraińskiej (z siedzibą w Warszawie i Kijowie). W przeszłości Piekło redagował również elektroniczny magazyn „Forum” poświęcony dialogowi kultur, a w latach 2011-13 był członkiem Komitetu Sterującego Forum Społeczeństwa Obywatelskiego Partnerstwa Wschodniego przy Komisji Europejskiej. W Monitorze Polskim opublikowano też postanowienie o odwołaniu z funkcji z dniem 31 stycznia 2019 r. ambasadora RP w Pjongjangu Krzysztofa Ciebienia. Dyplomata ten kierował placówką w Korei Płn. od września 2014 r. Ciebień jest związany z resortem dyplomacji od 1981 r.; studia w zakresie stosunków międzynarodowych ze specjalizacją chińską ukończył na Wydziale Dalekiego Wschodu Państwowego Instytutu Stosunków Międzynarodowych w Moskwie (MGIMO).",,
Bp Muskus: Groźna choroba obojętności dotyka wielu katolików,"– Ociężałość serca dotyka wielu, nawet bardzo gorliwych katolików – mówił bp Damian Muskus OFM w kościele św. Barbary w Libiążu, gdzie przewodniczył uroczystościom odpustowym. Hierarcha podkreślał, że konsekwencją  „groźniej choroby obojętności” jest brak reakcji na zło i oddalenie od Boga.","Nawiązując do rozpoczynającego się Adwentu, hierarcha podkreślał w homilii, że składnikami chrześcijańskiej postawy oczekiwania są czujność i modlitwa. Mówił, że czujność to badanie serca, bo uczniowie Jezusa nie są wolni od przywiązania do wartości tego świata, które rozleniwiają i czynią je ociężałym. Dodał, że o konsekwencjach takiej ociężałości wspólnota Kościoła przekonuje się boleśnie każdego dnia.   – Ociężałe serce przestaje tęsknić do ideałów Ewangelii, do miłości i dobra. Przestaje reagować na zło, poddaje się mu niepostrzeżenie, a w konsekwencji oddala od Boga  – wyjaśniał. Dodał też, że to nie zawsze dzieje się w spektakularny sposób, bo „do wielkich upadków prowadzą małe niewierności, pozornie niewinne kompromisy”.  – Chrześcijanin żyje w świecie, ale jego serce pragnie nieba, nie wolno więc wypełniać go pokarmami, które proponuje świat, bo one zamykają na wieczność i usypiają wrażliwość – przestrzegał krakowski biskup pomocniczy.  Odwołując się do drugiego składnika chrześcijańskiego oczekiwania, jakim jest modlitwa, bp Muskus zauważył, że nie chodzi tu o pobożną praktykę, ale o postawę życiową i mądrość, dzięki której człowiek modlitwy potrafi zrozumieć samego siebie i patrzeć na świat Bożymi oczami. – Modlitwa jest busolą, która podpowiada kierunek, kiedy trzeba wybrać między tym, co Boże, a tym, co nie pochodzi od Niego – stwierdził. Kaznodzieja zwrócił uwagę na to, że oczekiwanie na ponowne przyjście Chrystusa nie jest bezczynnością i przypomina niecierpliwość ludzi, którzy nie mogą doczekać się wytęsknionej osoby i wciąż jej wypatrują.  – Wtedy codzienność staje się przeniknięta tęsknotą do Boga. Jest jak nieustanne wychodzenie Jemu naprzeciw – dodał.  Podkreślił, że chrześcijanie są ludźmi Adwentu, nieustannie wypatrującymi przyjścia Pana. – Uwiedzeni doczesnością, zbyt często zapominamy o tym wymiarze naszego życia, którego ostateczny sens wykracza poza tu i teraz – zaznaczył.",,
Wyścig po szczepionkę przeciwko koronawirusowi,"Tuż po zidentyfikowaniu przyczyny najnowszej epidemii w Chinach – koronawirusa znanego obecnie jako 2019-nCoV, rozpoczęły się prace nad szczepionką.","Epidemie nowych, groźnych chorób pojawiają się na świecie cały czas – w ostatnich latach były to wirusy Chikungunya, Ebola, Zika oraz MERS (ten ostatni też jest koronawirusem jak 2019-nCoV). W ich przypadku opracowanie odpowiedniej szczepionki trwało całe lata. Np. w roku 2002 chiński rząd poinformował z opóźnieniem o epidemii SARS (także powodowanej przez koronawirusa), a prace nad szczepionką rozpoczęły się pod koniec epidemii.  Tym razem działania rozpoczęto niemal natychmiast po opublikowaniu (10 stycznia) przez chińskich naukowców sekwencji genów nowego wirusa. Dzięki znajomości kodu genetycznego specjalistom łatwiej będzie określić pochodzenie wirusa, ryzyko powstania nowych mutacji wraz z rozwojem epidemii oraz opracować sposoby ochrony przed chorobą.  Postęp technologiczny oraz odpowiednie finansowanie ze strony Coalition for Epidemic Preparedness Innovations (CEPI), na którą łożą rządy oraz organizacje charytatywne sprawiły, że laboratoria badawcze są obecnie lepiej przygotowane. Na przykład do walki z koronawirusem 2019-nCoV, w laboratorium Inovio w San Diego naukowcy wykorzystali nowy typ technologii DNA do opracowania potencjalnej szczepionki „INO-4800”. Samo jej zaprojektowanie za pomocą odpowiedniego programu komputerowego rozpoczęło się tuż po udostępnieniu sekwencji genetycznej koronawirusa i trwało zaledwie trzy godziny.  Program wytypował te części wirusa, które powodują najsilniejszą reakcję organizmu. Badanie kliniczne z udziałem ludzi planowane jest wczesnym latem. Jeśli się powiedzie, zostaną przeprowadzone próby na większą skalę. Zdaniem firmy może to być najszybciej na świecie opracowana i przetestowana szczepionka przeciwko nowej epidemii.  Naukowcy z University of Queensland pracują za to nad szczepionką z „blokadą molekularną”, która ma umożliwić „ukierunkowaną i szybką produkcję szczepionki przeciwko wielu patogenom wirusowym”. Badania prowadzi również firma Moderna Inc z Massachusetts, która współpracuje z amerykańskim National Institute of Allergy and Infectious Diseases. 29 stycznia przystąpienie do prac nad szczepionką ogłosiła także firma Johnson &Johnson. Jej program ma korzystać z tych samych technologii, dzięki którym udało się stworzyć eksperymentalna szczepionkę przeciwko eboli, podawaną obecnie w Kongo i Rwandzie.  Natomiast naukowcom z Peter Doherty Institute for Infection and Immunity udało się wyhodować wirusa w warunkach laboratoryjnych, co ułatwi dalsze badania.  W skali globalnej prace nad szczepionką koordynuje WHO. Choć naukowcy mogą się w pewnej mierze opierać na wcześniej opracowanych szczepionkach przeciwko MERS i SARS oraz korzystać z pomocy specjalistycznych programów i urządzeń, nie ma gwarancji, że szczepionki okażą się wystarczająco skuteczne i bezpieczne. Próby kliniczne wymagają czasu i najlepiej przeprowadzić je w warunkach epidemii. WHO wytypuje najbardziej obiecujące szczepionki i to one zostaną wypróbowane w badaniach z udziałem ludzi.",,
Orędzie prezydenta. Andrzej Duda złożył życzenia noworoczne,"W noworocznym orędziu prezydent Andrzej Duda powiedział, że słowami, którymi można podsumować kończący się 2019 rok są: energia, frekwencja i bezpieczeństwo. Wyraził nadzieję, że w nowym roku tym kluczowym słowem będzie „sukces” zarówno w wymiarze krajowym, międzynarodowym i sportowym, ale także osobistym dla każdego Polaka.","– Ambicja i zapał Polaków wciąż budzą podziw. Tempo wzrostu gospodarczego stawia nas w czołówce państw europejskich - powiedział w noworocznym orędziu prezydent.Przypomniał, że dziś mamy do czynienia z wyższym poziomem życia polskich rodzin. W licznych rozmowach słyszy o „przełamaniu kolejnych barier niemożności o nowoczesnych rozwiązaniach i inwestycjach, także w zieloną energię, w czystą wodę i czyste powietrze”. Prezydent zwrócił uwagę, w 2019 r. mieliśmy do czynienia z rekordową liczbą głosów oddanych w wyborach do Parlamentu Europejskiego, do Sejmu i Senatu. Tą sytuację nazwał „prawdziwym sukcesem polskiej demokracji”. – Wszyscy możemy sobie go pogratulować. Nasza obywatelska wspólnota rośnie w siłę, a wraz z nią – Rzeczpospolita – oświadczył Andrzej Duda. – Słowem roku jest także „bezpieczeństwo”. Mam wielką satysfakcję, że uczestniczyłem w negocjacjach, których efektem jest pogłębiona współpraca między członkami NATO i zwiększona obecność sił amerykańskich w Polsce. Trwają zakupy najnowocześniejszego uzbrojenia dla wojska polskiego i wspólne ćwiczenia z naszymi sojusznikami - powiedział prezydent. Prezydent zastanawiał się także, co czeka nas w nadchodzącym roku. – Co nas czeka od 1 stycznia? Ufam, że będzie to rok polskich zwycięstw, że tym słowem, które będziemy odmieniać najczęściej w roku 2020, będzie słowo „sukces” - powiedział. – W stulecie wygranej Bitwy Warszawskiej 1920 r. przypomnimy zmagania, które przesądziły o wygraniu wojny polsko-bolszewickiej, a także o losach świata 100 lat temu. Czekają nas również wielkie sportowe emocje. Liczymy na zwycięstwa naszej reprezentacji podczas mistrzostw Europy w piłce nożnej oraz na medale polskich sportowców w czasie letnich igrzysk olimpijskich w Tokio. Będziemy kibicować Biało-Czerwonym - oświadczył Andrzej Duda.Podkreślił, że w relacjach międzynarodowych liczy się współpraca ale też rywalizacja. – Jestem pewien, że niepodległa Polska w zjednoczonej Europie, Polska sprawnie rządzona będzie w 2020 r. będzie umacniała swoją pozycję – powiedział. Prezydent złoży Polakom noworoczne życzenia. – Życzę aby nowy rok przyniósł państwu wiele osobistych zwycięstw i sukcesów aby spełniły się państwa pragnienia i oczekiwania, aby powiodły się wszelkie plany. Przyjmijcie państwo życzenia zdrowia, szczęścia i dostatku - powiedział.",,
Kreml: Trump pogratulował Putinowi wygranej,"Donald Trump pogratulował Władimirowi Putinowi wygranej w niedzielnych wyborach prezydenckich. Podczas rozmowy telefonicznej poruszono szereg tematów dotyczących polityki międzynarodowej i współpracy gospodarczej między obydwoma krajami, a także możliwość spotkania na szczycie między dwoma przywódcami.","Według biura prasowego Kremla, które poinformowało o rozmowie telefonicznej prezydentów, rozmowa „ogólnie rzecz biorąc miała charakter konstruktywny i rzeczowy i była nakierowana na przezwyciężenie piętrzących się problemów”.Obaj liderzy mieli wskazywać na istotną rolę skoordynowanych działań na rzecz ograniczenia wyścigu zbrojeń, jak również współpracy w rozmaitych kierunkach, m.in. w walce z międzynarodowym terroryzmem. Wyrazili zadowolenie zmniejszeniem napięcia na Półwyspie Koreańskim oraz przekonanie o celowości podejmowania kolejnych wysiłków na rzecz rozwiązania kryzysu pokojowymi, dyplomatycznymi środkami.",,
Premier Wielkiej Brytanii po rozmowie z Trumpem i Merkel. May ma pełne wsparcie ws. Rosji,"Kancelaria brytyjskiej premier Theresy May poinformowała we wtorek, że szefowa rządu odbyła rozmowy telefoniczne z amerykańskim prezydentem Donaldem Trumpem i niemiecką kanclerz Angelą Merkel, którzy zadeklarowali swoje wsparcie w obliczu sporu z Rosją dotyczącego ataku na Siergieja Skripala.","Według oświadczeń przekazanych mediom, May poinformowała przywódców obu państw o tym, że zdaniem rządu w Londynie jest „wysoce prawdopodobne, że Rosja jest odpowiedzialna za atak na Siergieja i Julię Skripal”, których 4 marca usiłowano otruć za pomocą - jak wykazało brytyjskie śledztwo - rosyjskiej broni chemicznej typu Nowiczok.Jak podkreślono, prezydent Trump miał zapewnić, że „Stany Zjednoczone są w pełni za Wielką Brytanią”, i „zgodził się, że rosyjski rząd musi przedstawić jednoznaczne wyjaśnienia dotyczące tego, w jaki sposób ten środek trafił do użytku”.Z kolei kanclerz Merkel, jak zaznaczyło Downing Street, „potępiła atak i powiedziała, że jednoczy się z Wielką Brytanią”, a także zgodziła się z premier May, że „społeczność międzynarodowa powinna blisko koordynować (swoje działania) wraz z postępem śledztwa i w obliczu odpowiedzi ze strony Rosji”. Francja także potępia atakWcześniej, jeszcze w poniedziałek, May rozmawiała także z francuskim prezydentem Emmanuelem Macronem, który także potępił atak i zapowiedział wsparcie ze strony Pałacu Elizejskiego.We wtorek jego kancelaria wydała publiczne oświadczenie, w którym ponownie potępiono atak na Skripala; przypomniano także „przywiązanie Francji do walki przeciwko bezkarnemu użyciu broni chemicznej”.O północy z wtorku na środę mija termin, który brytyjska premier Theresa May dała rosyjskim władzom na wyjaśnienie okoliczności ataku na Siergieja i Julię Skripal, a w szczególności na ustalenie, w jaki sposób na terenie Wielkiej Brytanii znalazła się rosyjska broń chemiczna. Rosja czeka na próbki substancjiRosyjski MSZ odpowiedział jednak we wtorek, że Moskwa nie odpowie na żądania Londynu, dopóki nie otrzyma od Wielkiej Brytanii próbek substancji, której według śledczych użyto podczas próby jego otrucia.Wcześniej May zapowiadała, że w razie niespełnienia jej żądań wygłosi w środę specjalne przemówienie w Izbie Gmin, w którym przedstawi dalsze kroki ze strony brytyjskiego rządu. Wśród możliwych scenariuszy jest m.in. wydalenie rosyjskiego ambasadora w Londynie, a także dyplomatów podejrzewanych o rolę w wywiadzie, dalsze sankcje finansowe oraz wycofanie licencji na nadawanie rosyjskiej telewizji RT (dawniej Russia Today).",,
Rosjanie przerzucają do Niemiec szpiegów podających się za uchodźców,"Wiadomo, że z falą uchodźców do Europy przedostają się terroryści. Niemiecki tygodnik „Der Spiegel” sugeruje, że podobny mechanizm stosuje Rosja, żeby przerzucić do Niemiec szpiegów. Redakcja powołuje się na informacje przekazane przez byłego oficera rosyjskiej Federalna Służba Bezpieczeństwa (FSB).","Były pułkownik FSB, który w 2012 roku po sporze z przełożonymi uciekł z Rosji, jest bohaterem filmu nakręconego przez niemieckiego eksperta od spraw wywiadowczych Egmonta Kocha.Reżyser spotkał się ze zbiegiem kilkakrotnie „w różnych krajach” i nagrał łącznie 15 godzin materiału filmowego. Reportaż pokazany zostanie w najbliższą środę o godz. 22.45 w drugim programie telewizji publicznej ZDF.Występujący w filmie pod pseudonimem „Igor” były pracownik FSB był kierownikiem departamentu kontrolującego opozycję na Północnym Kaukazie. Nadzorował pracę 400 agentów w tym regionie, a równocześnie, jak twierdzi, brał udział w operacjach mających na celu przerzut muzułmańskich agentów do Niemiec.„Nie rzucają się w oczy”– Gdybym był szefem Urzędu Ochrony Konstytucji (niemiecki kontrwywiad – przyp. red.), zleciłbym moim pracownikom dokładniejszą kontrolę młodych sportowców z Czeczenii, którzy dostali w Niemczech azyl i żyją w sposób nierzucający się w oczy – ujawnił „Igor”.Jak zaznaczył, on sam brał udział w podrabianiu dokumentów mających przekonać niemieckie władze, że osoby ubiegające się o azyl były w Rosji prześladowane.Szef Urzędu Ochrony Konstytucji Hans-Georg Maassen przyznał, że dziwiłby się, gdyby wobec dużej liczby imigrantów rosyjskie służby nie wykorzystały tej sytuacji. Czeczeński dysydent, który uciekł z kraju i od 2002 roku mieszka w Niemczech, uważa, że co drugi Czeczen przebywający w Niemczech pracuje dla FSB.",,
Mucha chciałaby zastąpić Schetynę. „Rozważam start w wyborach na szefa PO”,"– Rozważam start w wyborach na szefa Platformy Obywatelskiej – powiedziała w wywiadzie dla Onetu posłanka Joanna Mucha (PO). – Nawet gdyby się okazało, że będzie kilku kandydatów, to jestem przekonana, że będziemy w stanie dojść do porozumienia – dodała.","– Platforma Obywatelska powinna natychmiast przeprowadzić wewnętrzne wybory. Tego, czy obecny lider PO Grzegorz Schetyna w nich wystartuje i czy je wygra czy przegra – nie wiemy. Kadencja Grzegorza Schetyny kończy się w styczniu, więc wybrany teraz szef PO miałby pełny mandat do tego, by przeprowadzić ewentualną procedurę związaną z wyborami kandydata na prezydenta RP i poprowadzić kampanię prezydencką. To bardzo istotne, bo te wybory zdecydują o tym, jak Polska będzie wyglądała przez najbliższe lata – podkreśliła Mucha.              Pytana, czy chodzi o odsunięcie Schetyny od wpływu na wybór kandydata na prezydenta czy o samo rozliczenie za przegrane kampanie wyborcze, posłanka odpowiedziała: „Oczywiście musimy się rozliczyć, ale powinno to się odbyć wewnątrz partii”.              Zapytana, dlaczego do tej pory nie było rozliczeń za wyniki wyborów, Mucha odpowiedziała, że umiejętność ewaluacji wyników nigdy nie była mocną stroną Platformy Obywatelskiej. – A to ważna i potrzebna praktyka w zarządzaniu. Dzięki niej uzyskuje się sterowność, kontrolę nad zmianą. W dobrze zarządzanej organizacji jest to po prostu konieczne i potrzebne. Każda diagnoza, każdy wniosek posuwają nas do przodu – zaznaczyła Mucha. Pytana, czy poseł Borys Budka, który zadeklarował, że jest skłonny wystartować w wyborach na szefa PO, byłby dobrym liderem, Mucha odpowiedziała, że „rozmowy trwają”. – Wiem o kilku kandydatach, którzy rozważają swój start. Ja również rozważam start w wyborach na szefa PO – oświadczyła.              Dopytywana, czy będzie kandydować, nawet gdyby Budka potwierdził swój start, czy też  dojdzie do wystawienia jednego kandydata przeciwko Schetynie, posłanka PO powiedziała, że są prowadzone w rozmowy. – Jest za wcześnie na podjęcie decyzji. Nawet gdyby się okazało, że będzie kilku kandydatów, to jestem przekonana, że będziemy w stanie dojść do porozumienia. Będziemy pięknie ze sobą konkurować, a na finiszu będziemy wiedzieć, co zrobić, żeby jeden z nas wygrał – zaznaczyła Mucha.",,
Netflix umieścił na współczesnej mapie Polski obozy śmierci. MSZ reaguje,"Niemieckie obozy koncentracyjne i zagłady wpisane we współczesne granice Polski pojawiły się w dokumencie Netfixa pt. „Ivan Groźny z Treblinki”. „W czasie, o którym mowa w serialu „Iwan Groźny z Treblinki”, terytorium Polski było okupowane, a odpowiedzialność za obozy ponosiły nazistowskie Niemcy” – napisało w wydanym oświadczeniu Ministerstwo Spraw Zagranicznych.","Serial dokumentalny „Iwan Groźny z Treblinki” opowiada o Iwanie Demianiuku, ukraińskim zbrodniarzu wojennym, strażniku obozu zagłady w Treblince podczas II wojny światowej.Na amerykańską produkcję zareagował m.in. polski MSZ oraz Porozumienie wicepremiera Jarosława Gowina, które wskazują, że fałszuje ona historię i sugeruje istnienie polskich obozów śmierci.W pierwszym odcinku serialu przedstawiony został fragment mapy przedstawiający dzisiejsze granice Polski z zaznaczonymi na jej terytorium obozami zagłady m.in. Auschwitz, Sobiborem, Treblinką i Płaszowem.MSZ w poście zamieszonym na Twitterze napisało, że w czasie, o którym mowa w produkcji, Polska była okupowana, a odpowiedzialność za obozy ponosiły nazistowskie Niemcy. „Mapa pokazana w serialu nie jest zgodna z przebiegiem ówczesnych granic” – podkreślono. Na mapie przedstawionej w serialu tylko przy niektórych obozach znalazły się symbole swastyki. Przy innych np. Treblince widnieje trupia głowa z piszczelami. „Wybiórcze zastosowanie symbolu swastyki, przy oznaczaniu obozów na mapie, dodatkowo potęguje wrażenie jakoby tylko za część z nich odpowiadały nazistowskie Niemcy” – uważa Porozumienie.Partia Jarosława Gowina zwróciła ponadto uwagę na niewłaściwe umiejscowienie niemieckiego obozu zagłady w Chełmnie nad Nerem, którego lokalizację pomylono z Chełmnem w woj. kujawsko-pomorskim, a także lokalizację obozów znajdujących się na ternie dzisiejszego województwa lubelskiego.Porozumienie dodało, że w serialu pojawiają się również takie sformułowania, jak „nazistowskie obozy w Polsce”, „w Polsce unicestwiono prawie 2 mln Żydów”, które – w ocenie Porozumienia – „manipulują, wprowadzają w błąd i zaciemniają obraz rzeczywistości”. Porozumienie dodało, że „nie wolno milczeć”. „Nie wolno przejść obojętnie wobec stwierdzeń i niedomówień sugerujących istnienie »polskich obozów zagłady « (...) Zakłamany obraz odpowiedzialności za krzywdy i mordy jest przyczyną kształtowania nieodpowiednich postaw pokoleń i ich postrzegania świata współczesnego. Nie da się budować przyszłości na zakłamanej przeszłości” – zaznaczono.Partia domaga się zaprzestania emisji serialu na Netflixie do czasu wprowadzenia przez autorów dokumentu niezbędnych korekt, „przygotowanych z należytą dla dokumentalistów rzetelnością”.Do sprawy odniósł się również na Twitterze wiceminister sprawiedliwości Sebastian Kaleta, który zapowiedział, że we wtorek zwróci się do prezesa IPN o analizę i podjęcie kroków prawnych w stosunku do Netflixa.„Na takie nieprzyjemne okoliczności powstały narzędzia ochrony dobrego imienia Polski przygotowane w @MS_GOV_PL. We wtorek zwrócę się do Prezesa @ipngovpl o analizę i ewentualne podjęcie kroków prawnych w stosunku do @NetflixPL (powództwo cywilne o ochronę dobrego imienia Polski)” – napisał na swoim profilu Kaleta.",,
Brexit coraz bliżej. Johnson podpisał umowę,Premier Wielkiej Brytanii Boris Johnson podpisał umowę o wystąpieniu państwa z Unii Europejskiej. Dojdzie do tego w noc z 31 stycznia na 1 lutego.,"O podpisaniu umowy poinformował na Twitterze sam Johnson. Jak zaznaczył, zakończy to ciągnące się latami kłótnie i podziały. „Teraz możemy iść naprzód jako zjednoczony kraj” – napisał brytyjski premier. Kilka godzin wcześniej porozumienie podpisali przewodnicząca Komisji Europejskiej Ursula von der Leyen i szef Rady Europejskiej Charles Michel.  Z kolei w czwartek zgodę na wejście w życie ustawy regulującej warunki wyjścia Wielkiej Brytanii z Unii Europejskiej wyraziła królowa Elżbieta II. Zgoda monarchini oznaczała, że kończy się okres procesu legislacyjnego w sprawie brexitu.  Wielka Brytania ma w uporządkowany sposób wystąpić z Unii Europejskiej 31 stycznia. Następnie rozpocznie się 11-miesięczny okres przejściowy, w którym powinny odbyć się negocjacje w sprawie przyszłych relacji handlowych między Zjednoczonym Królestwem a UE.  Proces wychodzenia państwa z UE zaczął się wraz z przeprowadzonym 23 czerwca 2016 r. referendum, w którym za takim rozwiązaniem opowiedziało się 48 proc. głosujących. Formalny wniosek o opuszczenie UE rząd brytyjski złożył 29 marca 2017 r.",,
„Obserwujemy niepokojące działania wokół miejsca katastrofy”. Czaputowicz o wraku Tu-154,"– Przetrzymywanie wraku Tu-154M na terytorium Rosji jest pozbawione podstaw prawnych i nie ma racjonalnego uzasadnienia – mówił w czwartek szef MSZ Jacek Czaputowicz, przedstawiając stanowisko Polski z raportu o wykonywaniu rezolucji Zgromadzenia Parlamentarnego Rady Europy.","Czaputowicz podkreślił, że dokładnie rok temu Zgromadzenie Parlamentarne Rady Europy przyjęło rezolucję dotyczącą katastrofy samolotu Tu-154M, zobowiązując Rosję do zwrotu wraku. Po roku – jak dodał szef MSZ – strona polska przekazała raport z wykonania tej rezolucji. – Stoimy na stanowisku, że przedłużające się przetrzymywanie wraku Tu-154 M na terytorium Federacji Rosyjskiej jest pozbawione podstaw prawnych i nie ma racjonalnego uzasadnienia  – mówił Czaputowicz. – Przetrzymywanie wraku na potrzeby śledztwa dotyczącego katastrofy lotniczej podlega ocenie w świetle zasad ogólnych prawa międzynarodowego, w tym dobrej wiary, proporcjonalności, racjonalności i to przetrzymywanie uznajemy za bezpodstawne – dodał minister. Podkreślił, że Polska jest gotowa na mediacje z Rosją w tej sprawie bezpośrednio lub z udziałem strony trzeciej. Przypomniał, że rezolucja wzywa też do ochrony wraku i powstrzymywania się od jakichkolwiek działań na terenie katastrofy.",,
Ameryka zainteresowana czeskimi elektrowniami jądrowymi,"Sekretarz ds. energetyki Rick Perry przybywa do Czech, ponownie dając wyraz coraz żywszemu zainteresowaniu Ameryki udziałem w rozbudowie elektrowni jądrowej w Dukovanach.","Czeska Republika będzie niebawem gościć dwóch ważnych przedstawicieli administracji amerykańskiej. Sekretarz obrony James Mattis odwiedzi Pragę w stulecie Czechosłowacji (28 października – red.). Minister energetyki, republikanin Rick Perry, przyjedzie wkrótce potem, w połowie listopada. Obie podróże następują po wizycie w Czechach przewodniczącego Izby Reprezentantów, Paula Ryana.Zarówno wizyta Mattisa, jak i Perry'ego nie mają znaczenia jedynie kurtuazyjnego, sprowadzającego się do pokazania, że USA nadal uważają Czechy za swojego sojusznika. Mattis, ale szczególnie Perry, przyjadą do Pragi w sprawie rozbudowy elektrowni w Dukovanach. Amerykanie są zainteresowani tym zleceniem, tak jak i inne kraje.Rząd Andreja Babiša nie podjął jeszcze decyzji co do formuły kontraktu. Niektórzy politycy pod przywództwem prezydenta Miloša Zemana, dążą do porozumienia międzyrządowego z Rosją, inni wolą formułę zamówienia publicznego. Zarówno Mattis, jak i Perry będą lobbować na rzecz przetargu. Ponoć Perry jest otwarty na dyskusję w tej sprawie przy wielu okazjach podczas swojej wizyty.",,
Poseł PO: We wpisie sędziego o prezydencie nie było niczego obrażającego,"– We wpisie sędziego nie było niczego obrażającego. Takie opinie, że prezydent Duda jest złym prezydentem (…) wygłaszam bardzo często, bo taka jest prawda – powiedział w „Gościu Wiadomości” w TVP Info poseł PO Paweł Zalewski. – Niezrozumiałe jest dla mnie to, co ten sędzia chciał taką wypowiedzią osiągnąć. Co innego by było, gdyby prezydent zniżał się do takiego poziomu i używał wobec jakiegoś sędziego takich słów – odpowiedział mu również obecny w programie poseł PiS, Piotr Kaleta. Goście programu odnosili się do wpisu sędziego Sądu Okręgowego w Poznaniu Jarosława Ochockiego, w którym znieważał prezydenta Andrzeja Dudę.","– Pan Duda jest złym prezydentem, tak napisał pan sędzia. W tym nie było niczego obrażającego. Takie opinie, że prezydent Duda jest złym prezydentem, niestety, jest to moja wielka przykrość, bo chciałbym mieć możliwość mówienia czego innego, wygłaszam bardzo często, bo taka jest prawda – mówił Zalewski. – Kłopot nie polega na jednej wypowiedzi sędziego. Kłopot polega na tym, i to jest nowe, tego nie było, że pan prezydent zaczął podjudzać pewne grupy Polaków, w tym przypadku górników, przeciwko sędziom. Tego do tej pory nie było – dodał.  Do słów posła PO odniósł się Piotr Kaleta.  – Niezrozumiałe jest dla mnie to, co ten sędzia chciał taką wypowiedzią osiągnąć. Co by było, gdyby prezydent zniżał się do takiego poziomu i używał wobec jakiegoś sędziego takich słów? Niech pan nie broni osób, które na taką obronę nie zasługują. Niech pan stanie po stronie Polaków, po stronie osób, które zostały pokrzywdzone przez wymiar sprawiedliwości – powiedział poseł PiS.",,
"Kaczyński: Kornel Morawiecki jednym z ojców polskiej niepodległości, tej prawdziwej","Kornel Morawiecki łączył moralny i polityczny radykalizm z dobrocią i tolerancją, to czyniło go człowiekiem niezwykłym, ale także człowiekiem wielkim, jednym z ojców polskiej niepodległości, tej prawdziwej – powiedział podczas Mszy pogrzebowej marszałka seniora Sejmu VIII kadencji prezes PiS Jarosław Kaczyński.","– Przyszło mi pożegnać człowieka niezwykłego w całym tego słowa znaczeniu. Niezwykłego poprzez swój życiorys, ale także niezwykłego poprzez swoje cechy czysto osobiste – rozpoczął szef PiS.Kornel Morawiecki – mówił Kaczyński – łączył w sobie „radykalizm, radykalizm niezwykle ostry, niezwykle daleko posunięty z łagodnością, z gotowością współpracy ze wszystkimi, z wielką łatwością wybaczania”.Według szefa PiS, jeśli spojrzeć na życie Kornela Morawieckiego z punktu widzenia polskiej historii, to można powiedzieć, że przywrócił on w Polsce bardzo ważną tradycję, która przez wiele dziesięcioleci nie istniała, czyli tradycję powstańczą, która trwała „co najmniej od Konfederacji Barskiej poprzez powstania narodowe, wydarzenia I wojny światowej, Legiony, konspirację II wojny światowej” i działalność żołnierzy wyklętych. – Dopiero właśnie on był tym, który do tej tradycji nawiązał – powiedział Kaczyński. Prezes PiS mówił, że w roku 1989 r. Kornel Morawiecki stanął przed kolejnym wyborem w swoim życiu. Kaczyński zaznaczył, że jego dzieło było tak wielkie, że bez trudu mógł włączyć się w to, co działo się wtedy w polskim życiu publicznym, mógł uzyskać tam prominentne miejsce i stać się jednym z beneficjentów tego, co się wtedy wydarzyło.– Odrzucił tego rodzaju możliwości. Podjął walkę już w innych okolicznościach, ale w jakiejś mierze równie trudną. Przedtem ryzykował wolnością, być może nawet życiem, teraz ryzykował tylko wyśmianiem – powiedział lider PiS. Jak dodał, Kornel Morawiecki żył tak przez wiele lat, podejmując kolejne próby urzeczywistnienia swoich idei, odrzucając już nie tylko komunizm, ale też postkomunizm.Jak mówił, gdy Kornel Morawiecki został powołany na marszałka seniora Sejmu, „zaczął się koniec postkomunizmu”. – To był można powiedzieć jego wielki tryumf i spełnienie jego niezwykłego życia – powiedział Kaczyński.Prezes PiS dodał, że sejmowe wystąpienia Kornela Morawieckiego łączyły moralny i polityczny radykalizm z dobrocią i tolerancją, a jest to bardzo rzadko występujące połączenie. Jak mówił, jest to coś, co czyniło marszałka Kornela Morawieckiego nie tylko człowiekiem niezwykłym, zasłużonym, ale także człowiekiem wielkim, jednym z ojców polskiej niepodległości.– Tej prawdziwej (niepodległości), której dzisiaj bronimy, którą, można rzec, realizujemy, i której bronić będziemy już bez niego. Ale ciągle pamiętając o nim, ciągle pamiętając o jego życiu, pamiętając o tej nauce, którą z tego życia można wyciągać. O tej nauce, która dotyczy odwagi, dotyczy zdecydowania w myśli i w czynie, ale dotyczy także tolerancji i miłości wobec innych – mówił Jarosław Kaczyński.",,
Z Youtube zniknął kanał fundacji popularyzującej „chemsex”. Dotuje ją warszawski ratusz,"Z Youtube zniknął kanał „Męskie branie”, prowadzony przez pozarządową organizację Fundacja Edukacji Społecznej. Sama fundacja w swoich materiałach instruuje m.in., jak zażywać narkotyki przed seksem. Jak informował wczoraj portal tvp.info, zgodnie z raportem posła Sebastiana Kalety, fundację hojnie dotowały władze Warszawy.","Jeszcze w sobotę materiał był dostępny na Youtube. Dziś okazuje się, że kanał zlikwidowano. Nasz portal dotarł do analizy przygotowanej przez posła Sebastiana Kaletę. W raporcie opisano działalność niektórych organizacji pozarządowych korzystających z dotacji warszawskiego samorządu. Uwzględniono tam organizacje, które w latach 2017-19 otrzymały dotacje z Urzędu Miasta Warszawy – było to ponad 7 mln zł. Jednym z przykładów organizacji opisanych w raporcie jest Fundacja Edukacji Społecznej. Na stronach miasta przeczytać można, że stając do konkursów publicznych, fundacja otrzymała w ostatnich latach na kilkanaście projektów ponad 3,7 mln zł. Organizacja, wsparta, jak wynika z analizy Kalety, ze środków publicznych, organizuje np. „Projekt Test”, który na celu ma propagowanie szybkich testów na HIV/AIDS i kiłę. W jednym ze spotów dwaj mężczyźni tłumaczyli, jak i kiedy należy zbadać się na HIV. W spocie znalazła się też inscenizacja homoseksualnego seksu oralnego lekarza z pacjentem. W lipcu Fundacja uruchomiła portal skierowany do osób, które mają, miały lub zamierzają mieć kontakty seksualne połączone z przyjmowaniem substancji psychoaktywnych – tzw. chemsex. W poradniku wideo nazwanym „Męskie Branie” widać było te same osoby, co w wymienionym wyżej spocie. Mężczyźni instruowali tam tam, jak zażywać narkotyki przed seksem, chociaż we wstępie do nagrania napisano, że nie ma ono na celu propagowania zażywania środków psychoaktywnych.Rzecznik warszawskiego ratusza, Kamil Dąbrowa, zaprzeczył w mediach społecznościowych, by miasto popierało stosowanie jakichkolwiek substancji psychoaktywnych.",,
„Donald Tusk jest mistrzem Europy w nicnierobieniu”,"– Bruksela to kłębowisko rozmaitych interesów. Bardzo łatwo, robiąc cokolwiek, tym interesom się narazić. Donald Tusk był mistrzem Polski w nicnierobieniu, teraz jest mistrzem Europy w nicnierobieniu. W związku z tym nie naraża się nikomu. Każdy woli Donalda Tuska niż kogoś, kto będzie chciał zreformować Unię Europejską – powiedział w programie „Gość poranka” wicemarszałek Senatu Adam Bielan, oceniając pierwszą kadencję Donalda Tuska na stanowisku szefa Rady Europejskiej.","Zdaniem Bielana „państwa Europy Zachodniej bronią się przed konkurencją z Europy Środkowo-Wschodniej”. – Politykom zachodnim zależy na tym, żeby takie osoby jak Donald Tusk czy Elżbieta Bieńkowska były na wysokich stanowiskach, bo nic nie robią – powiedział.Marszałek podkreślił, że Jacek Saryusz-Wolski jako jeden z nielicznych Polaków „wprowadzał Polskę do UE” – To on przedstawiał liderów europejskich Donaldowi Tuskowi. To zawsze był polityk, który przedkładał interes krajowy nad swój własny. Tak było w przypadku budowy gazociągu północnego. Jacek Saryusz-Wolski mocno narażał się wtedy Niemcom, nie dziwię się, że dyplomacja niemiecka woli Donalda Tuska, który milcząco aprobował rozbudowę gazociągu Nord Stream 1, a nie zabrał jeszcze głosu w sprawie Nord Stream 2 – poinformował.",,
"Kraje bałtyckie chcą, by Polak lub Fin poprowadził projekt Rail Baltica","W mediach krajów bałtyckich pojawiają się informacje, że Polak lub Fin mógłby pokierować przedsiębiorstwem RB Rail, którego zadaniem jest koordynacja projektu Rail Baltica. Dotychczasowa prezes, Łotyszka Baiba Rubesa, zrezygnowała ze stanowiska, chociaż do końca kadencji pozostał jej tylko miesiąc.","Jak informuje „Rynek Kolejowy”, media krajów bałtyckich nieoficjalnie podały, że zarząd przedsiębiorstwa zamierza wybrać na następcę Rubesy osobę z doświadczeniem , najlepiej Polaka albo Fina.Zdaniem byłej już prezes realizacja projektu może być zagrożona. Łotyszka uważa, że Rail Baltica nie ma należytego wsparcia ze strony ministrów wszystkich trzech krajów, a także, że brakuje jej stabilnego finansowania (w październiku wciąż nie jest znany budżet na przyszły rok). Rubesa mówiła także o konflikcie między udziałowcami.– Obecny model organizacji, w którym byłam zmuszona funkcjonować, jest rażąco sprzeczny z zasadami ładu korporacyjnego, a konflikty interesów istniały już na etapie tworzenia joint venture – powiedziała była prezes na konferencji prasowej zwołanej po złożeniu rezygnacji.RB Rail to litewsko-łotewsko-estońska spółka joint venture. Baiba Rubesa została mianowana jej prezesem w 2015 r. Na początku 2018 r. udziałowcy litewscy i estońscy zaczęli wyrażać niezadowolenie ze sposobu kierowania spółką. Szefowa, której kadencja miała trwać do października 2018 r., chciała zrezygnować już wtedy, ale za namową premiera Łotwy pozostała na stanowisku.",,
Sanepid: nie wydano pozwolenia na pochowanie Piotra Woźniaka-Staraka na rodzinnej posiadłości w Fuledzie,"Nieprawdziwe są wszelkie medialne doniesienia mówiące o tym, że rodzina zmarłego Piotra Woźniaka-Staraka dostała specjalne zezwolenie, żeby pochować go na terenie rodzinnej posiadłości na Mazurach – poinformował w czwartek Warmińsko-Mazurski Państwowy Wojewódzki Inspektor Sanitarny.","Wcześniej media informowały, że urna z prochami producenta zostanie złożona na terenie rodzinnej posiadłości w Fuledzie. W czwartek do informacji o pochówku na Mazurach odniósł się Warmińsko-Mazurski Państwowy Wojewódzki Inspektor Sanitarny. „Warmińsko-Mazurski Państwowy Wojewódzki Inspektor Sanitarny informuje, że nieprawdziwe są wszelkie medialne doniesienia mówiące o tym, że rodzina zmarłego Piotra Woźniaka-Staraka dostała specjalne zezwolenie, żeby pochować go na terenie rodzinnej posiadłości na Mazurach. Takiej decyzji nie podjęła ani powiatowa, ani wojewódzka stacja sanepidu” – czytamy w komunikacie zamieszczonym na stronie internetowej sanepidu. W czwartek o godz. 19.00 w kościele w Konstancinie-Jeziornej odbędzie się msza żałobna za Piotra Woźniaka-Staraka. Z kolei w piątek jak informowała rodzina w zamieszczonych w prasie nekrologach w Fuledzie koło Giżycka zostanie złożona urna z jego prochami. „Urna z prochami zostanie złożona na Fuledzie, miejscu szczególnie ukochanym przez Piotra” – napisali w pożegnaniu rodzice, żona i rodzeństwo zmarłego tragicznie Woźniaka-Staraka. „Piotr kochał życie, życie kochało Jego. Jego pełnię przeżywał nawet w chwili śmierci. Żył szybko jakby wiedział, że musi się spieszyć. Nie potrafił i nie chciał być sam. Kochał ludzi, uwielbiał być z nimi. Jego miejscem wybranym była Fuleda. Uwielbiał tam spędzać czas z przyjaciółmi i ich bliskimi. Chciał, żeby wszyscy dobrze się czuli w Jego towarzystwie, w miejscu, które wypełniał sobą. Na Mazurach najlepiej odpoczywał, najlepiej się bawił, najbardziej lubił pracować. To tutaj rodziły się pomysły na filmy. Fuleda była najbardziej udaną scenografią Jego życia, a piękno jej natury najpiękniejszym planem filmowym. Miał w sobie tak wiele energii, radości i pomysłów, którymi tak szczodrze obdarzał Rodzinę i Przyjaciół” – pisała w nekrologu rodzina. Śledztwo w sprawie „wypadku w ruchu wodnym, na skutek którego jedna osoba prawdopodobnie poniosła śmierć” prowadzi od wtorku Prokuratura Rejonowa w Giżycku. Na tym etapie postępowania, śledczy nie informują o szczegółach zdarzenia, nie ujawniają żadnych dowodów, znajdujących się w aktach sprawy, ani nie odnoszą się do doniesień medialnych. Piotr Woźniak-Starak, którego ciało odnaleziono 22 sierpnia w jeziorze Kisajno, był producentem filmowym i reklamowym. Jego największym sukcesem byli „Bogowie” w reż. Łukasza Palkowskiego. Wyprodukował także m.in. „Sztukę kochania” w reż. Marii Sadowskiej oraz czekającą na premierę „Ukrytą grę” Łukasza Kośmickiego.",,
Nowy raport ws. rosyjskiej dezinformacji. „Pokazuje skalę i zasięg tej operacji”,"Przygotowany dla amerykańskiego Senatu nowy raport nt. rosyjskiej kampanii dezinformacyjnej z okresu kampanii wyborczej w USA w 2016 r. pokazuje skalę i zasięg tej operacji – wskazuje w poniedziałek „Washington Post”, który otrzymał roboczą wersję dokumentu.","Raport jest pierwszym dokumentem analizującym miliony postów, dostarczonych przez główne firmy technologiczne senackiej komisji ds. wywiadu.Raport, który zawiera najobszerniejszą do tej pory analizę rosyjskiej kampanii dezinformacyjnej w okresie wyborów prezydenckich w USA w 2016 r., wykazał, że operacja wykorzystywała każdą ważną platformę mediów społecznościowych do dostarczania słów, obrazów i filmów dostosowanych do zainteresowań wyborców, aby pomóc w wyborze Donalda Trumpa na prezydenta, a później w jeszcze większym stopniu, żeby go wspierać, kiedy już sprawował urząd – czytamy w „Washington Post”.Senacka komisja ds. wywiadu kierowana przez Republikanina Richarda Burra, senatora z Karoliny Północnej, nie poinformowała, czy zatwierdziła ustalenia zawarte w raporcie. Planuje go opublikować wraz z inną ekspertyzą jeszcze w tym tygodniu – podaje waszyngtoński dziennik. Badanie zostało przeprowadzone przez Uniwersytet Oksfordzki (w ramach projektu Computational Propaganda Project) wspólnie z zajmującą się analizą sieci firmą Graphika.Zestawy danych wykorzystywane przez analityków zostały dostarczone przez Facebooka, Twittera i Google i obejmowały kilka lat do połowy 2017 r., kiedy dostawcy platform społecznościowych zajęli się intensywnym zwalczaniem rosyjskich kont. Raport, który analizował również dane osobno przekazane członkom komisji ds. wywiadu Izby Reprezentantów, nie zawiera żadnych informacji na temat ostatnich wydarzeń politycznych, takich jak listopadowe wybory środka kadencji – podaje „WP”.„Jasne jest, że wszystkie te wiadomości wyraźnie starały się przynieść korzyści Partii Republikańskiej, a w szczególności Donaldowi Trumpowi” – czytamy w raporcie.„Trump jest najczęściej wymieniany w adresowanych do konserwatystów i prawicowych wyborców kampaniach, w których przesyłanie komunikatów zachęcało te grupy do wspierania go w wyborach. Główne grupy, które mogłyby rzucić wyzwanie Trumpowi, otrzymywały komunikaty, które miały na celu zmylenie, odwrócenie uwagi i ostatecznie zniechęcenie ich do głosowania” – napisano w dokumencie.",,
Uszkodzenia „krytycznych elementów”. Prokuratura przejmuje TU-154M o nr 102,"Jak dowiedział się portal wPolityce.pl, Prokuratura Krajowa postanowiła włączyć samolot TU-154M o numerze bocznym 102 do materiału dowodowego w śledztwie dotyczącym katastrofy smoleńskiej – czytamy na portalu wPolityce.pl.","Oznacza to, że aby zbliżyć się do maszyny każdorazowo potrzebna będzie zgoda śledczych. Jak podaje portal, cytując postanowienie prokuratury, „decyzja to efekt zniszczenia samolotu z powodu działalności Podkomisji do Ponownego Zbadania Wypadku Lotniczego”.Według portalu w dokumencie śledczy wykazują, że dotychczas „102” była wielokrotnie przedmiotem oględzin prokuratorów i biegłych, lecz „czynności te nie miały charakteru niszczącego czy też w jakikolwiek sposób ingerującego w integralność techniczną samolotu”, ani nie powodowały „demontażu poszczególnych elementów oraz trwałego usuwania ich z miejsca stacjonowania samolotu”.„Inaczej było w przypadku działań członków Podkomisji działającej przy Ministerstwie Obrony Narodowej. Gdy we wrześniu 2018 r. prokuratura dowiedziała się o demontażu części samolotu, zwróciła się do ministerstwa obrony o inwentaryzację płatowca i przywrócenie go do stanu pierwotnego. Niestety okazało się to już niemożliwe” – pisze portal.",,
"Nie zadziałał alarm. Polak, który uciekł z więzienia w Neapolu, zdradza szczegóły","Pojawiły się nowe szczegóły dotyczące ucieczki 32-letniego Polaka z więzienia Poggioreale w Neapolu. Dochodzeniem w tej sprawie zajmuje się departament administracji więziennej oraz prokuratura – informuje dziennik „La Repubblica”. Włoskie służby rekonstruują ucieczkę więźnia. Jak wynika ze śledztwa, 25 sierpnia na terenie zakładu karnego nie zadziałał alarm. Funkcjonariusze odnaleźli jednak Roberta L. – oskarżonego o zabójstwo – następnego dnia wieczorem w Neapolu.","Jak wynika z pierwszych doniesień, mężczyzna sam wszystko zaplanował. Po ponownym aresztowaniu, współpracując z policją, pomógł w rekonstrukcji etapów ucieczki – podał włoski dziennik. Robert L. wykorzystując prześcieradło zrobił sobie linę z trzech pasm materiału. Każde z nich miało szerokość dziesięciu centymetrów i długość około dwóch metrów. Zdołał ukryć sznur – przed kontrolą służby więziennej – pod bluzą. Polak schował się za murem, gdy pozostali więźniowie szli na niedzielną liturgię. Po czym bez przeszkód dostał się na taras kościoła, skąd zeskoczył na podest oddalony metr od muru ogradzającego budynek. Tam miał wyjąć sznur z prześcieradła i opuścić się po murze. Wtedy właśnie powinien uruchomić się alarm. Mimo wstępnych ustaleń, prokuratura nadal prowadzi śledztwo.",,
RPA: brakuje lekarzy chętnych do wykonywania aborcji,"Mimo że w RPA aborcja jest legalna do 12. tygodnia życia dziecka, kobiety chcące jej dokonać mają trudności ze znalezieniem lekarza lub placówki medycznej, która ją wykona. Powodem odmowy jest często klauzula sumienia.","Jak informuje południowoafrykański portal Health-E News, z ok. 8 tys. placówek medycznych w RPA tylko 7 proc. zgadza się na przeprowadzanie aborcji. Także trzy czwarte ankietowanych, pytanych o opinię w ramach prowadzonego w RPA badania postaw społecznych w latach 2003-06, uważa, że aborcja jest niemoralna, jeśli u dziecka zdiagnozowano potencjalną niepełnosprawność. Kościół w RPA zachęca do tworzenia struktur proponujących matkom, które rozważają aborcję, alternatywne rozwiązania i pomoc, także po urodzeniu dziecka. W RPA jeśli ciąża jest starsza niż 12 tygodni, można legalnie dokonać aborcji, gdy dziecko poczęło się w wyniku gwałtu, w związku kazirodczym lub w sytuacji szczególnych trudności finansowych (do 20. tygodnia).",,
Jedziemy na Euro 2020! Polska wygrywa z Macedonią Północną 2:0,"Było nudno, długimi momentami nawet bardzo słabo, ale ostatecznie udało się. Reprezentacja Polski po golach Przemysław Frankowskiego i Arkadiusza Milika pokonała Macedonię Północną 2:0. Tym samym Biało-Czerwoni zapewnili sobie przepustki na przyszłoroczne Euro. I to by było na tyle, jeśli chodzi o pozytywy w grze reprezentantów Polski.","W porównaniu z meczą z Łotwą Jerzy Brzęczek zdecydował na trzy zmiany w składzie. Selekcjoner podziękował za grę obu bocznym obrońcą. Tomasza Kędziora zluzował Bartosz Bereszyński, a miejsce po lewej stronie zajął Arkadiusz Reca.W zamyśle selekcjonera obaj mieli częściej od poprzedników angażować się w akcje ofensywne. Choć tak faktycznie było, to ich bieganie wzdłuż linii boiska nie zdało się na zbyt wiele. Będący pod wrażeniem ofensywnych popisów Grzegorza Krychowiaka, Brzęczek zdecydował się też nieco wyżej ustawić pomocnika Lokomotivu Moskwa. W związku z tym za destrukcję odpowiadał Jacek Góralski, a „Krycha” miał dawać impuls do ataków. Ale reprezentacja to co innego niż liga rosyjska. Ten plan też za bardzo nie wypalił. A co wypaliło w pierwszej połowie? Na pewno jak z armaty wypalił w 18. minucie meczu Piotr Zieliński. Szkoda, że pomocnik Napoli nie poszukał bardziej technicznego uderzenia. Miał doskonałą okazję do strzelenia gola, ale ostatecznie jego strzał wylądował na poprzeczce.To była najlepsza akcja Polaków pierwszej części meczu. Co jeszcze zapamiętaliśmy z pierwszych 45 minut? Niewiele. Na pewno w oczy rzucało się niekończące powolne rozgrywanie piłki wzdłuż boiska. Macedończycy bronili się niemal całą drużyną, a nam ciężko było sforsować defensywę .Z pierwszej części zapamiętaliśmy jeszcze niezły strzał Krychowiaka z dystansu, niecelny wolej Roberta Lewandowskiego i składną akcję Biało-Czerwonych z doliczonego czasu gry, gdy podaniami wymienili się Bereszyński, Krychowiak i Kamil Grosicki. Ostatni z wymienionego tercetu spudłował, strzelając na bramkę z siedmiu metrów. W pierwszej części była poprzeczka, a w drugiej słupek. Uderzenia w obramowanie bramki pozazdrościł Zielińskiemu Sebastian Szymański. W 50. minucie piłkarzowi Dynama Moskwa niewiele zabrakło do wpisania się na listę strzelców. Wciąż brakowało konkretów w naszych atakach. To prawda, przeważaliśmy, częściej byliśmy przy piłce, wymienialiśmy więcej podań. Za rzadko jednak potrafiliśmy oddać strzał na bramkę. Na szczęście, w odpowiednim momencie z odsieczą przyszli rezerwowi. Sześć minut później z gola cieszył się inny rezerwowy. Bereszyński wyrzucił piłkę z autu, Lewy zagrał do Milika, napastnik z Napoli podbiegł z piłką i zdecydował się na swój firmowy strzał - uderzenie z dystansu, z lewej nogi, po długim rogu. Stole Dimitrevski po raz drugi musiał wyciągać piłkę z siatki.Wiadomo było, że nic nie odbierze nam już zwycięstwa, a co za tym idzie wywalczenia awansu przyszłoroczne mistrzostwa Europy. Choć stadion PGE Narodowy wypełniony był prawie do ostatniego miejsca, to wielkiego podniecenia wśród kibiców nie było. Także piłkarze bez większych wzruszeń przyjęli fakt, że zagrają na najważniejszej imprezie Starego Kontynentu. Po końcowym gwizdku sędziego zawodnicy założyli okolicznościowe koszulki, zapozowali do zdjęcia i to by było na tyle. Nastroju dzisiejszego wieczora nawet nie ma co porównywać do euforii, która towarzyszyła wywalczeniu przepustek na Euro 2016 czy ubiegłoroczny mundial.Przed Brzęczkiem teraz mnóstwo pracy, bo z taką grą kadrę czeka rola statystów wśród najlepszych drużyn Starego Kontynentu.Polska - Macedonia Północna 2:0 (0:0)Gole: Frankowski 73’, Milik 80’Polska: Szczęsny - Bereszyński, Glik, Bednarek, Reca - Góralski, Krychowiak, Zieliński, Grosicki (73’ Frankowski), Lewandowski, Szymański (68’ Milik).Macedonia Północna: Dimitrievski - Ristovski (82’ Radeski), Musliu, Ristevski  - Bejtulai, Nikolov, Spirovski, Alioski, Elmas - Nestrovski (73’ Trajkovski), Pandev.Żółte kartki: Bednarek, Szymański, Reca - Pandev, Nikolov, Nestrovski, Spirovski, Alioski.",,
Brexit bez umowy? Ustawa może wykluczyć przedłużenie okresu przejściowego,"Brytyjski rząd planuje zmienić projekt ustawy o porozumieniu w sprawie wystąpienia z Unii Europejskiej. Dokument ma być poddany pod pierwsze głosowanie w Izbie Gmin w piątek, aby formalnie wykluczyć możliwość przedłużenia o dwa lata okresu przejściowego – podała stacja ITV.","Wcześniej w poniedziałek najpierw rzecznik brytyjskiego premiera, a później sam Boris Johnson podczas spotkania z nowymi parlamentarzystami Partii Konserwatywnej potwierdzili, że projekt ustawy zostanie przedstawiony Izbie Gmin w najbliższy piątek. Ustawa ta – nazywana w skrócie WAB – ma dać prawnie obowiązującą moc politycznym uzgodnieniom, zawartym w umowie z Unią wynegocjowanej w połowie października przez rząd Johnsona.W poniedziałek wieczorem stacja ITV podała, że projekt ustawy zostanie zmodyfikowany w stosunku do tego, który pod koniec października został poddany pod głosowanie w Izbie Gmin. Zmiana ma polegać na dodaniu zapisu mówiącego, iż okres przejściowy, w którym relacje Wielkiej Brytanii z UE będą na dotychczasowych zasadach, musi się zakończyć 31 grudnia 2020 r. i nie może być przedłużony.W trakcie okresu przejściowego powinna być wynegocjowana nowa umowa handlowa Wielkiej Brytanii z Unią, co zdaniem Johnsona jest możliwe, a według Brukseli – będzie niezwykle trudne. Brak takiej umowy oznaczać będzie, że z końcem przyszłego roku w praktyce nastąpi brexit bez umowy.Media oceniają, że zmiana wykluczająca przedłużenie okresu przejściowego jest w rzeczywistości symboliczna, bo można będzie ją ewentualnie usunąć inną ustawą. Jednocześnie jest zademonstrowaniem, iż Johnson poważnie traktuje złożone w kampanii wyborczej obietnice o dokończeniu brexitu tak szybko, jak to możliwe i bez żadnych opóźnień.",,
IPN ujawni informacje o reakcji władz PRL na pielgrzymkę papieża w 1979 r.,"Instytut Pamięci Narodowej przygotował nowy portal, na którym ujawni informacje o reakcji władz PRL na pierwszą pielgrzymkę papieża Jana Pawła II do Polski. Większość zamieszczonych na portalu materiałów wytworzyły lub zgromadziły organa bezpieczeństwa PRL.","W tym roku mija 40 lat od pierwszej pielgrzymki papieża Jana Pawła II do Polski, która trwała od 2 do 10 czerwca 1979 r. To wówczas papież wypowiedział w Warszawie słynne słowa: „Niech zstąpi Duch Twój i odmieni oblicze ziemi. Tej ziemi!”. IPN w związku z rocznicą przygotował nowy portal – www.pierwszapielgrzymka.ipn.gov.pl, który uruchomiony zostanie w piątek o godz. 10.00. Portal zostanie zaprezentowany na organizowanej przez IPN dwudniowej konferencji naukowej, która w dniach 30-31 maja odbędzie się w Prymasowskim Wyższym Seminarium Duchownym w Gnieźnie. IPN przedstawi tam też wystawę poświęconą wizycie papieża Polaka w swoim ojczystym kraju w 1979 r. Internauci znajdą na portalu szereg kopii dokumentów, fotografie, grafiki, mapy i inne interesujące pamiątki podróży apostolskiej sprzed 40 lat. „Większość zamieszczonych materiałów została wytworzona lub zgromadzona przez organa bezpieczeństwa PRL. Uzupełnieniem tego są dokumenty przekazane przez darczyńców prywatnych i organizacje polonijne. Wstęp do portalu przygotował profesor Jan Żaryn. Z myślą o czytelnikach zagranicznych została również przygotowana wersja tekstu w języku angielskim. Premiera i uruchomienie portalu odbędzie się drugiego dnia konferencji w Gnieźnie” – podał Instytut.",,
Dymisja w rządzie USA. Odchodzi sekretarz ds. bezpieczeństwa krajowego,"Prezydent Donald Trump poinformował w niedzielę, że sekretarz ds. bezpieczeństwa krajowego Kirstjen Nielsen odchodzi ze swojego stanowiska. Trump dodał, że tymczasowym szefem tego resortu zostanie Kevin McAleenan, obecny komisarz Służby Celnej i Ochrony Granic.",„Sekretarz ds. bezpieczeństwa krajowego Kirstjen Nielsen odchodzi ze stanowiska i chciałem jej podziękować za jej pracę” – napisał Trump na Twitterze.,,
"„Jak zobaczyłem Matkę Boską »tęczową«, to pomyślałem: bardzo fajne”","Początkowo, jak zobaczyłem wizerunek Matki Boskiej „tęczowej”, to sobie pomyślałem: bardzo ładne, bardzo fajne – powiedział były prezydent Bronisław Komorowski. Zaznaczył, że jego uczuć religijnych to nie naruszyło.","Komorowski w radiu TOK FM odniósł się do sprawy związanej z profanacją wizerunku Matki Bożej, do której doszło przy jednym z płockich kościołów. Na ikonie Maryi zamieszczono zamiast aureoli sześciokolorową tęczę – symbol LGBT.– Początkowo, jak zobaczyłem wizerunek Matki Boskiej tęczowej, to pomyślałem sobie, że bardzo fajne, bardzo ładne. Może to jest jakiś sygnał, że przebija się przekonanie wielu chrześcijan w Polsce, że Matka Boska przygarnia do serca wszystkich potrzebujących, bez względu na orientację seksualną – mówił były prezydent.W jego ocenie „nadanie temu takiej wojny światopoglądowej wydaje się być dużym nadużyciem, ogromną przesadą”. – Być może to jest sygnał o tym, że są środowiska, które myślą, że mogą na tym coś ugrać – mówił Komorowski.",,
"Szydło: zróbmy wszystko, by eurosceptycy nie nabierali wiatru w żagle. Zobacz cały wywiad z premier w TVP Info","– Polska jest, była i będzie w Unii Europejskiej. To jest dla nas bardzo ważne. Ale Polska jest państwem suwerennym – zapewniała premier Beata Szydło w TVP Info, podsumowując debatę w Parlamencie Europejskim. Premier podkreśliła, że w interesie także naszego kraju jest wzmacnianie UE. –  Nie zajmujmy się Polską, bo nic złego się w Polsce nie dzieje. Problemem Europy jest bezpieczeństwo Europejczyków. Zróbmy wszystko, żeby eurosceptycy nie nabierali wiatru w żagle – dodała.","W specjalnym programie „Debata w Strasburgu” zorganizowanym przez TVP Info oraz Polsat News, premier Beata Szydło podsumowywała wtorkową debatę na temat sytuacji w Polsce, która miała miejsce w Parlamencie Europejskim. Początek debaty o problemach Unii? Szefowa rządu zaznaczyła, że nie można traktować jej wystąpienia na forum PE, jako „walki”. – Nie pojechałam tam walczyć, więc nie ma zwycięstwa. To dopiero początek dialogu z Unią Europejską. Nie myśmy go wywołali. Gdyby nie nadgorliwość i zbytnie wynoszenie polskich spraw na zewnątrz przez niektórych polityków, to być może do niczego by nie doszło – mówiła, podkreślając, że „nic nadzwyczajnego w Polsce się nie dzieje”. Szydło ciepło mówiła o samej debacie, która miał trwać 75 minut, a trwała blisko trzy godziny. – W pewnym momencie odniosłam wrażenie, że wszyscy z zainteresowaniem słuchają tego, o czym mówię. Że wzajemnie słuchają też siebie. Chciałabym bardzo podziękować tym, mówiącym bardzo dobrze o Polsce. W pewnym momencie debata zmieniła się w taką rozmowę o Europie, o Unii Europejskiej, instytucjach unijnych i problemach. Bo dzisiaj Unia powinna rozmawiać przede wszystkim o swoich problemach. Jeżeli ta debata taką dyskusję zapoczątkowała, to cieszę się, że tak się stało – podkreślała.                                                teraz odtwarzaneCo zrobią polskie władze, jeżeli Komisja Wenecka zaleci jej zmianę? Kompromis w sprawie Trybunału Konstytucyjnego Odnosząc się do sprawy Trybunału Konstytucyjnego, jednego z punktów zapalnych według Komisji Europejskiej, Beata Szydło mówiła, że tłumaczyła w Strasburgu, dlaczego jej rząd musiał zmienić ustawę w sprawie TK – z powodu niezgodnych z konstytucją działań poprzedniego rządu. – Zaproponowałam kompromis. Jesteśmy otwarci, aby szukać wspólnego rozwiązania z opozycją. Nie chcemy większości w Trybunale – mówiła w TVP Info. Premier przekonywała, że rząd czeka na opinię Komisji Weneckiej w sprawie nowelizacji ustawy o TK, przeforsowanej przez PiS. Choć zaznaczyła, że opinie Komisji nie są wiążące, to zapewniła, że będą one dla Polski „bardzo ważne”. – Naszym celem jest poprawa funkcjonowania TK. Chcemy także, aby w składzie Trybunału większość była po stronie opozycji. Bo TK jest potrzebny. Nie tylko chcemy, aby dalej istniał, ale chcemy, aby sprawnie działał. Obecnie to jest problem polityczny, a nie merytoryczny – mówiła.                                                teraz odtwarzaneBędzie 500 zł na dziecko Powstrzymać eurosceptycyzm Procedurę wdrożoną przez KE wobec Polski premier Szydło określiła mianem „zupełnie nowych ram, których nikt nie wie, jak stosować”. Wskazywała, że ten tryb procedowania został wcześniej zakwestionowany przez legislatorów Rady Europejskiej. – Powiedziałam wczoraj, że skoro jest taka wola, to my, jako członek UE, jesteśmy lojalni i stosujemy te wszystkie zasady i będziemy udzielać informacji – mówiła. Dodała jednak, że jej zdaniem „trzeba było zaczekać na opinie Komisji Weneckiej”. Zdaniem premier „Polska jest, była i będzie w Unii”. – To jest dla nas bardzo ważne. Ale Polska jest państwem suwerennym, które ma prawo do podejmowania decyzji dotyczących naszych wewnętrznych spraw, tak jak uznajemy to za korzystne. Jednocześnie z dużym niepokojem patrzymy na to, co się w UE dzieje. Dyskusja o emigrantach, akty przemocy mające miejsce w państwach Unii, to ludzi przeraża, budzi napięcie, dlaczego Unia sobie z tym nie radzi – ostrzegała. – Nie zajmujmy się Polską, bo nic złego się w Polsce nie dzieje. Problemem Europy jest bezpieczeństwo Europejczyków. Zróbmy wszystko, żeby eurosceptycy nie nabierali wiatru w żagle – apelowała w TVP Info. Jak podkreślała, od tego jak Unia będzie postępowała w stosunku do tych problemów zależy, czy uda nam się z tym eurosceptycyzmem walczyć, czy będzie rósł w siłę. Szydło mówiła, że „dobrze by było, aby wszyscy w UE wrócili do idei, które legły u podstaw powstania Unii: wspólnoty, wierności, jedności i solidarności”. – Unia Europejska za bardzo skoncentrowała się na rozbudowywaniu swoich struktur. Stare państwa nie dostrzegają problemów, z którymi zmagają się nowi członkowie UE – oceniła. Europa musi pomagać uchodźcomPremier przedstawiła także stanowisko rządu wobec przyjęcia przez Polskę uchodźców. Jak twierdziła, szef MSW Mariusz Błaszczak, podczas spotkania Grupy Wyszehradzkiej odniósł sukces, gdyż na jego wniosek „wypracowano stanowisko, aby odjeść od propozycji kwot”. – Jesteśmy jednak stabilnym rządem, który lojalnie wypełnia zobowiązania naszych poprzedników. Jesteśmy jednak gotowi do przyjęcia określonej liczby uchodźców. W pierwszym kwartale przyjmiemy 100 osób, zapewniając im mieszkanie i opiekę – zapewniała.– W tej chwili ruszyła procedura sprawdzania. Zależy nam, by to byli chrześcijanie. Nie ma wątpliwości, że osobom, którym trzeba pomóc, Europa powinna pomagać – zaznaczyła, dodając, że to „nie Polska wywołała kryzys w strefie euro i kryzys z emigrantami”, więc Polska nie ma się czego wstydzić. Szydło wskazała jednocześnie, że „nikt chyba nie ma wątpliwości”, że to nie sami uchodźcy, bo do Europy „przyjeżdżają tysiące młodych ludzi, którzy próbują wprowadzić tu nowe porządki”. Według szefowej rządu „Unia nie zajmuje się problemem uchodźców, tylko traci czas na dyskusje o Polsce”. Jeszcze raz zwróciła uwagę, że wdrożenie specjalnego sposobu oceny wobec Polski jest niesprawiedliwe w stosunku do naszego kraju. – Mogłabym wskazać wiele innych państw, gdzie są łamane zasady demokratycznego państwa i nikt nie reaguje.                                                teraz odtwarzanePolska wychodzi wzmocniona z debaty? „Damy radę”Premier pytana o realizację obietnic wyborczych, których część miała być zamknięta w ciągu 100 dni, stwierdziła, że była rozliczana „zanim została zaprzysiężona”. – Nam nie dano tych 100 dni. Dodatkowymi kwestiami, których nie zakładaliśmy w tych pierwszych tygodniach, to kwestie związane z polityką na poziomie Unii. Ale startowaliśmy z hasłem: damy radę. I damy radę – zapewniała. Zapowiedziała także, że projekt 500 zł na dziecko powinien zostać przyjęty na posiedzeniu rządu i będzie skierowany do parlamentu. Beata Szydło odniosła się także do obniżenia ratingu Polski przez jedną z firm ratingowych. – Polska gospodarka jest stabilna, a wszystkie wskaźniki są dobre. Ten rating był niesprawiedliwy. Był ratingiem politycznym, a nie opartym na przesłankach ekonomicznych. Minister Szałamacha pracuje nad rozwiązaniami mającymi poprawić ściągalność podatków. Przygotowujemy podatek od hipermarketów mówiła. Dodała, że jej zdaniem duet Szałamacha-Morawiecki będzie silnym filarem rządu.  Premier zaznaczyła, że w rozmowach z Niemcami „nie powinniśmy używać argumentów historycznych”.  – Zależy nam na bardzo dobrych relacjach z Niemcami – mówiła.                                                teraz odtwarzaneSzydło: My jesteśmy stabilnym rządem, który wypełnia zobowiązania naszych poprzedników",,
"„Na razie LGBT, a na końcu adopcja dzieci przez małżeństwa homoseksualne”","– Władysław Kosiniak-Kamysz, prezes PSL, kilka dni temu jasno odniósł się do sprawy karty podpisanej przez prezydenta Trzaskowskiego, sceptycznie to oceniając, czy wręcz krytycznie. To nie jest, naszym zdaniem, dobra inicjatywa – stwierdził w programie „Strefa starcia” poseł PSL Krzysztof Paszyk. Europoseł PiS Ryszard Czarnecki ocenił, że prezydent Trzaskowski nie wycofa się z inicjatywy. – Oczywiście, że się powinien wycofać, i oczywiście, że się nie wycofa, bo jest, tak naprawdę, zakładnikiem środowisk, które go wybrały – stwierdził Czarnecki.","Poseł Polskiego Stronnictwa Ludowego pytany, czy uważa, że prezydent Warszawy powinien się wycofać z tzw. karty LGBT, unikał udzielenia jednoznacznej odpowiedzi na pytanie.– To jest pytanie do Rafała Trzaskowskiego. My też nie róbmy z lokalnej inicjatywy jednego z 70 miast w Polsce jakiejś osi kampanii przed wyborami do Parlamentu Europejskiego – apelował poseł Paszyk.– To jest sfera samorządowa, to jest sfera miasta stołecznego Warszawy, którego prezydentem jest prezydent Trzaskowski – przekonywał.– PSL wielokrotnie krytycznie oceniał ten dokument (…) Ja bym takiej karty nie podpisywał – stwierdził ostatecznie poseł.Europoseł PiS Ryszard Czarnecki nie miał z kolei wątpliwości, że prezydent Warszawy powinien się wycofać z szeroko krytykowanego dokumentu. – Oczywiście, że się powinien wycofać, i oczywiście, że się nie wycofa, bo jest, tak naprawdę, zakładnikiem środowisk, które go wybrały, które chcą, żeby w Polsce nastąpiła skrajna rewolucja obyczajowa – stwierdził Czarnecki.– Te środowiska chcą, aby dyktować polskim rodzicom (…) polskiej młodzieży – jakie mają wzorce postępowania nie tylko mieć w szkole, ale już w przedszkolach, bo przecież o tym mówi dokument Światowej Organizacji Zdrowia przywoływany przez kartę LGBT – stwierdził europoseł PiS.",,
Rząd przyjmie projekt ustawy ws. niepełnosprawnych,"Wicepremier Beata Szydło zapowiedziała, że rząd przyjmie w czwartek projekt dot. renty socjalnej. W jej ocenie będzie to dobra okazja do zakończenia protestu rodziców osób niepełnosprawnych. Dodała, że jest gotowa spotkać się z nimi w Sejmie, jeżeli taka będzie wola premiera.","– Rada Ministrów przyjmie projekt ustawy, którą zadeklarował pan premier – powiedziała Szydło w TVP1.             Zgodnie z propozycją resortu rodziny, pracy i polityki społecznej renta socjalna wzrośnie do kwoty 1029,80 zł, czyli do poziomu najniższej emerytury i renty z tytułu całkowitej niezdolności do pracy. Nowe przepisy mają wejść w życie z dniem 1 września 2018 r. z mocą od dnia 1 czerwca 2018 r. Projekt realizuje jeden z postulatów protestujących od ponad tygodnia w Sejmie rodziców dorosłych osób niepełnosprawnych i ich podopiecznych.             – Już apelowałam do państwa protestujących, żeby rozważyli zakończenie protestu; pokazaliśmy, że dotrzymujemy słowa – powiedziała Szydło. Pytana, czy jest gotowa osobiście pojawić się w sejmie i rozmawiać z protestującymi, odpowiedziała, że „jeżeli będzie taka wola pana premiera, to oczywiście tak”.             Rząd zawarł we wtorek z częścią środowiska osób niepełnosprawnych porozumienie, w którym zapisano m.in. podniesienie od czerwca renty socjalnej do poziomu równego najniższej rencie z tytułu całkowitej niezdolności do pracy. Zawarto w nim także zobowiązanie do wprowadzenia i realizacji od 1 lipca 2018 r. koordynowanej opieki dla osób niepełnosprawnych ze szczególnymi potrzebami rehabilitacyjnymi.    Protestujący odrzucili jednak ofertę podpisania porozumienia, podkreślając, że przedstawiony przez nich pakiet postulatów jest „nierozerwalny”. Mówili jednocześnie, że nie znają osób ani organizacji, które sygnowały porozumienie z rządem.Protestujący w Sejmie rozmawiali na zamkniętym spotkaniu z minister pracy Elżbietą Rafalską. Przedstawili wówczas propozycję kompromisu, przewidującą modyfikację swoich postulatów. Zaproponowali stopniowe wprowadzenie postulowanego przez siebie dodatku dla niepełnosprawnych – najpierw w wysokości 300 zł miesięcznie, od stycznia 2019 r. – 400 zł i od czerwca 2019 r. – 500 zł.",,
"Amerykańskie wyrzutnie, koreańskie tramwaje, austriackie koperty","Najważniejszym wydarzeniem tygodnia był szczyt bliskowschodni w Warszawie. Jednak nie dała o sobie zapomnieć „Gazeta Wyborcza” i jej bohater z dyktafonem Gerard Birgfellner. Rafał Trzaskowski pokazał bałagan na swoim biurku i zamówił koreańskie tramwaje, a Lech Wałęsa ogłosił w walentynki, że pozywa do sądu m. in. Samuela Pereirę. Wokół szczytu bliskowschodniego sporo zamieszania wprowadzili swoimi wypowiedziami Andrea Mitchell i premier Izraela Benjamin Netanjahu.","Sobota. Jarosław Kaczyński przerywa milczenie.   „Nie ma żadnych relacji finansowych pomiędzy fundacją a partią, to dwie oddzielne instytucje; poseł i szef partii ma prawo być szefem rady fundacji” – powiedział prezes PiS Jarosław Kaczyński w wywiadzie dla tygodnia „Sieci”. Była to pierwsza oficjalna wypowiedź prezesa PiS po ogłoszeniu przez „Gazetę Wyborczą” afery kapiszonowej.  Poznaliśmy najnowszy sondaż Estymator dla „Do Rzeczy” dotyczący wyborów parlamentarnych. W sondażu PiS ma 39,7 proc. poparcia, na drugim miejscu jest PO – 28,2 proc.. Na trzecim jest Wiosna Biedronia – 8,6 proc. poparcia, która wyprzedza Kukiz’15 - 7,4 proc. głosów i PSL  5,9 proc. poparcia. Nic nie wskazuje na to, by Robert Biedroń, który w ubiegłym tygodniu obiecywał Grzegorzowi Schetynie tekę wicepremiera, miał możliwość utworzenia po wyborach swojego rządu.  Niedziela. Sprawdzona broń, prototypowe tramwaje.   Minister Obrony Narodowej Mariusz Błaszczak ogłosił, że podczas szczytu bliskowschodniego w Warszawie podpisana zostanie umowa z rządem Stanów Zjednoczonych w sprawie dostarczenia dla Wojska Polskiego dywizjonu HIMARs. To system mobilnych wyrzutni umożliwiających rażenie rakietami celów na odległości do 300 kilometrów. Polska zakupi 20 wyrzutni razem z amunicją. Warszawa natomiast kupi 213 tramwajów z… Korei. Z przetargu cieszy się Rafał Trzaskowski prezydent Warszawy a martwią się pracownicy, współpracownicy i kooperanci bydgoskiej PESY, która daje zatrudnienie łącznie około 25 tysiącom osób. Za niemal 2 mld złotych rządzona przez PO-KO stolica kupuje prototypowy model tramwaju, zamierzając wydać na to pieniądze z funduszy europejskich, które logika nakazuje wydawać wspierając europejskie, a najlepiej polskie przedsiębiorstwa. Ale kogo w ratuszu obchodzą jakieś miejsca pracy w Bydgoszczy czy Chorzowie… Poniedziałek. PiS oceniany.   Nowy sondaż CBOS pokazał, że 51 proc. badanych dobrze ocenia dotychczasowe działania PiS po trzech latach sprawowania władzy. Wobec partii krytycznych jest 40 proc.. Aż 59 proc. badanych uważa, że PiS wywiązuje się ze złożonych obietnic wyborczych i tylko 31 proc. jest przeciwnego zdania.  Wtorek. Bezpartyjni chcą do partii.   „Polska Fair Play” to nie nazwa nowej akcji PZPN tylko nowy projekt polityczny Roberta Gwiazdowskiego. Uczestniczą w nim również Bezpartyjni Samorządowcy, którzy jak widać już nie chcą być dłużej bezpartyjni. Od nowej partii oczekujemy całkowicie fair play kampanii wyborczej.  Kazimierz Kujda też chce grać fair play. Po ujawnieniu współpracy ze służbami PRL Kujda podał się do dymisji z funkcji prezesa Narodowego Funduszu Ochrony Środowiska i Gospodarki Wodnej. Kazimierz Kujda twierdzi, że nigdy nie podjął z SB współpracy, która doprowadziłaby do czyjejś krzywdy. Środa. Na szczyt bliskowschodni Aleją Armii Ludowej.   Rozpoczyna się szczyt bliskowschodni. Prezydent Warszawy Rafał Trzaskowski zapewne pozazdrościł władzom państwa obracania się w międzynarodowym towarzystwie i zaprosił na spotkanie ambasadora Ukrainy Andrija Deszczycę. Spotkanie przeszło do historii nie za sprawą jakiś szczególnych ustaleń, ale z powodu „pięknych okoliczności przyrody”. Na zdjęciu, którym panowie pochwalili się spotkaniem, dało się wypatrzeć koszmarny bałagan na biurku gospodarza, na którym znalazło się też pudełko z jedzeniem i banany. Francja-elegancja.  W tym czasie w Warszawie zdjęto tablice „Aleja Lecha Kaczyńskiego”, która stała się ponownie Aleją Armii Ludowej. Powrót komunistów na warszawskie ulice dzieje się przy milczącej zgodzie prezydenta Trzaskowskiego i większości PO-KO w radzie miasta.  Nie bez wpadek dyplomatycznych także na szczycie bliskowschodnim. Sekretarz stanu USA Mike Pompeo w swoim przemówieniu pochwalił Franka Blajchmana, partyzanta ale i stalinowskiego oprawcy, którego IPN podejrzewa o mordowanie członków ruchu oporu.  Czwartek. Problemy z historią.   Prezydent Andrzej Duda wraz z małżonką złożył życzenia z okazji walentynek: „Wszelkiego powodzenia, zwłaszcza w miłości!”. Powodzenia trzeba również życzyć tym, którzy tego dnia otrzymali walentynki od byłego prezydenta Lecha Wałęsy.  Są to walentynki nietypowe, ponieważ Lech Wałęsa planuje się spotkać w sądzie z osobami, które uważają, że jest on współpracownikiem służb bezpieczeństwa. Zapowiada się prawdziwy paraliż sądów, bo Wałęsie przyjdzie pozwać co najmniej połowę Polaków. Na prestiżowym początku listy pozwanych znalazł się m. in. Samuel Pereira – redaktor naczelny portalu TVP.Info. W TOP20 Wałęsy pojawiają się prof. Andrzej Zybertowicz, dr Sławomir Cenckiewicz i Jan Pietrzak. Problemy z historią ma nie tylko Lech Wałęsa. Zakończył się szczyt bliskowschodni, który ogłoszony został sukcesem. Polska doskonale spisała się jako gospodarz, ale dobry nastrój popsuła nam nieco Andrea Mitchell z telewizji MSNBC. Dziennikarka w relacji ze szczytu powiedziała, że w dawnym getcie warszawskim w czasie powstania w 1943 r. Żydzi – „przez miesiąc walczyli przeciwko polskiemu i nazistowskiemu reżimowi”.  Mitchell sprostowała swoją skandaliczną wypowiedź po kilku godzinach i reakcji dyplomacji, IPN i środowisk żydowskich. Tego dnia również premier Izraela Benjamin Netanjahu na spotkaniu z dziennikarzami powiedział słowa, które odnosiły się do udziału Polaków w holokauście… Piątek. Tłumaczenia, podsłuchy, koperta.   I cały piątek trwało tłumaczenie, co właściwie powiedział Benjamin Netanjahu, a tłumaczyła się również Ambasador Izraela Anna Azzari wezwana przez polski MSZ. Ostatecznie dowiedzieliśmy od Kancelarii Premiera Izraela, że „wypowiedź została błędnie zrozumiana i zacytowana w prasie”.",,
Budka liczy na poparcie Hołowni w drugiej turze wyborów prezydenckich kandydata PO,"Szef klubu KO Borys Budka ma nadzieję, że Szymon Hołownia w drugiej turze wyborów prezydenckich udzieli wsparcia kandydatowi Platformy. Poseł przyznał, że zna Hołownię z jego publikacji i wystąpień, ale nie rozmawiał z nim jeszcze na tematy polityczne.","W poniedziałkowym „Newsweeku” dziennikarz i publicysta Szymon Hołownia powiedział: „Myślę o starcie w wyborach prezydenckich, bo uważam te wybory za bardzo ważne dla Polski”. Tygodnik napisał, że „Hołownia liczy na to, że uda mu się powtórzyć drogę prezydent Słowacji Zuzany Czaputovej i prezydenta Ukrainy Wołodymyra Zełenskiego”.  Budka pytany w Polsat News, czy PO obawia się kandydatury Hołowni, powiedział, że nie słyszał „żadnych zapowiedzi, oprócz pojawiających się wywiadów, że będzie startował”.  „My będziemy mieli swojego kandydata (...) i mam nadzieję, że (...) nasza kandydatka bądź kandydat będzie miał wsparcie w drugiej turze” – powiedział polityk PO. Doprecyzował, że ma na myśli wsparcie Hołowni dla kandydata bądź kandydatki PO w drugiej turze wyborów prezydenckich.  Budka podkreślił, że „bardzo lubi” Hołownię, i że często czyta jego felietony oraz słucha jego wypowiedzi, jednak – jak podkreślił – to wyborcy zdecydują, „czy chcą takiego, a nie innego kandydata na prezydenta”. „Absolutnie (to) człowiek pozytywny, natomiast, szczerze mówiąc, nie miałem okazji jeszcze rozmawiać z nim na tematy polityczne” – dodał.  W rozmowie z Budka zastrzegł, że jego pozytywna ocena Hołowni nie zmienia faktu, że uważa Małgorzatę Kidawę-Błońską za najlepszego kandydata na prezydenta.",,
Współpracownica kard. Wojtyły Hanna Chrzanowska ogłoszona błogosławioną,"Hanna Chrzanowska, współpracownica kardynała Karola Wojtyły i prekursorka pielęgniarstwa społecznego w Polsce, została beatyfikowana. W sanktuarium Bożego Miłosierdzia w Łagiewnikach odbyła się uroczysta msza święta beatyfikacyjna, byłej krakowskiej pielęgniarki. Odczytano listy od papieża Franciszka oraz premiera Mateusza Morawieckiego.","Nabożeństwu przewodniczył prefekt Kongregacji ds. Kanonizacyjnych kard. Angelo Amato. Odczytał on list apostolski papieża Franciszka wynoszący beatyfikowaną na ołtarze. Papież napisał w nim, że spełniając życzenie metropolity krakowskiego abp. Marka Jędraszewskiego, jak również wielu innych biskupów i wiernych, za radą kongregacji spraw kanonizacyjnych, swoją władzą apostolską zezwala, aby odtąd Hannie Chrzanowskiej przysługiwał tytuł błogosławionej.Dobry samarytaninUzasadniając swoją decyzję papież napisał o Hannie Chrzanowskiej jako o osobie „świeckiej, która kierując się miłością Jezusa dobrego samarytanina poświęciła się cierpiącym na ciele i duchu gorliwie im pomagając”. Ojciec Święty zarządził, aby jej święto obchodzono corocznie dnia 28 kwietnia, w miejscach i sposób określony przez prawo kościelne.– Kościół świętuje kreatywność miłosierdzia, który na wzór Jezusa Dobrego Samarytanina szeroko otwiera swoje ramiona, aby przyjąć, otoczyć opieką i troską chorych, cierpiących i słabych – powiedział kard. Amato. Przywołując biografię nowej błogosławionej, podkreślał, że po nawróceniu w 1932 roku filantropijna działalność Hanny stała się „prawdziwym i właściwym apostolstwem chrześcijańskim, apostolstwem zbawczej obecności krzyża Jezusa Chrystusa w życiu osób chorych”. – Hanna była latarnią światła w ciemności ludzkiego bólu – podkreślił.Odczytano również list od premiera Mateusza Morawieckiego. „Świadectwo życia Hanny Chrzanowskiej pozostaje wzorem naszych czasów. Jest dla nas zobowiązaniem do budowania świata opartego na zasadach poszanowania godności człowieka i sprawiedliwości społecznej” – podkreślił szef rządu.Podczas mszy został odsłonięty obraz z jej podobizną. Liturgia jest sprawowana po łacinie z elementami polskimi. W uroczystości w bazylice uczestniczyło około dwóch tysięcy wiernych – biskupi, kapłani, przedstawiciele władz państwowych i samorządowych, kilkudziesięciu krewnych Hanny Chrzanowskiej, w tym jej chrześniak, pielęgniarki, położne i lekarze oraz około 300 osób chorych i niepełnosprawnych wraz z opiekunami. Pozostali wierni przybyli na uroczystość zgromadzili się na błoniach przed świątynią. Opieka medyczna i duchowaHanna Chrzanowska wyznaczyła standardy nowoczesnej opieki nad chorymi, zapewniając im nie tylko pomoc medyczną i pielęgniarską, lecz także duchową. Dbała o potrzeby podopiecznych oraz ich bliskich, organizując między innymi wyjazdy odpoczynkowe połączone z rekolekcjami, wspierając rozwój intelektualny czy kulturalny pacjentów.Jest uważana za pionierkę domowych hospicjów w naszym kraju. Wraz z kardynałem Wojtyłą utworzyła tzw. pielęgniarstwo parafialne, angażując do pomocy wolontariuszy, w tym kleryków seminariów duchownych.Zajmowała się również pracą pedagogiczną, była autorką książek, w tym podręcznika „Pielęgniarstwo w otwartej opiece zdrowotnej”. Jako osoba głęboko wierząca, opracowała „Rachunek sumienia pielęgniarki”. Zmarła na chorobę nowotworową, 29 kwietnia 1973 roku. Przekonanie o świętości Hanny Chrzanowskiej kardynał Karol Wojtyła wyraził już podczas jej pogrzebu. Mówił, że była „sumieniem polskiego pielęgniarstwa” i „wzorem, jak służyć Chrystusowi w bliźnich”.",,
"Minister Suski: Skutki błędów Tuska odczuwamy do dziś, ale łagodzimy je, obniżając podatki","– Rząd dba o to, by nie podwyższać cen energii dla odbiorców i dla firm, bo to rzutuje na całą gospodarkę – powiedział w programie „Woronicza 17” minister Marek Suski, szef Gabinetu Politycznego Prezesa Rady Ministrów. – Polska więcej redukuje niż wytwarza CO2. Polska nie wpływa negatywnie na klimat, a mimo wszystko jest karana. To mogła zawetować PO i Tusk. Skutki tej decyzji odczuwamy dzisiaj i je łagodzimy, obniżając podatki – stwierdził.","Prezydent Andrzej Duda podpisał nowelę m.in. obniżającą akcyzę na energię elektryczną. Nowela zmniejsza też opłatę przejściową oraz ustala ceny energii na poziomie z 30 czerwca 2018 roku.Sejm uchwalił nowelizację w piątek, a Senat poparł ją bez poprawek w nocy z piątku na sobotę.O zatrzymaniu podwyżek cen energii przez rząd i podpisaniu noweli przez prezydenta dyskutowali w TVP Info politycy. Zdaniem szefa gabinetu politycznego premiera Marka Suskiego, „rząd dba o to”, by podwyżek cen energii nie było, co z kolei – jak mówił – jest powodowane błędnymi decyzjami poprzedniego rządu, w tym premiera Donalda Tuska. Zdaniem Pawła Sałka, doradcy prezydenta Andrzeja Dudy ustawa „wstrzymuje podwyżkę cen prądu, choć nie rozwiązuje wszystkich problemów”. – Pan prezydent Andrzej Duda zawsze podkreślał to, że dla niego bezpieczeństwo polskich rodzin i łatwość funkcjonowania polskich firm jest rzeczą priorytetową i dlatego podpisał tę ustawę, która wstrzymuje podwyżkę cen prądu – mówił Sałek.Jak stwierdził, dyskusja jak będzie wyglądać polska polityka energetyczna odbyła się między prezydentem a ministrem energii. – Myślę, że rząd znajdzie w przyszłości rozwiązanie dla wzrastających cen energii. Przed rządem bardzo poważna debata, co zrobić z tematem prądu – dodał.  Z kolei według posła Kukiz’15 Tomasza Rzymkowskiego „w 2014 r. wszyscy mieli świadomość, że w 2019 r. wzrosną ceny energii”. – Cztery dni przed końcem roku niczym huragan przetoczył się proces, by ta ustawa została ustalona. Taki pośpiech był wskazany, ale pół roku wcześniej – mówił, komentując działania parlamentu w tej sprawie.– Zgadzam się z pomysłem, by obniżyć akcyzę do poziomu europejskiego jednego euro, ale również obniżyć podatek VAT. Rozwiązanie rządowe zakłada też dopłaty do tych przedsiębiorstw, które obracają energią elektryczną, co może spotkać się z reakcją ze strony Komisji Europejskiej – podsumował. Na koniec stwierdził, że „tyle ile UE zaoszczędzi w produkcji emisji gazów cieplarnianych, to trzykrotnie więcej wyprodukują ich Chiny”. W ocenie Marka Balta z SLD „łatwo i tanio jest zanieczyszczać środowisko, ale ciężko jest je rekultywować”. – Dobrze, żebyśmy przygotowali spójną politykę klimatyczną. (…) SLD jest za obniżaniem obciążeń dla ostatecznego odbiorcy, bo podnoszenie cen prądu powoduje, że nasza gospodarka jest coraz mniej konkurencyjna.Jak stwierdzał Balt, Polska powinna wspierać produkcję energii odnawialnej. – Dobrze by było, żeby Polska była liderem zmian bez obciążania swoich obywateli, przez odpowiednią politykę podatkową – mówił.– Akcyza obniżona, ale jak to mówił Liroy, to obniżka podwyżki, która nastąpiła z wielu względów – mówił Jakub Kulesza, poseł z partii Wolność. Jego zdaniem „przepisy unijne zostały tak skonstruowane, by działać na rzecz niemieckich odnawialnych źródeł energii”. – Polska energetyka jest zacofana, przez słabe zarządzanie czterech spółek skarbu państwa. Myślę, że powinny one działać bardziej na zasadach rynkowych – mówił, lecz nie odniósł się do pytań, czy powinny zostać całkowicie sprywatyzowane.W myśl słów senatora PSL Jana Filipa Libickiego „mamy państwowe spółki, które mogły dokonać zmowy, w sprawie podwyżek cen prądu”. – Sytuacja, w której spółki energetyczne są państwowe, jest sytuacją złą. Te cztery firmy kontrolują i narzucają ceny energii – mówił. – Ja z bólem serca zagłosowałem, tak jak to rząd proponował – dodał Libicki.",,
"Szydło: Jutro ogłoszę listę do PE, Patryk Jaki z „trójką”","Wiceminister sprawiedliwości Patryk Jaki będzie kandydował do PE z 3. miejsca na liście w regionie małopolsko-świętokrzyskim – zapowiedziała we wtorek wicepremier Beata Szydło. Podkreśliła, że ona sama nie wybiera się do Brukseli „na emeryturę” i zamierza być aktywna również w krajowej polityce.","Szydło pytana w radiu RMF FM, czy to prawda, że zablokowała kandydaturę Patryka Jakiego na listach do PE w Małopolsce, dlatego, że „to konkurent z listy”, powiedziała: „Jutro w Krakowie ogłoszę listę małopolsko-świętokrzyską do Parlamentu Europejskiego na konferencji prasowej, no i mogę zdradzić: na trzecim miejscu tej listy jest Patryk Jaki”.Na uwagę, że teraz to ona ogłasza, podczas gdy Jaki sam chciał to ogłosić razem ze Zbigniewem Ziobro, Szydło stwierdziła: „każdy z nas będzie prowadził kampanię”. – Jest naturalną rzeczą, że się konkuruje między sobą, ale przede wszystkim konkuruje się z innymi kontrkandydatami, a tak naprawdę zabiega się o głosy wyborców – dodała.Szydło była też pytana, czy po tym, gdy była szefową dwóch kampanii wyborczych, a potem premierem i teraz wicepremierem, wybiera się do Parlamentu Europejskiego na „przedwczesną emeryturę”. – To absurd, to nie jest emerytura. To jest właśnie teraz czas na Parlament Europejski, po to, żeby, jak mówi mój kolega (szef MSWiA) Joachim Brudziński, zdobyć kolejne szlify i umiejętności, i potem móc jeszcze lepiej pracować w polskiej polityce – powiedziała.",,
"Niemiecki biznesmen udawał dyplomatę z Konga, by przyspieszyć odprawę graniczną","Obywatel Niemiec, przekraczający granicę z Ukrainą w Korczowej, podawał się za dyplomatę z Konga, aby zostać odprawionym poza kolejnością – podała Anna Michalska z Bieszczadzkiego Oddziału Straży Granicznej w Przemyślu.","47-letni Niemiec podróżował w czwartek luksusowym Mercedesem na Ukrainę. Na przejściu granicznym w Korczowej okazał strażnikom granicznym do kontroli paszport dyplomatyczny, z którego wynikało, że jest obywatelem Konga. Dokument miał mu umożliwić odprawę poza kolejnością.– Strażnicy szybko ustalili, że strona personalizacyjna w dokumencie jest podrobiona. Mężczyzna przyznał się, że jest obywatelem Niemiec, na dowód czego pokazał swój autentyczny paszport niemiecki. Powiedział, że jest biznesmenem, a dyplomatę z Konga udawał, aby zostać odprawionym poza kolejnością – wyjaśniła Michalska. To nie pierwszy fałszywy dyplomataNiemiec usłyszał zarzut posługiwania się fałszywym dokumentem i usiłowania przekroczenia granicy wbrew przepisom. Został za to skazany na karę grzywny w wysokości 4 tys. zł.Michalska przypomniała, że nie jest to pierwsze oszustwo „na fałszywego dyplomatę” ujawnione przez funkcjonariuszy BiOSG.Strażnicy graniczni już kilkukrotnie zatrzymywali, głównie obywateli Polski, podających się za członków korpusu dyplomatycznego. Jednym z nich był 48-letni mieszkaniec Przemyśla, który próbował przemycić papierosy samochodem oznaczonym naklejkami korpusu dyplomatycznego na przednim i tylnym zderzaku.– Miały one prawdopodobnie uśpić czujność służb. W pojeździe pomysłowego Polaka ujawniono 12 tys. paczek papierosów – dodała Michalska. Z kolei w ub. roku na przejściu granicznym w Medyce 52-letni Polak posłużył się podrobionym dokumentem rzekomo wystawionym przez Konsulat Generalny RP w Łucku, który miał mu umożliwić wielokrotne przekraczanie granicy Polski poza kolejnością.",,
Polskie protesty nie wpłyną na politykę imigracyjną,– Protesty Jarosława Kaczyńskiego i innych polskich polityków w sprawie usztywnienia polityki imigracyjnej przez rząd Davida Camerona nie wpłyną na jej zmianę – poinformowało biuro brytyjskiego premiera.,"– Premier Cameron sądzi, że jego rząd powinien wyciągnąć wnioski z błędów poprzedniego rządu Partii Pracy w sprawie migracji i w przyszłości wprowadzić ściślejsze okresy przejściowe. W międzyczasie dopilnuje, by ludzie przyjeżdżali do Wielkiej Brytanii do pracy, a nie tylko po to by występować o świadczenia – powiedział mediom przedstawiciel biura brytyjskiego premiera cytowany bez nazwiska. – Imigracja przyniosła W. Brytanii korzyści, ale musi być właściwiekontrolowana, ponieważ w okresie rządów Partii Pracy nie była – dodał ów przedstawiciel. W ostatnim czasie premier Cameron nazwał „wielkim błędem” otwarciebrytyjskiego rynku pracy dla imigrantów z dawnych państw postkomunistycznych przez ówczesny rząd Tony'ego Blaira od pierwszego dnia ich akcesji do UE. Cameron zasygnalizował niedawno zamiar wprowadzenia dłuższych okresówprzejściowych wobec krajów, które do UE będą przyjęte w przyszłości iuzależnienie swobodnego przepływu siły roboczej w ramach UE od wyrównaniapoziomu życia. W przededniu otwarcia rynku pracy dla Bułgarów i Rumunów 1 stycznia 2014 r.rząd brytyjski wprowadził ograniczenia w dostępie do świadczeń socjalnych dla nowo przyjeżdżających na Wyspy imigrantów z UE, czym ściągnął na siebiekrytykę Brukseli. Świadczenia mają być dostępne dopiero po trzech miesiącach i pod ścisłymi warunkami. Imigranci bez dachu nad głową mają być deportowani bez prawa ponownego wjazdu do Wielkiej Brytanii przez następne 12 miesięcy. Brytyjskie media zauważają, że list Jarosława Kaczyńskiego do Davida Camerona stworzył kryzys w klubie Europejskich Konserwatystów i Reformatorów w Parlamencie Europejskim, w którym torysi zasiadają obok europosłów Prawa i Sprawiedliwości. Zaostrzenie antyimigracyjnej retoryki w brytyjskiej Partii Konserwatywnej utrudnia współpracę między posłami obu partii.",,
Kolejna ofiara mrozów. Rządowe Centrum Bezpieczeństwa apeluje,"W wyniku wychłodzenia w poniedziałek zmarła jedna osoba – poinformowało we wtorek Rządowe Centrum Bezpieczeństwa. RCB zaapelowało, by nie być obojętnym i w przypadku, gdy ktoś potrzebuje pomocy dzwonić na numer alarmowy 112.","„Wczoraj jedna osoba zmarła z powodu wychłodzenia. Nie bądź obojętny! Zadzwoń pod nr alarmowy 112, gdy widzisz, że ktoś potrzebuje pomocy. #zima #pogoda #bezpieczeństwo” – podało we wtorek na Twitterze Rządowe Centrum Bezpieczeństwa. RCB jednocześnie zaapelowało, by ubierać się stosownie do pogody.  Łącznie - od 1 listopada ubiegłego roku - w wyniku wychłodzenia zmarło 18 osób.",,
"Merkel: Rosja jest ważnym partnerem, z którym trzeba rozmawiać","Witając prezydenta Rosji Władimira Putina w Mesebergu w Brandenburgii kanclerz Niemiec Angela Merkel stwierdziła, że Rosja jest istotnym partnerem dla Niemiec i Europy.","– Myślę, że w sytuacji, gdy mamy na całym świecie do czynienia z wieloma poważnymi konfliktami, wystąpiła konieczność znalezienia rozwiązań. Niemcy biorą za to odpowiedzialność, ale także Rosja jako stały członek Rady Bezpieczeństwa ONZ. Dlatego musimy wspólnie znaleźć rozwiązania – powiedziała Angela Merkel. Z kolei Władimir Putin podkreślił niemiecko-rosyjską współpracę gospodarczą. Mówiąc o projekcie „Nord Stream 2” Putin zaznaczył, że jest to typowy projekt gospodarczy, ale jednocześnie nie wykluczył, że nawet po jego zbudowaniu będzie utrzymany tranzyt gazu przez Ukrainę. Putin na weselu Władimir Putin kilka godzin wcześniej był gościem na ślubie minister spraw zagranicznych Austrii Karin Kneissl. Spóźnił się na spotkanie z niemiecką kanclerz, co od razu odnotowały niemieckie agencje.",,
"Zgorzelski: nam zalew emigracji nie grozi, będziemy co najwyżej krajem tranzytowym","Poseł PSL Piotr Zgorzelski uważa, że Polska nie musi obawiać się zarówno uchodźców, jak i reakcji Unii Europejskiej na nasze wątpliwości dotyczące tzw. systemu kwotowego. – Polska jest solidarna z Europą. Pokazywała to niejednokrotnie. Nam zalew emigracji nie grozi. Będziemy co najwyżej krajem tranzytowym na drodze imigrantów – ocenił w programie „Gość poranka” w TVP Info.","W środę odbyła się w Sejmie debata poświęcona problemowi imigracyjnemu. Zdaniem Zgorzelskiego bardzo szybko przeistoczyła się w kampanię wyborczą. – Pani premier w sposób konfrontacyjny wywoływała do tablicy prezesa Kaczyńskiego i z mównicy sejmowej toczyła się kampania wyborcza – przekonywał poseł.Problem tylko zarysowanyPrzedstawiciel ludowców uważa, że debata mogła, a nawet powinna być poprowadzona inaczej. Zabrakło mu bowiem choćby pomysłów rozwiązania problemu czy planu postępowania wobec uchodźców. – Obok tej kakofonii są jeszcze Polacy, którzy mają swoje wątpliwości, którzy mają swoje pytania, zastanawiają się co będzie, jeśli do Polski przyjadą imigranci. Tego mi zabrakło – stwierdził na antenie TVP Info.Zgorzelski jest przekonany, że Polska będzie dla większości uchodźców jedynie „krajem tranzytowym” w podróży na zachód. Mimo to zostanie u nas wielu imigrantów. Będą to, jak przypuszcza, ci, którzy naprawdę potrzebują pomocy, a nie tylko dostępu do darmowej opieki społecznej.„Gdzie jest ONZ?”– Powinniśmy lepiej przygotować się do tego, żeby uchodźców – chrześcijan – którzy są najbardziej prześladowani na Bliskim Wschodzie – po prostu przyjąć – wyjaśnił. Zgorzelski zapewnił przy tym, że nie pomniejsza skali problemu. – Z Syrii wyruszyło blisko trzy miliony ludzi. Opuściło swój dom i szuka lepszej przyszłości, więc jest to problem. Gdzie jest jednak ONZ, która powinna zająć się tym problemem? – pytał. Poseł PSL zapewnił, że nie boi się izolacji naszego kraju na arenie międzynarodowej, nawet jeżeli politycy wysyłają sygnał sugerujący, że jesteśmy przeciwni narzucaniu nam kwot przyjmowania uchodźców. – Polska w swojej tradycji, w swojej kulturze ma tak piękną kartę historii. Jesteśmy jedynym krajem bez stosów. W naszym narodowym DNA są solidarność, empatia – przekonywał.„Mogą pozostać na naszych warunkach”Zgorzelski podkreślił, że stanowisko jego partii jest jasne – Polska może przyjmować potrzebujących pomocy, ale jeśli chcą pozostać, to tylko na naszych warunkach, a „jeżeli chcą iść dalej, to życzyć im szczęśliwej drogi”.Według niego Polska jest w stanie przyjąć 2 tysięcy uchodźców. – Ta liczba wtopi się w 40-milionowy naród, że nie będzie z tym żadnego problemu. Kwestia tylko, czy oni potrafią się zintegrować, bo diaspory islamskie niestety pokazują, że tej asymilacji w tym wypadku nie ma – podkreślił.„Tusk tylko czeka na telefon od Merkel”Wyraził też żal, że przewodniczący Rady Europejskiej Donald Tusk jest zbyt mało aktywny w tej sprawie i tylko „czeka na telefon od Angeli Merkel”. Pomysł prezesa PiS-u Jarosława Kaczyńskiego, by migrantom wysyłać pieniądze, uważa natomiast za „nie do przyjęcia”. Mimo krytyki Kaczyńskiego, po październikowych wyborach Zgorzelski nie wyklucza koalicji PSL-PiS. – Jeżeli chodzi o platformę programową nie ma żadnego problemu, w wielu punktach program PiS-u i PSL jest zbieżny – wyjaśnił, dodając że nie przejmuje się wieloletnią krytyką rządu, współtworzonego przez Ludowców przez PiS. – To święte prawo opozycji, żeby krytykować – skwitował.Bury – ofiara służb specjalnych?Zgorzelski nie widzi nic zdrożnego, że o reelekcję stara się Jan Bury, któremu prokuratura chce postawić zarzuty w sprawie afery w Najwyższej Izby Kontroli i wobec którego istnieje podejrzenie, że ma udział w tzw. aferze podkarpackiej.– Od kilku lat Jan Bury jest obiektem ataków służb specjalnych. Przez te lata nie zostały mu postawione żadne zarzuty, tylko poprzez media opinia publiczna informowana jest, że poseł Bury zrobił coś, na co nie ma dowodów – przekonywał na antenie TVP Info.Czarna owcaPoseł PSL wyjaśnił, że Buremu należy się ocena wyborców. Zapytany o zatrzymaną kandydatkę ludowców na senatora Małgorzatę S., której prokuratura przedstawiła zarzuty przyjęcia korzyści majątkowej, Zgorzelski wyjaśnił, że to „czarna owca” i że jej członkostwo w partii zostało zawieszone. Podobieństw z sytuacją Burego się nie dopatrzył.W środę tygodnik „Wprost” poinformował, że Prokuratura Generalna przysłała do Sejmu dokumenty dowodzące, że szef PSL Janusz Piechociński, podobnie jak Bury, miał wpływać na obsadę stanowisk w NiK-u. – Pan Kwiatkowski powiedział, że Piechociński coś powiedział – banalizował Zgorzelski.– Nie możemy oderwać się od rzeczywistości i uważać, że wszystkie stanowiska w państwie są obsadzane poprzez jakieś transparentne konkursy. Są także stanowiska polityczne. Czy prezes NIK-u świętej pamięci Lech Kaczyński był namaszczany przez Ducha Świętego czy przez gremia polityczne? – dopytywał.",,
"Uczniowie technikum stworzyli grę, która podbija świat","Solar System Voyager to wbrew pozorom nie mobilny model kolektorów słonecznych, a gra edukacyjna, w której wcielamy się w szefów sześciu największych agencji kosmicznych: amerykańskiej, rosyjskiej, chińskiej, japońskiej i europejskiej (w tej faktycznie uczestniczy Polska). Można też zostać CEO SpaceX – prywatnej firmy Elona Muska.","Gramy pionkami w kształcie rakiety, z jakiej aktualnie korzysta dana agencja. Ruchoma plansza sprawia, że gracze, by zaplanować misję, muszą uwzględnić grawitacyjny wpływ Słońca na Ziemię (grawitacja zmienia się w czasie), a dwie talie kart zawierają opisy rzeczywistych wydarzeń związanych z eksploracją kosmosu, które bezpośrednio wpływają na przebieg gry. Dodatkowa złota talia ułatwia graczom zamykającym tabelę punktową powrót do gry.  Całość stworzyli i promują własnym sumptem nastolatkowie z rocznika 2001, uczniowie Zespołu Szkół nr 6 w Jastrzębiu Zdroju (kierunek: technik informatyk). Gliwiczanin Szymon Ryszkowski, przewodniczący projektu Solar System Voyager, jest też redaktorem portalu astronomicznego AstroNET, wykładowcą projektu międzynarodowego CREDO Science oraz przyszłym praktykantem w Instytucie Fizyki Jądrowej PAN w Krakowie.  Małgorzata Pluskota z Jastrzębia Zdroju to laureatka ogólnopolskiego konkursu fizycznego „FAST”. Konrad Bednarek, także z Jastrzębia-Zdroju, to grafik komputerowy i CEO firmy FlyEyesDron.",,
„Mamy problem z głowy dzięki ważnym osobom”. Nasi siatkarze już w Lublanie,"Polscy siatkarze wylądowali w Lublanie. Dotarli tam rządowym samolotem, bo ich rejs do Słowenii został odwołany. – Potrzebowaliśmy pomocy, bo moglibyśmy siedzieć na lotnisku do jutra i zamiast skupić się na półfinale, myśleć o tym, jak się tam dostaniemy. A tak mamy problem z głowy dzięki ważnym osobom w państwie – powiedział TVP Info Michał Kubiak z reprezentacji Polski.","Z powodu problemów finansowych linii Adria Air polscy siatkarze utknęli na lotnisku w   Amsterdamie. Z pomocą przyszedł polski rząd. Po siatkarzy rządowy samolot wysłał polski premier. Michał Kubiak z reprezentacji Polski ocenił, że to była sytuacja kryzysowa. – Potrzebowaliśmy pomocy, bo moglibyśmy tutaj siedzieć do jutra i zamiast skupić się na półfinale, myśleć o tym, jak się tam dostaniemy. A tak mamy problem z głowy dzięki ważnym osobom w państwie – powiedział sportowiec.  Siatkarze opuścili stolicę Holandii przed godz. 17. Po około dwóch godzinach wylądowali w Lublanie.",,
Ceny mieszkań w Polsce. Popyt przenosi się na rynek wtórny,"Rynek mieszkaniowy w drugim kwartale tego roku wciąż znajdował się w fazie ekspansji – wynika z kwartalnego raportu Narodowego Banku Polskiego o sytuacji na rynku nieruchomości. Popyt mieszkaniowy w części przeniósł się na rynek wtórny, dodatkowo oddziałując w kierunku wzrostu cen na tym rynku – podał bank.","– W II kwartale 2019 r. rynek nieruchomości mieszkaniowych wciąż znajdował się w fazie ekspansji, nadal obserwowano wzrost cen. Liczba sprzedanych kontraktów na budowę mieszkań na największych rynkach pierwotnych pozostała wysoka, choć nieznacznie zmalała w stosunku do poprzedniego kwartału – napisano w raporcie NBP.  Zdaniem ekspertów banku obserwowany wzrost cen mieszkań w znacznej mierze wiązał się ze wzrostem kosztów budowy, które były konsekwencją wysokiego popytu budowlanego w całej gospodarce. Wobec niedostatecznej podaży na rynku deweloperskim popyt mieszkaniowy w części przeniósł się na rynek wtórny, dodatkowo oddziałując w kierunku wzrostu cen na tym rynku. W raporcie za II kw. nie wskazano, w przeciwieństwie do poprzedniej edycji opracowania, na jakim poziomie znajdował się popyt mieszkaniowy i inwestycyjny względem poprzedniego kwartału.",,
Islandia: centroprawica wygrywa wybory,"Według wstępnych i niepełnych wyników, centroprawicowe i eurosceptyczne ugrupowania Partia Niepodległości (PN) i Partia Postępowa (PP) odniosły zwycięstwo w sobotnich wyborach parlamentarnych w Islandii.","Opublikowane w sobotę późnym wieczorem wyniki głosowania w czterech z sześciu okręgów wyborczych dały pierwsze miejsce prawicowej Partii Niepodległości a drugie centrowej Partii Postępowej. Łącznie te dwa ugrupowania, które rządziły Islandią, samodzielnie lub w koalicji, przez 30 lat do roku 2009, zdobyły ok. 50 proc. głosów.Jak poinformowano, PN dysponuje ok. 25 proc. głosów, PP – 23 proc. a rządzące od roku 2009 r. Sojusz Socjaldemokratyczny (S) i Zielona Lewica (ZL)uzyskały odpowiednio 14 i 6 proc. głosów. Według projekcji telewizji publicznej RUV, PN może liczyć na 19 a PP na 16miejsc w 63-osobowym parlamencie (Althingu).  Rządzące od roku 2009 r. Sojusz Socjaldemokratyczny (S) i Zielona Lewica (ZL) uzyskały odpowiednio 10,5 proc. i 5,5 proc. głosów. Urząd premiera obejmie prawdopodobnie 43-letni konserwatysta BjarniBenediktsson.Jak podkreślają analitycy centroprawica powraca do władzy pod hasłami cięćpodatków i ulg w spłacie zadłużenia kraju po tym jak 5 lat temu jej rządydoprowadziły kraj do spektakularnej katastrofy gospodarczej. Koalicjasocjaldemokratów i Zielonej Lewicy zwyciężyła w wyborach w 2009 roku na fali społecznego niezadowolenia po wybuchu kryzysu finansowego. Teraz jednak niezadowoleni z dotkliwych wyrzeczeń Islandczycy nie poparli lewicy, mimo poprawy stanu gospodarki. – Ludzie wydają się mieć bardzo krótką pamięć. To właśnie te partie (PN i PP) wtrąciły nas w to bagno – powiedział 44-letni Halldor Gudmundsson po oddaniu głosu. Oba ugrupowania są przeciwnikami wstąpienia Islandii do Unii Europejskiej, o której zaczął rozmawiać z Brukselą lewicowy rząd. Ich wygrana będzie więcoznaczać najprawdopodobniej odłożenie akcesji. Nie popiera jej obecniewiększość Islandczyków.Licząca zaledwie 320 tys. mieszkańców Islandia przez ok. 10 lat była jednymcentrów finansowych Europy kiedy jej banki udzielały tanich kredytów i kusiły potencjalnych klientów wysokimi odsetkami. Obietnicom tym zaufało wielu drobnych ciułaczy, zwłaszcza z Wielkiej Brytanii i Holandii.Pozbawione praktycznie kontroli banki rozrosły się do roku 2008 do poziomuprzekraczającego 10 razy PKB Islandii po czym w ciągu zaledwie kilku dnisplajtowały pozostawiając olbrzymi dług i powodując łańcuch bankructw. Byłato zapowiedź podobnych problemów w innych krajach europejskich. Socjaldemokraci ustabilizowali gospodarkę pakietem posunięć uznanych przezMiędzynarodowy Fundusz Walutowy (MFW) za wzorcowy. Jednak szereg błędnychposunięć politycznych, podwyżki podatków i wzrastające zadłużenie gospodarstw domowych spowodowały drastyczny spadek ich popularności.Oficjalne rezultaty wyborów ogłoszone zostaną w niedzielę rano.",,
„Bez retuszu” o szczycie klimatycznym. „Ceny energii wzrosną”; „Straszycie tak od 8 lat”,"Gorącą dyskusję w programie „Bez retuszu” wzbudził temat ustaleń niedawnego szczytu klimatycznego UE w Brukseli. – To, co Polska uzyskała w niczym nie rekompensuje tego, jak radykalnie zmienia się  polityka UE w kwestiach klimatycznych. To odbije się na cenach energii, również w każdym polskim domu – przekonywał Mariusz Antoni Kamiński z PiS. 
– Pan znowu straszy, straszycie od ośmiu czy od siedmiu lat, jak tylko straciliście władzę, mówicie, że to jest dno, ruiny, że wszędzie jest porażka – ripostował Adam Struzik z PSL.","Jak ocenił Mariusz Antoni Kamiński, uzyskane przez Polskę korzyści nie rekompensują strat. Według niego, ustalenia szczytu klimatycznego odbiją się na cenach energii w polskich gospodarstwach domowych. - Należało te ustalenia zawetować - ocenił. – Żeby dyskutować o tym problemie, to należało by się wczytać we wszystkie rozwiązania i ustalenia – odpowiedział na to Adam Struzik z PSL. – Pan znowu straszy, straszycie od ośmiu czy od siedmiu lat, jak tylko straciliście władzę, mówicie, że to jest dno, ruiny, że wszędzie jest porażka. Otóż oświadczam panu, cała Unia Europejska, cały świat musi sobie poradzić z problemem klimatycznym – mówił marszałek województwa mazowieckiego. (..) Co uzgodniono w BrukseliW Brukseli uzgodniono, że UE ograniczy emisje CO2 o co najmniej 40 proc. do2030 r. względem roku 1990.  Mniej zamożne kraje UE (z PKB poniżej 60 proc.średniej unijnej) - wśród nich Polska - będą mogły przekazywać darmowepozwolenia na emisję CO2 elektrowniom do 2030 r. Według źródełdyplomatycznych Polska energetyka będzie mogła otrzymać pulę darmowychuprawnień o wartości 31 mld złotych. Najmniej zamożne państwa UE podzielą sięteż środkami ze specjalnej rezerwy utworzonej z 2 proc. pozwoleń na emisję.Według nieoficjalnych wyliczeń przekazanych przez źródła dyplomatyczneoznacza to, że Polska otrzyma ok. 7,5 mld zł do 2030 r. na modernizacjęenergetyki. Jak pomóc Ukrainie? Goście Marka Czyża poruszyli też kwestię sytuacji na Ukrainie. Paweł Kowal z Polski Razem radził pomyśleć, jaki interes Polska może na tym zrobić. – Kiedy jest wojna, kiedy jest transformacja można robić interesy, trzeba tylko coś zaryzykować. I tu jest rola polskiego rządu – dowodził. – Ja nawet nie krytykuję, ja apeluję: wyjdźcie z nową inicjatywą. Wszyscy wokół już wychodzą – dodał.Adam Szejnfeld z PO zauważył jednak, że aby pomóc Ukrainie, ona sama musi tego chcieć. – Druga strona musi chcieć tej pomocy, musi chcieć ją przyjąć. A tam naszych owoców nie chcą, naszych warzyw nie chcą, węgla nawet po kosztach nie chcą. Ale kupują towary z innych stron, nawet od Rosjan – podkreślił.  Gotowość do wsparcia A Adam Struzik (PSL) dodał, że wcale nie odsunęliśmy od Ukrainy. – Na przykład w samorządach mamy stałe kontakty z regionami ukraińskimi. Tam rzeczywiście trzeba przeprowadzić reformę samorządową i jesteśmy gotowi w tym pomóc – mówił. Inne zdanie miał Mariusz Antoni Kamiński, według którego zmieniło się podejście rządu do kwestii ukraińskiej. – Mnie martwi ten sceptycyzm Ewy Kopacz w stosunku do Ukrainy. Zmiana w samym patrzeniu rządu na Ukrainę, tak jakby Polska odegrała już swoją rolę, a tak nie jest – dowodził. – Pamiętajmy, że te wybory nie zmienią tak wiele, jeśli chodzi o sytuację gospodarczą i militarną Ukrainy – dodał. Z kolei Dariusz Joński z SLD apelował o powrót Polski do stołu negocjacyjnego. – Był taki czas, kiedy Polska siedziała przy tym stole i próbowała rozwiązać problemy Ukrainy. Ale po jakimś czasie nas od tego stołu wyproszono. To poniekąd wina polityki ministra Sikorskiego – mówił. Andrzej Rozenek z Twojego Ruchu podkreślił natomiast, że zanim zaczniemy pomagać Ukraińcom, powinniśmy pomóc sobie. – Jak mówimy o pomocy, że powinniśmy Ukrainie pomagać, to najpierw rozliczmy się z tego, co robimy wewnątrz kraju dla polskich obywateli. A potem się zastanówmy, jak możemy pomóc innym – apelował.                                                teraz odtwarzaneO Ukrainie w „Bez retuszu”: muszą chcieć naszej pomocy",,
Polscy siatkarze z awansem na igrzyska w Tokio!,"Polscy siatkarze wygrali w Gdańsku ze Słowenią 3:1 (21:25, 25:23, 25:23, 25:21) w swoim trzecim meczu interkontynentalnego turnieju kwalifikacyjnego do igrzysk w Tokio. Biało-czerwoni odnieśli komplet zwycięstw i zapewnili sobie olimpijski awans.","Po dwóch dniach rywalizacji w Ergo Arenie Polacy jako jedyni w stawce mieli na koncie dwa zwycięstwa. Zarówno w piątek z Tunezyjczykami, jak i dzień później z Francuzami wygrali 3:0 i do wywalczenia przepustki bez patrzenia na małe punkty dawało im wygranie jednego seta. W pierwszej odsłonie ulegli wicemistrzom Europy 21:25, ale w drugiej zwyciężyli 25:23.Podopieczni Vitala Heynena za sprawą zagwarantowania sobie udziału w przyszłorocznych igrzyskach już teraz zyskali komfort spokojnych przygotowań do tej imprezy. Polskim siatkarzom pogratulował również Prezydent Andrzej Duda. „Brawo! Dziękujemy!” – napisał.",,
Diecezja: Prawodawcy popierający aborcję nie powinni przystępować do Komunii Świętej,"Prawodawcy, którzy głosowali przeciw ochronie życia poczętego nie powinni podchodzić do Komunii Świętej – oświadczyła amerykańska diecezja Springfield. W tym tygodniu w stanie Illinois przegłosowano najbardziej liberalne prawo aborcyjne w Stanach Zjednoczonych. Dzieci będzie można zabijać aż do momentu narodzin.","Dekret i list bp. Thomasa Paprockiego został rozesłany do wszystkich polityków, którzy opowiedzieli się za ustawą. Wymienia on z imienia i nazwiska dwóch deputowanych, którzy publicznie przyznawali się do bycia katolikami, lecz od lat ich czyny temu przeczą. „Tzw. katoliccy politycy wyrządzili szkodę osobom wierzącym w całym kraju” – stwierdza amerykański hierarcha. Ordynariusz Springfield powołuje się na kanon 915. Kodeksu Prawa Kanonicznego, który mówi o tym, że do Komunii św. nie należy dopuszczać m.in. osób trwających z uporem w jawnym grzechu ciężkim. Takim natomiast jest – mówi biskup – wieloletnie publiczne wspieranie ohydnej zbrodni, jaką jest aborcja. Także wszyscy inni prawodawcy, którzy choćby jednorazowo wsparli projekty wymierzone w świętość ludzkiego życia, nie powinni przyjmować Komunii św., dopóki nie pojednają się z Bogiem i Kościołem – przekonuje. – Kiedy są ludzie, którzy przez swoje zewnętrzne i obiektywne działania, w sposób uporczywy manifestują swój ciężki grzech, jest moim obowiązkiem jako biskupa zareagować na to w sposób adekwatny – mówi bp Paprocki. Powołuje się on także na starożytny traktat Didache, który już u początków chrześcijaństwa zakazywał aborcji i dzieciobójstwa.",,
"Korwin-Mikke przegrywa, bo obraża kobiety? „Licealistki na mnie głosują”","– Policzyłem pana starty w wyborach politycznych – na 16 startów, 15 pan przegrał. A to dlatego, że obraża pan m.in. kobiety i ludzi starszych – mówił o dotychczasowych dokonaniach politycznych Korwin-Mikkego w programie „Polityka przy kawie” Robert Kwiatkowski, kandydat Europy Plus Twój Ruch. – W liceach często dostajemy ponad 50 proc. głosów. Proszę pamiętać, że obecnie większość licealistek to dziewczęta – odpowiedział Janusz Korwin-Mikke z Kongresu Nowej Prawicy.","– Jesteśmy jedyną partią, która domaga się, by przywrócić emerytom zabrane przez was emerytury, oni zostali z tych pieniędzy nich okradzeni – mówił Korwin-Mikke. – Powiedzmy sobie jasno – światem rządzą mężczyźni koło 50-tki, tak wygląda teraz polityka. To jest normalne, kobiety głosują właśnie na takich mężczyzn – dodał.                                                teraz odtwarzaneRobert Kwiatkowski: musimy zwalczyć cichych sojuszników Putina Pytany o najważniejszą rzecz dla Nowej Prawicy przed zbliżającymi się wyborami do europarlamentu, Korwin-Mikke odpowiedział: – Trzeba przekonać Polaków, że w Parlamencie Europejskim siedzi czerwona hołota, która rabuje z pieniędzy, przez którą mamy np. cztery razy wyższe ceny gazu, niż załóżmy Amerykanie i dwa razy wyższe ceny benzyny niż Amerykanie – a to są zwykłe fanaberie tych ludzi. Trzeba powrócić do normalności.„Nie możemy pozwolić, by błazny i pajace reprezentowały Polskę”– Najważniejsza rzecz dla Europy Plus to odpowiedzieć na te nowe wyzwania, jakie pojawiły się zwłaszcza ze wschodu – Rosja i Putin są prawdziwym zagrożeniem. Nie tylko w wymiarze militarnym, ale też energetycznym. Musimy też zwalczyć cichych sojuszników Putina, do których w Polsce możemy zaliczyć pana Korwin-Mikke. Nie możemy pozwolić, by błazny i pajace reprezentowały Polskę w Parlamencie Europejskim, bo zbyt wysoka jest dzisiaj stawka – odpowiedział na to samo pytanie Robert Kwiatkowski.  CZYTAJ TAKŻE Korwin-Mikke: spisek jest w Brukseli; tam się kradnie prawdziwe pieniądze",,
Migranci próbują przechytrzyć Niemców. „Zapadają się pod ziemię”,"Prawie połowa imigrantów przebywających w Niemczech znika, gdy zbliża się termin wydalenia ich z kraju – wynika z policyjnych statystyk. Telewizja Deutsche Welle zwraca uwagę, że zjawisko przybiera na sile.","Od stycznia do końca maja z zapowiedzianych około 23,9 tys. deportacji do skutku doszło tylko około 11,1 tys., a więc mniej niż połowa. W przypadku około 12,8 tys. akcji deportacyjnych, które załamały się w ostatniej fazie, funkcjonariusze nie zastali pod znanym im adresem około 11,5 tys. osób. Ocenia się, że wiele z nich zeszło do podziemia.Niedzielne wydanie dziennika „Die Welt” informuje, że były także inne przyczyny nieudanych deportacji. W 150 przypadkach piloci samolotów pasażerskich, którymi mieli odlecieć wydaleni z Niemiec do kraju pochodzenia imigranci, odmówili przyjęcia ich na pokład.W ponad 500 przypadków do wydalenia nie doszło wskutek biernego lub czynnego oporu imigrantów, co oznacza wzrost o przeszło 200 proc. w stosunku do stanu z roku ubiegłego w tym samym okresie – wskazuje „WamS”.",,
Grodzki wypomniał Kaczyńskiemu stan zdrowia. „Jak się bierze silne leki”,"Wypowiedź prezesa PiS Jarosława Kaczyńskiego o tym, że to, co się zaczęło dziać w wymiarze sprawiedliwości, to anarchia jest zbyt daleko idąca; to nie sędziowie sieją anarchię, tylko nieroztropne działania promowane w tym zakresie przez rząd – ocenił marszałek Senatu Tomasz Grodzki.","Posłowie PiS złożyli w ubiegłym tygodniu obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze. Projekt ma dyscyplinować sędziów, którzy przekraczają swoje uprawnienia.  Prezes PiS Jarosław Kaczyński odnosząc się do inicjatywy powiedział: „Mam nadzieję, że tym projektem powstrzymamy wysadzenie w powietrze wymiaru sprawiedliwości”. – Po tym, co się zaczęło dziać w ostatnich tygodniach, to już właściwie jest anarchia – dodał.  Grodzki pytany w Radiu Zet o wypowiedź Kaczyńskiego powiedział, że życzy prezesowi PiS szybkiego powrotu do zdrowia. – Jak się bierze silne leki przeciwbólowe, (to) naprawdę umysł człowieka reaguje trochę inaczej, więc na miejscu pana prezesa zająłbym się szybkim powrotem do zdrowia, do działalności i do pracy – wskazał.  – Takie zdanie jest w mojej ocenie zbyt daleko idące. To nie sędziowie sieją anarchię, to nieroztropne działania w zakresie władzy sądowniczej promowane przez rząd – czego emanacją jest ten fatalny projekt ustawy – grozi nam anarchią, a nie działania sędziów – podkreślił Grodzki.",,
Rzecznik PO: Zarząd określił cztery kroki politycznej aktywności partii,"Wybór władz Senatu, wybór władz klubu Koalicji Obywatelskiej, kandydat na prezydenta, wybory przewodniczącego Platformy Obywatelskiej – to cztery kroki politycznej aktywności PO, które określił zarząd partii na posiedzeniu – poinformował dziennikarzy rzecznik partii Jan Grabiec.","W pierwszej kolejności PO ma zająć się sprawą wyboru marszałka Senatu. Jak podkreślił Grabiec, funkcję tę powinien objąć kandydat opozycji. – Opozycja ma większość w Senacie, więc w pierwszym kroku będziemy pracować nad powołaniem marszałka i wicemarszałków – zapowiedział.Za rozmowy z partnerami z PSL, Lewicy i „stroną społeczną” ma w imieniu PO odpowiadać wicemarszałek Senatu kończącej się kadencji Bogdan Borusewicz. Grabiec zapewnił zarazem, że nie eliminuje go to z grona kandydatów na marszałka izby wyższej.– Kolejny krok to kwestia ukonstytuowania klubu parlamentarnego – zaznaczył rzecznik Platformy, który zauważył, że po wyborach klub ma szerokie spektrum polityczne.",,
Urzędzenie polskiej firmy wystrzeli na orbitę Jowisza,Polska firma wyprodukuje urządzenia do montażu paneli słonecznych satelity JUICE – największych w historii misji międzyplanetarnych. W 2022 r. satelita JUICE poleci w kierunku Jowisza.,"Firma SENER Polska zdobyła kontrakt na zaprojektowanie i wyprodukowanie zestawu urządzeń wspomagających montaż oraz testy paneli słonecznych dla satelity JUICE, jednej z największych misji Europejskiej Agencji Kosmicznej (ESA). JUpiter ICy moons Explorer (JUICE) to pierwsza duża misja Europejskiej Agencji Kosmicznej, realizowana w ramach programu Cosmic Vision (Kosmiczna Wizja) na lata 2015-25.Sonda będzie badała atmosferę największej planetu Układu Słonecznego - Jowisza oraz jego księżyców: Europy, Kallisto i Ganimedesa. Przypuszcza się, że pod lodową powierzchnią tych księżyców znajduje się płynna woda. A gdzie jest woda, tam może znajdować się życie.Satelita będzie wyposażony w największe w historii międzyplanetarnych misji panele słoneczne, o powierzchni aż 97 m 2. Taki rozmiar jest potrzebny, by zapewnić sondzie zasilanie w dużej odległości od Słońca. Wyposażony w 10 instrumentów pomiarowych próbnik będzie bowiem potrzebował aż ok. 850 W.",,
Trump podpisał rekordowy budżet Pentagonu. Będą sankcje dla firm budujących  Nord Stream 2,Prezydent USA Donald Trump podpisał w piątek ustawę o budżecie Pentagonu na 2020 rok w rekordowej wysokości 738 mld dol. Wpisano w nią m. in. sankcje na firmy budujące gazociąg Nord Stream 2 i deklarację współpracy wojskowej z Polską. Zwiększono pomoc wojskową dla Ukrainy.,"Ceremonia podpisania ustawy była transmitowana na żywo przez główne amerykańskie sieci telewizyjne. Ustawa o wydatkach obronnych (National Defense Authorization Act - NDAA) przeznacza na podstawowy budżet resortu obrony 635 mld dolarów. 71,5 mld wyasygnowano na kontynuowanie misji wojskowych w Afganistanie, Syrii i Jemenie oraz na zwalczanie organizacji terrorystycznych w innych krajach.  31,5 mld dolarów przeznaczono na utrzymywanie gotowości bojowej arsenału nuklearnego oraz na jego modernizację zgodnie z zaleceniami resortu energetyki. Ustawa przewiduje też utworzenie sił kosmicznych jako oddzielnego, rodzaju sił zbrojnych USA.  Na pomoc wojskową dla Ukrainy, w tym na systemy rakiet samosterujących obrony wybrzeża i na pociski przeciwokrętowe, ustawa przeznacza 300 mln dolarów, tzn. o 50 mln więcej niż w budżecie na rok 2019.  Ustawa zawiera również zapis, który „zabrania rządowi USA uznania aneksji Krymu dokonanej przez Federację Rosyjską” a także zakazuje współpracy wojskowej z Rosją. Firma Allseas wstrzymała prace przy Nord Stream 2   Sankcje USA wobec firm budujących gazociąg Nord Stream 2 a także rurociąg „Turecki potok” dotyczą operatorów statków prowadzących prace na głębokościach 30 metrów poniżej poziomu morza i większych. Obejmują zakaz wjazdu na terytorium Stanów Zjednoczonych oraz zamrożenie środków. W konsultacji z resortem finansów Departament Stanu USA ma 60 dni na przedstawienie Kongresowi listy podmiotów, które obejmą sankcje.  Szwajcarsko-duńska firma Allseas biorąca udział w budowie Nord Stream 2 zawiadomiła w nocy z piątku na sobotę, że wstrzymała prace przy budowie rurociągu. Oświadczenie stwierdza, że firma oczekuje niezbędnych wyjaśnień prawnych, technicznych i dotyczących środowiska naturalnego od odpowiednich instytucji amerykańskich.  Polska „ważnym sojusznikiem USA”  Ustawa, ciesząca się poparciem większości Republikanów i Demokratów głosi, że Polska jest „wartościowym sojusznikiem w NATO od 1999 roku” i „ważnym sojusznikiem USA”. Przypomina, że polskie oddziały „wniosły znaczący wkład” w operacje w Afganistanie, Iraku, Kosowie i w walce z Państwem Islamskim (IS) a Polska wydaje 2 proc. swojego PKB na obronność.  „Stany Zjednoczone potwierdzają swoje poparcie dla zasady kolektywnej obrony z artykułu 5 Paktu Północnoatlantyckiego dla członków NATO, w tym Polski” i „doceniają ważną rolę, którą odgrywa Polska w NATO w wysiłkach, by utrzymać wiarygodne działania odstraszające w Europie” – czytamy w ustawie.  Dokument wspiera dalszą współpracę w dziedzinie obronności z Warszawą i „poszukiwanie szans na wojskową współpracę, ulepszenie infrastruktury i inwestycje obronne z Polską”. Dodaje, że obecne oraz planowane projekty finansowane przez Europejską Inicjatywę Odstraszania (European Deterrence Initiative - EDI) „powinny być całkowicie wdrożone”.  Przewidziano także środki na finansowanie nowych inicjatyw obronnych, związanych ze wzrastającym zagrożeniem ze strony Rosji i Chin. Personel wojskowy ma otrzymać podwyżki uposażeń w wysokości 3,1 proc., a pracownicy cywilni resortu obrony 12-tygodniowy płatny urlop rodzicielski.",,
"Wójcik: Sprawa sędziego Topyły dowodzi, że reforma musiała być i będzie prowadzona","– Sprawa sędziego Mirosława Topyły dowodzi, że reforma wymiaru sprawiedliwości musiała być, jest prowadzona, będzie prowadzona – mówił w środę na antenie telewizji wPolsce.pl wiceminister sprawiedliwości Michał Wójcik. Jak dodał, sędzia to osoba, która musi cechować się nieskazitelnością.","Sąd Najwyższy uniewinnił we wtorek w sprawie dyscyplinarnej sędziego Mirosława Topyłę od zarzutu kradzieży 50 zł. Tym samym SN zmienił wyrok sądu dyscyplinarnego I instancji, który usunął Topyłę ze stanu sędziowskiego w związku z tym zarzutem.Wójcik wyraził przekonanie, że „w stu procentach takich spraw nie byłoby żadnych wątpliwości, byłoby skazanie”. Jak dodał, takie samo zdanie mają sędziowie, z którymi rozmawiał na ten temat.Wiceminister podkreślił, że sędzia „musi cechować się nieskazitelnością”.",,
Belgia włącza się do działań w Syrii. „Decyzja godna pochwały”,Rząd w Brukseli zamierza skierować sześć myśliwców F-16 do podjęcia działań w ramach koalicji dowodzonej przez USA. Sekretarz obrony Ash Carter uznał piątkową decyzję władz Belgii o przyłączeniu się do ataków lotniczych przeciw ISIS w Syrii za godną pochwały.,"Belgijskie myśliwce rozpoczną ataki z powietrza w Syrii po 1 lipca – potwierdziło w piątek belgijskie ministerstwo obrony.– Nasze zaangażowanie w Syrii będzie się ograniczać wyłącznie do obszarów kontrolowanych przez ISIS bądź przez inne ugrupowania terrorystyczne z nim powiązane – zastrzegł rzecznik premiera belgijskiego rządu Charlesa Michela. Jego wypowiedź cytuje agencja AFP.Stany Zjednoczone, które od wielu miesięcy starały się nakłonić władze w Brukseli do większego zaangażowania w walce przeciw Państwu Islamskiemu, przyjęły decyzję Brukseli z wielkim zadowoleniem. W specjalnie wydanym oświadczeniu ministerstwo obrony USA podkreśliło, że jest to krok we właściwym kierunku. Działania belgijskiego lotnictwa już nie tylko w IrakuBelgia jest uczestnikiem międzynarodowej koalicji zwalczającej ISIS od 2014 r. Jednak działania jej lotnictwa obejmowały wyłącznie Irak. Udział belgijskiego lotnictwa został czasowo zawieszony w lipcu 2015 r. ze względu na wysokie koszty finansowe operacji.Po zamachach terrorystycznych w Brukseli, do których doszło 22 marca i które pociągnęły za sobą śmierć 32 osób, „nie możemy ograniczać się wyłącznie do terytorium Iraku, ponieważ grupy terrorystyczne z łatwością przenikają granice i działają na różnych obszarach – powiedział minister spraw zagranicznych Belgii Didier Reynders.Agencje przypominają, że jednym z motywów działań organizatorów zamachów w Brukseli było zaangażowanie militarne Belgii na Bliskim Wschodzie, chociaż samoloty belgijskie nie zrzuciły w tym czasie żadnej bomby.Brak bezpośredniego zagrożenia dla wojskowych?Decyzja o wysłaniu belgijskich myśliwców do Syrii oznacza, że władze nie obawiają bezpośredniego zagrożenia dla wojskowych uczestniczących w operacji – podkreślają agencje. W ubiegłym tygodniu minister obrony Steven Vandeput oświadczył, że Belgia włączy się do działań koalicji w Syrii tylko wtedy, gdy spełnione będą warunki bezpieczeństwa. – Jeśli nie uda się zapewnić bezpieczeństwa, nie weźmiemy w tych operacjach udziału – powiedział szef resortu obrony.",,
Premier: PKO BP jest jednym z filarów budowy oszczędności,"– Jedno z podstawowych wyzwań w polityce gospodarczej to oszczędności, a PKO BP jest jednym z filarów budowy oszczędności – powiedział w czwartek premier Mateusz Morawiecki podczas uroczystej gali z okazji 100-lecia banku PKO BP.","– Nazwy troszeczkę się zmieniały - Pocztowa Kasa Oszczędności, Powszechna Kasa Oszczędności, Powszechna Kasa Oszczędności Bank Polski, ale większość słów zostawał i dla mnie najważniejsze z tych słów są dwa: oszczędności i Polska – zaznaczył szef rządu.Podkreślał również rolę marszałka Józefa Piłsudskiego, który założył bank. – Wasz bank wtedy 100 lat temu, później w trudnych latach zawsze budował te oszczędności. My potrzebujemy tego właśnie fundamentu oszczędności w naszej polityce gospodarczej. To jest dla mnie jedno z podstawowych wyzwań i cieszę się, że PKO BP jest jednym z filarów budowy oszczędności – dodał. ",,
Krasnodębski: media niemieckie są negatywnie nastawione do rządów PiS,"– Media niemieckie są negatywnie nastawione do rządów PiS, szukają spraw, które mogą jeszcze bardziej zohydzić rząd w oczach czytelników – w ten sposób europoseł PiS, prof. Zdzisław Krasnodębski ocenił krytyczne komentarze niemieckich mediów po słowach premier Beaty Szydło.","W środę premier Szydło podczas uroczystości z okazji 77. rocznicy deportacji polskich więźniów do Auschwitz mówiła m.in. że „Auschwitz to w dzisiejszych niespokojnych czasach wielka lekcja tego, że trzeba czynić wszystko, aby uchronić bezpieczeństwo i życie swoich obywateli”.Dziennik „Sueddeutsche Zeitung” komentując wypowiedź Szydło uznał za zjawisko jak najbardziej normalne, że polski polityk inaczej interpretuje nauki płynące z Auschwitz dla aktualnej polityki, niż np. polityk niemiecki. – Nacjonalistyczna premier Polski pokazała, co w miejscu takim jak miejsce pamięci w niemieckim obozie zagłady Auschwitz przede wszystkim przychodzi jej do głowy: inwazja antypolskiego agresora z zewnątrz. Wnioskiem, jaki przede wszystkim z tego wyciąga, jest utrzymanie uchodźców z dala od Europy – pisze autor komentarza. „Chcą zohydzić Polskę”– To są dziennikarze, media, które przekazują każdą negatywną informację z Polski. Akurat w tej konkretnej sprawie chodzi im o to, aby powiązać kwestie pamięci o Holokauście z niedobrym rządem PiS. Katalog zarzutów jest znany – brak tolerancji, antysemityzm, niektórzy niemieccy dziennikarzy szukają śladów rosnącej ksenofobii w Polsce, każdy pretekst jest dobry – podkreślił europoseł.Jak dodał, Niemcy czują się strażnikami pamięci o Holokauście, czują się autorytetem w interpretacji tego, co można, lub czego nie można powiedzieć na ten temat.Zdaniem Krasnodębskiego, dziennikarze niemieccy są negatywnie nastawieni do rządów PiS, szukają spraw, które mogą polski rząd jeszcze bardziej „zohydzić” w oczach czytelników w Niemczech. Jak ocenił, media niemieckie są niechętne wszystkim partiom konserwatywnym i prawicowym w Europie. – Polska - według mediów niemieckich – to kraj, który powinien być pod szczególnym nadzorem ideowym, ich stosunek do Polski łączy się też z interesami politycznymi, jakie Niemcy mają w Polsce – przekonywał europoseł.",,
Chiny wstrzymują import mięsa z Kanady w związku z podrobionymi dokumentami,"Chiny poprosiły Kanadę o wstrzymanie wysyłki mięsa do ich kraju z powodu wykrycia podrabianych dokumentów eksportowych – podały w środę media, cytując komunikat ambasady chińskiej w Ottawie. Wcześniej Chiny zablokowały import kanadyjskich nasion canola.","Komunikat opublikowano we wtorek, zaledwie kilka dni przed oczekiwanym spotkaniem przywódcy ChRL Xi Jinpinga i prezydenta USA Donalda Trumpa. Będą oni rozmawiać na temat sporu handlowego pomiędzy ich krajami, w który uwikłana została również Kanada. Według komunikatu chińscy celnicy wykryli w kanadyjskim mięsie ślady substancji dozwolonej w Kanadzie, ale zakazanej w ChRL. Dochodzenie przeprowadzone przez stronę kanadyjską wykazało, że certyfikat weterynaryjny dla tej partii mięsa był podrobiony. W ramach śledztwa odnaleziono w sumie 188 sfałszowanych certyfikatów, co wskazuje na „istnienie oczywistych luk (...) w kanadyjskim systemie nadzoru eksportu mięsa” – twierdzi ambasada. „Chiny podjęły pilne środki prewencyjne i poprosiły rząd kanadyjski, by zawiesił wydawanie certyfikatów dla mięsa eksportowanego do Chin od 25 czerwca” – napisano. Minister rolnictwa Kanady Marie–Claude Bibeau napisała w oświadczeniu, że kanadyjska agencja inspekcji żywności (CFIA) potwierdziła odnalezienie „nieautentycznych certyfikatów eksportowych”. Zapewniła, że incydent związany jest tylko z eksportem do Chin i nie dotyczy certyfikatów eksportowych do innych krajów. Bibeau nie napisała, czy CFIA wstrzyma wydawanie certyfikatów. Źródło agencji Reutera w kanadyjskim rządzie oceniło sprawę jako „techniczną”, a nie polityczną, i dodało, że ogłoszone może zostać „tymczasowe zawieszenie” wydawania dokumentów. Stosunki chińsko–kanadyjskie pogarszają się od grudnia 2018 r., kiedy na wniosek władz USA na lotnisku w Vancouver aresztowana została wiceprezes i córka założyciela koncernu Huawei Meng Wanzhou. Amerykańskie władze zarzucają jej oszustwa w związku z łamaniem sankcji nałożonych na Iran i domagają się jej ekstradycji. Meng nie przyznaje się do winy, a Pekin konsekwentnie żąda jej uwolnienia. Wkrótce po aresztowaniu Meng zatrzymano w Chinach dwóch obywateli Kanady, byłego dyplomatę Michaela Kovriga i biznesmena Michaela Spavora. Później chińskie władze formalnie oskarżyły ich o szpiegostwo. Ottawa oceniła aresztowanie obu mężczyzn jako arbitralne. Ani Pekin, ani Ottawa, nie łączyły oficjalnie zatrzymania Kovriga i Spavora ze sprawą Meng. Jednak zdaniem wielu ekspertów działania przeciwko nim to ze strony komunistycznych chińskich władz próba wywarcia presji na Kanadę, by nie godziła się na ekstradycję Meng do USA. Prezydent Trump powiedział w ubiegłym tygodniu premierowi Kanady Justinowi Trudeau, że jest gotowy poruszyć kwestię przetrzymywanych w Chinach Kanadyjczyków podczas rozmów z prezydentem Xi w kuluarach szczytu przywódców grupy G20 w Osace, który odbędzie się w piątek i sobotę. Spotkanie Trumpa i Xi rodzi nadzieje na wznowienie negocjacji w sprawie sporu handlowego, toczonego przez dwie największe gospodarki świata od blisko roku. Rokowania załamały się w maju, gdy Trump zarzucił Chińczykom próby wycofania się z uzgodnionych wcześniej zapisów umowy handlowej, dotyczących m.in. ochrony własności intelektualnej, wymuszonych transferów technologii i rządowych dotacji do przemysłu.",,
„Duopol się utrzymuje”,"–Twój Ruch jest przewartościowany w tym badaniu, a SLD niedowartościowane, ale tak to bywa z partiami stabilnymi – mówił Józef Oleksy w programie „Woronicza 17” w TVP Info. Politycy dyskutowali m.in. na temat najnowszego sondażu TNS Polska dla „Wiadomości”.","Najnowszy sondaż TNS Polska dla „Wiadomości” TVP1 wskazuje, że gdyby wybory odbyły się w lutym, do parlamentu weszłyby: PiS (29 proc. poparcia), PO (26 proc.), SLD (10 proc.) i Twój Ruch z 8-procentowym poparciem. Poza parlamentem znalazłoby się PSL, na które głos chciało oddać zaledwie 3 proc. Progu wyborczego nie przekraczają też: Kongres Nowej Prawicy Janusza Korwin- Mikkego (4 proc.), Polska Razem Jarosława Gowina (3 proc.) i Solidarna Polska Zbigniewa Ziobry (3 proc. badanych).  ZOBACZ PEŁNE WYNIKI SONDAŻU. – Nie po raz pierwszy zdarzają się takie notowania, które lokują nas poniżej progu, jednak prawdziwe sondaże, czyli wybory pokazują od dwudziestu paru lat co innego. Utrzymanie pierwszego miejsca Prawa i Sprawiedliwości pokazuje pewne tendencje, które powinny być sygnałem dla wielu ugrupowań – powiedział Eugeniusz Grzeszczak z PSL.Zbigniew Ziobro (SP) stwierdził, że wynik sondażu zależy od metody prowadzenia badań. – To jak sondaż jest wykonywany jest dla nas istotne, jako partii która jest świeża na rynku politycznym. W związku z tym, te 3 proc. jest dobrym znakiem – dodał. Polityk zauważa pewną tendencję.  Gdy w sondażu podawana jest nazwa partii, z reguły mamy podwojony wynik  – mówił Ziobro. – Widać wyraźnie, że ten duopol się utrzymuje. Niezależnie od tego, jakie są wyniki w tym sondażu, czy górą jest PiS czy PO, to polska scenę polityczną dominuje grupa polityków, którzy ze zmiennym szczęściem usiłują ten duopol rozbić. (…) Ja do cyfr bym się specjalnie nie przywiązywał. Decydują wyniki wyborów – powiedział Robert Kwiatkowski (TR).– Twój Ruch jest przewartościowany w tym badaniu, a SLD niedowartościowane, ale tak to bywa z partiami stabilnymi – mówił Józef Józef Oleksy z SLD.Andrzej Halicki (PO) skomentował sondaż dla „Wiadomości” w jednym zdaniu: – Będziemy się starali odbudować zaufanie wyborców – powiedział polityk Platformy.",,
Rekordowa liczba zatrzymanych migrantów. Trump wprowadza cła na towary z Meksyku,"Donald Trump poinformował, że na granicy USA z Meksykiem zatrzymana została rekordowa grupa ponad tysiąca nielegalnych migrantów. Prezydent Stanów Zjednoczonych w reakcji postanowił o wprowadzeniu ceł na towary sprowadzane z Meksyku.","„Policja graniczna aresztowała największą jak do tej pory grupę nielegalnych cudzoziemców: 1036 osób, które nielegalnie przekroczyły granicę w El Paso” – napisał Trump na Twitterze. Policyjny komunikat podaje, że migranci pochodzą z Gwatemali, Hondurasu i Salwadoru.Trump od kilku miesięcy oskarża Meksyk o zbyt łagodne traktowanie zjawiska migracji, którą uważa za duże zagrożenie dla swojego kraju. Amerykański prezydent obwinia meksykański rząd o przepuszczanie przez swój kraj dużych grup migrantów, kórzy następnie próbują dostać się do USA.Tym razem, jak piszą agencje, czara goryczy się przelała i amerykański prezydent postanowił użyć środka nacisku na rządzących w Meksyku. Trump ogłosił, że od 10 czerwca na towary sprowadzane z Meksyku będą nakładane cła w wysokości 5 proc. Rząd Meksyku decyzję Trumpa określił jako „katastrofalną” dla swojej gospodarki. „To katastrofa. Jeśli faktycznie tak będzie, musimy zareagować bardzo energicznie” – zapowiedział Jesus Seade, przedstawiciel meksykańskiego ministerstwa spraw zagranicznych.Walka z nielegalną migracją była jednym z głównym haseł wyborczych Donalda Trumpa. Prezydent USA na obietnicach nie poprzestał, bowiem w zeszłym roku chciał je zmaterializować poprzez postawienie muru na granicy z Meksykiem. Środki na budowę konstrukcji stały się przedmiotem jego konfliktu z Partią Demokratyczną, co doprowadziło do czasowego zawieszania prac rządu USA.",,
Coraz więcej neonazizmu w sieci,"Liczba neonazistowskich materiałów na niemieckich stronach internetowych wzrasta. Badania portalu Jugendschutz.net, zajmującego się ochroną młodych ludzi w sieci, wykazały, że w 2010 roku szkodliwych treści było trzy razy więcej niż rok wcześniej.","Łączna liczba neonazistowskich wpisów, stron i filmów przekroczyła 6 tys. Zgodnie ze spostrzeżeniami badaczy, w sieci pojawił się nowy trend. Neonaziści częściej korzystali z portali społecznościowych, blogów i stron umożliwiających publikowanie materiałów wideo. –  Jest nie do zaakceptowania, by skrajna prawica używała tych narzędzi do swojej propagandy nienawiści. Szefowie YouTube i Facebooka powinni zrobić więcej, by temu zapobiec  - oznajmił przedstawiciel Jugendschutz.net Stefan Glase. Dodał, że kwestie związane z ochroną dzieci i młodzieży powinny być włączone do polityki tych portali. –  W walkę z treściami nazistowskimi muszą się zaangażować także inniużytkownicy sieci  – podkreślił prezes Federalnego Centrum Edukacji Społecznej Thomas Krueger. Przedstawiciele Jugendschutz.net wezwali do „niezwłocznego” wycofania nielegalnych treści z sieci, choć zapowiedzieli, że nie będzie to łatwe w przypadku portali pochodzących z USA, które protestują przeciwko ograniczaniu wolności słowa. 250 ze zbadanych stron internetowych zawierało treści skierowane do dzieci i młodzieży. Według autorów raportu, narzędzia te w łatwy sposób mogą być użyte do rekrutacji młodych ludzi do organizacji neonazistowskich. Jedną z najczęściej wykorzystywanych przez skrajnych nacjonalistów metod jest rozsyłanie przez portale społecznościowe zaproszeń na imprezy oraz rozpowszechnianie za ich pośrednictwem muzyki i filmów silnie odwołujących się do zakazanej ideologii. Według statystyk opublikowanych przez Jugendschutz.net, jeden z dostępnych w Internecie filmów zanotował 900 tys. odsłon, a niektóre nagrania marszówneonazistów miały ich ponad 20 tys.",,
„Celem polityki ma być troska o dobro wspólne”,"– Boże Narodzenie nie jest jakimś sentymentalnym wspomnieniem – przypomniał w Gnieźnie, w trakcie mszy pasterskiej, prymas Polski abp Wojciech Polak. Jak mówił, „jeśli w nas, w Tobie i we mnie Bóg się narodzi, nic nie może być i pozostać takie samo”. – Nadrzędnym celem polityki ma być troska o dobro wspólne, a stylem - bezinteresowna służba – mówił z kolei  kardynał Stanisław Dziwisz podczas pasterki w katedrze na Wawelu. A arcybiskup Marek Jędraszewski zachęcał w Łodzi, aby  modlić się o prawdziwą, pozbawioną egoizmu, miłość do ojczyzny.","Prymas Polski podkreślił w gnieźnieńskiej katedrze, że Bóg „przyszedł do nas w sposób najprostszy z możliwych - jako dziecko zrodzone przez matkę”. – Będąc Bogiem stał się człowiekiem. I nie uczynił tego w jakiś cudowny sposób, ale w jak najbardziej ludzki. Urodził się w Betlejem. Dlaczego tak się to stało? Papież Franciszek - jak zwykle zwięźle i jasno - podpowie nam, że rzeczywiście Bóg postanowił, aby urodzić się jako maluczki, bo chciał być kochanym – mówił.Hierarcha podkreślił, że Boże Narodzenie jest świętem miłości, która „wchodzi w nasz ludzki świat, który - choć tak jej pragnie, bo przecież tęskni za nią człowiek - tak często nie chce czy też nie umie kochać, a nawet wręcz ostentacyjnie pokazuje, że już tego nie potrafi; nie żyje miłością"".– Tyle w tym świecie i w nas złości i nienawiści. Tyle wrogości i różnych uprzedzeń. Tyle wzajemnych pretensji. Tyle zła i grzechu. Tyle ludzkich łez i rozpaczy. Tyle zawiedzionych oczekiwań i niespełnionych nadziei – mówił. Duchowny podkreślił także, że „Boże Narodzenie nie jest jakimś sentymentalnym wspomnieniem”. – Nie jest radosną pociechą, która przychodzi pośród burzliwych fal naszej codzienności. Życzymy sobie wprawdzie tego, a w tym roku pewnie jeszcze mocniej niż wcześniej, aby przyniosło nam więcej pokoju i spokoju między nami, ale jego istota nie leży tylko w pogodnie i rodzinnie przeżytych świątecznych dniach – mówił.Abp Polak życzył również wszystkim, by dzięki tym świętom rzeczywiście narodzić się na nowo, by stać się nowymi ludźmi, ponieważ „ludzie, którzy się z Boga narodzili będą innych traktować jak braci”. – Ludzie, którzy się z Boga narodzili troszczyć się będą o dobro wspólne, odważnie i cierpliwie wznosząc fundamenty naszego ojczystego domu na demokratycznych i praworządnych zasadach. Ludzie, którzy się z Boga narodzili głosić będą prawdę o Nowonarodzonym, w którym jest nasze zbawienie i życie. Nie będą przy tym potrzebować wiele czasu i zbędnych pouczeń – podsumował. Pasterka na WaweluPodczas pasterki na Wawelu homilię wygłosił kardynał Stanisław Dziwisz. – Nadrzędnym celem polityki ma być troska o dobro wspólne, a stylem - bezinteresowna służba. Trzeba przyznać, że jesteśmy jeszcze dalecy od tego ideału – powiedział o sytuacji w Polsce.Składając życzenia sprawującym władzę, odchodzący metropolita krakowski zaapelował do posłów protestujących w Sejmie, aby „zostawili parlament i przeżyli święta w gronie swych rodzin”.– Niepokoi nas scena polityczna w naszej ojczyźnie. Jesteśmy świadkami eskalacji napięć, sporów i konfliktów. Nikt nie twierdzi, że rządzenie społeczeństwem pluralistycznym jest łatwe. W grę wchodzą interesy osobiste i zbiorowe różnych ugrupowań i stronnictw - powiedział w homilii.– Wydaje się, że podstawowym problemem jest nieporozumienie co do sposobu pojmowania polityki. Jej nadrzędnym celem ma być troska o dobro wspólne, a stylem ma być bezinteresowna służba. Trzeba przyznać, że jeszcze jesteśmy dalecy od tego ideału, który zastępuje walka o zdobycie władzy lub jej utrzymanie - stwierdził kardynał.– Drogą do społecznego pokoju i harmonijnej współpracy jest dialog, w którym każdy może wyartykułować swoje potrzeby, wsłuchując się w racje drugiej strony – wskazał w homilii.Według kard. Dziwisza: „Wydawać by się mogło, że polska demokracja dysponuje sprawdzonymi sposobami zarządzania polskim domem, ale okazuje się, że nieraz dochodzi do poważnych konfliktów, osłabiających naszą narodową jedność wokół zasadniczych wartości i celów”. „Polska ma prawo do miłości”O zgodzie mówił też metropolita łódzki abp Marek Jędraszewski, podczas transmitowanej w TVP Info pasterki w Łodzi. – Polska, nasza ojczyzna, ma prawo do naszej szczególnej miłości; miłości, której pierwszym imieniem jest pokój - podkreślił w trakcie homilii. – Polska jest matką szczególną – podkreślał hierarcha w słowach skierowanych do wiernych zgromadzonych w łódzkiej bazylice archikatedralnej. Jak zaznaczył „niełatwe są jej dzieje, zwłaszcza na przestrzeni ostatnich stuleci”.W kazaniu wskazywał m.in. na „czas marny dla I Rzeczpospolitej”, którym okazała się konfederacja targowicka „z okrutną przemyślnością i systematycznością niszcząca cały dorobek Sejmu Wielkiego, z jego najwspanialszym owocem, jakim była uchwalona w 1791 r. Konstytucja 3 maja” oraz prowadząca do kolejnych rozbiorów i wykreślenia Polski z map na długie 123 lata.– Jakże więc wspaniale i podniośle musiały brzmieć wtedy wersety kolędy Franciszka Karpińskiego („Bóg się rodzi” - przyp. PAP); ileż zapału i nadzieli mogły one budzić, gdy nasi rodacy tamtego czasu pełną piersią śpiewali: „Podnieś rękę, Boże Dziecię; Błogosław Ojczyznę miłą; W dobrych radach, w dobrym bycie; Wspieraj jej siłę swą siłą; Dom nasz i majętność całą; I wszystkie wioski z miastami; A słowo ciałem się stało; I mieszkało między nami” - zwracał uwagę arcybiskup.Zaznaczył także, że na Boże upodobanie i nazwanie synem Bożym zasłużyć może ten człowiek, który prawdziwie kocha Polskę. – Polska jest matką, która wiele przecierpiała i wciąż na nowo cierpi. Dlatego też ma prawo do miłości szczególnej. Miłości budowanej na prawdzie i na autentycznej trosce o dobro wspólne najjaśniejszej Rzeczypospolitej; miłości pozbawionej egoizmu i partykularnych, ciasnych interesów; miłości gotowej do przebaczenia i pojednania; miłości, której pierwszej imieniem jest pokój - powiedział. Światowe konflikty Metropolita warszawski kard. Kazimierz Nycz mówił natomiast o światowych konfliktach. – W ten wieczór nie wolno zapomnieć o tych, którzy nie mają pokoju; o miejscach na świecie, gdzie trwa wojna i gdzie giną ludzie - podkreślił w parafii pod wezwaniem Wniebowstąpienia Pańskiego na warszawskim Ursynowie. Wezwał do modlitwy w intencji odpowiedzialnych za pokój, żeby ten pokój budowali. Cytując słowa kolędy „Wśród nocnej ciszy głos się rozchodzi, wstańcie pasterze Bóg się wam rodzi”, kardynał Nycz podkreślił, że są w nich zawarte dwa elementy, które wskazują nam, co jest potrzebne, żeby spotkać Chrystusa narodzonego.– Cisza, która jest potrzebna po to, by człowiek mógł usłyszeć Boga mówiącego do nas. Boga, którego w zgiełku współczesnego świata człowiek bardzo często nie słyszy, bo nie ma na to czasu lub dlatego, że wokół niego jest zbyt głośno, więc delikatny cichy jak powiew wiatru głos Boga jest niesłyszalny – nauczał kard. Nycz. Dodał, że cisza jest potrzebna także po to, byśmy mogli usłyszeć tych, którzy są obok nas, którzy do nas mówią. – Często w wirze zajęć codziennych słyszymy coś, ale nie wysłuchujemy – powiedział hierarcha. Zaznaczył też jak ważny jest stół, przy którym ludzie odpowiedzialni za sprawy miast i wiosek całej Polski potrafią i chcą zasiąść. – Ale zasiąść tak, żeby stół i prawdziwy dialog ludzi łączył oraz pomagał w rozwiązywaniu spraw trudnych - zaznaczył. – Doskonale sobie zdajemy sprawę, jak wiele niepokoju było wśród nas w przededniu tych świąt. Jak często ludzie są podzieleni między sobą - w rodzinie, w gronie przyjaciół. Jak poruszenie jednego tematu sprawia, że ludzie przestają z sobą rozmawiać albo rezygnują z rozmowy, żeby nie doszło do czegoś jeszcze gorszego – mówił kardynał. – To jest wołanie o pokój. Pokój, którego świat sam dać nie może. Pokój, który się rodzi w naszych sercach wtedy, kiedy przychodzi Chrystus i mówi „pokój mój wam daję” – nauczał kardynał. – Boże Narodzenie jest samą radością, bo w nim Pan Bóg zniża się aż do poziomu człowieka, aby go do siebie wywyższyć – przypomniał z kolei w homilii podczas pasterki w poznańskiej katedrze metropolita poznański abp Stanisław Gądecki. – Naszą odpowiedzią na Boże Narodzenie może być tylko zdumienie i radość. Znakiem tej radości jest najpierw prosta, ziemska radość, przypominająca szczęście z powodu narodzin każdego dziecka. Radość pierwszego oddechu na ziemi, pierwszego płaczu i uśmiechu. Pierwszego nieświadomego spojrzenia na matkę. Radość pierwszego słowa, pierwszego kroku, pierwszej myśli - powiedział hierarcha. Jak dodał, echem naszej ziemskiej radości z powodu narodzin Zbawiciela jest także „choinka (...) św. Mikołaj, podarunki, kolędy - cała nasza liturgia domowa – mówił.",,
"„Na Wschodzie wszyscy wiedzą, że Putin zemścił się na Kaczyńskim”","– Pewne jest, że raporty pani Anodiny i pana Laska nie są wiarygodne. Nawet jeśli nie mamy wiedzy co do faktów, to mamy wiedzę co do charakteru systemu postsowieckiego – ocenił w rozmowie z „Rz” wicepremier, minister kultury i dziedzictwa narodowego Piotr Gliński wypadki po katastrofie tupolewa w Smoleńsku. – Istnieje taka hłaskowska kategoria „prawdziwych zmyśleń”: na Wschodzie wszyscy wiedzą, że Putin zemścił się na Kaczyńskim – dodał.","Szef MKiDN ocenia, że wyjaśnienie katastrofy smoleńskiej jest „szalenie trudne”. – Być może nie uda się w pełni wyjaśnić przyczyn katastrofy smoleńskiej, tym bardziej bez kluczowych dowodów. Wynika to niestety przede wszystkim z zaniedbań poprzedniego rządu – przekonywał.Na pytanie, czy po ośmiu latach skończą się miesięcznice smoleńskie, Gliński odpowiedział: „Upamiętniliśmy wszystkie 96 ofiar katastrofy smoleńskiej”. – Odczuwam ulgę, że udało się nam zbudować pomnik, po latach walki z PO, która tego pomnika nie chciała. To oczyszczające. Dobrze, że jest takie miejsce pamięci i zadumy. To moment symbolicznie kończący czas żałoby – podkreślił Gliński.Wicepremier został też zapytany o zakup dzieł od Fundacji Czartoryskich. – Wszystko było transparentne. W Sejmie musieliśmy przeprowadzić nawet nowelizację budżetu z przeznaczeniem określonej sumy na zakup kolekcji. Służby i NIK również prześwietliły sprawę już rok temu – zaznaczył.",,
Rosyjski opozycjonista walczy o zachowanie wzroku. Nawalny wyjechał do Hiszpanii,"Lider rosyjskiej opozycji Aleksiej Nawalny wyjechał do Hiszpanii. Ma tam przejść badania po tym, jak został zaatakowany przez nieznanych sprawców, którzy oblali mu twarz tzw. zielonką, czyli środkiem do oczyszczania ran. Polityk doznał poparzenia jednej z gałek ocznych i grozi mu częściowa ślepota.","Do ataku doszło 27 kwietnia przed biurem założonej przez Nawalnego Fundacji Walki z Korupcją (FBK) w Moskwie. Po tym incydencie przeciwnik prezydenta Władimira Putina oskarżył policję i Komitet Śledczy, że nie chcą wszcząć w tej sprawie śledztwa.Lider rosyjskiej opozycji ocenił, że „bezczynność jest faktycznie okazaniem pomocy napastnikom”, którzy zyskują czas na to, by „ukryć się, poczynić uzgodnienia, zniszczyć dowody i ślady”.Dostał paszportPo serii zabiegów oczyszczających, które zostały przeprowadzone w moskiewskiej klinice, Nawalny poprosił o wydanie mu nowego paszportu. Dokument otrzymał w ciągu dwóch dni, a dodatkowo Moskiewski Sąd Miejski potwierdził, że mimo ciążącego na nim wyroku może on opuścić Rosję.Portal Gazeta.ru podał, że w niedzielę wieczorem polityk odleciał do Barcelony. Przed wylotem miał zapowiedzieć, że pozostanie w Hiszpanii zaledwie tydzień, aby nie przerywać prowadzonej w Rosji kampanii prezydenckiej.",,
Komórka Merkel na podsłuchu Amerykanów?,"Kanclerz Angela Merkel mogła być przez lata obiektem inwigilacji ze strony amerykańskich służb wywiadowczych – powiedział rzecznik niemieckiego rządu. W rozmowie z prezydentem Stanów Zjednoczonych Barackiem Obamą Merkel wezwała do wyjaśnienia zarzutów. Biały Dom zapewnia, że USA „nie kontrolują rozmów kanclerz i nie będą ich kontrolować”","– „Rząd niemiecki otrzymał informacje, że telefon komórkowy kanclerz Niemiec jest być może kontrolowany przez amerykańskie służby” – oświadczył rzecznik Steffen Seibert. – „Skierowaliśmy niezwłocznie do naszych amerykańskich partnerów zapytanie, prosząc o natychmiastowe i wyczerpujące wyjaśnienie” – czytamy w oświadczeniu opublikowanym na stronie internetowej rządu.   Seibert poinformował, że Merkel przeprowadziła rozmowę telefoniczną z Obamą, podkreślając przy tej okazji, że w przypadku potwierdzenia informacji, jednoznacznie potępia je i uznaje za całkowicie niedopuszczalne. – „Byłoby to poważnym naruszeniem zaufania. Należy niezwłocznie zaprzestać takich praktyk” – powiedział Seibert.   Według komentatora pierwszej ogólnoniemieckiej telewizji publicznej ARD Ulricha Deppendorfa, obiektem inwigilacji był komórkowy telefon służbowy pani kanclerz, co według niego „czyni tę sprawę jeszcze poważniejszą”. Komentatorka drugiej ogólnoniemieckiej telewizji publicznej ZDF uznała incydent za poważną aferę, która uderzyła w niemiecką politykę „jak grom z jasnego nieba”.   Jako pierwszy informację o ewentualnej inwigilacji szefowej niemieckiego rządu podał tygodnik „Der Spiegel”. Jak twierdzi redakcja, amerykańskie służby przez lata namierzały prywatny telefon komórkowy pani kanclerz.   W rozmowie z Obamą Merkel domagała się wyjaśnienia zarzutów, przypominając, że niemieckie władze przed kilkoma miesiącami zwracały się do Waszyngtonu z prośbą o wyjaśnienie okoliczności działania służb USA na terenie Niemiec. „Jako bliski sojusznik USA rząd niemiecki oczekuje na przyszłość jasnej podstawy prawnej dla działania służb i ich współpracy” – oświadczył Seibert.   Rzecznik Białego Domu Jay Carney powiedział w Waszyngtonie, że Stany Zjednoczone „nie kontrolują rozmów kanclerz i nie będą ich kontrolować”. Jak wyjaśnił, takie zapewnienie złożył Obama w rozmowie z Merkel. Dodał, że oboje uzgodnili zacieśnienie współpracy między służbami obu krajów.   Wcześniej rzeczniczka amerykańskiej Rady Bezpieczeństwa Narodowego (NSA) powiedziała „Spieglowi”: „Prezydent zapewnił panią kanclerz, że Stany Zjednoczone nie kontrolują jej połączeń i nie będą tego czyniły (w przyszłości)”. Redakcja zauważa, że nie wiadomo, czy wypowiedź przedstawicielki NSA dotyczy także przeszłości.   Jak podał „Der Spiegel”, wyjątkowo ostra interwencja niemieckiego rządu została wywołana przez informacje, do których dotarli dziennikarze tygodnika.  Zostały one sprawdzone przez niemiecki wywiad zagraniczny (BND) oraz Urząd Ochrony Technik Informacyjnych i najwidoczniej zostały uznane za poważne, skoro spowodowały interwencję.   Z oświadczenia rządu wynika, że szef urzędu kanclerskiego Ronald Pofalla już w godzinach popołudniowych poinformował szefa komisji parlamentarnej ds. służb specjalnych Thomasa Oppermanna (SPD) o sytuacji. Socjaldemokrata powiedział, że jeśli zarzuty potwierdzą się, będzie to „ciężki przypadek nadużycia zaufania”. Przedstawiciele opozycyjnej Lewicy domagają się, by sprawą podsłuchów zajął się Bundestag.    Merkel prosiła Obamę podczas wizyty prezydenta USA w Berlinie w czerwcu o wyjaśnienie zarzutów, jakoby amerykański wywiad na wielką skalę przechwytywał i analizował połączenia telefoniczne i komputerowe obywateli niemieckich. Takie oskarżenia pod adresem USA wysuwał były pracownik amerykańskich służb Edward Snowden, znajdujący się obecnie w Rosji, gdzie przyznano mu tymczasowy azyl. Partie opozycyjne – SPD, Zieloni i Lewica – zarzucały Merkel podczas kampanii przedwyborczej bagatelizowanie kwestii podsłuchów i zbyt łagodne stanowisko wobec USA.",,
Obama: nowy „moment sputnika” dla Ameryki,"– Ameryka musi poczynić znaczne inwestycje w przyszłość, aby jej gospodarka nadal przodowała w świecie – zaznaczył prezydent Barack Obama w dorocznym orędziu o stanie państwa wygłoszonym w Kongresie. Zaproponował też zamrożenie części wydatków publicznych na pięć lat.","Orędzie amerykańskiego prezydenta trwało rekordowo długo – ponad godzinę. W przemówieniu Obama roztoczyłwizję reform, które mają zagwarantować konkurencyjność gospodarki wobec wyzwania ze strony Chin i innych wschodzących światowych potęg.Oprócz propozycji nowych wydatków rządowych na ten cel, zgodnych z dotychczasowym programem administracji, w orędziu znalazły się także inicjatywy wychodzące naprzeciw postulatom republikańskiej opozycji, która zyskała większą władzę po zwycięstwie w ostatnich wyborach do Kongresu.Prezydent zaapelował o jedność i zgodę narodową, nawiązując do niedawnejtragedii w Arizonie, gdzie szaleniec zastrzelił sześć osób i ciężko ranił kongresmenkę Gabrielle Giffords. Asystent kongresmenki, Daniel Hernandez, który uratował jej życie, siedział na sali Kongresu jako jeden z tradycyjnych gości honorowych w czasie orędzia.Obama przedstawił program podobny do zarysowanego w poprzednich orędziach.Wezwał do inwestycji w „zieloną gospodarkę”, czyli czyste technologie i odnawialne źródła energii. Ma to być „program Apollo naszych czasów” – powiedział, porównując go do programu lotów na Księżyc. Ogłosił, że do 2035 roku elektryczność używana w amerykańskich domach będzie w 80 proc. pozyskiwana z alternatywnych źródełenergii.Sporo miejsca poświęcił oświacie, wskazując na potrzebę nadrobienia przez USAzaległości w tej dziedzinie. Według Obamy, czasy obecne to nowy „moment sputnika” dla Ameryki, kiedypowinna ona dokonać inwestycji modernizacyjnych zapewniających rozwój nadłuższą metę.Dalsze propozycje Obamy w orędziu potwierdziły, że po porażce wyborczej wlistopadzie gotów jest do kompromisów z prawicą.Obama wyraził gotowość do wprowadzenia korekt w reformie opieki zdrowotnej,uchodzącej za jego największy sukces, ale zażarcie zwalczanej przez Republikanów.Prezydent zaproponował też zamrożenie części wydatków publicznych na pięć lat.  – Nie możemy przygnieść naszych dzieci ogromnym długiem –  powiedziałSprawy międzynarodowe zajęły marginesowe miejsce w orędziu. Obama powiedział, że „wojna w Iraku dobiega końca” i wojska amerykańskie wkrótce wrócą dokraju. Ponowił też obietnicę, że w lipcu tego roku USA „zaczną wycofywać swewojska z Afganistanu”.Wspomniał następnie o „europejskich sojusznikach” Ameryki – nie wymieniająckonkretnych krajów – i o planach budowy tarczy rakietowej w Europie oraz o „zresetowaniu” stosunków z Rosją.",,
Wzrost poziomu wody w Wiśle. IMGW wydał ostrzeżenia dla Pomorza,Hydrologiczne ostrzeżenie drugiego stopnia zostało wydane dla Pomorza ze względu na wzrost poziomu wody w ujściowym odcinku Wisły – poinformował w czwartek Instytut Meteorologii i Gospodarki Wodnej. Zaleca szczególną ostrożność w pobliżu rzek.,"Jak podaje IMGW, „na Wiśle w rejonie Tczewa obserwowany jest wzrost poziomu wody w strefie wysokiej”, a w ciągu najbliższej doby może on przekroczyć stan ostrzegawczy. Ze względu na przemieszczanie się fali wezbraniowej poniżej stopnia wodnego Włocławek, w ujściowym odcinku Wisły przewidywany jest wzrost stanów wody powyżej stanów ostrzegawczych. Instytut informuje, że w Zatoce Gdańskiej sytuacja hydrologiczno-meteorologiczna nie spowoduje utrudnień w odpływie wody z Wisły do morza. IMGW zaleca zachowanie szczególnej ostrożności w pobliżu rzek. Hydrologiczne ostrzeżenie drugiego stopnia oznacza, że stany wody (obserwowane lub prognozowane) układają się w strefie powyżej stanów ostrzegawczych, lecz poniżej stanów alarmowych.",,
"„Opłacamy pociąg, nocleg i jeszcze dostajecie dietę”. Kulisy działania „inwazji LGBT”","„Jak są te wyjazdy na marsze, to my wam opłacamy pociąg”, „jeszcze się dostaje dietę – 30 zł na dzień”, „jeśli wyjazd jest dwudniowy, to wtedy nocleg też jest opłacany” – przekonują „koordynatorzy” tzw. marszy równości, nęcąc do uczestnictwa w tego typu spotkaniach w całej Polsce. Kto i w jakim celu finansuje marsze środowisk LGBT? Jakie mają metody i źródła finansowania? O tym, jak działa „inwazja LGBT”, już w czwartek o godz. 20 na antenie TVP1.",,,
Papież: Módlmy się o ugaszenie pożarów Amazonii,"Papież Franciszek podczas niedzielnego spotkania z wiernymi w Watykanie wezwał wszystkich do modlitwy w intencji Amazonii, gdzie trwają pożary lasów. Przypomniał, że obszar ten jest „płucem” niezbędnym dla całej Ziemi.","Zwracając się do tysięcy osób zgromadzonych na placu Świętego Piotra na modlitwie Anioł Pański, papież powiedział: „Jesteśmy wszyscy zaniepokojeni rozległymi pożarami, które wybuchły w Amazonii. Módlmy się o to, aby dzięki zaangażowaniu wszystkich zostały jak najszybciej ugaszone”.– To leśne płuco jest niezbędne dla naszej planety – dodał Franciszek.W Watykanie w dniach od 6 do 27 października odbędzie się zwołany przez papieża synod biskupów na temat Amazonii. Temat obrad to: „Amazonia: nowe drogi dla Kościoła i dla ekologii integralnej”.W Brazylii do walki z pożarami lasów w Amazonii oddelegowano lotnictwo wojskowe i 44 tysiące żołnierzy. Walka z tym żywiołem to jeden z tematów rozmów przywódców na trwającym szczycie G7 w Biarritz we Francji.",,
Prezydent zaakceptował nazwiska nowych ministrów,"– Prezydent Andrzej Duda akceptuje zmiany w rządzie przedstawione przez premiera Mateusza Morawieckiego – powiedział w poniedziałek wiceszef kancelarii prezydenta Paweł Mucha. Jak dodał, osoby, które obejmą stanowiska ministrów po rekonstrukcji rządu to „bardzo dobry zespół, który łączy rozmaite kompetencje”.","Mucha w Polsat News podkreślił, że ubiegłotygodniowa rozmowa Andrzeja Dudy z premierem dotycząca zmian w rządzie była „bardzo dobra”. – Prezydent wyraził swój pogląd. Panowie rozmawiali na temat składu Rady Ministrów; tutaj bardzo dobry kontakt owocuje tym, że te zmiany są uzgadniane, konsultowane – powiedział minister.– Prezydent akceptuje zmiany, które są przedstawione przez prezesa Rady Ministrów. To była rozmowa, która poprzedzała te zmiany; to się dzieje w bardzo dobrej atmosferze i w bardzo ścisłych konsultacjach – zaznaczył Mucha.Według niego osoby, które po rekonstrukcji wejdą do rządu mają „duże doświadczenie polityczne”. Jak mówił, jest to „bardzo dobry zespół, który łączy rozmaite kompetencje”.",,
Fala migrantów nie słabnie. Włoska straż przybrzeżna pomaga tysiącom osób,Nie słabnie napływ migrantów z północnej Afryki do Włoch. We wtorek na wodach Cieśniny Sycylijskiej w 35 operacjach udzielono pomocy ponad czterem tysiącom osób.,"Ponad dziewięciuset migrantom pomocy udzieliły jednostki włoskiej marynarki wojennej, a ponad tysiąc wzięła na pokład jednostka tamtejszej straży przybrzeżnej.Imigranci płynęli do Włoch kutrem i czterema pontonami. Niemal wszyscy zejdą na ląd w porcie w Katanii na Sycylii.Do portu Augusta na tej samej włoskiej wyspie zawinie w połowie tego miesiąca ORP Generał Tadeusz Kościuszko – fregata rakietowa polskiej Marynarki Wojennej. Jednostka wodowana w 1978 roku w Stanach Zjednoczonych od czternastu lat pływa pod polską banderą. Na Morzu Śródziemnym wejdzie w skład morskich sił Sojuszu Atlantyckiego, które monitorują napływ uchodźców i wspierają walkę z przemytnikami ludzi.",,
Uciekali łodzią z Haiti; co najmniej 30 ofiar,"Co najmniej 30 osób zginęło w wyniku przewrócenia się u wybrzeża Bahamów łodzi z nielegalnymi imigrantami z Haiti – podał dziennik „The Nassau Guardian”, powołując się na amerykańską straż przybrzeżną.","Przeładowany jacht prawdopodobnie wpadł w poniedziałek w nocy na rafę wpobliżu wyspy Staniel Cay, 125 km od stolicy Bahamów, Nassau. Przedstawiciel władz Bahamów poinformował, że do tej pory udało się uratować 110 osób. Akcja ratownicza, w której uczestniczą także amerykańskie służby, trwa. – Gdy ratownicy przybyli na miejsce, imigranci utrzymywali się na powierzchni, trzymając się kadłuba wywróconego 12-metrowego jachtu – głosi komunikat straży przybrzeżnej na Bahamach. Łódź nie tylko była przeciążona, ale też żeglowała po bardzo wzburzonychwodach – powiedział rzecznik Królewskich Sił Obronnych Bahamów OriginDeleveaux.",,
Komorowski deklasuje potencjalnych konkurentów,Gdyby wybory prezydenckie odbyły się w połowie grudnia Bronisław Komorowski wygrałby je z wyraźną przewagą. Drugi – według najnowszego sondażu pracowni Estymator dla Newsweek.pl – byłby Jarosław Kaczyński.,"Na Bronisława Komorowskiego swój głos oddałaby ponad połowa ankietowanych. Drugi – prezes PiS Jarosław Kaczyński otrzymałby nieco ponad 20 proc. głosów. Pojedynek o podium toczyłby się między Jarosławem Gowinem i Zbigniewem Ziobrą. Na kolejnych miejscach: Leszek Miller i Janusz Korwin Mikke. Na Janusza Palikota zagłosowałoby 3 proc. ankietowanych, nieco mniej na Janusza Piechocińskiego. Wyniki sondażu zamyka Artur Zawisza z jedno 1-proc. poparciem.",,
"Sąd wyśle SMS-a. „Informujemy, że pani mąż właśnie otrzymał rozwód”","Kobiety w Arabii Saudyjskiej będą powiadamiane o tym, że ich mąż właśnie się z nimi rozwiódł. Przewiduje to nowe prawo, które wchodzi w życie. Obecność żony na rozprawie nie jest w tym kraju konieczna.","Dotąd często zdarzało się, że kobieta nie wiedziała o sądowym postanowieniu o rozwodzie. Mężczyzna wnosił do sądu wniosek o rozwód, a sąd orzekał o nim bez obecności zainteresowanej. Teraz sądy będą musiały powiadomić kobietę o rozwodzie – choćby SMS-em. Dzięki temu, będzie mogła w porę zatroszczyć się o alimenty.  Jak twierdzi tamtejszy minister sprawiedliwości, nowe przepisy sprawią, że rozwody w królestwie będą „bardziej transparentne”. Arabia Saudyjska, muzułmańskie królestwo, jest jednym z najbardziej konserwatywnych krajów na świecie. Prawa kobiet w tym kraju są bardzo ograniczone. Dopiero od ubiegłego roku kobietom wolno prowadzić samochód. W ubiegłym roku w ramach liberalizacji przepisów otwarto też pierwsze kina w kraju, a kobiety mogą już chodzić na mecze piłkarskie w roli widzów.",,
Separatyści na Ukrainie złamali porozumienie o zawieszeniu broni,"Ukraińska armia oskarżyła w piątek prorosyjskich separatystów w Donbasie o złamanie ustaleń o tzw. szkolnym rozejmie, który ma pozwolić dzieciom w regionie konfliktu na rozpoczęcie 1 września nauki w szkołach.","– Od początku doby odnotowaliśmy dwa ostrzały naszych pozycji w pobliżu miejscowości Tałakiwka i Zajcewe (w obwodzie donieckim). W wyniku starcia koło Tałakiwki zginął nasz jeden żołnierz – oświadczył w piątek w stacji telewizyjnej „112.Ukraina” Anatolij Stelmach, przedstawiciel Sztabu Generalnego Sił Zbrojnych Ukrainy. Wstrzymanie ognia na linii walk w Donbasie formalnie zaczęło obowiązywać o północy z czwartku na piątek. Jest to wynik uzgodnień, zawartych w środę w Mińsku podczas spotkania grupy kontaktowej, w której zasiadają przedstawiciele Rosji, Ukrainy i OBWE.",,
„Srebrne Usta 2013” dla Sawickiego; „Lewica? Jaja złożą osobno...”,"Marek Sawicki z PSL zwycięzcą plebiscytu Trójki „Srebrne Usta 2013”. Słuchacze w głosowaniu na najbardziej zaskakującą i zabawną wypowiedź polskiego polityka wyróżnili jego słowa o Kongresie Lewicy, który porównał do „ptasich kluczy na niebie”. Drugie miejsce przypadło Leszkowi Millerowi, a trzecie Stefanowi Niesiołowskiemu.","Minister rolnictwa żartował, że wrzawa na temat Kongresu Lewicy, na kilka tygodni przed jego rozpoczęciem, przypomina mu wiosenny przylot i „darcie się ptaków w kluczach na niebie”. Marek Sawicki wywnioskował z tego, że „ptaki lecą razem, ale jaja będą składać osobno i tak samo będzie z polską lewicą”. Podczas gali w Trójce polityk PSL podkreślił, że jego słowa sprzed kilku miesięcy okazały się prorocze.Drugie miejsce dla MilleraDrugie miejsce zajął Leszek Miller. Lider SLD mówił o Jarosławie Kaczyńskim i exposé profesora Piotra Glińskiego, odtworzonym z tabletu. – Do człowieka z marmuru i człowieka z żelaza dodał człowieka z tabletu – żartował. Był premier nie odebrał nagrody osobiście, bo z powodu sejmowych obowiązków nie mógł pojawić się na gali.Niesiołowski na trzeciej pozycjiStefan Niesiołowski zajął trzecie miejsce, za wystąpienie, w którym negował wysokie dane dotyczące niedożywienia dzieci. Poseł Niesiołowski mówił o szczawiu i mirabelkach, które on i jego koledzy z drużyny piłki nożnej, z czasów dzieciństwa, jedli podczas przerw w grze. W ocenie posła Platformy, dziś dzieci już nie są tak głodne i nie szukają przy boiskach szczawiu i mirabelek. Stefan Niesiołowski nie odebrał osobiście nagrody, ponieważ w trakcie gali brał udział w posiedzeniu sejmowej komisji.",,
Rosja przesyłała zanieczyszczoną ropę. Częściowo wznowiono eksport do Polski,"Białoruś częściowo wznowiła eksport lekkich produktów naftowych na Ukrainę i do Polski – poinformował wiceprezes państwowego koncernu paliwowego Biełnaftachim Uładzimir Sizou. Dodał, że straty spółki z winy Rosji to około 100 mln dolarów.","– Podjęliśmy decyzję o częściowym zaspokojeniu zapotrzebowania zagranicznych kontrahentów, z którymi zawarliśmy umowy na dostawę produktów naftowych. Zdecydowaliśmy teraz o dostarczeniu około 32 tys. ton oleju napędowego w kierunku Ukrainy, 8 tys. ton oleju napędowego w kierunku Polski i około 10 tys. ton benzyn samochodowych także w kierunku rynku ukraińskiego – oświadczył Sizou.We wtorek Biełnaftachim poinformował o czasowym wstrzymaniu eksportu produktów naftowych z Białorusi do Polski, krajów bałtyckich i na Ukrainę z powodu zanieczyszczenia ropy dostarczanej przez Rosję.O tym, że rurociągiem Przyjaźń dociera na Białoruś z Rosji zanieczyszczona ropa, od kilku dni mówiły władze rafinerii w Mozyrzu i przedstawiciele białoruskiego rządu. Strona rosyjska przyznała, że doszło do obniżenia jakości przesyłanego surowca, zapewniła jednak, że jest to „kwestia techniczna”.W środę w rafinerii Naftan rozpoczęto pompowanie „czystej” ropy nitką Surgut-Połock. Według Sizoua Naftan pracuje obecnie przy obciążeniu wynoszącym 12 tys. ton na dobę, zaś rafineria w Mozyrzu przetwarza 18 tys. ton ropy na dobę.",,
Polityk SLD o Fundacji Gdańska: Jej działalności powinna przyjrzeć się izba obrachunkowa,"Działalności tej fundacji powinna przyjrzeć się Rejonowa Izba Obrachunkowa – powiedział w TVP Info polityk SLD Piotr Kusznieruk, odnosząc się do pytania o pieniądze, które otrzymuje i wydaje Fundacja Gdańska. Anna Kwiecień z PiS stwierdziła, że patrząc na szokujące wydarzenia z Gdańska sprzed kilku lat nie dziwi jej to, co się dzieje w stolicy Pomorza.","Jak pisaliśmy na portalu tvp.info, od 2015 r. samorząd miasta Gdańsk przekazał 4,91 mln zł Fundacji Gdańska. Jej prezesem jest Jacek Bendykowski. To prominentny polityk Platformy Obywatelskiej na Pomorzu, który przez trzy kadencje (do 2018 r.) był szefem klubu radnych PO w sejmiku pomorskim.Konkretne zlecenia to np. 24,6 tys. za promocję miasta podczas potańcówki retro lub 200 tys. za stworzenie strony internetowej, która ma być encyklopedią Gdańska. Na stronie głównej tejże encyklopedii internautę wita mozaika grafik stanowiących linki do haseł. Ich układ się zmienia, ale bardzo często wyświetla się Donald Tusk, Lech Wałęsa czy Paweł Adamowicz. Zdaniem polityka promocja, w której głównie pokazywany jest Donald Tusk, jest marnotrawieniem pieniędzy gdańszczan. – Nawiązywanie do Donalda Tuska? Z całym szacunkiem, ale mamy większych bohaterów wywodzących się z rejonów Pomorza – powiedział.Jak zauważył Piotr Kusznieruk, członek Rady Krajowej SLD, „historia musi być prawdziwa”. –  Nieujęcie admirała, czy Walentynowicz wygląda po prostu słabo i takich rzeczy nie powinno być w projektach realizowanych ze środków samorządowych – stwierdził.– Tak na prawdę działalności tej fundacji powinna przyjrzeć się Rejonowa Izba Obrachunkowa – stwierdził Kusznieruk.Anna Kwiecień z PiS odnosząc się do pytania o działalność Fundacji zauważyła, że chodzi o „bardzo duże pieniądze”. – Jeśli ktoś działa i pracuje w organizacjach pozarządowych, zdaje sobie sprawę, o jakie środki aplikują organizacje i proszę mi wierzyć, milion złotych rocznie dla organizacji (…) to są przeogromne pieniądze – przekonywała.",,
"„Mówi się, że Kopacz spotkała się z Tuskiem. To zła informacja dla Schetyny”","– W PE mówi się, że Ewa Kopacz spotkała się z Donaldem Tuskiem w kuluarach. I to jest zła informacja dla Grzegorza Schetyny, bo byli przewodniczący PO, byli premierzy, mówią o tym, że Schetyna się nie sprawdził – powiedziała Jadwiga Wiśniewska, europosłanka Prawa i Sprawiedliwości.","Wiśniewska skomentowała w programie „O co chodzi” słowa Grzegorza Schetyny, który chce międzynarodowej kontroli ponownego przeliczania głosów oddanych w niektórych okręgach po wyborach do parlamentu.  Eurodeputowana PiS uważa, że Grzegorz Schetyna jest przerażony sytuacją w Platformie Obywatelskiej. – Nie tylko szeregowi działacze, ale również wyższa półka, są zniecierpliwieni i rozczarowani wynikiem wyborów parlamentarnych. Schetyna wie, że to jest jego koniec – powiedziała europosłanka. – Ludzie za jego plecami umawiają się, w jaki sposób należy Schetynę odsunąć od władzy. Więc próbuje znaleźć motyw, który mógłby podnieść dyskurs w PO na trochę wyższy poziom – stwierdziła Jadwiga Wiśniewska. Jej zdaniem przewodniczący PO „łapie się wszystkiego, co mogłoby zwiększyć jego szanse na reelekcję”.",,
Schetyna liczy na ostrą reakcję wobec polskich władz,"Nie wiem, jak będzie reagował rząd i prezydent. Wiem, jak będzie reagowała UE i USA. Demolowanie systemu prawnego i trójpodziału władzy w tak ordynarny sposób będzie miało konsekwencje – mówił w radiu ZET lider Platformy Obywatelskiej Grzegorz Schetyna, odnosząc się do ustawy o sądach powszechnych i Sądzie Najwyższym.","Izby Sądu Najwyższego – Karna, Cywilna i Pracy – na wniosek I Prezes SN przyjęły uchwałę, w której jednoznacznie stwierdziły, że osoby rekomendowane przez nową KRS nie są sędziami w rozumieniu konstytucji i prawa unijnego.  Grzegorz Schetyna został poproszony o skomentowanie uchwały dotyczącej udziału w składach sędziowskich osób wyłonionych przez KRS.  – Panuje totalny chaos. Widać, że będziemy żyć równolegle w kilku rzeczywistościach. Nie wiadomo, czy sędziowie orzekający wybrani przez nowy KRS mają do tego prawo, czy też nie – powiedział Schetyna.  Dodał, że w „normalnym kraju” uchwała Sądu Najwyższego zostałaby przyjęta. – W normalnym kraju, w normalny sposób taka decyzja trzech połączonych izb Sądu Najwyższego zostałaby przyjęta do analizy, namysłu. Tu mieliśmy konferencję w Sejmie przy schodach, gdzie Ziobro powiedział, że nie przyjmuje tego do wiadomości – powiedział Schetyna.",,
Politico ocenia europejskich liderów i ambasadorów. Gdzie jest Polska?,"Kto tak naprawdę kieruje Unią Europejską i ma największy wpływ na zapadające w niej decyzje? Portal Politico  przeprowadził ranking, w którym uwzględniono 33 państwa. Są to zarówno członkowie UE, jak i kraje starające się dostać do europejskiej wspólnoty. Liderem zestawienia są Niemcy. Polska znalazła się na 10. miejscu.","Niemcy zdystansowały konkurentów. Portal podkreślił sprawność przywództwa kanclerz Angeli Merkel,  wspieranej przez ambasadora Reinharda Silberberga. Do grona liderów należą również: Wielka Brytania (z negatywną prognozą), Włochy, Francja, Holandia oraz Turcja, która co prawda nie jest członkiem Wspólnoty, ale silnym krajem i kluczowym partnerem Brukseli m.in. ws. rozwiązania kryzysu migracyjnego.  Polska została sklasyfikowana na 10. miejscu. W komentarzu redakcyjnym podkreślono, że „nikt nie wierzy, że Beata Szydło rządzi Polską, a bardzo szanowany ambasador Marek Prawda został zwolniony z powodów politycznych” . Zdaniem Politico, pozycja dyplomatyczna naszego kraju będzie się obniżać. Poniższa grafika pokazuje klasyfikację krajów pod względem ich siły na arenie międzynarodowej. Im ciemniejszy kolor, tym mocniejsza pozycja. Ranking liderów i ambasadorów Redakcja poddała ocenie szefów rządów oraz stałych przedstawicieli przy Unii Europejskiej. Na ocenę wpływ miały m.in. stabilność rządów, realna władza, jaką posiada lider kraju, konsekwencja w prowadzeniu polityki zagranicznej oraz umiejętność współpracy z innym krajami. Największe znaczenie miała jednak, jak to nazwano „brutalna siła”, która odzwierciedla kondycję gospodarki oraz populację kraju.    Oddzielnej ocenie poddano też ambasadorów przy Unii Europejskiej. Tu zwracano uwagę na umiejętność budowania koalicji, doświadczenie dyplomatyczne i sprawność w poruszaniu się na brukselskich salonach.",,
"„Uderzają w Borysa, wychwalają Tomka”. Problem z botami w PO","Nasi konkurenci zaangażowali „boty”, pozakładali fejk-konta z nazwiskami „ludzi”, którzy nie istnieją. Z tych kont masowo produkowane są wpisy wychwalające Tomka Siemoniaka i uderzające w Borysa. To jest przegięcie, czegoś takiego jeszcze w wewnętrznych kampaniach PO nie było – powiedział w rozmowie z wp.pl „polityk działający przy kampanii” Budki. Niebawem wybory na szefa PO.","Wybory na szefa Platformy Obywatelskiej odbędą się za 10 dni. Według sondaży liderem jest szef klubu PO w Sejmie Borys Budka. Jego głównym kontrkandydatem jest popierany przez ustępującego lidera Grzegorza Schetynę Tomasz Siemoniak.   Według Wirtualnej Polski ludzie posła Siemoniaka stworzyli serię „botów” i fałszywych kont w mediach społecznościowych, z których prowadzą „brudną kampanię”.  Jeden z anonimowych rozmówców portalu – „polityk działający przy Budce” – powiedział, że z fejkowych kont „masowo produkowane są wpisy wychwalające Tomka Siemoniaka i uderzające w Borysa”.   Z kolei współpracownik Siemoniaka miał stwierdzić, że sam Siemoniak o tym procederze nie ma pojęcia. Przekonuje – pisze portal – że kandydat Schetyny nie zgodziłby się na takie praktyki.   Wp.pl twierdzi, że „działacze Platformy wspierający szefa swojego klubu wskazują na rzekome powiązania fałszywych kont z posłanką PO Kingą Gajewską”. – Kinga, zaangażowana dziś w kampanię Siemoniaka, sama zlecała zakładania takich fejk-kont w swojej kampanii przed wyborami do Sejmu – powiedział rozmówca portalu.  – Przez cztery lata w klubie parlamentarnym pomagałam wszystkim posłom z obsługą social mediów, więc kiedy ktoś słyszy „internet”, od razu myśli: „Kinga” – odpowiada Gajewska.  Polityk z otoczenia Siemoniaka wskazuje, że „być może boty i fałszywe konta są zakładane przez członków Młodych Demokratów, młodzieżówki Platformy.",,
Waszczykowski: Dla Polski i USA kwestia bezpieczeństwa jest najważniejsza,– Dla nas i dla Amerykanów kwestia bezpieczeństwa jest najważniejsza – powiedział w programie „Minęła 20” były minister spraw zagranicznych Witold Waszczykowski.,"Polski prezydent został zaproszony do Białego Domu pierwszy raz od ośmiu lat. Dla wielu to sygnał o umacniającym się sojuszu Stanów Zjednoczonych z Polską. Owocem spotkania jest deklaracja o partnerstwie strategicznym - obejmująca współpracę w zakresie bezpieczeństwa, energetyki czy inwestycji.Podczas konferencji obu prezydentów zapadły oficjalne deklaracje dotyczące współpracy militarnej.–  Polska i USA mają wspólną listę zagrożeń. Poprzez wzmocnienie obecności na flance wschodniej będziemy mogli odstraszyć przeciwnika – powiedział w programie „Minęła 20” były minister spraw zagranicznych Witold Waszczykowski.– Stany Zjednoczone mają podobną percepcję założeń jak nasz region. Łączy nas  program stabilności gospodarczej i energetycznej – podkreślił. Donald Trump stanowczo sprzeciwia się budowie gazociągu Nord Stream 2 i znów stawiał dziś Polskę za przykład.Do gazoportu w Świnoujściu już regularnie zawijają statki z amerykańskim gazem LNG. W przyszłości, właśnie dzięki takim dostawom, Polska może stać się surowcowym pomostem łączącym Stany Zjednoczone z państwami naszego regionu.– Donaldowi Trumpowi zależy na ekspansji gospodarczej. Nam również zależy, aby USA były większym udziałowcem w przedsięwzięciach gospodarczych – podkreślał były minister.",,
Antyrządowe demonstracje w Bejrucie. Prawie 400 rannych,Prawie 400 osób zostało rannych w Bejrucie podczas starć demonstrantów z funkcjonariuszami. Do sobotnich zamieszek doszło po kilku tygodniach względnego spokoju.,"Uczestnicy antyrządowych demonstracji rzucali w funkcjonariuszy kamieniami, znakami drogowymi i konarami drzew. Siły bezpieczeństwa użyły gazów łzawiących, armatek wodnych i gumowych kul.  Libańczycy wychodzą na ulice miast od października. Zarzucają władzom nieudolność po tym, jak gwałtownie załamała się gospodarka. Domagają się wymiany elit rządzących.  W sobotę manifestowano w kilku dzielnicach Bejrutu. Libańczycy wyszli na ulice, aby domagać się niewprowadzonych wciąż zmian, a także w proteście przeciwko biciu przez policję uczestników mniejszych protestów z ostatnich dni.",,
Kierowca tira przemycał migrantów. Sąd bezlitosny,"Kierowca tira, 47-letni Serb, został skazany przez francuski sąd na dwa lata więzienia za próbę przemycenia 20 afgańskich migrantów. Byli schowani w niewielkiej skrzyni ukrytej za podwójną ścianą naczepy.","Dziennik „Voix du Nord” wskazał, że za dodatkowo obciążającą okoliczność sąd w Boulogne-sur-mer, oddalonym 35 km od Calais, uznał fakt, że kierowca umieścił tych 20 Afgańczyków w „warunkach nielicujących z ludzką godnością”, ściśniętych w skrzyni, która miała zaledwie 2,5 metra długości i półtora wysokości.Według prefektury policji Pas-de-Calais, w 2015 roku na terenie departamentu zmarło wskutek złych warunków przewozu 18 migrantów, w 2016 roku – czternastu, a w ciągu 2017 i 2018 roku – czterech. Również w marcu tego roku dwudziestoletni nielegalny migrant zmarł wskutek niedotlenienia w skrzyni oczekującej na nabrzeżu na załadunek w porcie Calais.Do Calais, skąd prowadzą do Wielkiej Brytanii tunel i połączenia promowe, ściągają imigranci z Azji i Afryki w nadziei nielegalnego przedostania się na drugą stronę Kanału La Manche.",,
"Pielęgniarki uczą się, że homoseksualizm to patologia","Homoseksualizm to patologia seksualna – takie wnioski płyną z programów, na podstawie których prowadzone są kursy dla pielęgniarek i położnych. Zatwierdził je były minister zdrowia Leszek Sikorski z SLD. Pytania sugerujące, że homoseksualizm jest dewiacją, pojawiają się też na testach – dowiedział się portal tvp.info.",,,
Miecz świetlny w Warszawie. Polska soczewka ma też pomóc w korekcji wzroku,"Miecz świetlny – urządzenie, które skupia światło lasera na odcinku o długości 30-40 cm  – powstał na Politechnice Warszawskiej. Wykorzystano w nim inspirowaną „Gwiezdnymi wojnami"" soczewkę polskiego pomysłu, którą naukowcy chcą również wykorzystać w korekcji wzroku.","–  W mieczu został umieszczony laser o zielonej barwie i soczewka tzw. miecz świetlny, która skupia światło w odcinek. Dzięki temu uzyskaliśmy efekt miecza świetlnego. Rękojeść miecza jest wydrukowana na drukarce 3D – wyjaśnia twórczyni rozwiązania, studentka Politechniki Warszawskiej, Aleksandra Fliszkiewicz.  Miecz świetlny opracowała ona w ramach realizacji pracy inżynierskiej. „Przyszłam do dr. Krzysztofa Petelczyca z Wydziału Fizyki Politechniki Warszawskiej z takim pomysłem akurat po premierze 8. części +Gwiezdnych Wojen+” - wspomina studentka, cytowana w informacji prasowej przesłanej przez uczelnię. Pracę inżynierską o mieczu świetlnym będzie broniła w styczniu.  Jej opiekun naukowy, dr inż. Petelczyc zastrzega jednak, że znany z filmów miecz świetlny ma kilka właściwości, których w wynalazku z PW nie da się osiągnąć.  –  Po pierwsze wiązki laserowego światła nie widać z boku. Chyba że znajdziemy się we mgle czy w dymie. Nie możemy też sprawić, by dwa miecze trzymane przez rycerzy odbiły się od siebie - tłumaczy naukowiec.  Poza tym filmowe miecze, kiedy się nimi porusza, wydają charakterystyczny dźwięk. Tymczasem laser jest cichy. – Te brakujące efekty można byłoby uzyskać nie dzięki laserom, ale dzięki fizyce plazmy – sugeruje badacz.  W swoim rozwiązaniu Aleksandra Fliszkiewicz użyła wskaźnika laserowego, który jest zbyt słaby, aby przecinać obiekty niczym ostrze. Nie można jednak wykluczyć, iż kiedyś będzie można użyć tak silnych laserów, że da się nim ciąć różne powierzchnie. Wykorzystana w pracy inżynierskiej soczewka typu miecz świetlny nie jest nowym odkryciem - jej geometrię opracowano na PW już w 1990 r. Zespół prof. Andrzeja Kołodziejczyka pracował wtedy nad soczewkami skupiającymi światło w niestandardowy sposób.  Po obejrzeniu pierwszych „Gwiezdnych wojen” naukowcy zaczęli się jednak zastanawiać, czy można by było skupić światło nie w pojedynczym punkcie, ale na prostym odcinku o pewnej długości – tak jak w używanych przez bohaterów mieczach świetlnych.  – I udało się! – wspomina dr Petelczyc.  Sam pomysł na soczewkę to nie wszystko. Potrzebne były dalsze badania, aby takie rozwiązanie w laboratorium wytworzyć. Soczewka ma bowiem dość skomplikowaną geometrię. Dr Petelczyc z zespołem kilka lat temu znalazł na to jednak sposób, przez co mógł wreszcie – dzięki inicjatywie Aleksandry Fliszkiewicz – powstać miecz świetlny.  Tradycyjna soczewka skupia światło w jednym punkcie. A to dlatego, że powierzchnie tradycyjnych soczewek są wycinkami sfer: im bliżej jest do środka soczewki, tym jest ona grubsza. Tymczasem soczewka z PW ma dość osobliwy kształt. Jeśli porównalibyśmy soczewkę do tarczy zegara, to przy każdej godzinie, a nawet minucie, soczewka miałaby nieco inną grubość.  Taki kształt soczewki może się przydać nie tylko w produkcji zabawkowych mieczy, ale i... w okulistyce do korekcji wzroku. Ta sama bowiem soczewka ułatwia wyraźne widzenie z każdej odległości. Jej wykorzystanie pomogłoby zwłaszcza osobom, u których  – np. z wiekiem – pogorszyła się zdolność akomodacji oka i wyraźnego widzenia z różnej odległości.  Bazując na swoim odkryciu, badacze chcą opracować soczewki kontaktowe. Trwają też testy przedkliniczne implantów wewnątrzgałkowych dla osób po operacji zaćmy. Dzięki wykorzystaniu polskiej soczewki jest nadzieja, że takie osoby mogłoby widzieć wyraźnie obiekty z każdej odległości.",,
"Saryusz-Wolski: W gronie Koalicji Obywatelskiej są ci, którzy bronili Układu Warszawskiego","– To jest wielkie kłamstwo. To są ludzie, którzy stali po stronie wyboru wschodniego. W momencie, w którym okazało się, że to jest niemożliwe, starali się zachować tyle, ile możliwe i nadal mają związki ze wschodem. Unię traktowali ściśle instrumentalnie. Pierwszą partią polityczną, która domagała się naszej obecności w strukturach europejskich i atlantyckich było Porozumienie Centrum, poprzednik PiS – powiedział Jacek Saryusz-Wolski, europoseł i kandydat Prawa i Sprawiedliwości do Parlamentu Europejskiego, który komentował słowa Donalda Tuska podczas marszu „Polska w Europie”.",,,
Rosja gotowa przejąć zarządzanie internetem. Przyjęła specjalną ustawę,"Ustawę o działaniu rosyjskiego segmentu internetu (Runetu) w warunkach odłączenia go od globalnych serwerów przyjęła w poniedziałek wyższa izba parlamentu Rosji, Rada Federacji. Po podpisaniu przez prezydenta prawo wejdzie w życie prawdopodobnie w listopadzie.","Projekt jest inicjatywą deputowanych niższej izby, Dumy Państwowej, reprezentujących rządzącą partię Jedna Rosja i populistyczno-nacjonalistyczną Liberalno-Demokratyczną Partię Rosji (LDPR), kierowaną przez Władimira Żyrinowskiego. Przewiduje ona stworzenie rozwiązań technicznych i organizacyjnych umożliwiających funkcjonowanie Runetu w warunkach odłączenia go od globalnego Internetu.              Władze mówią o ochronie Runetu w sytuacji zagrożenia z zewnątrz, krytycy  o możliwości jego izolacji.              Ustawa zakłada, że w razie zagrożenia scentralizowane zarządzanie Internetem przejmie urząd Roskomnadzor, który obecnie pełni funkcje regulatora internetu i mediów w Rosji. Roskomnadzor będzie filtrować ruch internetowy poprzez specjalne systemy, stosowny sprzęt wcześniej przekazany zostanie operatorom internetowym. Na razie nie jest jasne, jakie będą to zagrożenia i w jaki sposób operatorzy będą wykorzystywać przekazany im sprzęt, gdyż dokumenty na ten temat dopiero zostaną opracowane. Większe możliwości kontroliMedia niezależne oceniają, że rozwiązania zapisane w ustawie mają stworzyć możliwość zamknięcia ruchu internetowego wewnątrz kraju.              Na mocy ustawy Roskomnadzor zyskuje większe możliwości w zakresie blokowania niepożądanych stron i serwisów internetowych. Obecnie taka blokada odbywa się na podstawie adresów IP i dokonują jej, na polecenie Roskomnadzoru, operatorzy łączności. W przyszłości zaś operatorzy zainstalują sprzęt umożliwiający blokadę z pomocą technologii DPI (tzw. głębokiej inspekcji pakietów). Odpowiadać za ograniczenie dostępu do zakazanych stron będą nie oni, lecz Roskomnadzor.              Ustawa przewiduje też, że w Rosji powstanie w najbliższych latach narodowy system nazw domenowych, niezależny od obecnego systemu DNS nadzorowanego przez organizację ICANN. Ponadto do 2021 roku rosyjskie organy państwowe będą musiały przejść całkowicie na krajowe systemy szyfrowania.              Koszty realizacji ustawy szacowane są na około 30 mld rubli (ponad 467 mln USD).",,
Tajemnice zimnej wojny. Brytyjski rząd finansował Reutera,"Brytyjski rząd na prośbę jednostki propagandowej powiązanej z brytyjskim wywiadem potajemnie finansował w latach 60. i 70. ubiegłego wieku agencję Reutera. Przelewy ukrył, wykorzystując do ich dokonywania stację BBC – wynika z odtajnionych dokumentów.","„Obecnie jesteśmy w stanie zawrzeć umowę zapewniającą dyskretne wsparcie rządowe dla działalności Reutera na Bliskim Wschodzie i w Ameryce Łacińskiej. Nowe porozumienie powinno dobrze służyć interesom Rządu Jej Królewskiej Mości” – głosi pochodzący z 1969 r. odtajniony dokument, o którym napisały w poniedziałek BBC i Reuters.Według dokumentu negocjacje z Reuterem prowadził Departament Badań Informacyjnych (IRD), działający w latach 1948-1977, powiązany z wywiadem tajny departament w brytyjskim ministerstwie spraw zagranicznych, który zajmował się zwalczaniem sowieckiej propagandy i infiltracji.Jak wynika z dokumentów, w 1969 r. Reuters potrzebował pieniędzy na dalszą ekspansję na Bliskim Wschodzie, a kraje zachodnie, w tym Wielka Brytania, chciały wzmocnić swoje wpływy w konfrontacji ideologicznej ze Związkiem Sowieckim poprzez rozbudowę serwisów informacyjnych na całym świecie.Zgodnie z dokumentami, tajne finansowanie Reutera przez rząd wynosiło 245 tys. funtów rocznie przed 1969 r., w latach 1969-1970 zostało zredukowane do 100 tys. funtów rocznie, zaś w latach 1972-1973 pieniądze nie były przekazywane wcale.Pieniądze były przekazywane Reuterowi w postaci zwiększonych stawek płaconych przez publiczną stację BBC za serwis agencji. Zostały one wykorzystane do rozszerzenia zasięgu działalności Reutera na Bliskim Wschodzie i w Ameryce Łacińskiej. Nowa relacja– Nowa relacja nawiązana z firmą Reuters na Bliskim Wschodzie i w Ameryce Łacińskiej może prowadzić do cennej, opartej na dobrej woli współpracy z agencją w skali globalnej – powiedział cytowany w dokumentach John Peck, były szef IRD. Stwierdzono, że Reuters „mógłby i zapewniłby” to, czego potrzebuje rząd, choć urzędnicy rządowi przyznali, że Reuters wydaje się nie chcieć realizować poleceń brytyjskiego rządu.Z dokumentu nie wynika jasno, czy w zamian za przekazywane pieniądze brytyjski rząd był w stanie wywierać wpływ na Reutera, a jeśli tak, to w jakim stopniu. Dokumenty, które szczegółowo opisują tajną umowę z 1969 r. dotyczącą finansowania Reutera przez rząd pokazują jednak stopień zaangażowania rządu w tę sprawę oraz wyraźną zgodę na ukrywanie finansowania.– Wiele agencji informacyjnych otrzymywało po drugiej wojnie światowej jakąś formę dotacji państwowych – powiedział David Crundwell, rzecznik prasowy Reutera. – Ale ustalenia z 1969 r. nie były zgodne z naszymi zasadami zaufania i dzisiaj tego byśmy nie zrobili – przyznał, nawiązując do zasad agencji, mających na celu zachowanie spójności, niezależności i bezstronności.",,
„Morawiecki na pewno nie pozostanie na stanowisku szefa dwóch resortów”,"Mateusz Morawiecki jako premier na pewno nie pozostanie na stanowisku szefa dwóch resortów, można przypuszczać, że te funkcje zostaną rozdzielone – poinformował szef klubu PiS, wicemarszałek Sejmu Ryszard Terlecki. Jak dodał, exposé zostanie wygłoszone „pewnie przed południem” we wtorek.","Według nieoficjalnych informacji, potwierdzonych w niedzielę przez szefa MKiDN Jarosława Sellina, exposé i głosowanie nad wotum zaufania wobec rządu desygnowanego na premiera Mateusza Morawieckiego odbędą się we wtorek.Szef klubu PiS pytany, w jakich godzinach będzie miało miejsce exposé odpowiedział, że dokładnego harmonogramu jeszcze nie ma i będzie on znany w poniedziałek. – Pewnie będzie to (exposé) miało miejsce przed południem – dodał Terlecki.Jak podkreślił, szczegóły dotyczące ewentualnych zmian w rządzie będą znane po wygłoszeniu exposé przez Morawieckiego. – Wiadomo tyle, że to będzie na razie prawie ten sam skład Rady Ministrów. Prawie ten sam, bo pani premier Szydło wejdzie na stanowisko wicepremiera – powiedział wicemarszałek Sejmu.Zapytany, czy Morawiecki w związku z objęciem funkcji premiera, pozostanie na dotychczasowych stanowiskach szefa dwóch resortów: rozwoju i finansów odpowiedział: „dwóch na pewno nie”. – Jeszcze za wcześnie mówić, kto będzie powołany – zaznaczył Terlecki.Dopytywany, czy można w związku z tym można przypuszczać, że funkcje ministra rozwoju i ministra finansów zostaną rozdzielone stwierdził: „można tak przypuszczać”.",,
Nie żyje abp Juliusz Paetz,Nie żyje emerytowany arcybiskup Juliusz Paetz. Miał 84 lata. Informację o jego śmierci potwierdziła kuria metropolitalna w Poznaniu. Jego pogrzeb odbędzie się w formie ściśle prywatnej w katedrze poznańskiej.,"Abp senior Juliusz Paetz urodził się 2 lutego 1935 w Poznaniu.Studiował w Arcybiskupim Seminarium Duchownym w Poznaniu,na Katolickim Uniwersytecie Lubelskim, Papieskim UniwersytecieGregoriańskim i Papieskim Uniwersytecie św. Tomasza „Angelicum”w Rzymie, które ukończył doktoratem teologii. Święceniakapłańskie przyjął z rąk abp. Antoniego Baraniaka w katedrzepoznańskiej 28 czerwca 1959 r.Po święceniach kapłańskich był wikariuszem w Poznaniu i OstrowieWielkopolskim. W latach 1967-1976 pracował u boku biskupa,późniejszego kardynała Władysława Rubina w Sekretariacie SynoduBiskupów w Rzymie. Był współpracownikiem Sekretariatu Stanui Rady ds. Publicznych Kościoła oraz delegacji StolicyApostolskiej ds. stałych kontaktów roboczych z rządem PRL.W latach 1976-1982 był prałatem antykamery papieskiej.20 grudnia 1982 r. został mianowany biskupem łomżyńskim; sakrębiskupią otrzymał 6 stycznia 1983 r. w Rzymie z rąk Ojca ŚwiętegoJana Pawła II. Dnia 11 kwietnia 1996 roku Ojciec Święty Jan PawełII mianował go arcybiskupem poznańskim. Kanoniczne objęcieArchidiecezji Poznańskiej miało miejsce w dniu 23 kwietnia 1996 r.28 marca 2002 r. Ojciec Święty Jan Paweł II przyjął rezygnacjęabp. Juliusza Paetza z urzędu metropolity poznańskiego.",,
"Miał promować tolerancję, ale daleko nie zajechał. Awaria „Tramwaju Różnorodności”","„Tramwaj Różnorodności”, który miał jeździć w sobotę po warszawskich ulicach, zakończył pierwszą trasę na ul. Zielenieckiej. – Mieliśmy kłopoty techniczne – przyznał rzecznik prasowy Tramwajów Warszawskich Maciej Dutkiewicz.","W weekend 15 i 16 grudnia po Warszawie miał jeździć „Tramwaj Różnorodności” – specjalny wagon pokryty grafikami przedstawiającymi m.in. kobietę w stroju muzułmańskim, mieszkańca Indii, parę staruszków, a także młodzieńca z kolczykiem w uchu.Według inicjatorów akcji, czyli spółki Tramwaje Warszawskie, wygląd pojazdu miał nieść przesłanie, że „warszawskie tramwaje są miejscem, gdzie każdy pasażer, bez względu na swoją płeć, rasę, orientację seksualną, pochodzenie etniczne, a także wiek czy niepełnosprawność ma czuć się dobrze i bezpiecznie”. Przedsięwzięciu patronuje prezydent Warszawy Rafał Trzaskowski. W czasie bezpłatnych kursów w pojeździe mają się odbywać debaty o tolerancji, m.in. z udziałem Mahmouda Khalify, ambasadora Palestyny w Polsce, Tomasza Raczka, krytyka filmowego, Henryki Krzywonos, opozycjonistki z czasów PRL, posłanki. „Tramwaj Różnorodności” wyjechał na pierwszą jazdę z pl. Narutowicza i po przejechaniu ok. 6 km zakończył przejazd. – Mieliśmy kłopoty techniczne, ale szybko opanowaliśmy problem – poinformował PAP rzecznik prasowy Tramwajów Warszawskich Maciej Dutkiewicz. Już bez pasażerów tramwaj wrócił na pętlę na pl. Narutowicza. Tam, jak powiedział PAP jeden z pracowników, pojazd czekał na odholowanie. Osoby, które chciały pojechać tramwajem i wsiadły do pojazdu otrzymały od obsługi wiatraczki w tęczowych barwach i zostały poczęstowane krówkami.",,
Rada Europy bez składek Rosji. Zablokowali pokaźną transzę,Moskwa zablokowała wypłatę 11 milionów euro na rzecz składek dla Rady Europy. Powód? Rosyjska delegacja nie uczestniczy w pracach Zgromadzenia Parlamentarnego tej organizacji.,"W 2014 r., po aneksji Krymu, Rosja została pozbawiona części praw w Zgromadzeniu Parlamentarnym Rady Europy. Ponieważ sankcje wobec rosyjskiej delegacji nie zostały zniesione, deputowani postanowili nie uczestniczyć w pracach Zgromadzenia. Rosyjskie MSZ potwierdziło zablokowanie ostatniej transzy tegorocznych składek w wysokości 11 milionów euro. Sprzeciw uiszczania składek wyraziły również obie izby parlamentarne: Duma Państwowa i Rada Federacji. Federacja Rosyjska jest jednym z największych płatników Rady Europy. Łącznie jej roczne składki sięgają 40 milionów euro.",,
Premier: Na Podlasiu będzie gospodarczy środek Europy,"– Na Podlasiu będzie nie tylko geograficzny, ale i gospodarczy środek Europy; postaramy się, by coraz więcej środków szło na te tereny, o których III RP niesłusznie zapominała – oświadczył w Białymstoku premier Mateusz Morawiecki.","– Kiedyś, dawno, próbowano (...) – i do dzisiaj są takie próby – wyznaczania środka Europy. Takich środków Europy jest niestety kilka, ale ja najbardziej (wierzę – red.) w taki jeden, który w XVIII wieku został wyznaczony (...) gdzieś w Suchowoli, na ziemi Podlaskiej – mówił premier podczas regionalnej konwencji wyborczej PiS.              Jak stwierdził, „tu nie tylko jest i może być ten geograficzny środek Europy”. – Tu może być i będzie ten gospodarczy środek Europy – oświadczył szef rządu.              Morawiecki ocenił również, że na Podlasiu, mimo że „ziemia jest trudna”, a III RP „nie stworzyła sprzyjających warunków”, udało się stworzyć m.in. potęgę mleczarską i meblarską. Nowy impuls – Podstawowym warunkiem rozwoju gospodarczego, zwłaszcza dzisiaj we współczesnym świecie, jest rozwój infrastruktury. Najpierw potrzebna była wizja, wielka wizja. tę wizję przestawił 13 lat temu pan prezydent Lech Kaczyński w tzw. Deklaracji Łańcuckiej. To trochę niesłusznie zapomniany dokument, który został wtedy podpisany, kiedy jeszcze nikt nie myślał o Via Carpatii – mówił Morawiecki podczas regionalnej konwencji wyborczej PiS.Jak przypomniał premier, w Deklaracji łańcuckiej określono warunki rozwoju Polski Wschodniej. – Potem przez osiem lat (...) drogi tej S19, Via Carpatii, S61 nie było na mapie polskich dróg do rozwoju. My je z powrotem przywróciliśmy, kontynuując tamtą wizję Deklaracji Łańcuckiej, bo ona tworzy zupełnie inną oś. (...) Nadanie charakteru, nowego impulsu rozwojowego osi północ-południe jest naszą ogromną szansą rozwojową – zwrócił uwagę szef rządu.",,
Komisarz UE: Tranzyt gazu przez Ukrainę strategiczny dla bezpieczeństwa Unii,Ukraińska droga tranzytu gazu jest strategiczna dla naszego bezpieczeństwa energetycznego - napisał na Twitterze wiceprzewodniczący KE Marosz Szefczovicz po spotkaniu z ministrem gospodarki Niemiec Peterem Altmaierem.,"„Ukraińska droga tranzytu gazu jest strategiczna dla naszego bezpieczeństwa energetycznego. Niemieckie zaangażowane w znalezienie rozwiązania, które zabezpieczy (tę drogę) w komercyjnie opłacalny sposób, jest bardzo doceniane i potrzebne. Mógłbym sobie wyobrazić rozmowy czterostronne jako polityczny impuls dla negocjacji z Ukrainą i Rosją” – napisał na Twitterze Szefczovicz.Na wspólnej konferencji prasowej słowacki komisarz oświadczył, że KE docenia ostatnie oświadczenia kanclerz Niemiec w sprawie Nord Stream 2. Jego zdaniem Szefczovicza takie stanowisko Angeli Merkel pozwala sądzić, że do rozmów na temat ukraińskiego tranzytu, które prowadzą Ukraina, Rosja i KE, mogłyby przyłączyć się Niemcy. Komisarz przypomniał, że mimo niedawnego sporu z Rosją Ukraina była w stanie zapewnić transport gazu dla odbiorców w UE. – Potwierdza to, że ta trasa tranzytowa działa i ma strategiczne znaczenie dla zapewnienia dostaw gazu nie tylko dla Ukrainy, ale również dla Europy centralnej i wschodniej – oświadczył. Altmaier oświadczył ze swojej strony, że w kwestii Nord Stream 2 celem Niemiec jest zapewnienie dostaw gazu dla prywatnych projektów w infrastrukturze i jednoczesna obrona interesów Ukrainy. Merkel w ubiegłym tygodniu, podczas spotkania z prezydentem Ukrainy Petrem Poroszenką, oświadczyła, że Ukraina powinna pozostać państwem tranzytowym dla rosyjskiego gazu. – Projekt Nord Stream 2 wymaga jednoznacznego wyjaśnienia, jak będzie wyglądała sytuacja z ukraińskim tranzytem – mówiła wówczas Merkel, dodając, że rozmawiała już w tej sprawie telefonicznie z Władimirem Putinem.Władze koncernu Gazprom podnoszą kwestia opłacalności ukraińskiego tranzytu twierdząc, że jego skala spadnie po zbudowaniu dwóch planowanych gazociągów: Nord Stream 2 i Tureckiego Potoku. W połowie marca szef Gazpromu oceniał, że wygaszanie obecnych kontraktów z Ukrainą zajmie dwa lata.",,
"Prezydent Turcji: Będziemy kontynuować ofensywę w Syrii, mimo „gróźb”","Prezydent Turcji Recep Tayyip Erdogan powiedział w piątek wieczorem, że jego kraj będzie kontynuował operację wojskową przeciwko kurdyjskim milicjom w północno–wschodniej Syrii, mimo „gróźb z różnych stron”. – Nie zatrzymamy się. Nie cofniemy się nawet o krok – podkreślił Erdogan podczas wystąpienia w Stambule.","Zapowiedział, że armia wyprze „terrorystów” z pasa o szerokości 32 kilometrów wzdłuż granicy z Turcją i utworzy tam „strefę bezpieczeństwa”.Turcja rozpoczęła w środę operację militarną w północno-wschodniej Syrii wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów; są one jednak wspierane przez Zachód i stanowią główny trzon syryjskich sił SDF, które odegrały decydującą rolę w pokonaniu Państwa Islamskiego w Syrii; SDF kontrolują obecnie większość północnych terenów tego kraju.Ofensywa ruszyła po ogłoszeniu przez prezydenta Donalda Trumpa decyzji o wycofaniu żołnierzy amerykańskich z północnej Syrii. Kurdowie określili ją jako „cios w plecy”. W czwartek Trump napisał na Twitterze, odnosząc się do tej operacji, że „rozmawia z obiema stronami” konfliktu i ostrzegł Turcję, by „grała zgodnie z regułami gry”. Trump grozi sankcjamiMinister finansów USA Steven Mnuchin poinformował w piątek, że prezydent Trump wydał rozporządzenie, na mocy którego Waszyngton może nałożyć „znaczące sankcje” na Turcję w związku z jej inwazją w północno–wschodniej Syrii.Mnuchin zastrzegł jednak, że na razie restrykcje te nie zostaną wprowadzone.Kilka godzin wcześniej szef Pentagonu Mark Esper, który rozmawiał telefonicznie z ministrem obrony Turcji Hulusi Akarem, ostrzegł, że operacja w Syrii może mieć dla Ankary poważne konsekwencje i zaapelował o deeskalację konfliktu, zanim sytuacja „będzie nie do naprawienia”.Do wstrzymania interwencji wojskowej w Syrii wezwała Turcję także Unia Europejska.",,
Igrzyska w Tokio. Kibice nie będą mogli zamieszczać nagrań w internecie,"Kibice, którzy kupili i kupią bilety na zawody olimpijskie w Tokio 2020 muszą się liczyć z pewnymi ograniczeniami, m.in. z tym, że nie będą mogli zamieszczać żadnych własnych nagrań z aren igrzysk w internecie bez zgody Międzynarodowego Komitetu Olimpijskiego.","Nie zakazano nagrywania rywalizacji sportowej, ale „zabroniono” rozpowszechniania treści na takich platformach jak: Twitter, Facebook i Instagram – poinformował serwis yahoo!sports.Nie będzie również możliwe nagrywanie przez kibiców filmów i dźwięków z telewizji, radia i internetu oraz innych mediów elektronicznych. Nie wiadomo jednak, jak MKOl będzie egzekwował przestrzeganie, zdaniem niektórych kontrowersyjnych, regulacji. Sprzedaż biletów rozpoczęła się w kwietniu.Olimpijskie zmagania w stolicy Japonii odbędą się w dniach 24 lipca – 9 sierpnia 2020 r. Paraolimpiada rozgrywana będzie od 25 sierpnia do 6 września.",,
"„Dziękuję wam, że mogę realizować swoje ambicje w Brukseli”. Kopacz do wyborców na święta","– Jeszcze raz serdecznie wam dziękuję za to, że mogę realizować swoje ambicje w Brukseli i życzyć wam wszystkiego najlepszego na te Święta – mówi europosłanka Koalicji Obywatelskiej i była premier rządu PO-PSL Ewa Kopacz. Polityk opublikowała na Twitterze życzenia świąteczne adresowane do Wielkopolan.","Politycy różnych opcji w ostatnich dniach składają życzenia Polakom, nagrywając je na wideo i publikując w mediach społecznościowych. Z tej okazji skorzystali już m. in. kandydatka PO na prezydenta Małgorzata Kidawa-Błońska i marszałek Senatu Tomasz Grodzki.Na nagraniu byłej premier Ewy Kopacz widzimy ją stojącą na tle szopki bożonarodzeniowej.  – Drodzy Wielkopolanie. Święta Bożego Narodzenia już niebawem. Pewnie będziemy je spędzać w gronie rodzinnym, ale moje myśli będą wracać tu, do Wielkopolski, do was – mówi Kopacz. – Jeszcze raz serdecznie wam dziękuję za to, że mogę realizować swoje ambicje w Brukseli i życzyć wam wszystkiego najlepszego na te Święta. Spokoju, zdrowia i ciepła od swoich najbliższych – dodaje.",,
Streżyńska o doniesieniach na temat dymisji: „media są od spekulowania”,"Do tej pory nie było żadnych rozmów z premier Beatą Szydło na temat mojej dymisji – mówiła w porannym wywiadzie radiowym minister cyfryzacji Anna Streżyńska. Przyznała, że nie skupia się na tym, co media spekulują w sprawie jej odwołania, bo taka jest ich rola.","Streżyńska pytana w radiowej Jedynce o dobre, sondażowe oceny jej pracy, jako ministra, o których pisze środowy Dziennik – Gazeta Prawna powiedziała, że taka akceptacja ułatwia jej pracę w rządzie.To ułatwia pracę w rządzie, bo cyfryzacja ma łączyć wszystkich ludzi i resorty, jest powszechna, dotyczy wszystkich dziedzin życia, dlatego powszechne poparcie i uznanie bardzo wzmacnia, i jednocześnie przekłada się na konkretne efekty – oceniła szefowa resortu.Pytana o doniesienia różnych mediów na temat jej dymisji, w ramach zapowiedzianej przez premier Beatę Szydło rekonstrukcji rządu powiedziała, że nic na ten temat nie wie. – Oczywiście, media są od spekulowania – zaznaczyła.– Myślę, że nie ma sensu w tej chwili się tym przejmować i zastanawiać nad tym, na ile to prawda, dopóki nie odbywają się wiarygodne rozmowy z osobami, które podejmują w tej sprawie decyzje, przede wszystkim z panią premier – powiedziała.– Mam dużo pracy i na tym się skupiam – dodała.Dopytywana czy na razie takich rozmów nie było, odpowiedziała, że oczywiście nie było. – Nie, nie było oczywiście – powiedziała.We wtorek premier Beata Szydło zapowiedziała rekonstrukcję rządu. Zmiany mają zostać ogłoszone w najbliższych kilkunastu dniach – poinformowała. Nie podała kto ma odejść z rządu, ani kim będą nowi ministrowie.",,
Trzęsienie ziemi podczas szczytu G20 w Buenos Aires,"Lekkie trzęsienie ziemi o magnitudzie 3,8 odnotowano w piątek w pobliżu stolicy Argentyny, Buenos Aires, gdzie tego dnia rozpoczął się szczyt G20. Według lokalnych mediów wstrząsy były odczuwalne w niektórych częściach miasta.","Jak poinformował argentyński narodowy Instytut Sejsmologiczny, hipocentrum trzęsienia zlokalizowane było w odległości ok. 30 km na południe od Buenos Aires, a ognisko wstrząsów – na głębokości 25 km.W piątek i sobotę w stolicy Argentyny odbywa się szczyt G20. Rozmowy szefów państw i rządów mają się koncentrować przede wszystkim na sporach handlowych między USA, Chinami i Unią Europejską, a także na najnowszej odsłonie konfliktu między Rosją i Ukrainą. Podczas szczytu organizatorzy liczą się z gwałtownymi protestami przeciwko G20 i argentyńskiemu rządowi.",,
Zmiany w ZUS? PiS za zniesieniem górnego limitu składek,"Klub PiS zapowiedział w Sejmie, że poprze rządowy projekt ustawy o zniesieniu górnego limitu składek na ZUS. Przeciwko będą głosowały kluby PO, Kukiz'15, PSL i Nowoczesna. Zmiany spowodują, że wzrosną koszty pracy i zmniejszą się wynagrodzenia - argumentowała opozycja.","Posłowie debatowali nad sprawozdaniem komisji o rządowym projekcie noweli o systemie ubezpieczeń społecznych. Projekt zakłada zniesienie limitu, powyżej którego najlepiej zarabiający obecnie nie płacą składek na ubezpieczenia emerytalne i rentowe. MRPiPS szacuje, że na skutek zmian w 2018 r. sektor finansów publicznych zyskałby ok. 5,4 mld zł. Zniesienie górnego limitu składek dotyczy ok. 350 tys. osób., czyli ok. 2 proc. Poseł PiS Tadeusz Cymański mówił, że projekt w sprawie zniesienie limitu górnego limitu składek na ZUS to spóźniona sprawiedliwość. Według niego niesprawiedliwe jest, że tylko wybrana część obywateli nie płaci składek na ZUS od całego wynagrodzenia.Opozycja przeciwnaPrzeciwne zniesieniu górnego limitu składek jest PO. Według posłanki tego klubu Joanny Frydrych zmiany spowodują, że wzrosną koszty pracy oraz zmniejszą się wynagrodzenia. Przeciw przyjęciu proponowanych rozwiązań są także kluby Kukiz'15 i Nowoczesna. Paweł Grabowski (Kukiz'15) przekonywał, że projekt podnosi podatki. Z kolei posłanka Nowoczesnej Paulina Hennig-Kloska uznała zniesienie limitu składek za nieodpowiedzialne. Krytycznie projekt oceniło również PSL. — Polskie Stronnictwo Ludowe nie będzie popierać takich zbójeckich ustaw — oświadczył w Sejmie Krystian Jarubas z PSL.Wiceminister rodziny i pracy Marcin Zieleniecki przypomniał, że próg ograniczenia maksymalnej rocznej podstawy wymiaru składek na ubezpieczenie nie występuje w ubezpieczeniu chorobowym, wypadkowym, zdrowotnym. Cele projektu— Celem projektu jest rozszerzenie tej zasady, która obowiązuje w systemie ubezpieczeń społecznych w innych segmentach systemu zabezpieczenia społecznego, że wszystkie dochody uzyskiwane z działalności, która jest objęta obowiązkiem ubezpieczenia społecznego, podlegają obowiązkowi składkowemu — powiedział.Zaznaczył, że obowiązek odprowadzania składek od całości wynagrodzenia obowiązuje 98 proc. ubezpieczonych. — Obowiązuje jedną kategorię osób ubezpieczonych, osoby osiągające przychody poniżej 30-krotności przeciętnego miesięcznego wynagrodzenia — mówił. ",,
"Ks. Stanisław Kicman: Chylę czoło przed wami, bohaterzy naszej polskiej ziemi","Chylę czoło przed wami bohaterzy naszej polskiej ziemi i naszej kochanej Warszawy, bo wy walczyliście, umieraliście, szliście do niewoli z podniesiona głowa. Byli i ci, którzy nie mieli broni w ręku, były kobiety, starcy i dzieci do których należałem jako 7-letni chłopak – mówił podczas obchodów rocznicy Rzezi Woli Ks. Stanisław Kicman.","Opowieść ks. Stanisława jest wstrząsająca. Wraz z mamą miał zostać rozstrzelany. – Czekaliśmy trzy godziny na egzekucję pod kościołem św. Wojciecha. Klęczeliśmy na trawniku z rękoma do góry a przed nami rkm-y rozstawione, gotowe do strzału. Obok nas dwie sterty rozstrzelanych ciał. Mama przycisnęła mnie do piersi i mówiła „zamknij oczy, nie będzie bolało” – wspomina duchowny. – Płakałem i pytałem „mateńko co z nami będzie”, a później noc w kościele. Na ołtarzu operacje, żołnierze przebrani w ornaty pili alkohol, na zewnątrz krzyki i strzały; Jak to może się nie odbić i nie zostać w pamięci dziecka? – dodaje ks. Stanisław.Ks. Stanisławowi i jego rodzicom udało się jednak przetrwać koszmar powstania, tułaczki po obozach i późniejszych robót przymusowych. – Przeżyliśmy, spotkaliśmy się dwa dni przed wigilią, ale ta radość była ciągle przytłumiona, bo tego nie można było wymazać z pamięci – podsumował duchowny.",,
Konsekwencje skrętu w lewo [OPINIA],"Gdy Ryszard Petru ogłosił powstanie swojej nowej politycznej inicjatywy, skromnie nazwanej „Planem Petru”, nikt nie spodziewał się, że będzie to najważniejsze wydarzenie polityczne tygodnia. I faktycznie – nie było. Pytanie, co zrobi Petru, okazało się mniej ważne od rekonstrukcji rządu, po której niemal natychmiast przyszła dekonstrukcja opozycji.","O rekonstrukcji rządu słyszeliśmy od wielu miesięcy. Aż do wymiany premiera nikt z obserwatorów życia politycznego nie miał pewności, jaka będzie skala zmian w rządzie. Spodziewano się wymiany kilku mniej popularnych ministrów, natomiast jako fantastykę odbierano pogłoski o wymianie premiera. Jeśli już się o niej mówiło, to zwłaszcza pośród opozycyjnych polityków i dziennikarzy, którzy chcieli widzieć na czele rządu Jarosława Kaczyńskiego. Choć jest on bowiem najtrudniejszym przeciwnikiem, równocześnie ma większy od lubianej Beaty Szydło elektorat negatywny. Jego przeciwnicy upatrywali w tym szansy na powrót do jeszcze ostrzejszego podziału sceny politycznej i odejście od rządu części zwolenników. Jak pamiętamy, Beata Szydło dość niespodziewanie została odwołana ze stanowiska i to w dniu, w którym opozycja przegrała sejmowe głosowanie nad konstruktywnym wotum nieufności. Premierem nie został jednak Jarosław Kaczyński, lecz Mateusz Morawiecki. Poza tą jedną, bardzo ważną zmianą, pierwszy rząd Mateusza Morawieckiego nie różnił się jednak niczym od gabinetu Beaty Szydło. Od razu jednak było wiadomo, że jest to stan przejściowy, a kolejne zmiany planowane są na styczeń. Premier miał bowiem potrzebować czasu na ocenę ministrów i zastanowienie się, kto z nich ma pozostać częścią nowej drużyny. Gdy w międzyczasie prezydent Andrzej Duda podpisał ustawy, dotyczące reformy wymiaru sprawiedliwości, w świecie polityki pojawiła się plotka, że w zamian za podpisy otrzyma większy wpływ na politykę rządu. Miało się to objawić zamianą Witolda Waszczykowskiego na związanego z prezydentem Krzysztofa Szczerskiego i – co byłoby jednak o wiele większym ciosem dla wyborców PiS – odwołaniem Antoniego Macierewicza z funkcji szefa MON. Przez kolejne dni media prześcigały się w nagłaśnianiu sprzecznych ze sobą kuluarowych informacji, co pozwala wysnuć wniosek, że do ostatniej chwili nic nie było pewne. Gdy doszło do zaprzysiężenia rządu po styczniowej rekonstrukcji dla wielu sympatyków „dobrej zmiany” doszło do kolejnego prawdziwego trzęsienia ziemi. O ile bowiem, choć oczywiście posiadali oni swoich zwolenników, liczono się z odejściem ministrów Radziwiłła, Waszczykowskiego i Szyszki, o tyle mało kto chyba zakładał, że premier naprawdę zdecyduje się na rezygnację z Macierewicza. Antoni Macierewicz był bowiem kolejną osobą, która wśród wyborców PiS budziła bardzo mocne i ciepłe emocje, stając się w pewnym momencie jednym z filarów zmiany, jej ikoną i symbolem prawicowej popkultury. Zbliżenie z Amerykanami i stworzenie WOT skutkowało absurdalnymi atakami, wśród których najczęściej pojawiał się zarzut najgłupszy z możliwych – działania na korzyść Rosji. Ataki zaś jeszcze mocniej wiązały dużą część sympatyków rządu z ministrem obrony – co zresztą widać po bardzo mocnych reakcjach na tę zmianę. I choć ostatnie wypowiedzi zarówno Jarosława Kaczyńskiego podczas miesięcznicy smoleńskiej, jak samego Antoniego Macierewicza, mówiącego o wspieraniu rządu i swojego następcy, Mariusza Błaszczaka, łagodzą sytuację, przed PiS kolejne wyzwanie z zakresu komunikacji z własnymi zwolennikami. Po ogłoszeniu zmian w rządzie część komentatorów uznała, że jest to fatalna wiadomość dla opozycji, ta bowiem nagle pozbawiona została prawie wszystkich tematów swojej antyrządowej narracji. W tym optymizmie przegapiono, że, tak samo jak próbowano przedstawić to po odwołaniu Beaty Szydło, można zmiany te potraktować jako potwierdzenie zarzutów. Zmienianie ministrów dobrych i nieskompromitowanych w związku z nowymi wyzwaniami, stojącymi przed ich resortami, nie było dotąd u nas praktykowane, a politycy odchodzili z rządów najczęściej w atmosferze skandalu. I faktycznie, przez kilka godzin co bardziej złośliwi aktywiści podchwycili hasło „presja ma sens”, świętując za jego pomocą odwołanie nie lubianych polityków. Jeśli jednak opozycja mogła, przynajmniej wśród swoich przekonanych zwolenników, ugrać coś na rekonstrukcji rządu, szansę tę straciła. Co więcej, w kolejnych dniach zaliczyła być może największą porażkę od początku tej kadencji parlamentu. W środę wieczorem w sejmie głosowano nad przekazaniem do dalszej pracy w komisjach dwóch obywatelskich projektów ustaw – „Stop aborcji” i „Ratujmy kobiety”. Pierwszy, zgodnie z nazwą zaostrzający przepisy antyaborcyjne, drugi wręcz przeciwnie – dopuszczający aborcję w o wiele większym, niż dotychczas zakresie. Od dawna było wiadomo, że próbująca grać na kilka stron Platforma mieć będzie problem, gdy przyjdzie do tak mocno nakierowanych ideologicznie spraw, jak projekt środowisk lewicowych, w sejmie przedstawiony przez Barbarę Nowacką. Okazało się, że trójka posłów, wbrew partii, narzucającej, co jest jednak nowością, dyscyplinę w sprawie światopoglądowej, głosowała zgodnie ze swoim sumieniem. Wielu innych posłów głosowanie zwyczajnie zignorowało. Podobnie stało się w Nowoczesnej, w której, jak wyszło na jaw w piątek, za zgodą kierownictwa, osoby nie popierające projektu, nie wzięły udziału w tej części obrad Sejmu. Gdy okazało się, że takich osób było na tyle dużo, by proaborcyjna inicjatywa została utracona na starcie, nawet pomimo głosowania za dalszymi pracami w komisji części posłów PiS, wybuchła bomba. Platforma, zapominając łatwo o swoim deklarowanym, choć od dawna już nie praktykowanym konserwatyzmie, mocno wspierała protesty radykalnych środowisk feministycznych, widząc w nich siłę, która może obalić, lub przynajmniej osłabić rząd PiS. Nowoczesna nie musiała o niczym zapominać, po prostu do balcerowiczowskiego liberalizmu dorzuciła mocny, obyczajowy skręt w lewo. Wydawało się, że jedyną stratą będzie i tak niezbyt do tego towarzystwa pasujący warszawski poseł Zbigniew Gryglas. Tymczasem, gdy doszło do sejmowej weryfikacji poparcia dla projektu feministek, okazało się, że obie partie bardzo się przeliczyły. Najpierw nie doceniły bowiem sumień swoich posłów, później zaś – wyborców, którzy na poważnie wzięli nową, radykalnie lewicową, retorykę sejmowych liberałów. W efekcie Platforma i Nowoczesna mają na głowie wzburzenie niewielkiej być może, lecz bardzo hałaśliwej grupy, której wcześniej pozwoliły sobie na tę głowę wejść. Aby ich ułagodzić, atakują własnych działaczy w sprawie, która powinna być wyłączona ze sfery partyjnego przymusu. Tym samym zaczynają tracić posłów i przyspieszają decyzję lokalnych działaczy, którzy zastanawiają się nad opuszczeniem wiecznie (choć od niedawna przecież) przegranej opozycji. Na Nowoczesną obrażają się też partyjni zwolennicy kursu w lewo, z których trójka zawiesiła na miesiąc swoje członkostwo w partii. W efekcie N. wydaje się być rozdarta, a za chwilę może jej nie być w ogóle. Nowa szefowa klubu zabrania wszystkim, z wyjątkiem piątki wybrańców, udzielać wypowiedzi mediom. Na koniec (choć doświadczenie mówi, że to jeszcze nie jest wcale koniec) Katarzyna Lubnauer próbowała wytłumaczyć swoich kolegów zbyt krótkim doświadczeniem sejmowym, zaś Ryszard Petru w swoim stylu opowiadał dziennikarzom o dziewczynie, która usunie aborcję. Oburzeni aktywiści zaś obie partie wydają się przekreślać, pisząc o nich w języku, zarezerwowanym dotąd do mówienia o znienawidzonym PiS. KOD bierze się wręcz za pikiety biur poselskich Platformy. Mamy więc obraz całkowitego chaosu i rozsypki, w którym jako wyspy spokoju jawią się PSL i Kukiz’15, które lewackiego projektu nie popierają. Nadziei chwilowo trudno też upatrywać zagranicą, gdzie Europa zdaje się mięknąć w sprawie zastosowania wobec Polski art. 7, a Donald Tusk zostaje niespodziewanie przywołany do porządku przez obejmujących prezydencję Bułgarów. Skręt w lewo kończy się bolesnym zderzeniem z rzeczywistością.",,
Ukraina ma nowego prezydenta. Miażdżąca przewaga wygranego,"Po podliczeniu 95 procent protokołów z głosowania w II turze wyborów prezydenckich na Ukrainie Centralna Komisja Wyborcza w Kijowie poinformowała w poniedziałek rano, że ich zwycięzca, showman Wołodymyr Zełenski otrzymał 73,17 procent głosów.","Jego przeciwnik, urzędujący prezydent Petro Poroszenko otrzymał 24,5 procent poparcia. Po ogłoszeniu wyników sondażu Wołodymyr Zełenski obiecał, że nigdy nie zawiedzie tych, którzy na niego głosowali, i zwrócił się do narodów byłego ZSRR. – Póki nie jestem jeszcze prezydentem, mogę to powiedzieć. Zwracam się do mieszkańców wszystkich państw byłego Związku Radzieckiego: popatrzcie na nas – wszystko jest możliwe – oświadczył. „Planujemy ogromną wojnę informacyjną” Zwycięzca wyborów prezydenckich na Ukrainie zapowiedział wojnę informacyjną na rzecz wstrzymania walk w Donbasie na wschodzie jego kraju, a za zadanie priorytetowe uznał uwolnienie jeńców znajdujących się w rękach przeciwnika. – Planujemy ogromną wojnę informacyjną, by zatrzymać walki w Donbasie – oświadczył w niedzielę na konferencji prasowej. – Będziemy potrzebowali waszej pomocy – dodał, zwracając się do dziennikarzy. Zełenski podkreślił także, że rozmowy o uregulowaniu konfliktu w Donbasie nadal będą toczyły się w formacie normandzkim (Ukraina, Rosja, Niemcy, Francja) oraz w ramach procesu mińskiego (Organizacja Bezpieczeństwa i Współpracy w Europie, Ukraina, Rosja). Wybory prezydenckie na Ukrainie monitorowane były przez licznych obserwatorów skierowanych na Ukrainę przez inne państwa, organizacje międzynarodowe, ukraińskie organizacje pozarządowe oraz sztaby wyborcze dwóch kandydatów.Na ogłoszenie oficjalnych wyników II tury wyborów CKW ma czas do 4 maja. Poprzednie, przedterminowe wybory prezydenckie, które rozpisano po obaleniu zbiegłego do Rosji prezydenta Wiktora Janukowycza, odbyły się w maju 2014 roku. Już w I turze zwyciężył wówczas Poroszenko, zdobywając 54,7 proc. głosów. Drugi wynik uzyskała wtedy była premier Julia Tymoszenko, na którą głosowało 12,81 proc. uczestników wyborów.",,
Hiszpania: Pozew w sprawie wyprania ponad 35 mln euro przez urzędników z Rosji,Prokuratura Hiszpanii skierowała pozew do sądu krajowego (Audiencia Nacional) w Madrycie w związku ze sprawą wyprania na terenie tego kraju ponad 35 mln euro przez wysokich rangą rosyjskich urzędników. Łącznie mieli oni zdefraudować 230 mln dolarów.,"Jak poinformował dziennik „El Mundo”, kwota wypranych na terytorium Hiszpanii pieniędzy stanowi tylko część środków, które od 2007 r. wyprowadzili z Rosji tamtejsi urzędnicy państwowi. Łącznie mieli oni zdefraudować 230 mln dolarów. Z pozwu złożonego przez prokuraturę w Madrycie wynika, że praniem pieniędzy na terenie Hiszpanii zajmowali się Rosjanie mający prawo pobytu w tym kraju. W przeszłości pełnili oni wysokie funkcje publiczne zarówno w Rosji, jak o w ZSRR.Według prokuratury podejrzani o wypranie w Hiszpanii ponad 35 mln euro wchodzili w skład większej grupy, która wyprowadzała z Rosji pieniądze poprzez banki działające w kilku krajach, wchodzących kiedyś w skład ZSRR: w Estonii, Mołdawii, a także na Litwie i Ukrainie. Wspólnie mieli oni przeprowadzić ponad 60 transferów. Sprawa ma związek z aferą dotyczącą Siergieja Magnitskiego, zmarłego w 2009 r. prawnika i aktywisty na rzecz praw człowieka w Rosji. Był on audytorem w Hermitage Capital Management należącym do brytyjskiego finansisty Williama Browdera i tropił korupcję stojącą za wrogim przejęciem rosyjskich interesów tego funduszu.Magnitski zmarł w moskiewskim więzieniu. Został aresztowany, kiedy podczas przesłuchania w sprawie domniemanych oszustw podatkowych wymienił nazwiska funkcjonariuszy MSW Rosji zamieszanych w przejęcia różnych spółek.Hiszpańscy śledczy twierdzą, że jedną z kluczowych osób dla wyprowadzenia i wyprania pieniędzy był Rosjanin Dmitrij Klujew. Miał on kierować gangiem o powiązaniach międzynarodowych, który dzięki wsparciu rosyjskich urzędników korzystał z zagranicznych kont i spółek.Browder wielokrotnie wskazywał na Klujewa jako osobę, która, jak twierdził, ukradła mu w 2007 r. działający na terenie Rosji fundusz.",,
Kanclerz Niemiec poparła zaostrzenie sankcji wobec Korei Północnej,"Kanclerz Niemiec Angela Merkel w rozmowie telefonicznej z prezydentem Rosji Władimirem Putinem opowiedziała się za zaostrzeniem sankcji wobec Korei Północnej – poinformował rzecznik niemieckiego rządu. Steffen Seibert dodał, że strony były zgodne co do tego, że konflikt wokół nuklearnych zbrojeń Korei musi zostać rozwiązany drogą pokojową.","O gotowości kanclerz Merkel do ewentualnych rozmów z Koreą Północną w celu rozwiązania konfliktu rzecznik rządu Niemiec informował już wcześniej. Zapowiedział też planowaną przez Merkel rozmowę o kryzysie północnokoreańskim z prezydentem Putinem.Merkel powiedziała Putinowi, że popiera starania Rady Bezpieczeństwa ONZ o jak najszybsze przyjęcie dalszych sankcji wobec Korei Północnej, by skłonić Pjongjang do zmiany kursu – powiadomił rzecznik niemieckiego rządu. Na Ukrainie bez zmianRzecznik Seibert powiedział, że Merkel pozytywnie odniosła się do rosyjskiej propozycji rozmieszczenia ONZ-owskich sił pokojowych w Donbasie, zastrzegając jednocześnie, że ich mandat powinien być rozszerzony.Prezydent Putin w rozmowie zasygnalizował gotowość do rozpatrzenia pomysłu rozmieszczenia sił pokojowych ONZ nie tylko na linii rozgraniczenia w Donbasie, lecz także w innych regionach na wschodzie Ukrainy, by chronić misję OBWE, która na miejscu monitoruje realizację mińskich porozumień.Strony podkreśliły, jak piszą rosyjskie media, niedopuszczalność wszelkich naruszeń zawieszenia broni, które godzą w tzw. szkolny rozejm.Tzw. szkolny rozejm, który ogłoszono po przeprowadzonych 22 sierpnia rozmowach przywódców czwórki normandzkiej – Niemiec, Francji, Ukrainy i Rosji – zaczął formalnie obowiązywać trzy dni później. Tyle że już po kilku dniach kanclerz Niemiec Angela Merkel i prezydent Francji Emmanuel Macron we wspólnym oświadczeniu wyrażali ubolewanie, że sytuacja na wschodzie Ukrainy „nie poprawiła się w sposób znaczący”.",,
Maciej Biernat prezesem Polskiej Wytwórni Papierów Wartościowych,Maciej Biernat został powołany na stanowisko prezesa Polskiej Wytwórni Papierów Wartościowych. Nowy prezes został wybrany przez Nadzwyczajne Walne Zgromadzenie Polskiej Wytwórni Papierów Wartościowych.,"Maciej Biernat jest z wykształcenia prawnikiem. „Ukończył również podyplomowe studia menedżerskie z zarządzania i finansów oraz wyceny nieruchomości. Zarządzał spółkami z branży przemysłu, budownictwa, finansów oraz funduszem private equity” – napisano w komunikacie wydanym przez firmę.W latach 2016-18 był związany z Grupą PKP Cargo oraz Grupą AWT B.V. - zarządzał czeską spółką Grupy, WT Rekultivace A.S.",,
Kalisz: Kamiński  broni się poprzez atak,"– Mariusz Kamiński przeprowadził bardzo umiejętny atak. Sprawa, która miała miejsce we wtorek w Sejmie, nie miała związku z Kwaśniewskimi. To była inteligentna zagrywka – mówił w programie „Po przecinku” Ryszard Kalisz, reprezentujący Dom Wszystkich Polska. Odniósł się do decyzji posłów, którzy po wystąpieniu byłego szefa CBA, zdecydowali o nieuchylaniu mu immunitetu.","– Kamiński się broni. We wtorek w Sejmie chodziło o uchylenie immunitetu Mariuszowi Kamińskiemu. To nie była sprawa Kwaśniewskich. Kamiński przeprowadził atak w sposób niezwykle umiejętny, jako że Kwaśniewski jest od wielu lat poza polityką – mówił Kalisz. – To była zagrywka niezwykle inteligentna politycznie, żeby mówić o majątku Kwaśniewskich. Oni nigdy nie byli podejrzani o cokolwiek. Nie byli nigdy przesłuchani, bo nie było żadnych podstaw do tego – mówił w TVP Info w programie „Po przecinku” Ryszard Kalisz (Dom Wszystkich Polska), który zapewnił, że po porażce w wyborach do europarlamentu zamierza skupić się na budowaniu własnego zaplecza. – Nie wybieram się do PO – podkreślił polityk.",,
"Szef KPRM: Jawność, jasne reguły i odpowiedzialność – filarami projektu o lotach VIP-ów","Projekt o lotach najważniejszych osób w państwie postanowiliśmy oprzeć na trzech filarach: jawności, jasnych regułach i odpowiedzialności – powiedział szef kancelarii premiera Michał Dworczyk. Jak poinformował, projekt określa m.in., kto może przebywać na pokładzie samolotów.","– Chcieliśmy, żeby ten projekt oparł się o trzy filary: jawność, jasne reguły i odpowiedzialność – powiedział Dworczyk, prezentując na konferencji prasowej rządowy projekt ustawy o lotach.Szef KPRM podkreślił, że w pracach nad projektem wzięli udział przedstawiciele wszystkich instytucji zajmujących się organizacją lotów najważniejszych osób w państwie, a także klubów parlamentarnych, z wyjątkiem Platformy Obywatelskiej-Koalicji Obywatelskiej.Jak mówił, projekt zawiera zasady organizacji i zabezpieczania lotów najważniejszych osób w państwie, a także określa, kto może przebywać na pokładzie statku powietrznego; będą to cztery najważniejsze osoby w państwie – prezydent, premier i marszałkowie: Sejmu i Senatu, a także członkowie oficjalnych delegacji, osoby z obsługi technicznej, medycznej lub organizacyjnej, dziennikarze, funkcjonariusze SOP i zgłoszeni drogą dyplomatyczną odpowiednicy najważniejszych osób w państwie. Projekt wprowadza podział na rodzaje lotów realizowanych z najważniejszymi osobami w państwie oraz centralny rejestr lotów, który – jak mówił Dworczyk – ma gromadzić „dane dot. dat, tras przelotów, list pasażerów poszczególnych lotów o statusie HEAD”.– Szef KPRM będzie mógł określić, z uwagi na bezpieczeństwo i interes państwa, dane o lotach, które nie będą udostępnione w trybie ustawy o dostępie do informacji publicznej; taką decyzję szef KPRM będzie podejmował na wniosek szefa innej kancelarii – zastrzegł.Dworczyk zapowiedział również, że – zgodnie z zaproponowanymi przepisami – za organizację lotów HEAD w dalszym ciągu odpowiedzialne będą poszczególne kancelarie, jednak w uzasadnionych przypadkach, szef KPRM będzie mógł „anulować zamówienie na lot”. Jak zaznaczył, mechanizm ten, który ma zapobiec nadużywaniu trybu pilnego przy organizacji lotów VIP-ów, nie będzie obejmował prezydenta RP.",,
USA: 16 stanów pozywa Trumpa. „Gabinet prezydencki to nie teatr”,Władze szesnastu amerykańskich stanów złożyły pozew do sądu przeciwko prezydentowi USA Donaldowi Trumpowi. Ma to związek z jego decyzją o ogłoszeniu stanu wyjątkowego.,"Pozew został złożony w Sądzie Rejonowym dla Okręgu Północnego w Kalifornii. Jego autorzy domagają się anulowania ogłoszonego przez Trumpa stanu nadzwyczajnego, który ma umożliwić budowę muru na granicy z Meksykiem. Zarzucają prezydentowi złamanie konstytucji poprzez nadużycie uprawnień. „Pozywamy prezydenta Trumpa do sądu, aby zablokować jego nadużycie władzy prezydenckiej” – napisał w oświadczeniu prokurator generalny Kalifornii Xavier Becerra z Partii Demokratycznej. „Wzywamy prezydenta Trumpa, aby powstrzymał się od jednostronnego okradania podatników. Gabinet prezydencki to nie miejsce na teatr” – argumentował.Donald Trump podpisał w piątek rozporządzenie o ogłoszeniu stanu wyjątkowego, by bez zgody Kongresu zdobyć fundusze na mur na granicy z Meksykiem. Prezydent podkreślił, że wykorzysta przywileje władzy wykonawczej, by obejść decyzje Kongresu i pozyskać więcej publicznych pieniędzy na projekt, który był jego obietnicą wyborczą.Budowa muru ma pochłonąć około 5,7 mld dolarów. W ubiegłym tygodniu Republikanie i Demokraci zawarli kompromis w amerykańskim Kongresie i w wynegocjowanym budżecie przeznaczyli na ten cel tylko 1,375 mld dolarów. Kompromis jest elementem negocjacji budżetowych, które mają zapobiec kolejnemu zawieszeniu działalności rządu USA.",,
Rosyjski Gazprom: zaczęliśmy procedurę wypowiadania umów z ukraińskim Naftohazem,"Wiceprezes rosyjskiego Gazpromu Aleksandr Miedwiediew oświadczył w sobotę, że koncern rozpoczął procedurę wypowiadania kontraktów na dostawy i przesył gazu zawartych z ukraińskim Naftohazem. Krok ten Gazprom zapowiedział już w piątek.","Chodzi o obowiązujące do 2019 roku włącznie kontrakty - zawarte jeszcze za czasów, gdy premierem Ukrainy była Julia Tymoszenko - regulujące dostawy rosyjskiego gazu na Ukrainę i tranzyt błękitnego paliwa przez terytorium tego kraju na zachód Europy.O tym, że Gazprom przystępuje do procedury przed Trybunałem Arbitrażowym, która ma na celu wypowiedzenie umów Ukrainie, szef koncernu Aleksiej Miller powiadomił w piątek. Oznajmił, że przedłużenie kontraktów nie jest dla Gazpromu opłacalne. Następnie rzecznik rosyjskiego koncernu Siergiej Kuprijanow oświadczył, że mimo decyzji o rozwiązaniu wszystkich umów z Ukrainą Gazprom nie będzie w najbliższym czasie przerywał tranzytu gazu przez jej terytorium.        „Gazprom kontratakuje”   Decyzja Gazpromu nastąpiła po ogłoszeniu przez ukraiński Naftohaz, że w innym sporze przed arbitrażem w Sztokholmie - o tranzyt gazu - trybunał przyznał Ukraińcom 4,63 mld USD za to, że Gazprom nie dostarczył uzgodnionej ilości gazu do tranzytu. Ukraińska spółka wyjaśniła przy tym, że biorąc pod uwagę pierwsze orzeczenie, stwierdzające, że Naftohaz ma spłacić zadłużenie wobec Gazpromu, strona rosyjska powinna przekazać stronie ukraińskiej 2,56 mld dolarów. Miller określił w piątek decyzje trybunału w Sztokholmie jako asymetryczne i oznajmił, że naruszają one równowagę interesów stron w dwóch kontraktach.Dzień wcześniej Gazprom odmówił dostarczania gazu na Ukrainę. Według mediów rosyjskich strona ukraińska wpłaciła zaliczkę za dostawy gazu w marcu, jednak Gazprom zwrócił ją, informując, że nie uzgodniono dodatkowego porozumienia, niezbędnego po okresie przerwy w dostarczaniu surowca. Ukraina przez dłuższy czas nie kupowała gazu z Rosji.Rosyjski portal RBK, powołując się na eksperta Maksima Kulkowa, ocenił w sobotę, że procedura wypowiedzenia umów w Trybunale Arbitrażowym może zająć od 1,5 roku do trzech lat. Zdaniem tego eksperta w takim wypadku traci ona sens, ponieważ kontrakt z Ukrainą i tak wygasa z końcem przyszłego roku. Rozmówca RBK wyraził przypuszczenie, że Gazprom zagroził zerwaniem umów, by nakłonić Naftohaz do pójścia na ugodę w sprawie decyzji Trybunału Arbitrażowego na warunkach korzystnych dla strony rosyjskiej. „Pomoc z Polski”   W związku z konfliktem z Gazpromem Ukraina ograniczyła zużycie gazu o 14 procent. W piątek Polskie Górnictwo Naftowe i Gazownictwo poinformowało, że podpisało kontrakt z Naftohazem na pilne dostawy błękitnego paliwa.Prezydent Ukrainy Petro Poroszenko oświadczył w sobotę, że zwiększone dostawy gazu z UE, w tym z Polski, Słowacji i Węgier pozwoliły na ustabilizowanie sytuacji i uregulowanie deficytu surowca. Poroszenko zapewnił też, że zapewniony został tranzyt do odbiorców w krajach unijnych. Tranzyt ten jest ważnym źródłem dochodów Ukrainy – w 2017 roku przyniósł jej ok. 3 mld USD.",,
„Byłaby to rzecz skandaliczna”. Ziobro zleci zbadanie sprawy pracownika IKEI,"Minister sprawiedliwości Zbigniew Ziobro poinformował w piątek, że zleci prokuraturze zbadanie sprawy pracownika IKEI, który miał zostać zwolniony z pracy z powodu swoich poglądów religijnych. Gdyby się to potwierdziło, jest to rzecz absolutnie skandaliczna – podkreślił.","Część mediów opisała przypadek pracownika IKEI, który miał stracić pracę, kiedy sprzeciwił się „zmuszaniu pracowników sklepu do udziału w akcjach promujących ruch LGBT”. Uzasadniając swoje stanowisko, mężczyzna miał powoływać się na swoją wiarę i cytować fragmenty Biblii. Taka wersję wypadków przedstawił też w rozmowie z TVP info. Zbigniew Ziobro pytany w piątek o tę kwestię przez TVP Info, podkreślił, że jest to „sprawa bulwersująca”. – Jeśli ta informacja miałaby się potwierdzić, to mielibyśmy do czynienia z sytuacją, w której zewnętrzny koncern - naruszając polski porządek prawny - dopuszcza się jawnego złamania praw pracowniczych, ingeruje w obszar wartości chronionych przez polskie prawo, które gwarantuje każdemu obywatelowi wolność sumienia i wyznania – powiedział. – To jest rzecz absolutnie skandaliczna, gdyby się potwierdziła – dodał. – Mogę obiecać, że niezwłocznie zlecę prokuraturze zbadanie sprawy, czy nie mamy tutaj do czynienia nie tylko z naruszeniem prawa pracowniczego, ale ze złamaniem prawa karnego – zapowiedział Ziobro. Szef MS przekonywał ponadto, że „mamy do czynienia ze zjawiskiem używania przemocy prawnej i ekonomicznej wobec tych wszystkich, którzy nie chcą podzielać wartości środowisk homoseksualnych aktywistów”.",,
Sondaż do Sejmu. Pięć ugrupowań przekracza próg wyborczy,"Gdyby w najbliższą niedzielę odbywały się wybory parlamentarne, próg wyborczy przekroczyłoby pięć ugrupowań. Na Zjednoczoną Prawicę swój głos oddałoby 43,5 proc. wyborców – wynika z badania pracowni Social Changes dla portalu wPolityce.pl.","Z badania wynika, że na Zjednoczoną Prawicę głosować chce 43,5 proc. badanych; jest to wynik o 1,1 pkt proc. niższy w porównaniu do poprzednich badań.Na drugim miejscu z wynikiem 29,1 proc. uplasowała się Koalicja Obywatelska. KO zanotowała więc spadek o 1,5 pkt proc.13,9 proc. badanych wskazało, że zamierza swój głos oddać na Lewicę. W poprzednim badaniu było to 10,4 proc. Do Sejmu weszłaby też Koalicja Polska z poparciem 8,5 proc. ankietowanych.  W poprzednim badaniu na koalicję Kukiz’15 z PSL chciało głosować 9,1 proc. badanych.Próg wyborczy rzutem na taśmę przekroczyłaby też Konfederacja z wynikiem 5 proc.; poprzednio 5,3 proc.",,
„Amerykańska broń pomoże w powstrzymaniu Rosji”. USA chcą dozbroić Ukrainę,"Dostawy amerykańskiej broni dla Ukrainy pomogłyby w powstrzymaniu rosyjskiej agresji w Donbasie, na wschodzie naszego kraju –  powiedział w czwartek Wołodymyr Horbacz, analityk z kijowskiego Instytutu Współpracy Euroatlantyckiej.","Kilka dni wcześniej dziennik „Wall Street Journal” napisał, że eksperci Pentagonu i departamentu stanu opracowali plan, który przewiduje przekazanie Ukrainie broni pola walki, w tym przeciwpancernej.Broń, którą na podstawie planu ma otrzymać Ukraina do walki z prorosyjskimi separatystami, jest określana przez autorów projektu jako „defensywna”, ale w przeciwieństwie do dotychczasowej pomocy amerykańskiej dla władz w Kijowie, która nie obejmowała broni pola walki, jest śmiercionośna.",,
GDDKiA wyrzuciła włoską firmę z budowy obwodnicy Częstochowy,"Generalna Dyrekcja Dróg Krajowych i Autostrad odstąpiła od umowy z winy wykonawcy z firmą Salini, która miała zbudować obwodnicę Częstochowy w ciągu autostrady A1 – powiedział rzecznik prasowy GDDKiA. Wykonawca, mimo wielokrotnych wezwań, nie prowadził prac. Jednocześnie GDDKiA naliczyła firmie Salini ok. 44 mln zł kary za niedokończenie budowy.","GDDKiA poinformowała też o naliczeniu kary za „brak osiągnięcia »kamienia milowego« inwestycji” w wysokości 32 mln 491 tys. 607 zł. „Wykonawca zgodnie z kontraktem miał możliwość zabezpieczenia kary stosowaną gwarancją bankową, co zrealizował” – dodano. „Równolegle nałożono na wykonawcę kary z powodu opóźnionych płatności dla podmiotów realnie realizujących prace lub usługi na placu budowy w wysokości 5 mln 550 tys. zł” – czytamy w komunikacie. „Zamawiający dodatkowo naliczył kary za niezgłoszonych Podwykonawców, Usługodawców i Dostawców materiałów oraz za nieprzedłożenie Zamawiającemu projektów umów z podmiotami wykonującymi prace lub usługi, co łącznie wyniosło kwotę 915 tys. zł” – podała GDDKiA. Generalna Dyrekcja Dróg Krajowych i Autostrad poinformowała w poniedziałek, że odstąpiła od umowy z winy wykonawcy z firmą Salini, która miała zbudować obwodnicę Częstochowy w ciągu autostrady A1 oraz odcinek trasy S3 w okolicach Polkowic. – Odstąpiliśmy od umowy, gdyż pomimo wielokrotnych wezwań Salini nie realizowało prac – poinformował rzecznik GDDKiA. Podkreślił, że wszyscy podwykonawcy mają zapewnioną ochronę. – Po to uruchamiamy gwarancje bankowe firmy Salini – powiedział. Wykonawca tego zadania do tej pory udostępnił częściowo do ruchu trzy węzły (Kaźmierzów, Polkowice, Lubin Północ), a opóźnienie budowy jest szacowane na ponad dziewięć miesięcy.",,
„Wzywamy PiS do wyjścia na powierzchnię”,"– PiS unika debat, buduje państwo podziemne. My wzywamy do wyjścia na powierzchnię i skonfrontowania argumentów, przeinaczeń – mówił w programie „Polityka przy kawie” w TVP1 minister spraw zagranicznych Radosław Sikorski. I apelował do Anny Fotygi, swojej poprzedniczki z PiS, by zgodziła się na debatę z nim. - Pani Minister jesteśmy na Pomorzu, przyjąłem warunek, zapraszam do debaty.","Dyskusja miałaby się odbyć w Szkole Wyższej Prawa i Dyplomacji w Gdyni. Kilka dni temu szef dyplomacji przystał na warunki swojej poprzedniczki, by rozmowa odbyła się w jej okręgu wyborczym na Pomorzu.Radosław Sikorski mówił także o rozpoczynającym się dzisiaj nieformalnym spotkaniu ministrów spraw zagranicznych UE, które odbywa się dziś w Sopocie. - Nie mówiliśmy, że prezydencja jest ważniejsza, niż jest. Ona ma swoją rolę. Tu nie przewodniczymy, ale jako gospodarz – mamy swój wpływ - powiedział. Sikorski odkreślał, że fakt, iż on jest gospodarzem spotkania w Sopocie, a obradom przewodniczy Wysoka Przedstawiciel Unii do Spraw Zagranicznych i Polityki Bezpieczeństwa Catherine Ashton nie powinien dziwić. –  To konsekwencja Traktatu Lizbońskiego  – tłumaczył minister spraw zagranicznych.Radosław Sikorski dodał, że nieformalne spotkanie ministrów, które potrwa dwa dni -  to tradycja prezydencji. –  Spotkanie nieformalne, bez urzędników to taka szansa na prawdziwą, strategiczną dyskusję w najściślejszym gronie jeśli chodzi o ministrów spraw zagranicznych – mówił Sikorski.Radosław Sikorski dodał, że spotkanie jest o tyle nietypowe, że ministrom towarzyszą małżonkowie, partnerzy. – Moja żona będzie gospodarzem, pokaże małżonkom ministrów Hel, do Juraty. Chcemy pokazać Polskę, żeby ministrowie chcieli tu wrócić  – wyjaśniał.Radosław Sikorski powiedział także, że rozmowy ministrów spraw zagranicznych Unii Europejskiej będą dotyczyć przede wszystkim Syrii i Libii. –  Będziemy mówić o rozwoju wydarzeń na Białorusi, czy Ukrainie, a także o naszych relacjach ze strategicznymi partnerami, czyli z Rosją i Brazylią  – mówił. Minister spraw zagranicznych wspomniał również o udziale polskich firm w odbudowie Libii. –  Nasze firmy też miały i mają w Libii koncesje na poszukiwanie ropy i gazu. Spotykamy się z polskim biznesem, szereg firm jest zainteresowanych udziałem w odbudowie Libii i będziemy te firmy wspierać  – podkreślał. Radosław Sikorski odniósł się także do wydarzeń w Syrii, a także faktu, że po rewolucji – w Tunezji siła reform osłabła. – W Syrii jest szczególnie trudna sytuacja. Mamy do czynienia z tysiącami ofiar śmiertelnych. Myślę, że po tym co się dzieje teraz z Kadafim – tyrani na całym świecie powinni to wziąć pod uwagę, jako przestrogę – mówił. – Jeśli chodzi o Tunezję, to fakt, że przemiany będą nierówne w różnych krajach było do przewidzenia. My chcemy dzielić się swoimi doświadczeniami i pomagać takim krajom jak Tunezja, by stawały się przykładem dla innych. W Tunezji trzeba stworzyć system partyjny, ordynacje wyborcze. Wybory, owszem się opóźniają, ale będzie parytet wyborczy, stosunek kobiet do mężczyzn będzie 1:1. Jak na świat arabski to będzie odważny eksperyment, a my przez wizyty Lecha Wałęsy i Aleksandra Kwaśniewskiego, ojców naszej demokracji – te przemiany wspierać – zapewniał minister Sikorski.",,
Niemcy: Niewielkie zainteresowanie rejestracją „trzeciej płci”,"Według niemieckiej agencji prasowej DPA w Niemczech niewiele osób jest zainteresowanych rejestracją tak zwanej trzeciej płci. Ustawę, która dopuszcza rejestrację w urzędowych dokumentach poza płcią męską i żeńską trzecią opcję – płeć „inną”, Bundestag uchwalił w grudniu zeszłego roku.","Od początku roku, gdy zaczęła obowiązywać nowa ustawa, niewiele osób postanowiło skorzystać z możliwości zarejestrowania własnej płci jako „inna”. W Berlinie takich osób było dziewięć, w Kolonii – sześć, w Hamburgu, Essen, Monachium, Lipsku – po dwie. Federalne Stowarzyszenie Osób Interseksualnych twierdzi, że niewielki procent chętnych do rejestracji tzw. trzeciej płci jest spowodowany obawami osób transseksualnych przed dyskryminacją. Z kolei Niemieckie Towarzystwo Tożsamości Transseksualnej i Interseksualności twierdzi, że chętnych odstrasza zbyt duża i zbędna biurokracja podczas ewentualnej rejestracji „innej” płci. Niemcy ustanowiły „inną” płeć jako pierwsze państwo europejskie. Najpierw Federalny Sąd Konstytucyjny nakazał ustawodawcy dopuszczenie poza płcią męską i żeńską także trzeciej opcji. W grudniu Bundestag ustawowo dopuścił rejestrację „innej” płci.",,
Ukraina: uzgodniono zawieszenie broni na okres żniw,"Grupa kontaktowa ds. konfliktu na wschodzie Ukrainy uzgodniła rozejm w celu przeprowadzenia żniw. Ma on obowiązywać w okresie 24 czerwca – 31 sierpnia – poinformował w środę dziennikarzy przedstawiciel OBWE Martin Sajdik, cytowany przez agencję BiełTA.","„Uczestnicy grupy wystąpili z propozycją tzw. rozejmu chlebowego. Chodzi o całkowite zawieszenie broni na całej linii rozgraniczenia na okres żniw – od 24 czerwca do 31 sierpnia. Inicjatywa ta została poparta przez całą trójstronną grupę kontaktową” – powiedział Sajdik.Przedstawiciel Organizacji Bezpieczeństwa i Współpracy w Europie potępił wtorkowy atak prorosyjskich separatystów na samochody tej organizacji na wschodzie Ukrainy. Ostrzelali oni samochody OBWE i zaatakowali pojazd, w którym znajdowali się nieuzbrojeni obserwatorzy misji. „Taki atak jest całkowicie niedopuszczalny. Jest jasne, że wszystkie strony biorą na siebie odpowiedzialność za bezpieczeństwo pracowników misji. Nie tylko muszą podjąć działania w celu zapobieżenia takim atakom, ale także zobowiązać się do zapewnienia misji bezpieczeństwa na najwyższym poziomie. Postawiłem tę kwestię na forum trójstronnej grupy kontaktowej i oczekuję odpowiedniej reakcji od wszystkich stron” – podkreślił. Władze samozwańczej separatystycznej Donieckiej Republiki Ludowej (DRL) poinformowały, że zatrzymały sprawców zdarzenia, lecz ogłosiły, że nie są oni żołnierzami ani pracownikami struktur siłowych DRL. Trójstronna grupa kontaktowa ds. uregulowania sytuacji na południowym wschodzie Ukrainy, regularnie spotykająca się w białoruskiej stolicy, składa się z przedstawicieli Ukrainy, Rosji i OBWE. Dodatkowo w jej spotkaniach uczestniczą przedstawiciele separatystów kontrolujących niektóre powiaty obwodów donieckiego i ługańskiego.",,
FBI znalazło kolejną podejrzaną paczkę,"FBI poinformowało w piątek, że znalazło kolejną podejrzaną paczkę wysłaną do ważnego sponsora Partii Demokratycznej Toma Steyera. Tydzień wcześniej aresztowano Cesara Sayoca w związku z wysyłaniem urządzeń wybuchowych do wpływowych demokratów.","FBI podało na Twitterze, że przesyłka do Steyera została przejęta w czwartek wieczorem. W ubiegły piątek znaleziono na poczcie na peryferiach San Francisco podobną paczkę adresowaną do Steyera. Nie wiadomo na razie, czy przesyłka ta była wysłana przez Sayoca, który w ubiegłym tygodniu wysłał bomby domowej roboty do byłego prezydenta Baracka Obamy, byłego wiceprezydenta Joe Bidena, byłej sekretarz stanu Hillary Clinton i aktora Roberta De Niro, do siedziby telewizji CNN na Manhattanie (była zaadresowana do byłego dyrektora CIA Johna Brennana), do Erica Holdera (byłego prokuratora generalnego i ministra sprawiedliwości), kongresmenki Maxine Waters i innych Demokratów bądź ich zwolenników. Steyer jest miliarderem i filantropem, zarządcą funduszu hedgingowego, działaczem na rzecz ochrony środowiska, rozwoju opieki medycznej, edukacji i poprawy losu imigrantów. W październiku 2017 roku przeznaczył ponad 10 mln dol. na kampanię reklamową i informacyjną na rzecz impeachmentu prezydenta Donalda Trumpa.",,
Zmarł perkusista legendarnego zespołu. Zmagał się z rakiem mózgu,"Nie żyje Neil Peart, perkusista Rush, jednego z najważniejszych zespołów rockowych w historii. Artysta zmarł w swoim domu w kalifornijskim mieście Santa Monika. Od lat zmagał się z nowotworem. Miał 67 lat.","Magazyn „Rolling Stone” poinformował, że Peart zmarł 7 stycznia. Śmierć muzyka potwierdzili rzecznik prasowy artysty Elliot Mintz oraz sam zespół.„Ze złamanym sercem i najgłębszym smutkiem musimy podzielić się straszliwą wiadomością. Nasz przyjaciel, bratnia dusza i członek zespołu przez ponad 45 lat, Neil, przegrał swoją bohaterską 3,5-letnią walkę z rakiem mózgu” – napisano w oświadczeniu grupy.Peart był jednym z największych wirtuozów perkusji w historii muzyki rockowej. Przyznawał, że jego styl był hołdem złożonym Keithowi Moonowi z zespołu The Who. Obydwaj perkusiści łączyli wyjątkowy warsztat z kreatywnością.Neil Peart urodził się 12 września 1952 roku nieopodal kanadyjskiego miasta Hamilton. Dzieciństwo spędził na farmie. Muzyką zainteresował się jako nastolatek, zaczął od gry na pianinie, ale szybko postawił na perkusję.W 1974 roku dołączył do grupy Rush, dla której stworzył również większość tekstów. Pisał również książki dotyczące gry na perkusji oraz reportaże z podróży motocyklowych.",,
Weterani Armii Andersa we Włoszech w rocznicę bitwy o Monte Cassino,Weterani Armii Andersa przybyli do Włoch z patriotyczną pielgrzymką w 75. rocznicę bitwy o Monte Cassino. W czasie wizyty w Watykanie polska delegacja z kombatantami II Korpusu Polskiego i przedstawicielami UdsKiOR modliła się przy grobie św. Jana Pawła II w Bazylice św. Piotra.,"Krótką modlitwę przy grobie papieża Jana Pawła II poprowadzili delegat biskupa polowego ds. duszpasterstwa kombatantów ks. komandor rezerwy Janusz Bąk, oraz kanclerz kurii ordynariatu polowego ks. dr Jan Dohnalik. W uroczystości wzięła udział m.in. senator Anna Maria Anders, córka dowódcy II Korpusu Polskiego gen. Władysława Andersa. Po zakończeniu modlitwy zgromadzeni odśpiewali pieśń „Boże, coś Polskę”.– Przypomnijmy, że Ojciec Święty Jan Paweł II urodził się 18 maja 1920 r., a zatem również –  po latach – w jego urodziny przypadała bitwa o Monte Cassino. Jest to dla nas, Polaków, bardzo ważne miejsce, gdzie możemy podziękować Ojcu Świętemu również za to, że nigdy o Monte Cassino nie zapomniał, że był tam wielokrotnie, że spotykał się z weteranami walk o niepodległość, że uczył nas, jak bardzo ważna jest pamięć w kształtowaniu tożsamości narodu – podkreślił szef Urzędu do Spraw Kombatantów i Osób Represjonowanych Jan Józef Kasprzyk. Po południu polska delegacja weźmie udział w uroczystości na Cmentarzu Wojennym w Mignano Monte Lungo. Tam spoczywa ponad tysiąc włoskich żołnierzy, którzy w 1943 r. stanęli po stronie aliantów w walce o wyzwolenie kraju spod faszyzmu. – Oddamy tam hołd generałowi Umberto Utili, który bardzo blisko współpracował militarnie z generałem Władysławem Andersem. W ubiegłym roku przekazaliśmy do zbiorów miejscowego muzeum ich fotografię, na której mężowie stanu rozmawiają o przyszłości Europy, gdy zostanie pokonany najeźdźca, który podeptał wolność Polski i Włoch – dodał. Centralne uroczystości 75. rocznicy bitwy o Monte Cassino odbędą się w sobotę, wezmą w nich udział prezydent Andrzej Duda i po raz pierwszy Prezydent Republiki Włoskiej Sergio Mattarella. Obecny będzie też minister obrony narodowej Mariusz Błaszczak, minister spraw wewnętrznych Joachim Brudziński, minister rodziny, pracy i polityki społecznej Elżbieta Rafalska oraz liczna delegacja Wojska Polskiego. Będą również przedstawiciele harcerstwa oraz uczniowie szkół noszących imię generała Władysława Andersa i Monte Cassino - łącznie około 2,5 tys. uczestników. Jak zaznacza Jan Józef Kasprzyk, będą to największe po wojnie obchody rocznicy bitwy. Pielgrzymka weteranów i polskiej delegacji potrwa do niedzieli. Organizuje ją Urząd ds. Kombatantów i Osób Represjonowanych. Bitwa pod Monte Cassino, nazywana także „bitwą o Rzym”, trwała od 17 stycznia do 19 maja 1944 r. i składała się z czterech bitew między wojskami alianckimi a Niemcami w rejonie położonego na wzgórzu klasztoru. 18 maja 1944 r. po zaciętych walkach zdobył go 2. Korpus Polski, dowodzony przez gen. Władysława Andersa. W natarciu zginęło 923 żołnierzy, 2931 zostało rannych.",,
Prezes Instytutu Jagiellońskiego: W walce z Nord Stream 2 wciąż możemy liczyć na USA,"– Stany Zjednoczone są zainteresowane ekspertem LNG do Europy, ale również kwestiami bezpieczeństwa militarnego. Są naszym naturalnym sprzymierzeńcem w walce z niemiecko-rosyjskim gazociągiem. Niestety, ta infrastruktura będzie wykorzystywana przez wiele lat i będzie determinowała kierunek importu surowca – oceniał w rozmowie z portalem tvp.info ekonomista, prezes Instytutu Jagiellońskiego Marcin Roszkowski.","Petar Petrović: Prezydenci Donald Trump i Andrzej Duda mają podpisać umowę o zwiększeniu obecności wojsk amerykańskich w Polsce. Przebywający w Waszyngtonie minister obrony Mariusz Błaszczak mówi, że deklaracja prezydentów będzie mieć historyczny wymiar. Chociaż dziś wszyscy mówimy o wymiarze militarnym naszej współpracy z Amerykanami, to również ważny jest wymiar coraz intensywniejszej współpracy gospodarczej, w tym przede wszystkim energetycznej. Marcin Roszkowski: Są dwa główne aspekty naszej współpracy z USA. Pierwszy to kwestie bezpieczeństwa – jest to realizowane w ramach NATO i wojskowej obecności amerykańskiej w Polsce. Dlatego dobrą informacją jest zapowiedź jej wzmocnienia. Drugim elementem są kwestie energetyczne, które uniezależniają nas od surowców pochodzących z Rosji, która za ich pomocą próbuje wywierać wpływ na państwa regionu, w tym Polskę. Niestety, przez lata Polska była skazana na gaz z Rosji. Nie mieliśmy infrastruktury, by starać się zdywersyfikować dostawy. Teraz ta infrastruktura do odbioru gazu skroplonego z innych kierunków, przez gazoport, już niedługo przez Balic Pipe, powoduje, że uniezależniamy się od monopolu energetycznego Kremla. USA są już trzeci rok z rzędu eksporterem netto gazu ziemnego. Sprzedają LNG do 35 krajów świata – jest to prawie dwa razy większa liczba państw niż przed początkiem prezydentury Donalda Trumpa. Wynika to z tego, że zmieniła się też amerykańska polityka. Przez ostatnie kilka lat nastąpiło otwarcie na eksport surowców, co do tej pory nie należało do agendy tego kraju. Teraz USA aktywnie biorą udział w rywalizacji na rynku gazowym. Polska uznaje Amerykę za swojego przyjaciela i sojusznika, z którym biznes jest dużo bezpieczniejszy niż z Rosją.  Minister energetyki USA Rick Perry zapowiedział podczas pierwsze unijno-amerykańskie forum energetyczne w maju w Brukseli dalsze zwiększanie eksportu gazu skroplonego LNG do UE. Pochwalił przy tym Polskę za decyzję o rozbudowie terminala w Świnoujściu i skrytykował budowę gazociągu Nord Stream 2. Projekt gazociągu Nord Stream 2 jest szkodliwy dla Europy. Polska jest głównym przeciwnikiem tej inicjatywy, będącej właściwie bilateralnym projektem niemiecko-rosyjskim. USA jako partner zainteresowany ekspertem gazu, wspiera nas w tej walce. Niestety, ta infrastruktura będzie wykorzystywana przez wiele lat i będzie determinowała kierunek importu surowca. Stany Zjednoczone zainteresowane są eksportem LNG do Europy, ale również kwestiami bezpieczeństwa militarnego. Są naszym naturalnym sprzymierzeńcem w walce z NS2. USA są globalnym graczem, muszą przeciwdziałać  ekspansji chińskiego Huaweia na rynku komunikacyjnym 5G, ale też ekspansji energetycznej Rosji. Niestety, część tych globalnych zmagań odbywa się w naszej części Europy. W interesie Polski leży wspieranie USA. Zacieśnia się tymczasem, mimo obowiązywania sankcji, współpraca gospodarcza między Niemcami a Rosją. Niedawno ministrowie gospodarek tych państw  podpisali list intencyjny w sprawie współpracy gospodarczej i technologicznej, którego celem jest umożliwienie niemieckim firmom „postawienia na nogi” rosyjskiej gospodarki. Kilka dni temu premierzy wschodnich landów zażądali zdjęcia restrykcji z Rosji, gdyż powodują one straty dla niemieckiej gospodarki. Rosja wybiera sobie poszczególne elementy układanki, jaką jest wspólnota europejska, a nawet, jak widać, przedstawicieli poszczególnych landów i rozgrywa, opierając się o tego typu wypowiedzi, akcje. To jest sposób działania Rosji – tworzenie konfliktów, burzenie solidarności i ponowne zamrażanie sporów. Niestety, kraj ten jest bardzo skuteczny w realizowaniu tej polityki.  Chciałbym jeszcze spytać o kwestie związane z planami budowy w Polsce elektrowni atomowej. Minister energii Krzysztof Tchórzewski pytany, czy spodziewa się przełomu w sprawie polskiego programu jądrowego po wizycie prezydenta Andrzeja Dudy w USA, powiedział, że Waszyngton wyraża w tej kwestii wolę współpracy. Jak pan ocenia szansę na realizację tego projektu z pomocą Amerykanów?  Ministerstwo Energii w Polityce Energetycznej Polski 2040 (PEP 2040) położyło bardzo duży nacisk na atom. Ta moc jest zaplanowana na 6 -9 GW. Z powodu polityki unijnej mamy bardzo duży, silny impuls na dekarbonizację, czyli odchodzenie od węgla. Inwestycja w energetykę atomową wydaje się być idealnym rozwiązaniem. USA są jednym z państw, które dysponuje technologią atomową w energetyce. Nie jest to jednak najtańsza energia.  Polski rząd chciałby, żeby partner przy budowie polskiej elektrowni nie tylko miał odpowiednią technologię, ale także wziął udział w jej budowie w 49 proc. Ma to dotyczyć nie tylko budowy jednego bloku jądrowego, ale od sześciu do dziewięciu bloków. Cały projekt ma być rozłożony na 20 lat. Aby zrealizować ten projekt, potrzeba długiego i dużego finansowania. Apetyt polskiego rządu na atom będzie kosztował od 150 do 200 mld zł. Rozmowy z Amerykanami w tej sprawie toczą się już od pewnego czasu. Dobrze, że ten temat został dopisany do agendy głowy państwa, gdyż to oznacza, że te rozmowy dojrzewają. Rozmawiał Petar PetrovićAutor wywiadu jest dziennikarzem Polskiego Radia.",,
Prezydent Andrzej Duda 1 września na obchodach w Wieluniu,"78. rocznicę wybuchu II wojny światowej prezydent Andrzej Duda uczci 1 września w Wieluniu – potwierdził w piątek w Gdańsku jego rzecznik prasowy Krzysztof Łapiński. „To będzie podkreślenie, że na tej wojnie w znacznym stopniu ginęli cywile” – wyjaśnił.","– Westerplatte w świadomości polskiej, w świadomości Polaków istnieje od dawna i nie ma tu zagrożenia, że ktoś nie będzie wiedział, co się wydarzyło na Westerplatte – zaznaczył minister.– Myślę, że troszkę gorzej jest ze świadomością tego, co się wydarzyło w Wieluniu – że Luftwaffe zbombardowało wtedy nieumocnione miasto i zginęło 1,2 tys. niewinnych cywilów – powiedział na konferencji prasowej Łapiński, pytany, dlaczego w tym roku w rocznicę wybuchu II wojny światowej prezydent nie będzie obecny na gdańskim Westerplatte.",,
Życie w Łodzi zdrożeje. Nowy projekt budżetu zakłada podwyżki,"Od nowego roku mieszkańców Łodzi czekają podwyżki. Rada miejska uchwaliła wyższe podatki od nieruchomości i podwyżkę opłat za gospodarowanie opłatami komunalnymi. Łodzianie za nieruchomości będą płacić maksymalną dopuszczalną stawkę, zaś opłata za śmieci wzrośnie dwukrotnie.","Władze Łodzi chwalą się, że przyszłoroczny budżet będzie rekordowo wysoki – przekroczy kwotę 4 mld 500 mln zł i będzie o prawie pół miliona złotych wyższy niż w tym roku. Łodzianie sporo jednak zapłacą. O 80 proc. mają wzrosnąć opłaty za wywóz śmieci segregowanych i niesegregowanych, o 50 proc. za wodę i doprowadzenie ścieków, o 30 proc. za płatne parkingi i o 20 proc. za bilety komunikacji miejskiej. Hanna Zdanowska, która w walce o fotel prezydenta osiągnęła ponad 70 proc. głosów, w kampanii wyborczej nie wspominała o tych podwyżkach. W radzie miejskiej Łodzi ogromną przewagę ma koalicja rządząca, w skład której wchodzą: Platforma Obywatelska, Nowoczesna i SLD.",,
USA murem za Izraelem. „Popieramy prawo do samoobrony”,Stany Zjednoczone poparły sobotnie ataki Izraela na Strefę Gazy. Izraelska armia ostrzelała tam około 120 miejsc. Był to odwet za zmasowany ostrzał izraelskiego terytorium ze strony enklawy.,"„Popieramy prawo Izraela do samoobrony. Zdecydowanie potępiamy działania strony palestyńskiej oraz bojowników Hamasu. Jednocześnie wzywamy do natychmiastowego zakończenia walki” – czytamy w oświadczeniu Departamentu Stanu.W sobotę bojownicy Hamasu i Islamskiego Dźihadu wystrzelili około 250 pocisków w stronę terytorium Izraela. W odpowiedzi wojska tego kraju dokonały ostrzału i nalotów lotniczych na tereny zajmowane przez Palestyńczyków. W wyniku tego ataku zginęły co najmniej cztery osoby, w tym kobieta w ciąży i roczne dziecko, a kilkanaście osób odniosło rany. Z kolei Turcja wezwała społeczność międzynarodową do podjęcia działań w sprawie  „nieproporcjonalnych kroków” podejmowanych przez Izrael w strefie Gazy. Ankara oskarżyła Izrael o gwałt na niewinnych ludziach i zbrodnie przeciw ludzkości. W wyniku izraelskiego ostrzału zostało zburzone biuro tureckiej agencji prasowej Anadolu w Strefie Gazy.",,
Jarosław Kaczyński: Dla Polski nie ma innej alternatywy niż UE,"– Polska jest sercem Europy i chodzi nam o to, aby w tym sercu uzyskać dla Polaków europejski poziom życia – powiedział lider PiS Jarosław Kaczyński, otwierając w sobotę regionalną konwencję PiS w Międzynarodowym Centrum Kongresowym w Katowicach. Premier Mateusz Morawiecki w swoim wystapieniu ocenił, że rząd PiS „dba o interesy Polski i dba tym samym o interesy całej Europy”. – Potrzeba nam wyścigu technologicznego, a nie ścigania się w nowinkach ideologicznych – mówił.","Prezes Prawa i Sprawiedliwości Jarosław Kaczyński oświadczył w swoim wystapieniu, że jego partia nie zgodzi się na małżeństwa jednopłciowe i adopcje przez nie dzieci.  Zarzucił opozycji, że dąży do afirmacji związków jednopłciowych i nadania im statusu małżeństw. Jarosław Kaczyński powołał się na wypowiedź wiceprezydenta Warszawy Pawła Rabieja, który powiedział, że najpierw trzeba przyzwyczaić ludzi, „że związki partnerskie to nie jest samo zło”, a potem łatwiej będzie o kolejne kroki, o równość małżeńską z adopcją. Paweł Rabiej oświadczył później, że jego wypowiedź miała charakter wyłącznie prywatny.– Wara od naszych dzieci – mówił lider PiS podczas konwencji. „To jest nasza europejskość”  – Naszym planem, naszym programem jest to, by w sercu Europy uzyskać europejski poziom życia dla Polaków, to jest nasza europejskość; składają się na to m.in. płace i wysokość świadczeń społecznych – powiedział Jarosław Kaczyński. – Trzeba jeszcze raz zapytać o co nam chodzi, w kontekście tych wyborów, wyborów europejskich (...) Polska jest sercem Europy. I naszym planem, naszym programem jest to, by w sercu Europy uzyskać europejski poziom życia dla Polaków, to jest nasza europejskość – powiedział prezes PiS na konwencji tej partii. Jak mówił, PiS przeprowadził pierwszy etap potrzebnych zmian w finansów, ale i w sferze społecznej. Zaznaczył, że „500 plus to symbol, emerytury to symbol”. Śląska Dolina Krzemowa  Premier Mateusz Morawiecki mówił na konwencji w Katowicach, że Śląsk musi stać się Doliną Krzemową Polski i Europy. Podkreślał, że są ku temu wszelkie przesłanki: wzrost produkcji przemysłowej w styczniu wyniósł w Polsce 6,1 procent, a w Unii Europejskiej 1 procent. W Polsce produkcja przemysłowa najbardziej wzrosła właśnie na Górnym Śląsku. Zdaniem premiera wynika to z prowadzonej przez rząd polityki.Mateusz Morawiecki podkreślił, że rząd PiS „dba o interesy Polski i dba tym samym o interesy całej Europy”. – Potrzeba nam wyścigu technologicznego, a nie ścigania się w nowinkach ideologicznych – powiedział. Ocenił, że w realiach Unii Europejskiej „najlepiej będziemy mogli realizować nasze aspiracje, by Polska osiągnęła poziom życia bogatych krajów UE”. „Jedynką” Jadwiga Wiśniewska   Podczas konwencji zaprezentowana została śląska lista kandydatów Prawa i Sprawiedliwości w wyborach do Parlamentu Europejskiego.  Otwiera ją obecna europosłanka Jadwiga Wiśniewska.– Nasza drużyna w Brukseli jest zdeterminowana i ciężko pracuje dla Polski – powiedziała w swoim wystąpieniu Wiśniewska.  Podkreśliła, że PiS chce, by „wszystkie państwa #UE traktowane były równo, aby Unia była silna siłą państw członkowskich”. – To my proponujemy konkretny program i kładziemy go na stole – Deklarację Europejską, w której wskazujemy, po co idziemy do PE. Nasza biało-czerwona drużyna jest gotowa do walki o lepszą Polskę – mówiła.– Prof. Kilar, odbierając nagrodę imienia prof. Lecha Kaczyńskiego, został zapytany o to, co definiuje polskość; odpowiedział: Bóg, Honor, Ojczyzna – przypomniała kandydatka PiS. PiS zainaugurował kampanię wyborczą do Parlamentu Europejskiego w ubiegłą sobotę konwencją w Jasionce pod Rzeszowem. Zaprezentowano wówczas Europejską Deklarację Programową, pod którą podpisali się wszyscy liderzy list partii w poszczególnych okręgach.              W lutym Komitet Polityczny PiS podjął decyzje dotyczące „jedynek” i „dwójek” na listach w wyborach do Parlamentu Europejskiego.              Pod koniec lutego prezes Kaczyński i premier Morawiecki na konwencji partii zapowiedzieli również nowe propozycje programowe – tzw. „nową piątkę PiS”. Wśród nich znalazły się: wprowadzenie 500 plus od pierwszego dziecka, brak podatku PIT dla pracowników do 26. roku życia, obniżenie PIT do 17 proc. i podwyższenie kosztów uzyskania przychodu, a także „trzynastka” dla emerytów i przywrócenie zredukowanych połączeń autobusowych, przede wszystkim w małych miastach i na wsiach. ",,
"Agencja ustąpiła Moskwie. Twierdzi, że nie było sojuszu ZSRR z Niemcami","Amerykańska agencja informacyjna AP na wniosek władz Rosji wycofuje się ze stwierdzenia „sojusz nazistowsko-sowiecki”, jakiego użyła  w jednej ze swoich depesz. Informację na ten temat podał między innymi portal izraelskiego dziennika „Haaretz”.","Depesza AP, opublikowana na początku września, dotyczyła ukraińskiego miasta, w którym obchodzono 75. rocznicę zagłady tamtejszych Żydów. W tekście znalazły się słowa: „w 1941 roku Niemcy zaatakowały Związek Radziecki – byłego sojusznika”, nawiązujące do paktu Ribbentrop-Mołotow. Dziesięć dni po publikacji agencja wycofała się z tego stwierdzenia. AP podkreśliła w komunikacie, że umowa między Joachimem von Ribbentropem a Wiaczesławem Mołotowem, podpisana 17 września 1939 roku, doprowadziła do tego, że oba kraje podzieliły między siebie obszar Polski i pozwoliły ZSRR przejąć państwa bałtyckie. Jednak – jak podkreśla redakcja – pakt nie został nigdy formalnie uznany za sojusz, a w 1941 roku Niemcy zaatakowały Związek Radziecki.",,
Papież: Nie wolno zbliżać się do diabła ani z nim rozmawiać,"– Nie wolno zbliżać się do diabła ani rozmawiać z nim – ostrzegł papież Franciszek.  Porównał diabła do „wściekłego psa”, który gryzie, gdy się go pogłaszcze.  O sposobach działania szatana, który uwodzi i jest bardzo niebezpieczny, papież Franciszek mówił podczas porannej eucharystii w Domu Świętej Marty.","W swoim rozważaniu Franciszek nawiązał do fragmentu Ewangelii św. Jana (J 16,5-11), gdzie ukazana jest postać szatana, który choć został osądzony, jest nadal niebezpieczny.              – Możemy powiedzieć, że jest „umierający” i „pokonany” – podkreślił Franciszek w homilii. Ale „diabeł to kusiciel, wie, jakie słowa nam powiedzieć; a „my lubimy być uwodzeni” – zastrzegł.              – (Diabeł) ma zdolność uwodzenia. Dlatego tak trudno zrozumieć, że jest pokonany, bo prezentuje się z wielką siłą, wiele obiecuje, przynosi piękne i ładnie opakowane prezenty – powiedział Franciszek. Zauważył, że ludzie zachwycają się pięknym podarkiem, nie wiedząc, co jest w środku.",,
„Reputacja Ziobry czysta jak woda na bagnach”,"Uzasadnienie wyroku w sprawie doktora Mirosława G. powinno zostać dołączone do wniosku o Trybunał Stanu dla Zbigniewa Ziobry i Jarosława Kaczyńskiego – powiedział w radiowej Jedynce szef SLD Leszek Miller. Jego zdaniem, sędzia orzekający w sprawie kardiologa obnażył wszystkie wady IV RP.","Leszek Miller stwierdził, że wyrok skazujący doktora G. to wielki akt oskarżenia wobec rządów Jarosława Kaczyńskiego. Lider Sojuszu stwierdził, że w tej sprawie reputacja Zbigniewa Ziobry „jest czysta jak woda na bagnach”. Dlatego uzasadnienie sędziego Tulei powinno zostać dołączone jako dowód do wniosków o Trybunał Stanu dla byłego ministra sprawiedliwości oraz Jarosława Kaczyńskiego.Miller zarzucił Platformie Obywatelskiej, że niedostatecznie rozliczyła rządy Prawa i Sprawiedliwości. Jego zdaniem, pierwszym krokiem powinno być rozwiązanie CBA, które nazwał „policją polityczną Ziobry i Kaczyńskiego”.  – Dopiero po 5 latach doczekaliśmy się wniosków o Trybunał Stanu – mówił Miller.Dziś sędzia Igor Tuleya ma złożyć zawiadomienie do prokuratury o złamaniu prawa przez CBA. W jego ocenie, niektóre metody stosowane przez agentów tej służby podczas śledztwa w sprawie doktora G. przekroczyły dopuszczalne granice prawa.",,
Wigilia Bożego Narodzenia w Rzymie. Nie zabraknie polskich akcentów [WIDEO],"Uroczystą pasterkę w Bazylice Św. Piotra w Watykanie odprawi tradycyjnie sam papież. Świątynia została już zamknięta i jest przygotowywana do wieczornej uroczystości. O 23:00 – przy Placu św. Piotra Polacy mieszkający w Rzymie i w okolicy zbiorą się wspólnie, aby śpiewać polskie kolędy. To pierwsza taka inicjatywa w stolicy Włoch.","W wigilię uroczystości Narodzenia Pańskiego w Bazylice Watykańskiej Ojciec Święty odprawi mszę św. o 21:30. Eucharystię poprzedzi śpiew Kalend, czyli ogłoszenie opisu wydarzeń, poprzedzających narodziny Syna Bożego.  Po procesji wejściowej, papież Franciszek „obudzi” i ucałuje figurkę Dzieciątka Jezus ułożoną przed ołtarzem. Będzie to pierwszy świąteczny gest podczas mszy świętej w Noc Narodzenia Jezusa.   W Rzymie nie zabraknie też pasterki w języku polskim. O północy rodacy zbiorą się w polskim kościele św. Stanisława Biskupia i Męczennika przy Placu Weneckim, aby wspólnie się modlić.   Ślady polskości można znaleźć również w samym Watykanie. 37 lat temu papież Jan Paweł II zdecydował, aby na Placu Św. Piotra obok obelisku stanęła choinka. Zwyczaj ten jest kultywowany do dzisiaj. Tegoroczne świąteczne drzewko pochodzi z wielowiekowych lasów w miejscowości Asiago w regionie Veneto w północno-wschodnich Włoszech. Mierzy 26 m wysokości.",,
Separatyści z Ługańska chcą wyrzucić OBWE. Jest odpowiedź: obserwatorzy pozostaną na misji,"Organizacja Bezpieczeństwa i Współpracy w Europie oświadczyła w czwartek, że wspierani przez Rosję separatyści na wschodniej Ukrainie domagają się usunięcia jej obserwatorów z tzw. Ługańskiej Republiki Ludowej. Jednocześnie OBWE ocenia, że sytuacja w rejonie konfliktu między prorosyjskimi bojownikami a ukraińskimi siłami rządowymi od dwóch tygodni jest bardzo niestabilna.","– Na wysokim szczeblu władz tak zwanej ŁRL (Ługańskiej Republiki Ludowej – red.) zapadł w tym tygodniu zakaz prowadzenia monitoringu. Separatyści domagają się wycofania naszych dwóch obserwatorów ze stref, w których prowadzony jest monitoring – poinformował wiceszef misji monitoringowej OBWE Alexander Hug, cytowany przez agencję Interfax-Ukraina.  „Obserwatorzy pozostaną na misji” – Obserwatorzy specjalnej misji monitoringowej (OBWE – red.) znajdują się tam z przyczyn operacyjnych. Ta decyzja została podjęta przez specjalną misję monitoringową OBWE, a nie przez kogoś innego, tym bardziej nie przez tak zwaną ŁRL – podkreślił Hug. Dodał, że obserwatorzy pozostaną w miejscach pełnionej misji. Hug oświadczył ponadto, że mimo porozumień o zawieszeniu broni w Donbasie, gdzie toczy się konflikt, wciąż trwają walki. – Przez ostatnie dwa tygodnie obserwatorzy OBWE odnotowują stałe naruszenia ustaleń o wstrzymaniu ognia w niektórych miejscach, w szczególności na północny zachód i na zachód od Doniecka oraz w niewiele mniejszym stopniu na północnym i północno-wschodnim odcinku od Gorłówki – powiedział. Niespokojnie w rejonie lotniska w DonieckuZastępca szefa misji OBWE przekazał, że w niedzielę obserwatorzy jego misji odnotowali aż 70 przypadków naruszenia rozejmu w rejonie lotniska w Doniecku. – Wczoraj (w środę – red.) w ciągu 19 minut obserwatorzy OBWE, którzy znajdowali się w rejonie donieckiego portu lotniczego, odnotowali 107 wybuchów – powiedział. Rozejm w konflikcie miedzy separatystami a ukraińskimi siłami rządowymi obowiązuje od początku września, jednak od dwóch tygodni władze w Kijowie informują, że jest on łamany. Przed kilkoma dniami dowództwo armii ukraińskiej ostrzegło, że w razie zaostrzenia sytuacji przerzuci z powrotem na linię rozdzielenia w konflikcie z bojownikami w Donbasie ciężkie uzbrojenie, które zostało stamtąd wycofane w ramach mińskich porozumień pokojowych.",,
Francja tworzy wojska kosmiczne. „Bardzo strategiczny teatr”,"Prezydent Francji Emmanuel Macron zapowiedział utworzenie we wrześniu dowództwa sił kosmicznych, w ramach sił powietrznych. Podobne wojska organizują już USA, Rosja i Chiny.","Przestrzeń kosmiczna stała się prawdziwą stawką w grze o bezpieczeństwo narodowe – powiedział prezydent w ogrodach pałacu Hotel de Brienne, który jest siedzibą resortu obrony. Plany przedstawił podczas tradycyjnego spotkania z dowódcami sił zbrojnych w przeddzień parady 14 lipca.– Nowa strategia kosmiczna i wojskowa, którą mi przedstawiła pani minister (szefowa resortu obrony Florence Parly – przyp. red.) i którą zaaprobowałem, pozwoli nam zapewnić sobie obronę w przestrzeni kosmicznej i dzięki przestrzeni kosmicznej – oznajmił Macron.Prezydent wyjaśnił, że nowa strategia zapewni ochronę francuskich satelitów, lepsze zrozumienie „sytuacji w przestrzeni kosmicznej”, toteż rząd poczyni konieczne inwestycje.Agencja AFP wskazuje, że w przestrzeni kosmicznej rozgrywają się takie elementy działań wojennych jak wywiad i szpiegostwo, zakłócanie sygnałów komunikacyjnych, ataki cybernetyczne i Francja musi zainwestować w taki potencjał, aby odgrywać rolę w tym „bardzo strategicznym teatrze”.",,
Powstanie polsko-litewska Rada Ministrów Obrony,"Planowane jest powołanie polsko-litewskiej rady ministrów obrony – poinformował doradca prezydent Litwy Dalii Grybauskaite Nerijus Aleksiejunas, prezentując planowaną dwudniową wizytę prezydent w Polsce, która rozpocznie się w czwartek.","W rozmowie z radiem Żiniu Radijas Aleksiejunas powiedział, że zadaniem rady będzie omawianie kwestii dotyczących obrony. Rada ma obradować co najmniej raz do roku.Aleksiejunas wskazał, że tematem przewodnim wizyty Grybauskaite w Polsce będzie obrona i bezpieczeństwo. Zostaną podpisane m.in. dwie umowy. – Jedna przewiduje wymianę informacji dotyczącej monitoringu przestrzeni powietrznej, druga - swoistej afiliacji brygad Polski i Litwy wewnątrz NATO – powiedział doradca prezydent Litwy. Zaznaczył, że pozwoli to na zacieśnienie współpracy brygad w celu zwiększenia obronności tzw. przesmyku suwalskiego.Wcześniej kancelaria prezydent Litwy poinformowała, że podczas spotkań Grybauskaite z prezydentem Andrzejem Dudą, marszałkiem Senatu Stanisławem Karczewskim i premierem Mateuszem Morawieckim strona litewska zamierza poruszyć też kwestie polityki unijnej, realizacji wspólnych projektów infrastrukturalnych Rail Baltica, Via Baltica i Via Carpatia. Omawiane mają być również sprawy związane z realizacją wspólnych projektów energetycznych.W komunikacie kancelarii wskazano, że dla obu krajów szczególnie ważna jest współpraca w dziedzinie energetycznej i integracja ze wspólnym rynkiem europejskim.",,
"Ustawa, dzięki której Banaś odejdzie? Poseł KO: „Konstytucja stoi na przeszkodzie”","Politycy Prawa i Sprawiedliwości nie wykluczają zmian w przepisach, które pozwolą na odwołanie prezesa Najwyższej Izby Kontroli Mariana Banasia przed upływem sześcioletniej kadencji. Mogłoby tak się stać na drodze zmiany ustawy, bez zmiany konstytucji. – Konstytucja stoi temu na przeszkodzie. Dzisiaj pełną odpowiedzialność za problem jaki wszyscy Polacy mają z prezesem Najwyższej Izby Kontroli, ponosi Prawo i Sprawiedliwość – powiedział portalowi tvp.info poseł KO Cezary Grabarczyk.","Prezes NIK Marian Banaś poinformował w oświadczeniu, że nie odejdzie ze stanowiska. Oczekują tego m.in. prezes PiS Jarosław Kaczyński i premier Mateusz Morawiecki. Prokuratura Regionalna w Białymstoku wszczęła śledztwo dotyczące m.in. podejrzeń nieprawidłowości w oświadczeniach majątkowych i deklaracjach podatkowych Banasia. Banaś twierdzi, że jest niewinny.  Rozwiązaniem problemów z szefem izby byłaby zmiana konstytucji, która pozwoliłaby w wyjątkowych sytuacjach i po porozumieniu na linii obóz władzy - opozycja usunąć szefa NIK przed upływem sześcioletniej kadencji (w przypadku Banasia zakończy się ona w 2025 r.). Opozycja stanowczo jednak sprzeciwia się takiemu rozwiązaniu.  Konstytucja ponad wszystko, a Marian Banaś może trwać na stanowisku? – Winę za to ponosi PiS. Konstytucja musi być traktowana serio, a procedury w państwie muszą uwzględniać prawo najwyższe, prawo zasadnicze – stwierdził poseł Grabarczyk. – Nie ma takiego tematu. Nie ma żadnego projektu zmiany konstytucji. Jest problem PiS, który próbuje przerzucać odpowiedzialność na inne partie. Głosowaliśmy przeciwko Banasiowi, PiS głosował za Banasiem, niech teraz sobie poradzi z nim sam. Konstytucja jest po to, żeby ją przestrzegać, a nie zmieniać, dlatego że PiS ma problem z Banasiem – powiedział poseł KO Michał Szczerba.  Politycy PiS nie wykluczają, że sięgną po plan B. – Można próbować wymieniać przyczyny, które mogą spowodować odwołanie prezesa. Obecnie jest to możliwe, jeżeli został skazany wyrokiem prawomocnym, skazany przez Trybunał Stanu, jeżeli stan zdrowia nie pozwala na pełnienie funkcji. Są te przyczyny dosyć jasno określone. Być może plan „B” będzie polegał na tym, że wprowadzi się jeszcze jakąś przesłankę, która jeśli zostanie spełniona będzie wykluczała możliwość pełnienia funkcji prezesa NIK-u – mówił senator PiS Jan Maria Jackowski. Czy taką przesłankę można wprowadzić na drodze zmiany konstytucji, czy ustawy? – Przesłanka na drodze zmiany ustawy – odpowiedział Jackowski, którego zdaniem nie ma szans na zmiany w konstytucji z powodu atmosfery politycznej w Polsce.  Były rzecznik ministerstwa sprawiedliwości przekonuje, że Zjednoczona Prawica analizuje możliwości prawne ewentualnej ustawy, po której Banaś musiałby pożegnać się ze stanowiskiem.  – To wymaga pracy interpretacyjnej, analitycznej pod tym kątem, czy to byłoby zgodne z konstytucją. Pożyjemy, zobaczymy. Takie prace nad pewno trwają – stwierdził poseł Kanthak.",,
„Dyskryminacja polskich firm we Francji”. Europosłanki piszą do KE,"Europosłanki PiS – Beata Szydło, Elżbieta Rafalska, Joanna Kopcińska i Anna Zalewska – skierowały zapytanie do Komisji Europejskiej w sprawie „dyskryminacji polskich firm we Francji”. Informacje o tym zamieściła Kopcińska w komunikacie opublikowanym na Twitterze.","„Delegowanie pracowników w ramach transgranicznego świadczenia usług to jedna z czterech podstawowych swobód Unii Europejskiej. Priorytetem UE jest tworzenie wspólnego, unijnego rynku, który zagwarantuje niezakłócony przepływ osób, towarów, usług i kapitału. Swobody te mają tworzyć idealne warunki dla rozwoju konkurencyjności i trwałego wzrostu gospodarczego wszystkich państw członkowskich” – wskazały europosłanki.Jak zauważają, coraz więcej polskich firm skarży  się na dyskryminujące praktyki ze strony francuskich inspekcji pracy.„W wyniku kontroli firmy mają być uznawane za działające nielegalnie na terytorium Francji, za co zgodnie z przepisami wprowadzonymi w 2018 roku grożą bardzo wysokie kary finansowe, sięgające nawet 30 tys. euro lub więzienie. Jak informują przedsiębiorcy, rzeczywistym celem kontroli nie jest wykrywanie nieprawidłowości, ale wywarcie presji na polskie firmy i w rezultacie zmuszenie ich do przeniesienia części lub całości działalności na stałe do innego państwa, a co za tym idzie – składek i podatków” – zaznaczyły.",,
"Bielan: Putin chce skłócić Polskę z Izraelem, żeby uderzyć w nasz sojusz z USA","– Putin zagrał w tych wypowiedziach również kartą antysemicką. On zarzucił polskiemu ambasadorowi przed wojną w Niemczech poglądy antysemickie – stwierdził w programie „Strefa starcia” europoseł PiS Adam Bielan, komentując niedawne wypowiedzi prezydenta Rosji. Były wicemarszałek Senatu ocenił, że jest to celowe działanie związane ze zbliżającymi się obchodami Dnia Holokaustu w Izraelu.","Wypowiedzi prezydenta Rosji Władimira Putina, które wygłosił w trakcie spotkania liderów państw Eurazjatyckiej Unii Gospodarczej, były głównym tematem dyskusji w programie „Strefa starcia”. Putin wyraził ocenę, że przyczyną wojny był nie pakt Ribbentrop-Mołotow, a pakt monachijski. Odnosząc się do sowieckiego ataku 17 września 1945 r., powiedział, że „Związek Radziecki, w istocie, niczego Polsce nie odbierał”.  Wypowiedzi te przywołały również dyskusję nad niedawnymi wypowiedziami polityków Lewicy, zwłaszcza przewodniczącego SLD Włodzimierza Czarzastego, który stwierdził m.in., że Armia Czerwona wyzwalała Polskę.– Politycy lewicy(...), którzy przez lata orientowali się w Polsce na Moskwę, dziś chętnie się orientują na Brukselę, więc ja może zakończę ten wątek dyskusji o 1945 roku, cytując uchwałę Parlamentu Europejskiego, bo wy się często powołujecie na wartości europejskie: „Mając na uwadze, że po klęsce nazistowskiego reżimu i zakończeniu drugiej wojny światowej niektóre państwa europejskie mogły przystąpić do odbudowy i rozpocząć proces pojednania, natomiast inne przez pół wieku pozostały dyktaturami – niektóre bezpośrednio pod okupacją sowiecką lub w sowieckiej strefie wpływów”. Taki był skutek wejścia na terytorium Polski Armii Czerwonej i to stwierdził Parlament Europejski – powiedział eurodeputowany PiS Adam Bielan.Były wicemarszałek Senatu wyraził nadzieję, że obecny w programie  poseł SLD Tomasz Trela „nie będzie polemizował” z treścią uchwały Parlamentu Europejskiego. „Antysemicki” wątek wypowiedzi Putina– Bardzo ważny wątek wypowiedzi Putina, o którym nie dyskutujemy, a on jest z naszego punktu widzenia na przyszłość najgroźniejszy. To znaczy Putin zagrał w tych wypowiedziach również kartą antysemicką. On zarzucił polskiemu ambasadorowi przed wojną w Niemczech poglądy antysemickie – zauważył Bielan komentując wypowiedzi rosyjskiego prezydenta.– Dlaczego Putin to robi? Putin wprowadza ten wątek celowo przed obchodami, które będą miały miejsce w przyszłym miesiącu w Jerozolimie (obchody Dnia Holokaustu – rocznica wyzwolenia niemieckiego obozu koncentracyjnego Auschwitz – red.), i celowo stara się znowu skłócić Polskę ze środowiskami żydowskimi, z Izraelem i z potężną grupą diaspory żydowskiej w Stanach Zjednoczonych, bo zdaje sobie sprawę, że to jest jedyny sposób, żeby skłócić nas z najważniejszym sojusznikiem – mówił Bielan.Europoseł stwierdził, że ważne jest, aby nie dawać „argumentów do takiej narracji, że Polska jest współodpowiedzialna za zbrodnie II wojny światowej”.– Niestety, w Polsce wciąż są środowiska, które dają takie argumenty, poprzez rozmaite sfałszowane badania. To są środowiska związane z lewicą, z „Gazetą Wyborczą”. To „Gazeta Wyborcza” od lat lansuje pedagogikę wstydu, obwiniając Polskę za część zbrodni popełnionych podczas II wojny światowej – to jest podchwytywane później na zachodzie Europy, to jest podchwytywane w USA, w Izraelu i to jest niezwykle groźne, bo to się może przełożyć na realną politykę i na nasze relacje z USA ze względu na siłę diaspory żydowskiej w Stanach Zjednoczonych – ocenił.Publicysta Marek Król przypomniał, że laureatka Nagrody Nobla Olga Tokarczuk „powiedziała, że powinniśmy się przyznać, że byliśmy właścicielami niewolników i mordowaliśmy Żydów”.– Ludzie, którzy to robią, trawestując Lenina, są dla Putina pożytecznymi idiotami, przysługują się takiej narracji, którą Putin później lansuje obwiniając nas za wybuch II wojny światowej i za zbrodnie popełnione podczas tej wojny – podsumował Bielan.",,
PiS górą w niemal wszystkich grupach wiekowych. PO z poparciem 30-latków,"PiS zwyciężyło w wyborach do sejmików w niemal wszystkich grupach wiekowych, PO – tylko wśród trzydziestolatków. W każdej grupie wiekowej trzecie miejsce zajęło PSL. SLD zazwyczaj był czwarty; wśród najmłodszych tę lokatę zajęła Nowa Prawica – wynika z sondażu Ipsos.","Z badania przeprowadzonego dla TVP wynika, że w grupiewiekowej 18-29 lat zwyciężyło PiS z wynikiem 27,8 proc. Druga była PO – 22,5 proc., trzeci PSL – 14,9 proc. Na Kongres Nowej Prawicy JanuszaKorwin-Mikkego (KNP) oddano 11,5 proc. głosów, a na komitet SLD Lewica Razem – 6,1 proc. Dalej znalazły się: Ruch Narodowy – 3,5 proc., DemokracjaBezpośrednia (DB) – 1 proc. Pozostałe komitety zdobyły w tej grupie wiekowej 12,7 proc. głosów i był to najwyższy wynik spośród wszystkich grup wiekowych. PO najpopularniejsza wśród 30-latkówZ kolei wśród głosujących w wieku 30-39 lat, jak wynika z badania, zwyciężyła PO z 31,3 proc. głosów. Drugi był PiS – 25,8 proc., trzeci PSL – 17,7 proc. Na SLD oddano 7,8 proc. głosów, KNP – 4,1 proc., Ruch Narodowy – 1,7 proc., DB – 0,7 proc. Pozostałe komitety zdobyły 10,9 proc. Wśród czterdziestolatków (40-49 lat) wygrał PiS, na który oddano 31,7 proc.głosów. Druga była PO – 28,5 proc., trzecie PSL – 18,5 proc. Kolejne miejsca zajęły SLD – 8 proc., KNP – 3 proc., Ruch Narodowy – 1,3 proc., DB – 0,7 proc. Pozostali zdobyli 8,3 proc. Według sondażu wyborcy w wieku 50-59 lat w największym stopniu poparli PiS – 33,9 proc. Drugie miejsce w tej grupie wiekowej zajęła PO – 25,9 proc.,trzecie PSL – 19,7 proc. Na kolejnych miejscach znalazły się: SLD – 10 proc., KNP – 1,8 proc., Ruch Narodowy – 1 proc., DB – 0,7 proc. Na pozostałe komitety oddano 7 proc. głosów. Natomiast wśród najstarszych wyborców (60 lat i więcej) najwięcej głosówoddano na PiS – 37,5 proc. Druga była PO – 28,2 proc., trzecie PSL – 14,7proc. Na SLD oddano 11,4 proc. głosów, na KNP – 1,1 proc., na Ruch Narodowy – 0,9 proc., a na DB – 0,4 proc. Inne komitety zdobyły 5,8 proc. głosów. Exit poll: PiS wygrywa wyboryZ poparciem 31,5 proc. PiS wygrywa w wyborach do sejmików wojewódzkich – wynika z pierwszych sondaży exit poll przeprowadzonych przez IPSOS dla TVP. PO z 27,3 proc. plasuje się na drugiej pozycji. Trzecią siłą jest PSL z wynikiem 17,0 proc. Nowa Prawica Janusza Korwin-Mikkego nie przekroczyła progu wyborczego. Frekwencja wyniosła 46,4 proc. SLD znalazł się na czwartym miejscu z wynikiem 8,8 proc. Poniżej progu wyborczego są Nowa Prawica (4,2 proc.) i Ruch Narodowy (1,7 proc.). Pozostałe ugrupowania uzyskały łącznie 8,8 proc. głosów. Jeśli te wyniki się potwierdzą, będą oznaczały pierwsze wyborcze zwycięstwo Prawa i Sprawiedliwości od wyborów parlamentarnych z 2005 roku.",,
Więzienie i areszt domowy za „antypaństwowe” posty na Facebooku,"Wietnamski sąd skazał użytkownika Facebooka na sześć lat więzienia za posty na jego profilu, uznane za „antypaństwowe”. Skazany po odsiadce na pięć lat zostanie umieszczony w areszcie domowym. To nie pierwszy tego typu wyrok w Wietnamie.","Skazany to 38-letni inżynier, pracujący przy hodowli krewetek. Został aresztowany we wrześniu po tym, jak na jego koncie na Facebooku odkryto treści krytykujące wietnamskie władze. Według policji mężczyzna zachęcał również do protestów podczas święta narodowego Wietnamu.Facebook jest w Wietnamie bardzo popularny. Służy głównie jako platforma handlu elektronicznego. Rządząca tam partia komunistyczna zachowuje ścisłą cenzurę mediów i nie toleruje krytyki.W styczniu wietnamskie władze oskarżyły Facebooka o to, że naruszył lokalne prawo, zezwalając użytkownikom na publikowanie antyrządowych komentarzy. W odpowiedzi Amerykański portal społecznościowy oświadczył, że w drugiej połowie 2018 r. zwiększył ilość treści, do których ograniczył dostęp w Wietnamie, o ponad 500 proc.",,
Sankcje po próbie rakietowej. USA szykują odwet na Iranie,"Odpowiedzią USA na przeprowadzony przez Iran test pocisku balistycznego będzie prawdopodobnie nałożenie sankcji na ten kraj – podał w czwartek Reuters, powołując się na źródła w Białym Domu. Anonimowy urzędnik zapewnił, że restrykcje mają nie naruszyć porozumienia nuklearnego z Iranem z 2015 roku.","Sankcjami, za działalność terrorystyczną, ma zostać objętych osiem irańskich podmiotów, zaś 17 kolejnych – za poczynania wokół testów pocisku balistycznego. Więcej szczegółów nie podano.Będzie odpowiedźWcześniej rzecznik Białego Domu Sean Spicer podkreślił, że Waszyngton odpowie na test balistyczny Teheranu. Również w czwartek za sankcjami opowiedział się szef Izby Reprezentantów, Republikanin Paul Ryan. Jego zdaniem rząd byłego prezydenta USA Baracka Obamy działał wobec Iranu zbyt łagodnie.W środę władze w Teheranie ogłosiły, że przetestowały nowy pocisk balistyczny, zaznaczając, że nie naruszało to porozumienia nuklearnego ani rezolucji Rady Bezpieczeństwa ONZ.W odpowiedzi doradca prezydenta USA Donalda Trumpa ds. bezpieczeństwa narodowego Michael Flynn powiedział, że Stany Zjednoczone „oficjalnie ostrzegaj” Iran, i uznał próbę za prowokacyjną. Jego zdaniem była ona naruszeniem rezolucji Rady Bezpieczeństwa ONZ nr 2231 zakazującej Iranowi prac nad rakietami balistycznymi zaprojektowanymi, by przenosić broń jądrową.Tropią prowokacjęNa te słowa w czwartek zareagował rzecznik MSZ Iranu Bahram Ghasemi, nazywając je „bezpodstawnymi, monotonnymi i prowokacyjnymi”. Z kolei doradca najwyższego przywódcy duchowego tego kraju Alego Chameneia, Ali Akbar Welajati, mówił, że Iran nie ugnie się pod groźbami ze strony USA oraz że nie „nie potrzebuje pozwolenia żadnego kraju, aby się bronić”.Sam prezydent Trump napisał w czwartek na Twitterze, że Irańczycy „powinni być wdzięczni za straszne porozumienie, jakie USA z nimi zawarły!”. W kolejnym wpisie oświadczył, że Iran był bliski upadku, ale zawierając z nim porozumienie nuklearne, warte według prezydenta 150 mld dolarów, USA rzuciły się mu na ratunek. Podczas kampanii wyborczej Trump wielokrotnie krytykował umowę i nazywał ją „katastrofalną”.",,
„Dekomunizacja”. „Tygodnik Solidarność” odpowiada na napis na gmachu SN,"„Tygodnik Solidarność” odpowiada na napis „konstytucja”, który środowiska tzw. totalnej opozycji zawiesiły na gmachu Sądu Najwyższego. Kilkudziesięciometrowy baner z utrzymanym w podobnej konwencji napisem „dekomunizacja” zawisł na siedzibie tygodnika.","– Cieszę się w jakimś sensie, że na SN zawisł napis „konstytucja”. (...) Martwi mnie jednak, że nie pojawił się tam też napis „dekomunizacja” – powiedział na konferencji prasowej Cezary Krysztopa, redaktor naczelny portalu Tysol.pl, a przy tym autor rysunku. Jak dodał, „Sąd Najwyższy, chociażby za pośrednictwem portretów, które wiszą w holu głównym SN, identyfikuje się z pewnymi autorytetami, jak Wacław Barcikowski, który był szefem SN w okresie stalinowskim  – wtedy, gdy SN zatwierdzał wyroki śmierci na żołnierzy wyklętych. My się z takim systemem wartości nie utożsamiamy”. – Na rzeźbach, posągach pojawiły się koszulki z napisem „konstytucja”, ułożonym w pewną grafikę, kojarzącą się z pewną grupą polityczną, jaką są Obywatele RP. Ostatnio baner z tym napisem pojawił się także na będącym rzekomo apolitycznym Sądzie Najwyższym. Chcieliśmy odpowiedzieć na te działania i pokazać to, co o tym myślimy – dodał Mateusz Kosiński, zastępca redaktora naczelnego portalu i pomysłodawca inicjatywy.",,
Ukraina: Niemal 47 tys. zachorowań na odrę od początku roku,"Od początku tego roku na odrę na Ukrainie zachorowało prawie 47 tys. osób, a w ciągu ostatniego tygodnia ponad 2,6 tys. osób – poinformowało ukraińskie ministerstwo zdrowia. Najwięcej osób choruje na odrę na zachodzie kraju.","Najwięcej zachorowań odnotowano w zachodnich regionach, gdzie są najniższe wskaźniki szczepień przeciwko odrze – podał resort. Jest to sąsiadujący z Polską obwód lwowski, w którym na odrę od początku roku chorowało ponad 10 tys. osób, iwanofrankowski (ponad 4,8. tys.), graniczący z Polską zakarpacki (ponad 4,3 tys.) oraz tarnopolski (ponad 3 tys.). W Kijowie na odrę zachorowało ponad 2,7 tys. osób. W tym roku w związku z komplikacjami po odrze zmarło na Ukrainie 15 osób: czworo dorosłych i 11 dzieci. Europejskie Centrum ds. Zapobiegania i Kontroli Chorób (ECDC) podawało, że w zeszłym roku w 30 europejskich krajach zanotowano 14451 przypadków zachorowań na odrę, podczas gdy w 2016 r. były to 4643 przypadki. Epidemiolodzy oceniają, że utrzymujące się rozprzestrzenianie się odry w Europie wynika z niedostatecznej liczby zaszczepionych. Wśród wszystkich zgłoszonych przypadków odry w 2017 r., które wystąpiły u osób o znanym statusie zaszczepienia, aż 87 proc. to osoby nieszczepione.",,
Lichocka: Polska nie jest stroną do rozmowy o odszkodowaniach,"– Polska nie jest dla kogokolwiek stroną do rozmowy o odszkodowaniach – powiedziała posłanka PiS Joanna Lichocka. Podkreśliła, że Polska była ofiarą niemieckiego i rosyjskiego barbarzyństwa, a wnioski o odszkodowania należy kierować do sprawców.","Nie odbędzie się wizyta izraelskiej delegacji w Polsce. W związku z dokonaną w ostatniej chwili zmianą w jej składzie Ministerstwo Spraw Zagranicznych podjęło decyzję o odwołaniu spotkania z urzędnikami. Zdaniem kierownictwa MSZ uczestnictwo w delegacji ministra równości społecznej Izraela mogło sugerować, że rozmowy miałyby koncentrować się na kwestiach restytucji mienia żydowskiego w ramach przyjętej przez Stany Zjednoczone ustawy 447.Odnosząc się do kwestii możliwych roszczeń izraelskich, kandydatka Prawa i Sprawiedliwości do Parlamentu Europejskiego posłanka Joanna Lichocka, powiedziała, że Polska, nie jest dla kogokolwiek stroną do rozmowy o odszkodowaniach.Jak zaznaczyła, Polska była ofiarą niemieckiego i rosyjskiego barbarzyństwa, straciła sześć milionów obywateli, a jej stolica została zrównana z ziemią. – Zniszczono mnóstwo mienia polskich obywateli i wnioski o odszkodowania za to trzeba kierować do tych, którzy byli sprawcami, do Niemców, a z drugiej strony ewentualnie do Rosjan – podkreśliła Lichocka.",,
Grecja: nowe wybory 17 czerwca,17 czerwca odbędą się kolejne wybory parlamentarne w Grecji – poinformowały w środę zgodnie greckie media. Decyzję taką podjęli w Atenach prezydent Grecji Karolos Papulias oraz przywódcy najważniejszych partii.,"Według państwowej telewizji, na czele tymczasowego rządu ma stanąć pierwszy prezes najwyższego sądu  administracyjnego Panagiotis Pikrammenos. Na razie brak oficjalnego potwierdzenia tej kandydatury.Po wyborach 6 maja, w których dotychczas dominujące w Grecji partie – PASOK i Nowa Demokracja – nie zdobyły większości w parlamencie, trwały rozmowy na temat utworzenia koalicji rządowej. Wzięły w nich udział wszystkie główne partie, jednak zakończyły się one fiaskiem.Według najnowszego sondażu opublikowanego przez Ateńską Agencję Prasową, radykalna lewica Syriza wygra wybory z 20-proc. poparciem. Konserwatyści z Nowej Demokracji mogą liczyć na 14 proc., socjaliści z PASOK – 11 proc., Demokratyczna Lewica – 6 proc., komuniści – 4 proc., konserwatywni Niepodlegli Grecy – blisko 4 proc., a nacjonaliści ze Złotego Świtu – ponad 2 proc.Grecja jest w coraz gorszej sytuacji gospodarczej. We wtorek, według danych greckiego banku centralnego, z greckich banków wycofano 700 mln euro. Greckie obligacje, których termin wykupu przypada na 2023 rok, sprzedawane są za 14 proc. ich wartości.",,
PiS wygrywa w 14 województwach. W niektórych nawet kilkukrotną różnicą głosów,"62,1 proc. głosujących poparło Zjednoczoną Prawicę, 14,5 proc., a więc ponad czterokrotnie mniej, Koalicję Obywatelską – to wyniki sondażu exit poll Ipsos w woj. podkarpackim. Na przeciwległym biegunie sympatii politycznych ulokowało się Pomorze. Tu zwycięzcą wyborów jest Koalicja Obywatelska, ale wygrana nie jest tak spektakularna. KO zdobyła w regionie 38,8 proc. głosów, a  PiS – 33 proc.","Prawo i Sprawiedliwość wygrało wybory w 14 województwach. Jedynym oprócz wspomnianego pomorskiego regionem, w którym Koalicja Obywatelska uzyskała nieznacznie wyższy wynik niż partia rządząca, jest woj. lubuskie. KO poparło tu 32,5 proc. głosujących, a Zjednoczoną Prawicę 31,9 proc., a więc zaledwie o 0,6 punktu proc. mniej . Wśród województw, w których zwyciężyła partia rządząca, szczególnie wysokiego poparcia udzielili jej, oprócz podkarpackiego, również mieszkańcy woj. lubelskiego (58,2 proc.), świętokrzyskiego (55,4 proc.), podlaskiego (52,5 proc.) i małopolskiego (50,8 proc.). Koalicja Obywatelska uzyskała w tych województwach: w lubelskim 16,4 proc., w świętokrzyskim – 15,7 proc. w podlaskim – 19,1 proc. a w małopolskim – 21,3 proc.  Sojuszowi Lewicy Demokratycznej najwyższego poparcia udzielili mieszkańcy województwa lubuskiego (17,3 proc.), dolnośląskiego (15,6 proc.) i wielkopolskiego (14,2 proc.).  Najmniej chętnie na listę Włodzimierza Czarzastego, Adriana Zandberga i Roberta Biedronia głosowali mieszkańcy woj. podkarpackiego (5,3 proc.), lubelskiego (6,1 proc.) i podlaskiego (7,9 proc.).",,
Prokuratura wznowiła śledztwo ws. „willi Kwaśniewskich”,"Prokuratura Regionalna w Katowicach wznawia śledztwo ws. willi małżeństwa Kwaśniewskich – poinformowała TVP Info Ewa Bialik, rzecznik Prokuratury Krajowej.","Chodzi m.in. o willę w Kazimierzu Dolnym. Jako powód wznowienia postępowania śledczy podają, że nie wyczerpano możliwości dowodowych. Wg nich konieczna jest także weryfikacja części ustaleń z poprzedniego śledztwa.Sprawa majątku Kwaśniewskich to kontynuacja tzw. taśm Oleksego. Opinia publiczna poznała szczegóły rozmowy Józefa Oleksego, byłego premiera i ministra spraw wewnętrznych w rządach SLD, z biznesmenem Aleksandrem Gudzowatym. Rozmowę nagrano we wrześniu 2006 r. Jak przypomniała w 2011 roku „Gazeta Polska” Oleksy opowiadał Gudzowatemu o niewyjaśnionym pochodzeniu majątku „małego krętacza” – jak go nazywał – „Olusia Kwaśniewskiego”.– Kupili przecież w Kazimierzu całe wzgórze od Jaśka Wołka. To jest ten artysta. Byłem tam. Piękne. Ale ich sprawa, ja nikomu nie zazdroszczę. Tylko że gdyby ktoś się zawziął, to apartament u Krauzego to jest minimum 4,5 mln zł. Przecież to jest 400 m, tam chodzi po 11 tys. metr, to policz sobie, ile to kosztuje, ten 400-metrowy apartament. Dom w Kazimierzu – nie umiem tego wycenić, ale na pewno jest to droga sprawa – przytaczała słowa Oleksego o Kwaśniewskich z 2006 roku „Gazeta Polska”. Prokuratura umorzyła postępowanie W 2007 roku prokuratura rozpoczęła śledztwo, które miało wykazać legalność posiadanego przez Kwaśniewskich majątku. Prokuratorzy sprawdzili, jak zakupione były domy w Wilanowie i Kazimierzu Dolny oraz inne nieruchomości byłej pary prezydenckiej. Ustalili wtedy, że wszystkie nieruchomości zostały zakupione legalnie, a dom w Kazimierzu nie należał do Kwaśniewskich. W 2010 r. prokuratorzy ostatecznie umorzyli prowadzone od 2007 roku postępowanie.W czerwcu 2014 roku Andrzej Seremet, wtedy prokurator generalny, pytany na antenie TVP Info, czy jest możliwość wznowienia śledztwa w sprawie majątku Kwaśniewskich, czego domagali się m.in. Mariusz Kamiński i Tomasz Kaczmarek z PiS, odparł jednoznacznie: – Nie widzę powodów, by to orzeczenie ruszać. To nie są żadne rewelacje. To, o czym mówił pan Kamiński, nie jest przesłanką do tego, aby wracać do tamtej sprawy.",,
Światowy Dzień Chorego. Papież Franciszek apeluje o modlitwę,"11 lutego to w kalendarzu Kościoła katolickiego Światowy Dzień Chorego. Dzień ustanowił 25 lat temu ustanowił papież Jan Paweł II. Nadzwyczajne obchody odbędą się w Lourdes, miejscu objawień Matki Bożej, która w 1858 roku ukazała się św. Bernadecie.","W orędziu na XXV Światowy Dzień Chorego papież Franciszek podkreślił, że Dzień ten jest okazją do upowszechniania kultury dla życia, zdrowia i środowiska. Wyraził również swoją bliskość i z chorymi i rodzinami oraz uznanie wobec tych, którzy w różny sposób pomagają chorym.Ojciec Święty wyraził także modlitewną solidarność i poparcie dla ”lekarzy, pielęgniarek, wolontariuszy i wszystkich mężczyzn i kobiet konsekrowanych zaangażowanych w posługę chorym i cierpiących”.Na wzór MaryiFranciszek zapewnił również o otoczeniu modlitwą instytucji świeckich i kościelnych oraz rodzin i opiekunów osób chorych. Wskazał, aby chory na wzór Maryi powierzył się bożej woli.Światowy Dzień Chorego został ustanowiony przez św. Jana Pawła II 13 maja 1992 roku w liście do pierwszego przewodniczącego Papieskiej Rady do Duszpasterstwa Służby Zdrowia. Papież postanowił, że dzień ten będzie obchodzony we wspomnienie objawienia Matki Bożej w Lourdes, które przypada 11 lutego. Ogólnoświatowe obchody tego dnia odbywają się w jednym z sanktuariów maryjnych na świecie.Światowy Dzień Chorego obchodzony jest zarówno w wymiarze diecezjalnym, jak i parafialnym. Sprawowane są liczne Msze święte z udzieleniem sakramentu namaszczenia chorych lub indywidualnym błogosławieństwem duszpasterze i biskupi odwiedzają chorych i niepełnosprawnych, organizowane są zbiórki na leczenie i rehabilitację.",,
"„Chciałbym, by polskie małe, średnie firmy przejmowały konkurentów”","– Chciałbym, żeby polskie małe, średnie firmy były odważniejsze i przejmowały konkurentów – powiedział podczas uroczystości wręczania nagród IV edycji Złoty Laur Super Biznesu wicepremier Mateusz Morawiecki. Dodał, że dzięki przejmowaniu konkurentów, firmy te uczestniczą w repolonizacji, co jest wyraźnym znakiem dla zmiany systemu gospodarczego.","Minister finansów i rozwoju wręczył nagrodę „Osobistości Roku”, która przypadła prezesowi Agencji Rozwoju Przemysłu Pawłowi Borysowi i prezesowi PZU Pawłowi Surówce.List od premierPodczas wydarzenia rzecznik rządu Rafał Bochenek odczytał list od premier Beaty Szydło. „Rozwój, który rząd pod moim przewodnictwem uczynił swoim priorytetem jest efektem wspólnych wysiłków tworzących naszą gospodarkę. Cieszę się, że dzisiaj doceniamy szczególnie zasłużonych w tej dziedzinie” – napisała premier.Dodała, że od początku kadencji działania rządu zostały podporządkowane rozwojowi. „Dokładamy wszelkich starań, by był to proces równomierny, z którego efektów będą korzystać wszyscy Polacy” – napisała w liście szefowa rządu.Podkreśliła, że to przedsiębiorcy „odpowiadając za połowę Produktu Krajowego Brutto stanowią siłę i kręgosłup naszej gospodarki”. „Od początku ubiegłego roku wprowadziliśmy już ponad 100 realnych ułatwień dla biznesu” – przypomniała Szydło. „Rozwój naszej ojczyzny jest dla nas celem i zobowiązaniem” – podsumowała Szydło. Odwrotny trendMorawiecki jest zadowolony, że polskie firmy zaczynają trend odwrotny do poprzednich 30 lat. – Dzisiaj znaczymy coraz więcej. Dzisiaj polskie firmy przejmują konkurentów z zachodu coraz częściej i uczestniczą w repolonizacji – powiedział. Dodał, że „cała ta repolonizacja to wyraźny znak zmiany systemu gospodarczego”. – Chciałbym, żeby polskie małe, średnie firmy wychodziły coraz odważniej. Żeby przejmowały swoich konkurentów – zaznaczył.W uroczystej gali rozdania nagród wzięli udział m.in. wicepremier, minister rozwoju i finansów Mateusz Morawiecki, wicepremier, minister kultury i dziedzictwa narodowego Piotr Gliński, minister rodziny, pracy i polityki społecznej Elżbieta Rafalska, minister sportu i turystyki Witold Bańka i rzecznik prasowy rządu Rafał Bochenek.W kategorii „Społeczna odpowiedzialność biznesu” nagrodę otrzymała firma Tauron Polska Energia; za najlepszą firmę sektora rolno-spożywczego uznano spółkę Bakalland; nagroda za najlepszy sponsoring sportowy przypadła Oshee Polska. Złoty Laur w kategorii „Ambasador Polski na Świecie” został przyznany Grupie Azoty.W kategorii „Kultura i biznes” zwyciężył bank PKO BP. Nagrodę dla najlepszej firmy w dziedzinie „Nauki i biznesu” otrzymała spółka PKN Orlen. Nagrodę Złotego Lauru za najlepszą firmę w dziedzinie Finansów i ubezpieczeń uznano SGB-Bank.",,
„Żółte kamizelki” nie odpuszczają. Protesty znów przybrały na sile,"60 tysięcy policjantów i żandarmerii zmotoryzowanej na ulicach francuskich miast, w Paryżu płonące samochody i gaz łzawiący – tak wyglądała się 23. sobota protestów tzw. żółtych kamizelek. Chociaż ostatnie demonstracje przebiegały  znacznie spokojniej, dziś znów przybrały na sile. W stolicy skontrolowano około 11 tysięcy osób; sprawdzano, czy nie mają przy sobie niebezpiecznych przedmiotów.","W Paryżu doszło do rozrób w okolicach Placu Republiki. Ich sprawcami są, według policji, tak zwani „żółci ultrasi” – skrajne grupy lewackie i ekstremalnej prawicy. Podpalano palety i skutery pozostawione przy trasie przemarszu; atakowano policję, która użyła gazów łzawiących. Z ambulansów udzielana była pomoc poszkodowanym; około 130 osób aresztowano. Część stacji metra wyłączono z ruchu.  Demonstranci przynieśli transparenty, które nawiązywały do niedawnego pożaru katedry Notre Dame i wynoszących już około miliarda euro datków na jej odbudowę. „Miliony na Notre Dame, ale co z nami, biedakami?”, „Wszystko dla Notre Dame, nic dla biedaków” – można było przeczytać. Wśród „żółtych kamizelek” pojawiały się też głosy, że kataklizm przyćmił ich organizowane od pięciu miesięcy protesty przeciw nierównościom społecznym – pisze AP. Agencja informuje też, że protesty w innych miastach miały w większości spokojny przebieg.   Jak uprzedzał minister spraw wewnętrznych Christophe Castanier, z analiz internetowcyh wpisów wynikało, że rozróby zaplanowano w Tuluzie, Montpellier i Bordeaux, ale przede wszystkim w Paryżu.  Autorzy apelu w sieci nazwali akcję „drugim i ostatecznym ultimatum”, wezwaniem do „rewolucji”. Podpisano je: „Black Bloc i żółte kamizelki”. Zdaniem ministra Castaniera, chodziło o powtórzenie sytuacji z 16 marca, gdy dochodziło do rabunków, demolowania sklepów, restauracji oraz siedzib banków.",,
Sąd Najwyższy uchylił wyrok skazujący Arkadiusza Kraskę na dożywocie,Sąd Najwyższy uchylił wyrok skazujący Arkadiusza Kraskę na dożywocie za podwójne zabójstwo; przekazał sprawę do ponownego rozpoznania w pierwszej instancji Sądowi Okręgowemu w Szczecinie. Kraska przesiedział w więzieniu 18 lat.,"Sąd Najwyższy orzekł po rozpoznaniu pierwotnego wniosku prokuratury o wznowienie postępowania w sprawie Kraski. Wniosek ten został później wycofany przez prokuraturę. Skazany nie wyraził jednak zgody na wycofanie tego wniosku. SN musiał go rozpoznać.W marcu 2001 r. Arkadiusz Kraska został skazany przez Sąd Okręgowy w Szczecinie na dożywocie za przypisane mu podwójne zabójstwo. Wyrok ten utrzymał 3 lipca 2001 r. Sąd Apelacyjny w Poznaniu. Do zabójstwa w 1999 r. doszło na tle porachunków między grupami przestępczymi – od ran postrzałowych w pobliżu jednej ze szczecińskich stacji benzynowych zginęli Marek C. i Robert S.Wniosek o wznowienie sprawy i – pierwotnie – uniewinnienie Kraski złożyła w marcu tego roku Prokuratura Regionalna w Szczecinie. We wnioskum wskazywano, że podczas śledztwa mogło dojść do popełnienia przestępstwa m.in. preparowania dowodów i mataczenia, co wpłynęło na orzeczenie sądu. W konsekwencji w maju sąd postanowił wstrzymać wykonanie wobec Kraski wyroku skazującego na dożywocie. Mężczyzna wyszedł wtedy na wolność. W sierpniu prokuratura przesłała pismo do SN, w którym oświadczyła, że cofa wniosek o wznowienie postępowania ws. Kraski.Prokuratura Krajowa podała w sierpniu, że nie uzyskano żadnego dowodu wykluczającego dotychczasowe ustalenia sądu ws. Kraski. W jej ocenie w materiale dowodowym brakuje faktów i dowodów, które pozwalałyby na wznowienie postępowania. Wówczas do SN wpłynęło pismo od Prokuratora Regionalnego w Szczecinie. Zawierało ono oświadczenie o cofnięciu wniosku o wznowienie postępowania.W końcu sierpnia sprawa Kraski została przeniesiona ze szczecińskiej prokuratury do Prokuratury Regionalnej w Lublinie. Prokuratura tłumaczyła tę decyzję m.in. zapewnieniem „większego obiektywizmu w ocenie materiału dowodowego”.Kraska nie wyraził jednak zgody na cofnięcie pierwotnego wniosku o wznowienie postępowania w jego sprawie i w konsekwencji SN wyznaczył na wtorek jego rozpoznanie. Zgodnie z przepisami cofnięcie wniosku złożonego na korzyść skazanego, a takim jest wniosek o wznowienie postępowania, wymaga zgody skazanego.",,
To regularna wojna na wielu frontach. Polska jest w niej ważnym celem [OPINIA],"Po zatrzymaniu w zeszłym tygodniu Rosjanki Jekateriny C. ABW kolejny raz zwróciło uwagę na toczącą się wojnę hybrydową i informacyjną przeciwko Polsce. Tym razem zarzut dotyczył podsycania animozji polsko-ukraińskich. Ta wojna ma jednak o wiele więcej frontów. Na niektórych Rosję wspierają mniej lub bardziej świadomie niemieccy, ale i polscy politycy, celebryci oraz media.","- Kierunki prorosyjskiej narracji mają różną dynamikę w zależności od aktualnych wydarzeń - mówi Kamil Basaj, szef projektu badań i monitoringu polskojęzycznego środowiska informacyjnego w cyberprzestrzeni Fundacji Bezpieczna Cyberprzestrzeń. - W pierwszej dziesiątce jest też narracja poświęcona manipulacjom związanym z energetyką polską. Nasiliła się ona wraz z realizacją projektu Nord Stream 2 i obejmuje również manipulację informacjami związanymi z projektem Balitc Pipe - przyznaje Kamil Basaj.  Realna polityka wobec RosjiW tym przypadku można było jednak zaobserwować również oficjalną narrację niektórych niemieckich mediów. 9 maja w magazynie Der Spiegel, lewicowym tygodniku o największym w Niemczech nakładzie, ukazał się artykuł zatytułowany: „Czy wyjątkowe niemiecko-rosyjskie relacje są bliskie końca?”. Autorzy zaczynają od wyznania leciwego pianisty Justusa Frantza, który mówi o wyjątkowej kulturze Rosji, opowiada o niepowtarzalnych związkach z Niemcami, wreszcie przestrzega przed konfliktem z krajem rządzonym przez Putina, którego zresztą poznał jeszcze jako ambitnego wicemera Sankt Petersburga. Krytykuje jednocześnie nowego ministra Heiko Maasa, który przybrał na wstępie ostrzejszy ton wobec Rosji. Frantz nazywa go „nieodpowiedzialnym”.W dalszej części autorzy, uznając wprawdzie niektóre zachowania Rosji za naganne, przytaczają kolejne wypowiedzi polityków z różnych partii, krytykujących zdecydowany ton szefa dyplomacji niemieckiej. Wskazują na podział w Niemczech w tej sprawie, ale jednocześnie tłumaczą i usprawiedliwiają poczynania Rosji. „Gdy Rosja działała agresywnie lub destrukcyjnie, wynikało to z poczucia otoczenia przez Zachód. Putin nie chce przywrócić Związku Radzieckiego. Chce, aby Zachód szanował interesy Rosji. I chce, by Zachód ponownie uznał Rosję za wielką potęgę, globalnego gracza (...). Rosyjski prezydent chce, aby Zachód trzymał się z dala od polityki jego wewnętrznej i uniemożliwił dalszą ekspansję UE oraz NATO.”I wreszcie najważniejsze, tygodnik przyznaje, że Putin chce mieć swoją strefę wpływów. Jak reagują na to publicyści największego w Niemczech tygodnika? „Niemcy oczywiście nie mogą oficjalnie tego uznać, ale de facto lepiej byłoby uwzględnić te interesy. Los Ukrainy pokazuje, że dla Zachodu nie ma sensu dalsze naleganie, by (Rosja) przestrzegała zasad, gdy nie może ich bronić przed pozbawioną skrupułów Rosją. Berlin potrzebuje podejścia Realpolitik, jeśli chodzi o Moskwę.” Gdyby Zachód przewidział od razu, jakie możliwości niosą ze sobą narzędzia internetowe, które sam wymyślił, może szybciej nauczyłby się je wykorzystywać w wojnie informacyjnej. To oczywiście mocno uproszczona teza, ale chyba właśnie Rosja pod tym względem bardziej docenia wydajność zdobyczy naukowych Zachodu. Przyczyn można szukać w czasach, w których internet byłby czystą magią.  Te słowa napisano przed blisko stu laty: „Mówienie prawdy jest małostkowym przesądem burżuazyjnym, podczas kiedy zamierzony cel często usprawiedliwia kłamstwo. Kapitaliści na całym świecie (...) oprócz tego, że są już głuchoniemi, staną się też ślepi. Dadzą nam kredyty, które posłużą nam do finansowania partii komunistycznych w ich własnych krajach. Dostarczą nam sprzęt i technologię, której nam brak i odbudują nasz przemysł zbrojeniowy, którego potrzebujemy, żeby następnie podjąć zwycięską ofensywę przeciw naszym dostawcom. Innymi słowy, będą konsekwentnie przygotowywać swoje samobójstwo.” Tak w 1921 r. Włodzimierz Lenin pisał w memorandum do Gieorgija Cziczerina, komisarza spraw zagranicznych Kraju Rad. Zadziwiające, jak dosłownie i skutecznie udało się obecnemu prezydentowi Rosji skorzystać z nauk swoich radzieckich idoli. Skąd nadchodzi atak...Co gorsza, nauki Lenina i jego następców trafiają dziś często na podatny grunt. Odpowiednio uprawiane mogą zakiełkować w głowach osób, które ostatecznie przyjmą je za owoc własnych przemyśleń. Inni kolportują je bez emocji, widząc w tym jedynie własny interes. Według badań Fundacji Bezpieczna Cyberprzestrzeń podsycanie animozji polsko-ukraińskich, o których informowała ABW, jest stałym, ale zaledwie jednym z wielu obszarów, w których Polska jest atakowana. Fundacja wyróżnia dziewięć z nich. Zgodnie z analizą prorosyjskich operacji informacyjnych, w trzecim kwartale zeszłego roku stosunki z Ukrainą znalazły się w czołówce i były tuż za podium. Na trzecim miejscu rosyjską propagandę i dezinformację zajmowało umniejszanie zdolności obronnych Polski. Drugą pozycję w hierarchii tzw. operacji wpływu  zdobyła narracja poświęcona kreowaniu pozytywnego obrazu i oczekiwanych relacji polsko-rosyjskich. Kremlowskie służby propagandowe najbardziej zaangażowały się jednak w przedstawianie złego obrazu polityki amerykańskiej i państw NATO, w tym oczywiście Polski. W trzecim kwartale zeszłego roku na dalszych miejscach w rosyjskich operacjach informacyjnych były m.in. kształtowanie negatywnego obrazu działań podejmowanych przez państwa UE w relacjach z Rosją, czy budowanie negatywnego obrazu imigrantów i uchodźców. Tego przeglądarka nie wychwyci Kreml, do takich działań ma m.in. media wyspecjalizowane w podobnych przekazach, a te działają prężnie i niestety coraz skuteczniej. Wśród nich jest m.in. portal Sputnik. Wyśmiewany przez wielu, jednak przez pewną grupę traktowany jako zwykły dostawca informacji. - Zawsze przestrzegaliśmy, żeby Sputnika nie lekceważyć - przyznaje Kamil Basaj. - Nie chodzi tylko o jego pierwotny zasięg, ale jest on również rodzajem wtyczki do infosfery. Jednym z rodzajów operacji wpływu jest proces zakładający publikację ze Sputnika, która jest kopiowana na różnych stronach, blogach. Jednak treści Sputnika są również opisywane, a więc wyszukiwarka nie wychwyci tej narracji jako powielenie, tylko jako niezależny przekaz. A ten jest bardzo wyrazisty i sugestywny. Nominalnie Sputnik nie ma zbyt wielu odwiedzin, ale jego treści są rozprowadzane w blogosferze i alternatywnych portalach informacyjnych - twierdzi Kamil Basaj. Skuteczność działań Sputnika można zaobserwować badając jego obecność w świadomości polskich użytkowników internetu. Zgodnie z badaniami Fundacji Bezpieczna Cyberprzestrzeń w rankingu dystrybucji linków na 1000 analizowanych wpisów na polskim Twitterze, dotyczących ataku chemicznego na ludność cywilną w Syrii, treści Sputnika z różnych źródeł zajęły 5 i 9 pozycję. - Dodatkowo materiały w You Tube na ten temat w zdecydowanej większości były efektem rosyjskiej operacji wpływu na polskich użytkowników - dodaje Kamil Basaj. Polskojęzyczny Sputniknews.com jasno wskazuje polskiemu użytkownikowi, co ma myśleć nie tylko o bombardowaniach w Syrii, ale też w sprawach dotyczących samych Polaków. Gwiazda portalu, Agnieszka Wołk-Łaniewska, podpisująca się jako „publicystka polska” i zaliczająca się do, jak twierdzi, nielicznego w Polsce grona rozsądnych dziennikarzy, w jednym z artykułów nazywa pomnik katyński w Jersey „ułanem na rożnie”. W innym przyznaje, że zazdrości Rosjanom „cichego heroizmu bohaterów, który żywili się kapustą i spali w marszu w miejsce kultu <>, lirycznego piękna wojennych pieśni, gdzie nikomu nie przychodzi do głowy, iż <>”. Czy Polacy są na to odporni?Czy Polacy są odporni na tak nachalną propagandę? Z pewnością w zdecydowanej większości tak, choć liczba wizyt na stronie Sputnika, bardzo powoli, ale jednak systematycznie rośnie. Ciągle też trafiają się liderzy opinii, będący autorytetami w swoich środowiskach, których poglądy są dziwnie zbieżne z retoryką Kremla. Bo ta nie koncentruje się jedynie na wyjaśnianiu i zachwalaniu myśli prezydenta Putina. Jednym z kierunków narracji jest również wspomniane wcześniej dezawuowanie polskiej polityki obronnej i kształtowanie złego wizerunku państwa polskiego. Taki proces był widoczny podczas nasilającej się wojny na Ukrainie. Od wielu lat nie mieliśmy tak napiętej sytuacji w państwie ościennym i na co dzień spotykaliśmy się wówczas z propagandą informującą o potędze armii rosyjskiej z jednej strony i jej pokojowych zamiarach z drugiej. Jednocześnie coraz częściej wracało pytanie, czy warto bronić swojego kraju. W marcu 2015 r. Andrzej Olechowski, współtwórca Platformy Obywatelskiej, były minister finansów i szef polskiej dyplomacji, a także dwukrotny kandydat na prezydenta, wypalił na antenie TVN24: - Założenie jest takie, że Rosjanie też nie chcą otwartej, na dużą skalę wojny. Takie jest założenie, ale ono może być kompletnie fałszywe. Jeśli Rosjanie są gotowi i są chętni do wojny, to trzeba się pakować, daję słowo. Trzeba się pakować i wyjeżdżać....do Australii... Janusz Palikot, ówczesny kandydat na prezydenta, na pytanie, co by zrobił, gdyby wybuchła wojna, odpowiedział bez wahania: - Zostałbym, ale nie walczyłbym za kraj. Nie pozwoliłbym na rozlew krwi. Lepiej się poddać niż prowadzić wojnę. Maria Peszek, popularna wokalistka i aktorka napisała nawet piosenkę na ten temat, pod tytułem „Sorry Polsko”. Zaczyna się od słów : Gdyby była wojna, byłabym spokojna (...) Nie musiałabym wybierać/ani myśleć jak tu żyć/Tylko być/(...)Po kanałach z karabinem nie biegałabym/Nie oddałabym ci Polsko ani jednej kropli krwi/Sorry Polsko...  Gdyby ktoś miał wątpliwości, czy to nie jest jedynie swobodna interpretacja artystyczna, Peszek wyjaśniała wprost: - Gdyby moja ojczyzna popadła w jakieś tarapaty, myślę tu o sytuacji zbrojnej, to ja natychmiast zostaję dezerterem. Nie zostaję sanitariuszką, nie schodzę do kanału. Pierwsza rzecz, jaką robię, to spier...m po prostu. Jak każdy obywatel, Olechowski, Peszek czy Palikot oczywiście mieli prawo wyrażenia swoich poglądów. Jednak takie słowa, wypowiedziane w czasie teoretycznego choćby zagrożenia kraju przez ludzi będących autorytetami w swoich środowiskach, były idealną pożywką i wskazówką dla służb rosyjskich, zaliczających podobne wypowiedzi do głosu ludzi „rozsądnych”.",,
Karol Modzelewski z Nagrodą Orła Karskiego,Muzeum Holokaustu w Waszyngtonie i słynny działacz opozycji demokratycznej w PRL – Karol Modzelewski zostali laureatami tegorocznej Nagrody Orła Jana Karskiego. Waszyngtońskie muzeum uhonorowano za „niesienie światu lekcji Holokaustu i mówienie mu: nigdy więcej”.,"„Jan Karski był człowiekiem wyjątkowej odwagi i prawości, który w czasie Holokaustu usiłował dostarczyć wiadomości o tragedii Żydów zachodnim przywódcom, a później poświęcił swoje życie upamiętnianiu Zagłady i zwalczaniu antysemityzmu. Muzeum jest głęboko zaszczycone otrzymaniem tej nagrody, która honoruje jego nadzwyczajne czyny i ważne dziedzictwo” – napisała w oświadczeniu Sara J. Bloomfield, dyrektor muzeum. Mówić o zagładzie  Finansowane z budżetu USA i prywatnych donacji Muzeum Holokaustu powstało z inicjatywy pisarza i laureata Pokojowej Nagrody Nobla Elie Wiesela. Popierał ją m.in. mieszkający od końca wojny w USA Jan Karski.Muzeum otwarto uroczyście w kwietniu 1993 r. z udziałem prezydenta Billa Clintona i przywódców wielu państw, m.in. ówczesnego prezydenta RP Lecha Wałęsy. Pierwszym przewodniczącym Rady Muzeum był pochodzący z Polski Miles Lerman.W zbiorach muzeum, którego misją jest edukacja, gromadzenie dokumentacji historycznej i badania na temat Zagłady, znajduje się m.in. ponad 12 750 artefaktów, 49 mln stron dokumentów archiwalnych, 80 000 fotografii i 9000 nagrań ustnych relacji świadków Holokaustu.W czasie prawie 20 lat istnienia, Muzeum odwiedziło ponad 30 milionów osób, w tym 91 przywódców państw. Od odwiedzenia muzeum rozpoczął swoją pierwszą wizytę w USA – w grudniu 2010 r. – prezydent RP Bronisław Komorowski. List do władzy Drugi laureat tegorocznej Nagrody Orła Karskiego – profesor Karol Modzelewski – był w latach 60. autorem napisanego razem z Jackiem Kuroniem słynnego „Listu otwartego do partii”, w którym obaj dysydenci przedstawili druzgocącą krytykę systemu. Obaj zostali aresztowani przez władze komunistyczne i skazani na więzienie. List, opublikowany w wydawnictwie paryskiej „Kultury”, stał się jednym z głównych dokumentów programowych opozycji w PRL. Orły za prawdę Nagrodę Orła Karskiego – statuetkę orła i dyplomy uznania – ufundowano z inicjatywy Jana Karskiego, bohaterskiego kuriera polskiego państwa podziemnego w czasie II wojny światowej, który jako pierwszy naoczny świadek przekazał na Zachód relację o eksterminacji Żydów.Zmarły w lipcu 2000 r. Karski został pod koniec maja pośmiertnie uhonorowany w USA Prezydenckim Medalem Wolności, najwyższym amerykańskim cywilnym odznaczeniem państwowym. Nagrodę Orła Karskiego przyznaje Towarzystwo Jana Karskiego mieszczące się w Polsce. W skład jej Kapituły wchodzą m.in. były premier RP Tadeusz Mazowiecki i Elie Wiesel.Wśród poprzednich laureatów nagrody byli m.in.: Lech Wałęsa, Jacek Kuroń, związany z Solidarnością kapłan ks. profesor Józef Tischner, bohater powstania w Getcie Warszawskim Marek Edelman, były minister spraw zagranicznych Bronisław Geremek, redaktor naczelny „Gazety Wyborczej” Adam Michnik, b. prezydent RP Aleksander Kwaśniewski, kardynał Stanisław Dziwisz.Nagrodą uhonorowano także wybitnych cudzoziemców, m.in. Elie Wiesela, b. prezydenta ZSRR Michaiła Gorbaczowa, prezydenta Izraela Szimona Peresa, b. prezydenta Ukrainy Wiktora Juszczenkę.",,
„Studenci pracują w usługach – nie stracą na ograniczeniach w handlu”,"–  99 proc. studentów na tzw. pracę weekendową pracuje w usługach, czyli w pubach, restauracjach, kawiarniach, kwiaciarniach, a nie w handlu. Tam 99 proc. pracowników pracuje w stałym zatrudnieniu, tam jest odpowiedzialność materialna. Ja jeszcze nie widziałem studenta, który by na półkach przekładał towar, ale jeżeli już któryś ze studentów straci tę pracę weekendową, to widzieliśmy, jakie są kolejki do teatrów czy w restauracjach. Tam na pewno znajdą pracę – powiedział szef „Solidarności” w programie „Gość Wiadomości”.","Piotr Duda odpierał argumenty przeciwników wolnych od handlu niedziel i przedstawiał argumenty „za”. – Program 500+ bez wolnych niedziel nie byłby pełny – ocenił między innymi. – Wolne niedziele są dopełnieniem 500+ poprzez to, że w niedziele rodziny będą mogły być razem. Muszą pracować lekarze, policjanci, dziennikarze. Ale są zawody, które nie muszą pracować. Zakupy budowlane można zrobić w poniedziałek albo w sobotę – przekonywał.  Na pytanie o przypuszczenia, że pracownicy będą zmuszani do przychodzenia do pracy tuż po północy w nocy z niedzieli na poniedziałek, Duda odparł, że to pytanie do prezesów sieci handlowych, „którzy w taki sposób traktują pracownika”. – Traktują pracowników jak towar na półkach. Jak są jakieś akcje charytatywne, to udają prospołecznych, a tu się okazuje, że swoich pracowników traktują jak przedmiot tylko dlatego, żeby odreagować frustrację po przegranej kampanii, jeśli chodzi o ustawę dotyczącą niedziel wolnych od handlu. Nie wystarczyły miliony, lobbing, media. Myśmy wygrali – podsumował lider „Solidarności”.",,
"„Jedynka” KO nie zna „szóstki Schetyny”. „Przecież wszyscy mówią, że nie ma programu”","„Jedynka” Koalicji Obywatelskiej w Rzeszowie Paweł Poncyljusz nie potrafił wymienić wszystkich elementów tzw. szóstki Schetyny. – Związki partnerskie. Druga rzecz to jest zdrowie. Trzecia demokracja. Dalej nie pamiętam w tej chwili – mówił polityk. Po chwili dodał, że dlatego nie pamięta elementów programu KO, bo „przecież wszyscy mówią, że nie ma programu”.","W lipcu szef Platformy Obywatelskiej Grzegorz Schetyna podczas forum programowego Koalicji Obywatelskiej przedstawił sześć głównych zmian, których Polska „pilnie potrzebuje, a Polacy się ich domagają”. Na tzw. szóstkę Schetyny składają się propozycje zmian w obszarach: „wolności i demokracji”, „przyjaznej szkoły”, „czystego powietrza i wody”, programy „wyższa płaca” oraz „europejska ochrona zdrowia”, a także program dla seniorów.O założenia programowe Schetyny i jego partii był pytany w RMF FM Paweł Poncyljusz, który otwiera w Rzeszowie listy Koalicji do Sejmu. – Zna pan „szóstkę Schetyny”? – pytał prowadzący audycję. – Z grubsza tak. Jest tam cała sfera obyczajowa, jest zdrowie, demokracja – odparł Poncyliusz. – Czyli co? – dopytywał dziennikarz. – Związki partnerskie. Druga rzecz to jest zdrowie. Trzecia demokracja. Dalej nie pamiętam w tej chwili – powiedział polityk KO.– Ale tam jest szóstka. Nie zna pan programu – zauważył prowadzący. – No przecież wszyscy mówią, że nie ma programu. Wiem z jakiej partii kandyduję. Oczywiście możemy takie quizy sobie robić. Co by pan chciał wiedzieć? – odparł Poncyljusz.",,
Hiszpania nie zgadza się z USA ws. Wenezueli. Nie uznają Guaido za prawomocnego prezydenta,"Szef hiszpańskiego MSZ Josep Borrell oświadczył w sobotę, że Hiszpania nie może uznać Juana Guaido za jedynego prawomocnego prezydenta Wenezueli, jak domagają się USA od swych europejskich sojuszników, ponieważ nie pozwala na to wenezuelska konstytucja.","Borrell wyjaśnił na spotkaniu z dziennikarzami zorganizowanym podczas Monachijskiej Konferencji Bezpieczeństwa, że kraje europejskie uznały Guaido jako prezydenta do czasu zwołania wyborów w Wenezueli. „Uznajemy go za prezydenta, ale prezydenta tymczasowego. To jest zgodne z konstytucją Wenezueli. Nie możemy uczynić nic innego” – oświadczył.Wcześniej wiceprezydent USA Mike Pence apelował w Monachium do Unii Europejskiej o jedność i uznanie Juana Guaido za „jedynego prawowitego prezydenta Wenezueli”. Borrell przypomniał, że każdy kraj – a nie Unia Europejska jako blok – podejmuje indywidualnie decyzję o uznaniu prezydenta innego kraju. Nie oczekuje się, aby państwa członkowskie podjęły w poniedziałek na spotkaniu ministrów spraw zagranicznych w Brukseli wspólną decyzję w sprawie Wenezueli. „Kraje członkowskie mogą przyjąć wspólne stanowisko wymagające jednomyślności, ale nie było to możliwe, ponieważ niektóre kraje nie chciały go uznać” – dodał hiszpański minister. Większość państw UE – przypomniał – uznała Guaido jako tymczasowego prezydenta Wenezueli, a niektóre, jak Hiszpania, Francja, Niemcy, Holandia, Portugalia i W. Brytania, podpisały „wspólną deklarację” w tej sprawie, ale pewne kraje, zwłaszcza Włochy, nadal się od tego powstrzymują. Borrell dodał, iż nie sądzi, aby miały one do poniedziałku zmienić stanowisko. Z 28 krajów członkowskich Unii Europejskiej 24 uznały lidera opozycji jako tymczasowego prezydenta Wenezueli. Wyjątek stanowią Włochy, Grecja, Słowacja i Cypr.",,
Unijny komisarz: Polsce nie zostaną wstrzymane wypłaty z budżetu UE,"– Za nieprzyjęcie uchodźców nie grozi wam wstrzymanie wypłat z unijnego budżetu, choć pojawiają się głosy, że istnieje taka możliwość w perspektywie finansowej po 2020 r. – stwierdził w rozmowie „Dziennikiem Gazetą Prawną” unijny komisarz ds. budżetu i zasobów ludzkich Günther Oettinger.","– Wszczęcie procedury [przeciw Polsce, Czechom i Węgrom – przy.red] było naszym obowiązkiem. Jako Komisja musieliśmy sprawdzić, czy działania państw członkowskich są właściwe z punktu widzenia unijnego prawa – oświadczył. W jego opinii „analizy pokazały, że obecnie trzy kraje zachowują się w sposób sprzeczny z zobowiązaniami UE”. – Austria to zupełnie inna historia, ponieważ ten kraj zobowiązał się w sposób konkretny do przyjęcie uchodźców w szybkim tempie. Natomiast Polska, Czech i Węgry w sposób zdecydowany sprzeciwiają się unijnym zasadom – dodał.",,
"„To początek drogi zmian, które muszą nastąpić w Unii Europejskiej”","– Z pewną trudnością, ale udało się uzgodnić i potwierdzić jedność Unii Europejskiej, dla Polski to było kluczowe, zostały przyjęte postulaty Polski – mówiła dziennikarzom zaraz po podpisaniu Traktatów Rzymskich premier Beata Szydło. Podkreśliła, że to „ dobry moment, aby zrobić kolejny krok”.","W sobotę przywódcy 27 państw UE przyjęli w sobotę Deklarację Rzymską. Ceremonia na rzymskim Kapitolu upamiętniła 60. rocznicę podpisania Traktatów Rzymskich, które dały początek integracji europejskiej. Wśród nich była także premier Beata Szydło. – To początek drogi zmian, które muszą nastąpić w Unii Europejskiej. Dla Polski najważniejsze jest, że jest potwierdzona jedność Unii Europejskiej, że jest potwierdzona wola wśród wszystkich państw członkowskich, do tego, abyśmy razem, wspólnie budowali naszą przyszłość – powiedziała szefowa rządu dziennikarzom.",,
"Muzeum Powstania. „Prezydent Kaczyński uważał, że to jest dług jego pokolenia”","– Prezydent Lech Kaczyński postawił na swoim nie tylko otwierając Muzeum Powstania Warszawskiego, ale organizując po raz pierwszy obchody Powstania Warszawskiego w wymiarze społecznym. Obchody, które pokazały, że wszyscy warszawiacy mogą honorować powstańców – powiedział w „Gościu Wiadomości” Jan Ołdakowski, dyrektor Muzeum Powstania Warszawskiego.","Ołdakowski przypomniał, że pomysł powstania muzeum zrodził się po wojnie.  – Była próba założenia go wraz z Solidarnością. Powstał komitet, który zbierał na rzecz przyszłego Muzeum Powstania Warszawskiego. Ale dopiero kampania wyborcza Lecha Kaczyńskiego, jako kandydata na prezydenta Warszawy, dała taki impuls. Prezydent obiecał to w kampanii wyborczej – mówił dyrektor placówki.  –  Pamiętam, że jak prezydent zatrudniał mnie, powiedział, że robi to pod jednym warunkiem, że muzeum zostanie otwarte 1 sierpnia 2004 roku. Miałem tylko ten jeden punkt w kontrakcie – powiedział gość programu.",,
Premier: Stoimy przed czterema wielkimi wyścigami,"Polska stoi przed czterema wielkimi wyścigami: gospodarczym, o wartości, o pamięć oraz o duszę wspólnoty – mówił premier Mateusz Morawiecki podczas noworocznego spotkania opłatkowego PiS w Rzeszowie. O wzmacnianiu bezpieczeństwa Polski w ciągu minionego roku i pozycji naszego kraju na arenie międzynarodowej pisał w liście do uczestników spotkania prezydent Andrzej Duda.","Premier przekonywał zwolenników PiS, że zeszłoroczne zwycięstwo w wyborach parlamentarnych trzeba uzupełnić zwycięstwem w wyborach prezydenckich, a sukcesy partii, a także całej Polski nie miałyby miejsca bez wkładu prezydenta Andrzeja Dudy.  Podkreślał, że PiS stawia przed sobą wielkie cele na tę kadencję. – Stoimy przed czterema wielkimi wyścigami – mówił. Wskazał, że pierwszy z nich to wyścig gospodarczy, „o lepszą, sprawiedliwszą gospodarkę”, który będzie odbywał się w ramach rewolucji cyfrowej oraz ekologicznej. Ocenił, że od tego, jak Polska wykorzysta obie te rewolucje, będzie zależał rozwój gospodarki w najbliższych dekadach.  Zdaniem premiera, drugim wyścigiem jest wyścig o wartości – takie jak rodzina, prawo, praworządność czy wiara. – Wartości są fundamentem, na którym można nadbudowywać kolejne piętra – powiedział.  – Trzeci wyścig to wyścig o pamięć, który jest ważny dla utrzymania azymutu na przyszłość – wyliczał Mateusz Morawiecki. Wskazał, że od tego, kto wygra wyścig o pamięć, zależy, „czy będziemy wciskani w przestrzeń wspólników-zbrodniarzy (...), czy będziemy nosić głowę wysoko jako spadkobiercy wspaniałych bohaterów z czasów najstraszliwszej II wojny światowej”. Podkreślił, że Polska będzie „walczyć o prawdę”. Ocenił, że polska akcja dotycząca informacji o tym, kto rozpoczął II wojnę światową, była dowodem na skuteczność dotychczasowych działań władz. Jak wskazał Mateusz Morawiecki, łączenie tych dwóch ostatnich cech „świetnie wychodzi Podkarpaciu”. – Dajecie przykład całej Polsce, dlatego też z radością mogę patrzeć na wyniki, które były tutaj podczas ostatnich wyborów do Parlamentu – mówił.  PiS w dwóch podkarpackich okręgach wyborczych uzyskał w ostatnich wyborach parlamentarnych ponad 60 proc. Poparcia.  Morawiecki zapewnił, że regiony wschodnie mogą nadal liczyć na wsparcie rządu, m.in. z zakresie rozbudowy infrastruktury. Zaznaczył przy tym jednak, że potrzebna jest do tego „jedność wizji i wspólnota celów”. – Taką jedność wizji i wspólnotę celów może dać tylko zwycięstwo naszego prezydenta Andrzeja Dudy – mówił.  W ocenie Morawieckiego tylko zwycięstwo Dudy zagwarantuje, że następne lata będą równie udane, jak minione cztery.  – Możemy dalej zmieniać Polskę, aby była sprawiedliwa, równa dla wszystkich, praworządna dla wszystkich, żeby była ojczyzną, z której wszyscy będziemy dumni i w której wszyscy będą szczęśliwi – mówił szef rządu w Rzeszowie. List prezydenta Andrzeja Dudy W trakcie uroczystości odczytany został również list prezydenta Andrzeja Dudy. Zdaniem prezydenta w poprzednim roku Polska wzmocniła swoje bezpieczeństwo i swoją pozycję na arenie międzynarodowej. Przypomniał, że rozszerzony został program Rodzina 500 plus na pierwsze dziecko.  „Ufam, że rozpoczynający się rok przyniesie kolejne osiągniecia w wielu dziedzinach naszego życia społecznego, gospodarczego i kulturalnego. Dziękuję wszystkim, którzy angażują się w budowę silnego i nowoczesnego państwa na szczeblu ogólnopolskim i lokalnym. Jestem przekonany, że wspólnym wysiłkiem zapewnimy dalszy rozwój naszego kraju i otworzymy przed Polską nowe perspektywy” – napisał Duda. „Reelekcja pana prezydenta Andrzeja Dudy przedłuży polityczną osłonę programowi dobrej zmiany. Programowi budowy Polski plus i pozwoli wspólnie z ośrodkiem prezydenckim kontynuować nasz marsz ku polskiej wersji państwa dobrobytu” – podkreślił prezes PiS.  Przypomniał, że w tym roku obchodzić będziemy wiele rocznic, m.in. zwycięskiej wojny polsko-bolszewickiej, 40-lecie powstania Solidarności, 80-lecie zbrodni katyńskiej, 50-lecie zbrodni Grudnia'70 oraz 10-lecie katastrofy smoleńskiej.  Zdaniem Kaczyńskiego rocznice te przypominają nam, z jednej strony, że Polaków stać na wiele, a z drugiej uświadamiają nam, jak wysoką cenę trzeba płacić za wolność i niepodległość.  „W zbliżających się wyborach prezydenckich ważyć się będą dalsze losy naszej ojczyzny. Będzie się w nich liczył każdy głos. Zróbmy wszystko co w naszej mocy, byśmy nie musieli później mówić, że zgubiliśmy złoty róg” – podkreślił.  Zaapelował, żeby „zewrzeć szeregi”, aby prezydent Duda wygrał w pierwszej turze głosowania. „I tego Polsce, państwu i nam wszystkim życzę” – napisał Kaczyński.  Po spotkaniu premier Morawiecki przełamał się opłatkiem z uczestnikami wydarzenia.",,
Oskarżenie Ungiera bez podstaw?,"Szykuje się spektakularna porażka krakowskiej prokuratury, która oskarżyła Marka Ungiera, byłego szefa gabinetu prezydenta Kwaśniewskiego o przywłaszczenie 100 tys. zł, które miały trafić na kampanię wyborczą w 2000 r. Sąd już dzisiaj miał podjąć decyzję, czy umorzyć sprawę z powodu braku podstaw oskarżenia, ale na przeszkodzie stanęła choroba sędzi.",,,
"Joanna Mucha: Trzynasta emerytura to upokorzenie. Mam nadzieję, że ludzie to poczują","Joanna Mucha, posłanka Platformy Obywatelskiej i była minister sportu w rządzie Donalda Tuska powiedziała, że propozycja – w ramach „piątki Kaczyńskiego” – 13 emerytury  jest „upokorzeniem” dla emerytów. – Mam nadzieję, że ludzie jednak poczują to jako pewnego rodzaju upokorzenie – wyznała Mucha.","Pod koniec lutego prezes PiS Jarosław Kaczyński i premier Morawiecki na konwencji partii zapowiedzieli nowe propozycje programowe – tzw. „nową piątkę PiS”. Wśród nich znalazły się: wprowadzenie 500 Plus od pierwszego dziecka, brak podatku PIT dla pracowników do 26. roku życia, obniżenie PIT do 17 proc. i podwyższenie kosztów uzyskania przychodu, a także „trzynastka” dla emerytów, przywrócenie zredukowanych połączeń autobusowych, przede wszystkim w małych miastach i na wsiach.Propozycję 13. emerytury skrytykowała posłanka Joanna Mucha. – Ta obietnica w stosunku do emerytów zaskakuje mnie najbardziej, bo dwa tygodnie przed wyborami dać ludziom dodatkową pensję, ja bym się poczuła upokorzona – stwierdziła. Mucha ma nadzieję, że „ludzie jednak poczują to jako pewnego rodzaju upokorzenie”. – Bo powiedzieć im: dam wam jedną dodatkową emeryturę, więc głosujcie na mnie – dla mnie to jest upokorzenie tej bardzo dużej grupy ludzi, bardzo nie w porządku w stosunku do nich – mówiła.",,
"Krasnodębski: Nie pozwolimy, by ktokolwiek dyktował nam kandydatury na unijne stanowiska",Liderzy europarlamentarnych frakcji nie panują nad swoimi posłami; ciężko umówić się na poparcie wystawianych kandydatur – ocenił europoseł Prawa i Sprawiedliwości Zdzisław Krasnodębski w rozmowie z portalem tvp.info. To komentarz do odrzucenia kandydatury Beaty Szydło na stanowisko szefowej komisji zatrudnienia i spraw społecznych. Rekomendowana przez frakcję Europejskich Konserwatystów i Reformatorów (EKR) była premier po raz drugi ubiegała się o to stanowisko.,"– To nie pierwszy taki przypadek, kiedy padają zapewnienia, a później okazuje się, że wynik głosowania jest inny niż obiecywano – powiedział Zdzisław Krasnodębski. Przypomniał wcześniejsze głosowania: dotyczące stanowiska wiceprzewodniczącego PE, o które on sam się ubiegał, czy zeszłotygodniowe głosowanie nad kandydaturą Beaty Szydło, które również – mimo zapewnień – zakończyło się niepowodzeniem.Jak stwierdził były przewodniczący PE, „nikt nie kwestionował, że stanowisko przewodniczącego komisji zatrudnienia należy się frakcji EKR”. – Pojawiały się jednak głosy, że europosłowie mogą nie poprzeć przedstawiciela Prawa i Sprawiedliwości – dodał.– Nie możemy sobie pozwalać, by nie wystawiać swoich kandydatów, by ktokolwiek dyktował nam kandydatury na unijne stanowiska – stwierdził Krasnodębski. Jeszcze przed głosowaniem mówiło się, że wynik dzisiejszego głosowania może zaważyć nad poparciem europosłów frakcji EKR dla kandydatury Ursuli von der Leyen na stanowisko przewodniczącej Komisji Europejskiej. Jak zapewnił Zdzisław Krasnodębski, będzie to z pewnością przedmiotem dyskusji w gronie frakcji. – Nasze wątpliwości dotyczące tej kandydatury wzrosły – przyznał.Zaznaczył, że decyzja o poparciu należy do całej grupy Europejskich Konserwatystów i Reformatorów choć nie spodziewa się zmiany stanowiska w tej sprawie.",,
„Słabną szanse na rozwiązanie konfliktu izraelsko-palestyńskiego”,"Zastępczyni sekretarza generalnego ONZ Rosemary DiCarlo pesymistycznie oceniła perspektywy rychłego rozwiązania konfliktu izraelsko-palestyńskiego. Mówiła, że wysiłki Narodów Zjednoczonych komplikuje brak woli politycznej.","– Pod presją przemocy, ekspansji osadniczej, jednostronnych działań, podziałów wewnątrzpalestyńskich i pogłębiającej się wzajemnej nieufności perspektywy sprawiedliwego i trwałego pokoju pozostają coraz bardziej nieuchwytne. Możliwość ustanowienia trwałego (...) państwa palestyńskiego nadal jest osłabiana przez fakty dokonane – oceniła podczas posiedzenia Rady Bezpieczeństwa.Zdaniem DiCarlo, która pełni funkcję zastępcy sekretarza generalnego ds. politycznych i pokoju, wysiłki Narodów Zjednoczonych podważa i komplikuje brak woli politycznego rozwiązania konfliktu. Przestrzegała, że status quo prowadzi jedynie do dalszego pogorszenia sytuacji, radykalizacji ze wszystkich stron oraz większego cierpienia. Dzieci szczególnie narażoneW swym wystąpieniu przytaczała dane na temat ofiar śmiertelnych. Nawoływała, by nie narażać dzieci na przemoc ani nie zachęcać ich do udziału w przemocy. Zwracała uwagę na pogarszający się kryzys humanitarny i gospodarczy w Strefie Gazy i na Zachodnim Brzegu Jordanu, w tym trudną sytuację kobiet. Wzywała strony, by powróciły do stołu negocjacyjnego. Poniedziałkowe posiedzenie RB stało się platformą dla kolejnej konfrontacji między Izraelem a Palestyną. Stały obserwator Palestyny przy ONZ Mansur Rijad wiązał ponowny wybór Benjamina Netanjahu na premiera Izraela z umocnieniem skrajnej prawicy, co – jak ocenił – jeszcze pogorszy sytuację. Oskarżył Izrael o wzrost ekspansjonistycznych apetytów. Krytykował plany nielegalnej budowy kolejnych izraelskich osiedli na okupowanych terytoriach palestyńskich i nieliczenie się z prawami Palestyńczyków.Nawiązując do płynących, jak zaznaczył, z całego świata słów potępienia Izraela, argumentował, że będzie to nieskuteczne, dopóki Izrael nie zostanie pociągnięty do odpowiedzialności.  – Społeczność międzynarodowa musi pilnie podjąć poważne działania, aby pociągnąć mocarstwo okupacyjne, Izrael, do odpowiedzialności. Nieodzowne jest wyciągnięcie konsekwencji za naruszenie prawa – apelował. Ambasador Izraela przy ONZ Danny Danon przedstawił „filary”, które – jego zdaniem – uzasadniają żydowską własność ziemi izraelskiej. Zaliczył do nich Biblię, historię, nie tyko Izraela, lecz także świata, prawo międzynarodowe, w tym działania brytyjskie oraz postanowienia ONZ (państwo Izrael utworzono na podstawie rezolucji Zgromadzenia Ogólnego ONZ nr 181 z 29 listopada 1947 roku). Jako kolejny filar Danon wymienił dążenie do pokoju i bezpieczeństwa, ponieważ, jak akcentował, silniejszy i bezpieczniejszy Izrael oznacza mocniejszy i bezpieczniejszy świat.„Odrzucanie inicjatyw”Ambasador Izraela oskarżył Arabów o wielokrotną odmowę ustanowienia pokoju, przytaczając liczne przykłady odrzucania podejmowanych inicjatyw. Argumentował, że nie może być nagrody za politykę odrzucania i agresję. Prawdziwy pokój uzależnił od czterech czynników. Uznania i zaakceptowania przez Palestyńczyków państwa żydowskiego Izrael, zaprzestania kampanii podburzania, podjęcia regionalnej współpracy oraz zapewnienia bezpieczeństwa swojemu krajowi.– Nigdy nie zrobimy nic ani nie zgodzimy się na nic, co zagraża naszemu bezpieczeństwu. Chcemy pokojowej przyszłości z naszymi sąsiadami, ale nasze bezpieczeństwo nie podlega negocjacjom. To my zadecydujemy, gdzie będzie przebiegać linia – deklarował Danon.",,
Sasin: Marszałek Witek zachowała się prawidłowo,"Marszałek Sejmu Elżbieta Witek zachowała się prawidłowo w czasie głosowania nad wyborem posłów do Krajowej Rady Sądownictwa; były liczne wnioski posłów PiS i opozycyjnych dotyczące tego, że nie mogli prawidłowo oddać głosu – powiedział  wicepremier Jacek Sasin, odnosząc się do zamieszania przy głosowaniu.","Sasin zwrócił uwagę, że podczas głosowania doszło do pewnego zamieszania. Wicepremier zauważył, że wszystkim powinno zależeć, by wynik głosowania odzwierciedlał wolę parlamentu i zaznaczył także, że to normalna demokratyczna procedura. Ale dla opozycji - jak dodał - widocznie to nie jest to normalne, że kto ma większość, ten jest w stanie przegłosować w parlamencie swoich kandydatów.  – Przywykliśmy do tego, że opozycja przy każdej okazji szuka awantury i próby podważenia demokratycznych rozstrzygnięć w parlamencie. Ta sprawa została rozstrzygnięta w demokratycznym głosowaniu i nie pozostawia żadnej wątpliwości. Duża przewaga kandydatów zgłoszonych przez PiS w głosowaniu - wyniki głosowania o tym mówią – powiedział minister aktywów państwowych w Polsat News.  Jak zaznaczył, marszałek Witek zachowała się prawidłowo. – Musi stać na straży tego, aby każdy poseł mógł zrealizować swoje prawo zagłosowania w ważnym głosowaniu. Jeśli były zgłaszane z sali liczne uwagi, że nie działa aparatura (do głosowania), że posłowie nie są w stanie prawidłowo oddać głosu, to pani marszałek nie miała innego wyjścia, jak powtórzyć to głosowanie – podkreślił.",,
„W tej chwili nie będziemy wracać do projektu 30-krotności przy składkach ZUS”,"W tej chwili nie będziemy wracać do tego pomysłu – oświadczył rzecznik rządu Piotr Müller, pytany czy pomysł zniesienia limitu 30-krotności składek na ZUS jest ostatecznie pogrzebany.","Przypomnijmy – w ubiegłym tygodniu PiS wycofało projekt dotyczący zniesienia limitu 30-krotności przy składkach ZUS. Przeciw zniesieniu tego limitu opowiadali się nie tylko przedstawiciele Koalicji Obywatelskiej, ale także koalicjant PiS ze Zjednoczonej Prawicy – Porozumienie wicepremiera Jarosława Gowina. Ugrupowanie to przyjęło uchwałę, która zobowiązuje posłów i senatorów Porozumienia do głosowania przeciw likwidacji tego limitu.Rzecznik rządu pytany w TVN24, czy pomysł zniesienia limitu składek emerytalnych jest ostatecznie pogrzebany, odpowiedział: „myślę, że do tego pomysłu w tej chwili wracać nie będziemy”.Pytany, czy rządzący wrócą do tego pomysłu w budżecie na 2021 rok, odpowiedział, że „teraz nie jest w stanie tego zadeklarować”.– W ramach Zjednoczonej Prawicy szanujemy wszystkich naszych partnerów i wszystkie ustawy będziemy konsultować ze sobą i wspólnie je popierać – zadeklarował Müller.",,
Lewica Razem przedstawiła „jedynki” w wyborach do europarlamentu,"Liderzy Partii Razem Adrian Zandberg, Marcelina Zawisza i Maciej Konieczny, lider Ruchu Sprawiedliwości Społecznej Piotr Ikonowicz i szef Unii Pracy Waldemar Witkowski znajdą się w gronie „jedynek” na listach Lewicy Razem do europarlamentu. Z niższych miejsc o mandat europosła powalczy m.in. Anna Grodzka.","Zandberg stanie na czele listy Lewicy Razem w okręgu warszawskim, Zawisza w dolnośląsko-opolskim, Konieczny w śląskim, Ikonowicz w łódzkim, a Witkowski – w wielkopolskim. Łącznie Partii Razem przypadło dziewięć „jedynek” na koalicyjnych listach wyborczych, zaś jej partnerom – po dwie.Wśród liderów list Lewicy Razem znajdą się także rzeczniczka Partii Razem Dorota Olko (okręg mazowiecki) oraz przedstawicielki zarządu ugrupowania Julia Zimmermann (okręg obejmujący województwa zachodniopomorskie i lubuskie) i Paulina Matysiak (okręg kujawsko-pomorski), a także wiceprzewodniczący UP, były poseł Jan Orkisz (okręg małopolsko-świętokrzyski) i reprezentantka Ruchu Sprawiedliwości Społecznej, psycholożka i działaczka lokalna Elżbieta Wisz (okręg podkarpacki).W okręgu lubelskim „jedynką” została działaczka Partii Razem i Lubelskiego Ruchu Miejskiego Magdalena Długosz, która w ostatnich wyborach samorządowych ubiegała się o urząd prezydenta Lublina. W okręgu pomorskim na czele listy Lewicy Razem stanie Anna Górska, zaś w okręgu warmińsko-mazurskim – Bartosz Grucela (oboje zasiadają w radzie krajowej Partii Razem).",,
"Stadion z morza, Giewont bez krzyża. Nowy spot promujący Polskę zbiera pochwały i budzi kontrowersje","Stadion wyciągany z wody przez niewolników, brak krzyża na Giewoncie – nowy spot promocyjny Polski, choć dopiero się pojawił, już budzi dyskusje. – Ja nie chce się przyłączać do grupy malkontentów, którzy krytykują tę kampanię. Ona jest niezła – powiedział na antenie TVP Info Roman Jędrkowiak, dyrektor generalny butiku marketingowego ADHD Warsaw.","Spot powstał pod hasłem „Polska. Gdzie niewiarygodne staje się rzeczywistością”. Widać na nim rozmowę dwóch chłopców – jeden opowiada o swojej wizycie z rodzicami w Polsce: o wyłaniającym się z morskich fal bursztynowym stadionie, o walce dzielnych rycerzy spod Grunwaldu, o poszukiwaniach Smoka Wawelskiego oraz wizycie na Giewoncie. A wszystko to w czasie, gdy jego ojciec podpisywał kontrakty z polskimi partnerami. Gdzie jest krzyż?Spot pojawił się w sieci 1 listopada i już zdążył wzbudzić dyskusje. Poszło o... brak krzyża na Giewoncie.",,
"„Totalna opozycja mocno się radykalizuje”, „bezkarność rozzuchwala złoczyńców”","– Totalna opozycja mocno się radykalizuje. Posuwa się już nie tylko do słownych ataków – mówiła w programie „Minęła 8” Anna Maria Siarkowska (Patria Republikańska, klub parlamentarny PiS). Według Joanny Augustynowskiej (PO) to, co dzieje się na ulicach, jest efektem eskalacji konfliktu, w czym swój udział ma partia rządząca. Janusz Szewczak (PiS) ocenił, że politycy opozycji „tracą nerwy i rozum”, bo zdają sobie sprawę z tego, że już nie wygrają wyborów.","– W naszym życiu pojawiło się wiele zła - coraz bardziej bezczelnego, agresywnego i mającego poczucie bezkarności. Musimy mu się przeciwstawić – mówił lider PiS Jarosław Kaczyński podczas obchodów 92. miesięcznicy smoleńskiej.  – Gdy ci, którzy tam demonstrują - jeden z nich mówi już o tym, że trzeba czekać na zwłoki, że, niestety, nie ma jeszcze zwłok - kiedy w sposób haniebny obraża się kobiety, i to publicznie, przy kamerach, przy ludziach, to trzeba sobie powiedzieć: naszym zadaniem jest przywrócenie w Polsce przyzwoitości, normalności – podkreślił Jarosław Kaczyński. „Totalna opozycja mocno się radykalizuje”  – Totalna opozycja mocno się radykalizuje. Posuwa się już nie tylko do słownych ataków, wulgarnych,  ale również zaczynają padać chociażby te jajka w stronę limuzyn rządowych. Zaczynają się ataki na siedziby partii rządzącej, myślę tutaj o pomazaniu w Szczecinie wejścia do biura jednego z posłów PiS – powiedziała  Anna Maria Siarkowska (Partia Republikańska).  – Trudno, żeby posłowie opozycji odpowiadali za rzucanie jajkami. Ja nie przypominam sobie, żebym rzucała w kogokolwiek, takie generalizowanie jest naprawdę nie w porządku – zaprotestowała Joanna Augustynowska (PO). Oceniła, że ze strony obecnej władzy jest przyzwolenie na „pewne słowa i hasła”,  które nakręcają niepotrzebne emocje, a „efektem eskalacji konfliktu jest to, co się dzieje na ulicy”. „Tracą nerwy, tracą rozum” – Jarosław Kaczyński ma absolutną rację, tego zła dużo się rozpleniło, i to w szeregach totalnej opozycji. Ja od dwóch lat mówię, że bezkarność rozzuchwala złoczyńców – powiedział Janusz Szewczak (PiS). – To, co widzimy od dwóch lat, to jest nieustanne pasmo agresji, frustracji. Ta frustracja przeradza się już dzisiaj w agresję nie tylko słowną, ale i fizyczną – mówił polityk PiS. Ocenił, że politycy PO i Nowoczesnej, którzy  „zdają sobie sprawę, że nigdy już wyborów nie wygrają”, bo nie mają żadnego   pomysłu na Polskę, „tracą nerwy, tracą rozum i nie mają nic sensownego do zaproponowania”.",,
Szef Komisji Europejskiej ostrzega: Brexit będzie słono kosztował,"Szef Komisji Europejskiej po raz kolejny grozi wysokimi kosztami wyjścia Wielkiej Brytanii z Unii. Jean-Claude Juncker powiedział w belgijskim parlamencie, że Londyn będzie musiał respektować uzgodnione wcześniej zobowiązania finansowe.","Szef Komisji Europejskiej mówił, że negocjacje Londynu z Brukseli w sprawie Brexitu będą bardzo trudne i uzgodnienie zasad przyszłych relacji zajmie wiele lat. Jego zdaniem, będzie to bolesne rozstanie z Unią.– Brytyjczycy powinni wiedzieć, że to nie odbędzie się ani niskim, ani zerowym kosztem. A zatem rachunek, mówiąc nieco brutalnie, będzie bardzo słony – powiedział szef Komisji.Negocjacje Wielkiej Brytanii z Unią rozpoczną się, gdy rząd w Londynie przyśle do Brukseli oficjalny wniosek o woli wyjścia ze Wspólnoty. Ma to nastąpić w przyszłym miesiącu. Przez wiele miesięcy brytyjski rząd bezskutecznie próbował rozbić europejską jedność i zapewnić łagodne warunki Brexitu. Teraz, jak donosi brytyjska prasa, Londyn byłby gotów zapłacić krajom Europy Środkowo-Wschodniej, by zyskać ich przychylność, przekazując im pieniądze z puli przeznaczonej na pomoc rozwojową dla Azji i Afryki.",,
Monroe wrocławianką. Eksperci oceniają: zakup zdjęć z kolekcji Greene’a to dobry interes,"Ikona światowego kina przeprowadza się do stolicy Dolnego Śląska. Władze Wrocławia, za pośrednictwem przedsiębiorstwa  należącego niemal w całości do miasta zapłaciły 6 milionów 400 tysięcy złotych za kolekcje 3 tysięcy zdjęć Marilyn Monroe.","Na padające na ulicy i w radzie miasta pytania o zasadność wydatku kupujący wskazują nie tylko na wartość artystyczną i historyczną kolekcji, ale także – materialną. Nawet trzykrotnie wyższą od ceny zakupu.  Esencja piękna i seksapilu. Fotografowało ją wielu, ale podobno tylko w obiektywie Miltona H. Greene’a była sobą. To zdjęcia znane, jak sesja Marilyn w sukni baletowej. I nieznane, wcześniej niepublikowane, zrobione czasem przypadkiem, czasem z zaskoczenia. – Kolekcja jest wyjątkowa, bo to dorobek całego życia jednego z największych fotografów amerykańskich, fotografów celebryckich, modowych, reportażowych – podkreśla Juliusz Windorbski z Desy Unicum.  Ponad 3 tysiące zdjęć Marilyn Monroe trafi do Wrocławia. Kupiło je tamtejsze Przedsiębiorstwo Hala Ludowa, a dokładniej wylicytowało za 6 milionów 400 tysięcy złotych.  – W 2016 roku będziemy Europejską Stolicą Kultury. Unia Europejska robi nam prezent w postaci nagrody, którą musimy wydać na przedsięwzięcie kulturalne. Dzięki tej nagrodzie przebiliśmy innych, w  związku z czym jedna z największych gwiazd światowego kina Marilyn Monroe staje się wrocławianką – opowiada prezydent miasta Rafał Dutkiewicz. –  Przed rozpoczęciem Europejskiej Stolicy Kultury Marilyn Monroe na stałe zagości Wrocławiu, a na  początku tu – w Hali Stulecia – mówi Andrzej Baworowski, prezes Hali Stulecia.  Zdjęcia były częścią majątku nieistniejącego już Funduszu Obsługi Zadłużenia Zagranicznego. Po śmierci fotografa jego kolekcję za niespłacone długi przejął amerykański bank. Od banku kupił je grecki finansista, który był partnerem biznesowym FOZZ. W końcu kolekcja została wciągnięta do majątku funduszu. „Zdjęcia będzie można sprzedać z dużym zyskiem”Czy pieniędzy nie można było zainwestować inaczej? Krytyk i historyk sztuki Bogusław Deptuła odpowiada, że to bardzo mądra inwestycyjna decyzja.  – To może zdawać się dużo, ale to nieprawda, to jest bardzo niska cena. Jeśli przyjdzie taka potrzeba i  miasto będzie potrzebowało pieniędzy, to będzie można te zdjęcia sprzedać z dużym zyskiem – przekonuje. Bo zdjęcia mogą być warte nawet 20 milionów złotych. Czyli ponad trzy razy więcej niż za nie zapłacono. Monroe, a właściwie Norma Jeane Mortenson Baker stała się ikoną kultury. Pamiętamy jej role, ale – jak uważa Tomasz Raczek, wcale nie dlatego, że były wybitne. – Nie  upieramy się, że ona była wielka aktorką.Była potwornie ambitną dziewczyną, była self-made woman, ponieważ sama siebie wymyśliła i stworzyła. Była bardzo ambitna i wysoko celowała do samego prezydenta włącznie. Wszystko miała: piękna, zdolna i skończyła tragiczne. Czy może być lepszy wzór na ikonę?  – pyta filmoznawca. Przypomnijmy, na 45. urodziny Johna F.Kennedy’ego aktorka sprezentowała mu własną wersję urodzinowego hitu, co wzbudziło wiele emocji i wywołało komentarze...  CZYTAJ TEŻ Zlicytowano zdjęcia Marilyn Monroe za... 6,4 mln zł   1.Milton H. Greene, Portret Marilyn Monroe z aktorami drugoplanowymi z filmu „Showgirl”  (fot. Milton H. Greene, kolekcja FOZZ, fot. arch. DESA Unicum)",,
Ekspert o wyborach w Izraelu: opozycja wytyka Netanjahu oskarżenia o korupcję,"Przed wyborami parlamentarnymi w Izraelu opozycja mocno wybija kwestie oskarżeń korupcyjnych wobec premiera Benjamina Netanjahu. Ten zapewne utrzyma stan posiadania w Knesecie i znów będzie potrzebował koalicjantów, by stworzyć rząd – mówi Michał Wojnarowicz z PISM.","Pod koniec lutego br. prokurator generalny Izraela Awichaj Mandelblit ogłosił, że ma zamiar postawić Netanjahu w stan oskarżenia w sprawach dotyczących korupcji, nadużycia władzy i defraudacji. Mandelblit oznajmił, że przyjął wytyczne policji, która zarekomendowała postawienie szefowi rządu zarzutów w związku z trzema toczącymi się śledztwami. To, czy ostatecznie prokurator generalny oskarży premiera, zależeć będzie od ostatniego przesłuchania Netanjahu. – Spodziewano się, że premier zostanie oskarżony przez prokuratora generalnego. (Po tej zapowiedzi) tąpnięcie w sondażach było niewielkie i Likud może liczyć na utrzymanie swojego status quo 30 mandatów w liczącym 120 miejsc Knesecie. Można więc powiedzieć, że sprawa oskarżeń korupcyjnych nie zrobiła aż takiego wrażenia na wyborcach, że elektorat jest skonsolidowany wokół swojego przywódcy – powiedział analityk ds. Izraela w Polskim Instytucie Spraw Międzynarodowych. – Oczywiście wewnątrz partii mogą być głosy opozycji, ale póki co Likud stoi za swoim liderem, który prowadzi ją do wielce prawdopodobnego zwycięstwa wyborczego – dodał. Netanjahu odrzuca wszelkie oskarżenia, a postępowanie przeciwko sobie nazywa politycznie motywowanym „bezprecedensowym polowaniem na czarownice”; rekomendacje prokuratora generalnego określił jako „zagrożenie dla demokracji”. Według premiera chodzi o kampanię polityczną, która ma na celu wpłynięcie na wynik wyborów 9 kwietnia. Spytany o to, które partie będą liczyły się w przyszłej koalicji rządowej w wariancie, kiedy Likud wygrywa, Wojnarowicz wskazał, że najpewniej w zależności od wyniku wyborczego dojdzie do koalicji z partiami, które teraz ją tworzą. Mówi się o bardziej centrowej partii Kulanu (My Wszyscy) Mosze Kahlona czy świeckiej Nasz Dom Izrael ultranacjonalisty Awigdora Liebermana, znanego zwolennika bezkompromisowego stanowiska wobec Palestyńczyków. Wojnarowicz wskazuje, że „w interesie Netanjahu leży, aby pula prawicowych koalicjantów w nowym rządzie była jak najszersza, bo wtedy można łatwo wybierać i nie będzie się uzależnionym od każdej mniejszej partii”. Ekspert zastrzega, że jest to „układ dwustronny: Netanjahu potrzebuje ich, oni potrzebują jego, żeby móc reprezentować swój elektorat, swoje interesy. Bez niego te pomniejsze partie nie miałyby takiego przebicia”. Izraelska scena polityczna jest bardzo rozdrobniona. Wojnarowicz dodaje, że w nowej koalicji „z pewnością znalazłyby się partie religijne, czyli Szas i sojusz partii ortodoksyjnych o nazwie Zjednoczony Judaizm Tory”. – Do tej pory Netanjahu był dobrym partnerem dla partii religijnych, więc one na pewno wejdą do jego rządu – mówi. Ekspert PISM wskazuje, że do koalicji z Likudem może też wejść Nowa Prawica - nowa partia ministra ds. diaspory i oświaty Naftalego Bennetta i minister sprawiedliwości Ajelet Szaked. – Nie ma co ukrywać, Bennett widzi się jako przyszły premier i jako przyszły lider Likudu. Nowa Prawica jest próbą rozszerzenia elektoratu Żydowskiego Domu – nie tylko chce zerwać z wizerunkiem rzeczników osadników żydowskich, ale dotrzeć do szerszego segmentu izraelskiego społeczeństwa. W ostatnich sondażach dołuje, ale raczej wejdzie do Knesetu – tłumaczy rozmówca PAP. I dodaje, że jeśli Bennett miałby wejść do rządu, „będzie miał szczególne żądania, np. teki ministra obrony, której odmówiono mu w listopadzie”. Wojnarowicz zauważa, że do koalicji mogą jeszcze wejść partie radykalnej prawicy, czyli sojusz partii osadniczych o nazwie Unia Partii Prawicowych (Żydowski Dom, Zjednoczenie Narodowe i antyarabska partia Otzma Jehudit (Siła Żydowska, dawn. Otzma Le Israel – Siła dla Izraela). „Dzięki temu, że doszło do ich zjednoczenia, prawdopodobnie wejdą do Knesetu. Netanjahu mocno działał na rzecz tego zjednoczenia, żeby jak najmniej głosów prawicy przepadło w wyborach, więc obiecał części liderów miejsca ministerialne (…). Oczywiście nie ma gwarancji, że partie te utrzymają się jako wspólna frakcja parlamentarna (…), co nie zmienia faktu, że są to potencjalni koalicjanci Likudu – wyjaśnił. Unia może zdobyć 5-7 mandatów. Ekspert PISM zwraca także uwagę na – jak mówi – „czarnego konia” wyborów, partię Zehut (Tożsamość), byłego członka Likudu Mosze Feiglina, która jest libertariańska, promuje w swoim programie wolny rynek czy legalizację marihuany. Jednocześnie Zehut jest zwolennikiem mocnej separacji między ludnością żydowską i arabską; może zdobyć 4-6 mandatów. Według Wojanarowicza „Netanjahu może skorzystać z tych wszystkich partii prawicowych, przez co ograniczy sobie pole manewru, ale zapewni stabilną koalicję około 64 mandatów”. Niedawno prezydent Reuwen Riwlin zarzucił Netanjahu po jego słowach o izraelskich Arabach – że Izrael „nie jest państwem wszystkich swoich obywateli”. Prezydent zaznaczył, że „nie ma i nie będzie obywateli czy wyborców drugiej kategorii”, że „wszyscy w Izraelu są równi”, w tym Żydzi i Arabowie. Ekspert pytany, czy wypowiedź nie była skierowana do wyborców skrajnej prawicy, odparł: „Netanjahu stabilnie trzyma się w sondażach i nie chce mocno osłabiać swoich przyszłych prawicowych koalicjantów. Może mógłby obiecać wszystko wszystkim, zabrać głosy wszystkim (potencjalnym) koalicjantom i zdobyć 40 kilka mandatów, ale nie będzie miał wtedy z kim dalej tworzyć rządu”. Wojnarowicz podkreślił, że Riwlin jest człowiekiem Likudu i choć upomniał Netanjahu, to nie znaczy, że go nie popiera – nie postąpiłby wbrew interesowi, wbrew wyborcom Likudu. Premier ostrzega regularnie, że ewentualna porażka jego partii w wyborach może spowodować wejście do nowej koalicji rządowej partii arabskich. Same te ugrupowania wykluczają jednak taki krok; konkurująca z premierem centrolewica utrzymuje z kolei, że nie będzie potrzebowała ich wsparcia w tworzeniu rządu. Rywalizacja w kampanii wyborczej na rozdrobnionej izraelskiej scenie politycznej jest w tym roku szczególnie zacięta. Sondaże prognozują zwycięstwo Likudu i zdobycie przez to ugrupowanie ok. 30 mandatów w Knesecie. Poważnie zagrozić Likudowi mogą jednak partie dwóch największych rywali Netanjahu: Moc Izraela byłego szefa sztabu generalnego Benny'ego Gantza i Jest Przyszłość Jaira Lapida, które połączyły siły w centrolewicowym sojuszu Niebiesko-Białych. Wybory odbędą się 9 kwietnia.",,
O. Rydzyk zapowiada nowy kierunek w swojej szkole. „Potrzeba ludzi etycznych”,"W Wyższej Szkole Kultury Społecznej i Medialnej w Toruniu otworzymy nowy kierunek – pielęgniarstwo – zapowiedział w sobotę założyciel uczelni i dyrektor Radia Maryja. Ojciec Tadeusz Rydzyk ocenił, że realny jest start tego kierunku już od początku nowego roku akademickiego.","– Wiecie dlaczego pielęgniarstwo? Bo potrzeba ludzi etycznych – tak o. Rydzyk uzasadniał decyzję o otwarciu nowego kierunku podczas konferencji „Przedsiębiorstwa w Polsce. Teraźniejszość i przyszłość”. Założyciel Radia Maryja i Telewizji Trwam dodał, że żadna reforma nie uda się bez ludzi etycznych. – Nie chodzi o etykę socjalistyczną czy libertyńską, ale wiemy wszyscy jaką. Wierzę, że nasze plany o rozpoczęciu kształcenia na tym kierunku zrealizujemy już od października – dodał redemptorysta. – Jakby tak znalazły się bogate firmy i zostały patronem określonego kierunku studiów. Chodzi tylko o to, żeby profesurę opłacić. Dlaczego to mówię? Bo takie uczelnie jak nasza muszą wziąć od studentów chociażby najniższe czesne, a i tak dla niektórych jest to zapora. Mamy zdolnych studentów – niejednokrotnie z licznych rodzin. Dlaczego oni mają iść na jakieś uniwersytety marksistowsko-libertyńskie? Tak jest i dzieci się marnują. Teraz marksizm przepoczwarza się w genderyzm – ocenił o. Rydzyk. W październiku 2018 r. podczas inauguracji roku akademickiego na WSKSiM marszałek Senatu Stanisław Karczewski mówił, że uczelnia prowadzona przez redemptorystów mogłaby w przyszłości kształcić lekarzy.  Marszałek przyznał wtedy, że rozmawiał o tym z obecnym na uroczystości ministrem zdrowia Łukaszem Szumowskim. – To takie nasze marzenia, a marzenia się spełniają, a jeśli włącza się ojciec dyrektor Tadeusz Rydzyk, to jest pewność, że kiedyś to się wszystko zrealizuje – mówił wtedy Karczewski.",,
Premier: Żadna partia w historii III RP nie uzyskała takiego poparcia jak PiS,"Żadna partia w historii III RP nie uzyskała takiego poparcia – komentował w Polsat News premier Mateusz Morawiecki pierwsze sondaże po wyborach parlamentarnych. Pytany, czy pozostanie na czele rządu, odpowiedział, że nie jest to teraz analizowane. Dziś cieszymy się tym, co osiągnęliśmy – dodał.","Premier podkreślił, że największa w historii ostatnich 30 lat grupa Polaków nie tylko zaufała PiS, ale powiedziała partii: tak, chcemy, żebyście kontynuowali ten rodzaj zmian, te zmiany dla Polski, które rozpoczęliście przez pierwsze cztery lata.– Przy takim wietrze w oczy, jaki nam wiał, i z kraju, i z zagranicy (...), to, co udało się osiągnąć, przekonać do siebie ludzi, było bardzo trudne do wykonania. Ale zrobiliśmy to i jestem przekonany, że będziemy potrafili kontynuować nasze rządy jeszcze lepiej – powiedział Morawiecki. Premier wskazał przy tym, że jego formacja przez minione cztery lata bardzo wiele się nauczyła.Według premiera hasło i myśl przewodnia PiS na kolejne cztery lata: „Wszystko dla dobra Polski, wszystko dla dobra Polaków”. Premier podziękował sympatykom partii i jej działaczom, którzy wspierali kampanię w każdym zakątku Polski. Podziękował również Polakom, którzy wzięli udział w głosowaniu.– Nawet jeśli to będzie 60 proc., czyli rekordowa w III Rzeczpospolitej frekwencja, dająca tak silny mandat nam, Prawu i Sprawiedliwości, cały czas zostaje te pozostałe 40 proc. tego społeczeństwa, które nie poszło do głosowania – zauważył i zapewnił, że PiS jest dla wszystkich. – Będziemy się starali przekonać wszystkich państwa, że polityka w wydaniu PiS to troska o dobro wspólne – dodał Morawiecki.",,
Rafał Trzaskowski wycofuje się z kolejnej obietnicy. Tym razem chodzi o licealistów,"Wydłuża się lista niezrealizowanych obietnic wyborczych prezydenta Warszawy Rafała Trzaskowskiego. Właśnie okazało się, że wbrew zapowiedziom stołeczni licealiści prawdopodobnie nie będą mogli liczyć na darmową komunikację.","Podczas kampanii wyborczej Trzaskowski obiecał, że prawo do darmowej komunikacji otrzymają zarówno młodzi warszawiacy uczący się w szkołach ponadpodstawowych, jak również ci, którzy mieszkają w stolicy, ale uczą się poza nią.Od wyborów minęło kilka miesięcy i ratusz nie wprowadził tego ułatwienia dla tysięcy młodych ludzi. Interpelację w tej sprawie złożyła radna Joanna Staniszkis z klubu Platformy Obywatelskiej. Odpowiedział jej wiceprezydent Robert Soszyński.„Zwolnienie z opłat za przejazdy kolejnej grupy (młodzieży ze szkół ponadpodstawowych / ponadgimnazjalnych – przyp. red.) oznacza konieczność zabezpieczenia w budżecie Miasta kwoty ok. 60 mln zł” – wskazał urzędnik.Soszyński zapewnił, że sytuacja jest nadal analizowana. Dodał, że przyznanie uprawnień wyłącznie dla uczniów warszawskich, czyli już bez dojeżdżających do Warszawy z okolicznych miejscowości, to koszt na poziomie 29 mln zł.",,
Narodzenie Pańskie obwieści największy dzwon w Polsce,Boże Narodzenie obwieści w sanktuarium Matki Bożej Licheńskiej  największy dzwon w Polsce. Co roku w uroczystej pasterce w tutejszej bazylice bierze udział kilka tysięcy wiernych z całej Polski.,"Dzwon Maryja Bogurodzica, który w Noc Wigilijną obwieści w Licheniu narodziny Jezusa Chrystusa jest on największym dzwonem w Polsce i siódmym pod względem wielkości w Europie. Odlany został w ludwisarni Enrico Capanniego pod Mediolanem we Włoszech. Ma 9 m obwodu, 4,40 m wysokości i waży 14,7 t. Wykonany został ze spiżu, a jego serce waży 400 kg. Zewnętrzna powierzchnia dzwonu podzielona została na sześć części. Umieszczono na nich obrazy przedstawiające: Narodzenie Chrystusa Pana, scenę z życia św. Wojciecha, portret św. Jana Pawła II, kościół w Licheniu, kaplicę z lasu grąblińskiego i scenę przedstawiającą objawienie Matki Bożej Licheńskiej.  Na każdej z części widnieje także orzeł - godło Polski. Orły różnią się - każdy z nich nawiązuje do innego okresu dziejów państwa polskiego. Dzwon uruchamiany jest w wyjątkowych okolicznościach. Na pasterkę do licheńskiego sanktuarium z roku na rok przybywa coraz więcej wiernych. Średnio jest to kilka tysięcy pielgrzymów z całego kraju – powiedział kustosz licheńskiego sanktuarium, ks. Janusz Kumala MIC, W licheńskim sanktuarium na pielgrzymów czeka także jedna z największych w Polsce szopek bożonarodzeniowych, zajmująca całą zachodnią nawę bazyliki. W tym roku w Licheniu zorganizowane zostanie m.in. specjalne wydarzenie dla najmłodszych – „Dziecięce kolędowanie”. O północy goście udadzą się do bazyliki, gdzie powitają Nowy Rok uczestnictwem we mszy św. przed Cudownym Obrazem Matki Bożej Licheńskiej. Nadejście Nowego Roku oznajmia także dźwięk dzwonu Maryja Bogurodzica – dodał Adamczyk Bazylika pod wezwaniem Najświętszej Maryi Panny Licheńskiej jest największą taką budowlą w kraju i dwunastą na świecie. Świątynia stanowi wotum dziękczynno-błagalne narodu polskiego za 2000 lat chrześcijaństwa.  Została wzniesiona w całości z datków wiernych. W 2005 r. papież Jan Paweł II nadał jej tytuł bazyliki mniejszej (tytuł bazyliki większej mają jedynie cztery starożytne kościoły w Rzymie). Licheńska świątynia powstała na planie krzyża. Waży 110 tys. ton, a jej powierzchnia użytkowa wynosi 25 tys. mkw. Sanktuarium składa się z części głównej, dzwonnicy, wieży o wysokości 141,5 m oraz trzech portyków. Prowadzą do niej 33 schody nawiązujące do lat życia Chrystusa na ziemi. Światło wpada do środka przez 365 okien i 52 drzwi, co symbolizuje liczbę dni i tygodni w roku.",,
14 policjantów zginęło w zasadzce w Meksyku,"Co najmniej 14 policjantów zginęło w miasteczku Aguililla w stanie Michoacan na zachodzie Meksyku w zasadzce zastawionej prawdopodobnie przez kartel narkotykowy CJNG. Ten na spalonych samochodach zostawił ostrzeżenia, by policja nie chroniła rywalizujących z nim gangów.","Meksykańskie ministerstwo bezpieczeństwa i obrony cywilnej poinformowało w poniedziałek na Twitterze, że zrobi wszystko, co w jego mocy, by ukarać sprawców masakry. Władze nie podały żadnych szczegółów dotyczących ataku, ale w mediach społecznościowych pojawiły się nagrania z miejsca zbrodni, na których można odczytać ostrzeżenia, które przypisuje się CJNG (Cartel Jalisco Nueva Generacion – Kartel Jalisco Nowe Pokolenie).Stan Michoacan jest bastionem CJNG, który w 2015 r. przez sześć tygodni toczył wojnę z siłami bezpieczeństwa. Zginęło wtedy kilkudziesięciu policjantów, a gangsterzy zestrzelili śmigłowiec meksykańskiej armii.Prezydent Meksyku Andres Manuel Lopez Obrador, który objął władzę w grudniu 2018 r., zapowiadał zdecydowaną walkę z przestępczością zorganizowaną. Jednak w ciągu pierwszych czterech miesięcy jego rządów wskaźnik liczby zabójstw był jeszcze wyższy niż w tym samym okresie rok wcześniej. Masakra w Aguililla jest najbardziej krwawym incydentem, jaki zdarzył się za jego prezydentury.",,
Opozycja ma kłopot z Francją. Prof. Gersdorf ma na to sposób,"Polska opozycja ma kłopot z tą Francją. Nie tylko z nią zresztą, ale z nią najbardziej. Bo jak tu odpowiedzieć na pytanie o krwawe zamieszki na ulicach i przepychanki żandarmerii z prawnikami. No, trochę niezręcznie, ale bez przesady, da się. Udowodniła to m.in. pierwsza prezes Sądu Najwyższego, choć w tym przypadku równie dobrze mogłaby odpowiedzieć po prostu: „pomidor”. W końcu to tylko gra.","Grudzień 2018 r. Frans Timmermans, ówczesny pierwszy wiceprzewodniczący Komisji Europejskiej, patrząc prosto w oczy, odpowiada na pytania korespondentki TVP o zamieszki we Francji. O wydarzeniach m.in. na paryskich ulicach huczy cały świat. – Ale jakie wydarzenia, o jakim wydarzeniu pani mówi? – pyta zaskoczony, jakby został zagadnięty o incydent w Paryżu, który miał miejsce przed chwilą, gdy on akurat przewodził obradom w Brukseli. Styczeń 2020 r. Małgorzata Gersdorf, Pierwsza Prezes Sądu Najwyższego, pytana przez dziennikarza TVP, o protest francuskich prawników, popychanych i szarpanych przez żandarmerię. – Nie widziałam tego. Choruję dwa tygodnie już – usprawiedliwiła się z niewinną miną. Dodała, że nie oglądała też telewizji, a już na pewno nie TVP. Tajemnicza choroba prof. Gersdorf uniemożliwia jej śledzenie niektórych informacji. Jednocześnie pozwala na uczestniczenie w „Marszu Tysiąca Tóg”. Pierwsza Prezes SN oczywiście nie przypuszcza, że ktokolwiek uwierzy w jej wytłumaczenie. To taki rodzaj zabawy, jak w dziecięcej grze, gdzie na każde pytanie odpowiada się  „pomidor”. Może bez sensu, ale w pewnych kręgach uchodzi za skuteczne, a nawet za sprytne.  Prof. Gersdorf zawsze była dobra w opowiadaniach poruszających się na bardzo krótkich nóżkach. Jak w 2017 r., gdy uczestniczyła w politycznej manifestacji (wtedy uchodziło to jeszcze za naganne. Dziś jest już normą). Pytana o symboliczne zapalenie świeczki, tłumaczyła: – Było ciemno, no to ją wzięłam. Czy takie dziecięce zabawy pasują do poważnych urzędników, kreujących opinię publiczną? Oczywiście zawiera się w nich duży ładunek lekceważenia dla rozmówcy i niewygodnych pytań, a więc jakąś rolę spełnia. Bardziej neutralne wyjście z niezręcznej sytuacji proponował w niektórych wywiadach prof. Jan Tomasz Gross. Gdy dziennikarz drążył niewygodnym pytaniem, po prostu nic nie odpowiadał. Otwierał szerzej oczy i w ciszy wpatrywał się w rozmówcę. Taka zabawa „w oczy wilka” była zwykle skuteczna. Na ekranie nie może być ciszy, więc dziennikarz po paru próbach zadawał następne pytanie, przy którym profesor z Princeton czuł się już wygodniej.  Inną technikę wybrał Leszek Miller, jeden z europosłów głosujących za rezolucją przewidującą finansowe konsekwencje wprowadzenia reformy sądownictwa. Technikę stosowaną choćby przez „mistrza” Timmermansa. We wspomnianym wywiadzie o ulicznych walkach we Francji, polityk z KE, nie mógł dłużej ukrywać, że w ogóle nie wie, o co chodzi. Pierwsza wymówka była jedynie grą na czas, próbą wywołania wstępnego wrażenia, że sam dziennikarz nie wie, o co pyta. W przeciwieństwie do prof. Gersdorf, przyznał jednak, że widział zdjęcia z Paryża. Ale widział też inne zdjęcia ze świata i we Francji – jego zdaniem – akurat nie ma łamania prawa. Uspokoił też, że jak zauważy coś podobnego, to da znać. Sprawa podwójnych standardów została więc rozmyta i zamknięta. Leszek Miller podczas rozmowy w Polskim Radiu również nie zaprzeczał, że widział sceny na francuskich ulicach i starcia żandarmerii z prawnikami. Co więcej nie podobały mu się one, ale tak samo, jak nie podobały mu się wydarzenia, które widział na polskich ulicach. Wniosek – zamieszki w Paryżu niczym nie różniły się od manifestacji w Polsce, ochranianych przez policję. Oczywiście to również rodzaj umownej zabawy w interpretowanie faktów, ale jest już jakiś postęp. Przynajmniej przyznał się, że coś tam widział. Czy takie dziecięce zabawy pasują do poważnych urzędników, kreujących opinię publiczną? Oczywiście zawiera się w nich duży ładunek lekceważenia dla rozmówcy i niewygodnych pytań, a więc jakąś rolę spełnia. Bardziej neutralne wyjście z niezręcznej sytuacji proponował w niektórych wywiadach prof. Jan Tomasz Gross. Gdy dziennikarz drążył niewygodnym pytaniem, po prostu nic nie odpowiadał. Otwierał szerzej oczy i w ciszy wpatrywał się w rozmówcę. Taka zabawa „w oczy wilka” była zwykle skuteczna.  Na ekranie nie może być ciszy, więc dziennikarz po paru próbach zadawał następne pytanie, przy którym profesor z Princeton czuł się już wygodniej. Inną technikę wybrał Leszek Miller, jeden z europosłów głosujących za rezolucją przewidującą finansowe konsekwencje wprowadzenia reformy sądownictwa. Technikę stosowaną choćby przez „mistrza” Timmermansa. We wspomnianym wywiadzie o ulicznych walkach we Francji, polityk z KE, nie mógł dłużej ukrywać, że w ogóle nie wie, o co chodzi. Pierwsza wymówka była jedynie grą na czas, próbą wywołania wstępnego wrażenia, że sam dziennikarz nie wie, o co pyta.  W przeciwieństwie do prof. Gersdorf, przyznał jednak, że widział zdjęcia z Paryża. Ale widział też inne zdjęcia ze świata i we Francji – jego zdaniem – akurat nie ma łamania prawa. Uspokoił też, że jak zauważy coś podobnego, to da znać. Sprawa podwójnych standardów została więc rozmyta i zamknięta. Leszek Miller podczas rozmowy w Polskim Radiu również nie zaprzeczał, że widział sceny na francuskich ulicach i starcia żandarmerii z prawnikami. Co więcej nie podobały mu się one, ale tak samo, jak nie podobały mu się wydarzenia, które widział na polskich ulicach. Wniosek – zamieszki w Paryżu niczym nie różniły się od manifestacji w Polsce, ochranianych przez policję. Oczywiście to również rodzaj umownej zabawy w interpretowanie faktów, ale jest już jakiś postęp. Przynajmniej przyznał się, że coś tam widział. Technika porównywania niczym nieprzystających do siebie zdarzeń i tym samym usprawiedliwianie lub przynajmniej rozrzedzanie gęstej atmosfery wokół niewygodnych zjawisk stosowana jest od zawsze. Już w latach 80. radziecka telewizja wyemitowali film porównujący katastrofę w Czarnobylu z katastrofą promu kosmicznego Challenger. Przewijającym się mottem filmu było zdanie: „My mieliśmy Czarnobyl, oni mieli Challengera”. Cztery lata temu Kazimiera Szczuka, znana ze swych lewicowych i feministycznych przekonań, równie brawurowo porównywała sprawę licznych molestowań i gwałtów przez śniadych mężczyzn, często niewiele wcześniej zadomowionych w Niemczech, w noc sylwestrową w Kolonii, w 2015 r.  – Przemoc seksualna jest zjawiskiem powszechnym, również w Polsce. 99 proc. dokonywanych gwałtów przez Polaków jest umarzanych w sądach. Nawet gwałty ze szczególnym okrucieństwem – mówiła w portalu WP. Swoją drogą, czy powtórzyłaby te słowa o sądach dzisiaj? Czy może zatem taktyka Małgorzaty Gersdorf jest skuteczniejsza? Ciężko powiedzieć. Na pewno zabawniejsza.  Wkrótce, kto nie będzie chciał, nie będzie pamiętał tak trywialnych wypowiedzi, bo są one po prostu, delikatnie mówiąc, tak naiwne, że wręcz nieistotne, bo nikt w nie wierzy. Począwszy od dziennikarza zadającego pytanie, poprzez przeciwników i zwolenników pani prezes, skończywszy na niej samej. Wypowiedzi bagatelizujące lub rozmywające problem są zapamiętywane na dłużej i ich autor musi  się z nimi dłużej zmagać. Ale są i tacy, którzy w nie wierzą.",,
15 „słupów” zatrzymanych. Powraca afera SKOK Wołomin,Kolejnych 15 osób zostało zatrzymanych w związku z prowadzonymi postępowaniami dotyczącymi wyłudzeń kredytów i pożyczek na szkodę SKOK w Wołominie – poinformowała Prokuratura Krajowa.,"Do zatrzymań doszło w poniedziałek i wtorek na polecenie Prokuratury Okręgowej Warszawa-Praga oraz Prokuratury Okręgowej w Gorzowie Wielkopolskim.Osoby, które zatrzymano, to tzw. „słupy”, które często w zamian za niewielkie korzyści majątkowe przedkładały nierzetelne dokumenty w celu zawarcia umów pożyczek i kredytów. Zatrzymani wprowadzali w błąd pracowników SKOK w Wołominie, wykazując, że posiadają zdolność kredytową. Pieniądze uzyskane z zawartych umów były następnie przekazywane innym osobom. „W ten sposób wyłudzano pożyczki w kwotach od 920 tysięcy do blisko 4 milionów złotych. Zatrzymanym zarzuca się pomocnictwo do wyłudzenia mienia znacznej wartości oraz przedłożenie nierzetelnej dokumentacji w celu uzyskania pożyczek i kredytów” – czytamy w komunikacie Prokuratury Krajowej.",,
Powstańcze Monte Cassino,"Po latach przemilczania powstanie warszawskie już na stałe weszło do kanonu narodowej mitologii. Niewyobrażalne bohaterstwo walczących Polaków i okrucieństwo Niemców oraz ich sprzymierzeńców jest przyjmowane jako coś oczywistego, ale już o samych epizodach nie wiemy zbyt wiele. Warto także im się przyjrzeć dokładnie, żeby lepiej poznać grozę i chwałę tamtych dni. Bardzo dobrze wgląd w ten tragiczny okres daje historia ciężkich walk o budynek PAST-y, które stały się jednym z symboli powstania.","Oddany do użytku w 1908 roku przy Zielnej 37/39 ponad 50-metrowy wieżowiec Polskiej Akcyjnej Spółki Telefonicznej od początku istnienia fascynował, choć głównie z inżynieryjnego punktu widzenia. Przede wszystkim był to wówczas najwyższy budynek w Imperium Rosyjskim (nie licząc wież kościelnych) i najwyższy budynek mieszkalny w Europie. Twórcy zastosowali w nim konstrukcję żelbetową, co było wówczas raczkującą technologią, podobnie jak wykorzystanie cegły cementowej.Do historii PAST-a przeszła jednak jako symbol poświęcenia polskich żołnierzy. Podczas niemieckiej okupacji już przed wybuchem powstania była miejscem, przy którym toczyły się walki. 5 czerwca 1944 roku, niecałe dwa miesiące przed największym zrywem, żołnierze Batalionu im. Czwartaków, elitarnego oddziału szturmowego Armii Ludowej próbowali dokonać ekspropriacji w oddziale banku „Społem”. Doszło do strzelaniny z niemieckimi żołnierzami i żandarmami. Nikt nie zginął, a jeden z „czwartaków” został ranny. Była to zapowiedź późniejszych zmagań.Ogromne znaczenie strategiczneGórujący nad otoczeniem budynek miał ogromne znaczenie strategiczne, umieszczono tam zatem silny posterunek niemiecki, liczący około 150 osób, w tym SS-manów. Przede wszystkim centrala gwarantowała łączność radiową Berlina z Frontem Wschodnim. Wprawdzie front ten nieubłaganie zbliżał się do przedwojennych granic III Rzeszy i nie było żadnych naturalnych barier aż do stolicy Niemiec, co w praktyce oznaczało rychłą klęskę Niemców, to jednak utrata łączności nie wchodziła w rachubę.Dla powstańców najważniejsze było to, że zdobycie PAST-y pozwalało kontrolować znaczny odcinek Śródmieścia Północnego. Rozkaz przejęcia budynku musiał zatem paść, choć zdawano sobie sprawę, że będzie to szalenie trudne zadanie. Wyznaczono je żołnierzom batalionu „Kiliński”, który wsławił się wieloma spektakularnymi sukcesami. AK-owcy z tego zgrupowania zdobyli również m.in. inny śródmiejski wieżowiec Prudential, czy gmach Poczty Głównej.„Kilińskim” dowodził rtm. Henryk Leliwa-Roycewicz, wspaniały ułan i srebrny medalista Igrzysk Olimpijskich w Berlinie 1936 roku w drużynowym Wszechstronnym Konkursie Konia Wierzchowego. Podczas kampanii wrześniowej walczył również z Armią Czerwoną. Został wówczas ranny i zbiegł ze szpitala, dzięki czemu uniknął losu towarzyszy z 25 pułku Ułanów Wielkopolskich, którzy zostali wymordowani w Katyniu.                                                    Powstańcy zdecydowali się wykurzyć Niemców ogniem (fot. 1944.pl) Odwołał szturmMimo specjalizacji ułańskiej „Leliwa” świetnie radził sobie w operacjach miejskich. Bardzo dbał o swoich żołnierzy. Na wieść, że po godzinie W Niemcy dodatkowo wzmocnili obsadę PAST-y, zrezygnował ze szturmu nie chcąc narażać swoich podwładnych. Rozkazał jedynie otoczyć gmach, ale nie oznaczało to odcięcia go od świata. Broniący jeszcze przez pewien czas mogli liczyć na dostawy żywności i amunicji, które dostarczały ciężarówki eskortowane przez czołgi.Z pamiętnika niemieckiego żołnierza Wehrmachtu Kurta Hellera z Monachium, który odnaleziono w zdobytym wieżowcu: „1.08. Po południu początek walk ulicznych w Warszawie. Jesteśmy odcięci w gmachu telefonów warszawskich”.  Pierwszy szturm żołnierzy IX Zgrupowania AK nastąpił 2 sierpnia i został krwawo odparty. Niemcy mieli dogodną pozycję do obrony, choć – podobnie jak w wielu innych częściach miasta – wykorzystywali swoje siły również do terroryzowania ludności cywilnej. Snajperzy zajmujący wysoki taras bezlitośnie strzelali do każdego, kto znalazł się w celowniku. Trzeba było wybić dziesiątki przejść, którymi można było w miarę bezpiecznie się poruszać.Heller: „2.08. Bronimy się. Jesteśmy jeszcze ciągle odcięci”.Choć powstańcom w miarę sprawnie udało się opanować Śródmieście, PAST-a pozostawała w rękach Niemców. Kolejne natarcia nie przynosiły skutków, a jedynie powodowały straty. Owszem, odnoszono pomniejsze sukcesy – 4 sierpnia wysadzono główne wejście, choć Niemcom udało się je zabarykadować, 13 sierpnia całkowicie odcięto łączność i dowóz pożywienia i amunicji z ogrodu Saskiego, zaś 15 sierpnia doprowadzono do przerwania dopływu wody i prądu. Mimo to budynek nadal pozostawał w rękach obrońców.Heller: „4.08. Ulrich padł. Poległ SS-Sturmführer i wielu innych”. „5.08. Rudolf zabity. Prócz niego kilku kolegów. Niedługo będę u kresu sił. Luttewitz padł. Hollweg ciężko ranny”. „6.08. W południe ostrzeliwała nas własna artyleria, ale bez strat. Próba wypadu nie udała się: jeden zginął, czterech ciężko rannych, z których jeden zmarł. Pochowaliśmy dziś o ósmej na dziedzińcu naszych zabitych w liczbie czternastu. Ich ciała już się rozkładały; zaduch był straszny”.  Pojawił się pomysł, żeby zmienić taktykę i, jak to określono, „wykurzyć Niemców ogniem”. W tym celu miano oblać wieżowiec benzyną i ropą za pomocą strażackich motopomp i podpalić. Plan był dobry, ale jego realizacja oznaczała zniszczenie cennej aparatury radiowej znajdującej się wewnątrz, która po zdobyciu budynku przydałaby się do komunikacji z innymi dzielnicami. Walki o każde piętroPomysł zarzucono. Pozostawała jedyna droga – zdecydowany szturm, który oznaczał ciężkie walki o każde piętro i pomieszczenie. Tak też wkrótce będą toczyć się walki o kościół św. Krzyża na Krakowskim Przedmieściu, gdzie linia frontu przebiegała przez środek nawy głównej...Heller: „8.08. Nasze wojska stoją o 100 metrów od nas, ale blokada bandytów jest silna”. „9.08. Z żywnością bardzo skąpo”. „11.08. Resztki zapasów zabrała nam policja; nawet papierosy. Nasz opór jest beznadziejny”. „12.08. Jestem bardzo głodny. Dostajemy raz dziennie trochę zupy i sześć papierosów. Policja zabrała nam wszystko. Nie zostawili mi nawet odrobiny marmolady. Kiedy skończy się ta męka?”. „13.08. Ciężki ogień czołgów na pozycje bandytów. Pociski często szczerbią mury naszego gmachu, ale nie ma strat w ludziach. Czołg, który przedarł się ku nam, przywiózł żywność na pięć dni. Kiedy nastąpi wyzwolenie?”.  Na 18 sierpnia dowódca Grupy Śródmieście Północ – Radwan ppłk Franciszek Pfeiffer zwołał naradę, w której wziął udział m.in. „Leliwa” oraz saperzy, którzy radzili jak najlepiej zabrać się do PAST-y. Zwrócono uwagę na konieczność zachowania łączności. Następnego dnia rozpoczęły się przygotowania i udało się też doprowadzić do odcięcia Niemcom łączności telefonicznej. Do szturmu przygotowywali się nie tylko żołnierze, którzy mieli brać udział w ataku, ale również łącznościowcy i drużyny sanitarne.„19 sierpnia instalowałam aparaturę telefoniczną w m.p. dowódcy batalionu przy ul. Zielnej. (...) Przewody telefoniczne poprowadziłam z poczty Głównej do ul. Świętokrzyskiej, Świętokrzyską do Marszałkowskiej, tam wzdłuż barykady osłonowej i piwnicami na teren posesji mieszczącej się przy ul. Zielnej vis-à-vis gmachu PAST-y. 20 sierpnia (...) w dniu zdobycia PAST-y obsługiwałam centralę batalionową, łącząc m.p. dowodzenia z dowództwem Obwodu” – odnotowała Janina Łotocka-Gajdowska „Czarna Janka”, dowódca drużyny łączności przewodowej pocztu dowództwa „Kilińskiego”. Relację zamieszczono w książce „Batalion »Kiliński« – AK 1940 – 1944” wydanej w 1986 roku pod redakcją Tomasza Strzembosza.Odprawa19 sierpnia o godz. 16 w budynku Poczty Głównej odbyła się odprawa, podczas której „Leliwa” zlecił wszystkim zadania. Grupy szturmowe otrzymały konkretne cele, saperom wskazano miejsca, w których mieli wykonać wyłomy w murach. Zaminowano również wszystkie podejścia od strony ogrodu Saskiego, żeby uniemożliwić niemieckim czołgom przyjście towarzyszom z odsieczą.                                                    Powstańcy palili się do walki (fot. 1944.pl) Łącznie do szturmu wyznaczono około 300 osób, w tym ekipy zabezpieczające. Ważne zadanie miał oddział przeciwpożarowy por. „Jarząbka”, w skład którego wchodzili strażacy pod dowództwem ppor. Janusza Hamankiewicza „Kulika”. Grupa zorganizowała dwie motopompy. Jedną polewano PAST-ę mieszanką zapalającą, druga miała szybko ugasić pożar gmachu po zdobyciu budynku. Uznano bowiem, że ogień podetnie obrońcom skrzydła. Na podwórku restauracji „Momus” przygotowano aż 3 tony nafty i benzyny, którą przyniesiono w kanistrach, wiadrach i bańkach.Jak na skalę czekającego ich zadania, Polacy byli uzbrojeni dość skromnie, ale takie były warunki. Podstawę stanowiły pistolety maszynowe, częściowo zdobyte na Niemcach, granaty i niezwykle skuteczne butelki z benzyną. Nie brakowało materiałów wybuchowych, niezbędnych do wykonania wyłomów w murach.Trudna rozmowaMiny stworzyli dowódca saperów Okręgu Warszawskiego AK kpt. Jerzy Skupieński „Jotes” i szef saperów m.st. Warszawy Józef Paroński „Chevrolet”. Wobec braku informacji o grubości murów ich ładunki okazały się zbyt silne. Ten pierwszy miał też przykry obowiązek poinformowania właścicielki mieszkania na III piętrze przy Zielnej róg Próżnej, że powinna się ewakuować, gdyż lokal najpewniej ulegnie zniszczeniu.„Spotkałem starszą, bardzo przyjemną panią, na której twarzy rysowało się głębokie zaniepokojenie. Czyżby wiedziała, o co chodzi? Nie, nie wiedziała, ale przeczuwała. Powiedziałem jej o naszych planach zaznaczając, że ma około godziny czasu na zabranie najbardziej potrzebnych rzeczy i zniesienie ich do piwnicy. Wiedziałem, że po wybuchu niewiele zostanie z tego mieszkania. Nie zdziwiła się ani nie protestowała. Zaimponowała mi swoją postawą” – odnotował „Jotes”. Także w domu od północnej strony PAST-y, na rogu Próżnej, wszyscy mieszkańcy zostali ewakuowani do piwnic. Zabarykadowani Niemcy mieli pod dostatkiem broni maszynowej, ale morale kulało, o czym świadczy dramatyczna relacja Hellera, którego koledzy nie wytrzymywali psychicznie i wybierali samobójstwo zamiast czekania na walkę i samych starć. Warto zwrócić uwagę, że byli to doświadczeni i dobrze wyszkoleni żołnierze. „19.08. O oswobodzeniu nie ma co myśleć. Dokoła nas Polacy. Kto z nas z kolei pójdzie do masowego grobu na dziedzińcu?...” – odnotował w ostatnim wpisie dzień przed szturmem i własną śmiercią.20 sierpnia, punktualnie o godz. 2.30 nastąpił szturm. Rozpoczęto od wysadzenia wyłomów w ścianach bocznych PAST-y. Dokonały tego kobiece patrole minerskie z Kedywu Okręgu. Lonty odpalili „Jotes” i „Chevrolet”. – Przed północą udaliśmy się na miejsce akcji na Zielną, obładowani ciężarem – plastikiem i różnymi deskami, na których miał być umieszczony ładunek. Każdy miał jakieś (ładunki). Ja na przykład miałam w chlebaku kilogramowe ładunki plastiku, spłonki, lont. Weszliśmy na górę do oficyny przylegającej do PAST-y – mój patrol (wszedł) od strony północnej – opowiadała w rozmowie z Markiem Millerem dla archiwum Muzeum Powstania Warszawskiego uczestniczka tej akcji Barbara Matys „Baśka-Bomba”.Potrzebna drabina!O godz. 2.58 przez otwory do środka wdarły się grupy szturmowe. Pojawił się problem, efekt użycia zbyt silnych ładunków wybuchowych. W oficynie północnej eksplozja była tak potężna, że wybiła nie tylko olbrzymią wyrwę w ścianie PAST-y, ale spowodowała również obsunięcie się ściany III i IV piętra domu, w którym żołnierze przygotowywali się do ataku, przez co przejście do gmachu było niemożliwe. Trzeba było dostawiać naprędce znalezioną drabinę. Jako pierwsza do gmachu wdarła się drużyna pchor. Włodzimierza Radajewskiego „Rataja”.„Piekło, już strzelają do nas (...) wskakuję do jakiegoś pomieszczenia – serie z broni maszynowej rzucają nas na gruz. Przytulam się za rogiem szafy żelaznej, przede mną przycupnął »Jotes«. Jest nas kilka osób skurczonych, maleńkich. Z otworów następnego pomieszczenia słuchać głosy naszych – są bezpieczniejsi za ścianą. My jednak nie możemy się ruszyć – pożar szaleje, jesteśmy na jego tle, a otwory PAST-y zieją ogniem na wprost. To wszystko sekundy i moment przełomowy – zza ściany padł rozkaz: »Chłopcy! Który tam z granatem?« – wtedy wyskakuje »Włodek« w niemieckim mundurze i hełmie i rzuca granat w ciemną otchłań. Huk – cisza, a my dalej za ścianą. Tam już bezpieczniej, tam chłopcy z »Koszty« (jedna z kompanii – przyp. red.) borykają się z kaemem. Coś im nie wychodzi” – wspominała „Baśka-Bomba”.                                                    Polacy wzięli do Niewoli ponad 100 jeńców (fot. 1944.pl) „Przeskakujemy dalej, do następnych pomieszczeń. Jest jakaś klatka schodowa – wszędzie pełno przewodów, drutów, powalonych mebli. Chłopcy penetrują przyległości. Bardzo szybko orientujemy się, że jest nas około 20 osób, że jesteśmy odcięci, że Niemcy już nie dadzą się ruszyć i trzymają nas w ogniu, że dym wdziera się wszędzie i zaczynamy się dusić. Zaczęto szukać możliwości wydobycia się z tego piekła. Rozpoznano, że moglibyśmy się wydostać na stronę zachodnią, ale trzeba wywalić ścianę. Ale jak? I wtedy olśnienie – mam w chlebaku kilogramowy ładunek plastiku, spłonki i kilka trzycentymetrowych kawałków lontu. – Jak gruba jest ściana? Co za nią? Kto odpali? Wszystko dzieje się błyskawicznie – to jedyna szansa. Wycofujemy się wszyscy na klatkę schodową. Odpali sam »Jotes«. (Moją gotowość kategorycznie odrzucił). Musi wycofać się około 10 metrów. Huk rzucił nas znowu na ścianę. »Jotes« upada. Trzyma się za opadnięte ramię” – opowiadała dzielna minerka.Dołączali do szturmującychUtrzymanie w ryzach żołnierzy pozostających w odwodzie i rwących się do walki było rzeczą niemożliwą. Wielu samorzutnie dołączało do szturmujących. Podpalanie PAST-y oraz męstwo Polaków sprawiło, że Niemcy zaczęli uciekać na coraz wyższe piętra. Gdy szala zwycięstwa przechylała się na stronę powstańców, pchor. Bronisław Lubicz-Nycz „Leszek”, adiutant „Leliwy” otrzymał rozkaz sprawdzenia, czy Niemcy mają drogę ucieczki. Podoficer wykonał rozkaz, choć podczas badania terenu został ranny. Zdołał jednak wysłać raport z informacją, że wszystkie drogi ucieczki są odcięte.Niemcy doskonale zdawali sobie sprawę ze swojego tragicznego położenia i jeden z żołnierzy zaczął z dachu machać żółtą flagą, wzywając pomoc. Polakom nie udało się go strącić. Wkrótce nadleciał niemiecki samolot, przez co atak przerwano, zaś powstańcy się pochowali. Gdy maszyna odleciała, ponownie przystąpiono do zdobywania PAST-y.Wkrótce Polacy wykurzyli Niemców z parteru i zajmowali kolejne piętra. Szybko żar płonącego budynku stał się największą przeszkodą, gdyż okazało się, że Niemcy zniknęli! Zbiegli do piwnic skrajną, krętą, żelazną klatką schodową. Na tarasie obok niemieckich flag odkryto trzech Niemców, dwaj byli ranni, trzeci desperacko kręcił korbą telefonu. Zostali aresztowani. Zerwanie flag sprawiło, że Niemcy przebywający w rejonie ogrodu Saskiego otworzyli ogień. Złamany opórZdając sobie sprawę, że odniesiono zwycięstwo i nie chcąc niepotrzebnie narażać swoich żołnierzy „Leliwa” rozkazał przez megafon wezwać Niemców ukrytych w zabunkrowanych piwnicach do poddania się, grożąc podpaleniem pomieszczeń. Jednocześnie nakazał niszczenie bunkrów. Niemcy odmówili. Po wymianie ognia w piwnicach ponowiono żądanie poddania się. Niemiecki oficer zgodził się, ale zażądał przepuszczenia obrońców z bronią do ogrodu Saskiego. W odpowiedzi dostał ultimatum, że powstańcy użyją butelek z benzyną. Oficer uległ, ale co ciekawe, jego podwładni odmówili wykonania rozkazu złożenia broni. Seria z karabinu przekonała ich, że dalszy opór jest bezcelowy.Mimo to nie wszyscy chcieli się poddawać. „Osaczeni na wyższych piętrach Niemcy zrobili około godziny 14 dwa wyłomy, na ul. Bagno i Próżnej, usiłując nimi uciec. W czasie ucieczki zginęło ośmiu Niemców. Jeden, który dostał się do niewoli, zeznał o trzeciej, że u góry broni się jeszcze szesnastu żołnierzy, schrony zaś zatłoczone są żandarmami, Ukraińcami i gestapowcami, sprawującymi straż nad Polakami i Polkami, zatrzymanymi przedtem w charakterze zakładników” – relacjonował reporter „Rzeczypospolitej Polskiej”.„Wśród Niemców, którzy uciekali z gmachu PAST-y i zostali zabici; zginął również gestapowiec Willi Lubenski volksdeutsch. Znaleziono przy nim wśród różnych dowodów legitymację Banku Emisyjnego, w którym pełnił funkcję… kierownika sekcji od ścigania fałszerzy pieniędzy i puszczania na rynek… fałszywych dolarów” – odnotował reporter.Wspomnianych zakładników znaleziono w kotłowni. Między Niemcami było dziesięcioro Polaków – cztery kobiety i sześciu mężczyzn, którzy byli cywilnymi pracownikami PAST-y. Wyznali, że nie wierzyli, iż wyjdą żywi...                                                    Powstańcy utrzymali się w gmachu PAST-y aż do kapitulacji (fot. Wiki) Koniec walkiO godz. 15 nad gmachem zawisła biało-czerwona flaga. Powstańcy będący na zewnątrz budynku przywitali ją oklaskami i okrzykami „Niech żyje Polska!”. Podczas walk o wieżowiec zginęło 25 niemieckich żołnierzy, z samobójcami i zabitymi uciekinierami ta liczba przekroczyła 30. Do niewoli trafiło 115 Niemców i Ukraińców. Straty po stronie polskiej były o wiele niższe. Poległo pięciu i ciężko rannych zostało 10 powstańców. Zdobyto też znaczne ilości broni i amunicji.„Przystąpiono do oczyszczania terenu, które trwało do wieczora. Wyprowadzono z podziemi PAST-y około 80 jeńców, w tym znakomitą większość żandarmsko-gestapowskich oprawców. W schronach i zakamarkach PAST-y tkwiła jeszcze jak szczury reszta (około 20) Niemców, czekając na ostateczną porządkową już likwidację resztek oporu” – relacjonował reporter „Biuletynu Informacyjnego”.Zdobycie PAST-y było jednym z największych sukcesów militarnych Polaków podczas powstania warszawskiego. O skali trudności świadczy fakt, że Niemcy próbowali odbić gmach o ogromnym znaczeniu strategicznym, ale im się to nie udało. Budynek pozostał w rękach powstańców aż do dnia kapitulacji.",,
SLD przeciw odwołaniu Rostowskiego i komisji,"SLD nie poprze wniosku Solidarnej Polski o odwołanie ministra finansów Jacka Rostowskiego; jest też przeciw propozycji PiS w sprawie komisji śledczej, która miałaby zbadać stan finansów państwa – zapowiedział szef SLD Leszek Miller.","Miller pytany, czy Sojusz poprze wniosek Solidarnej Polski o wotum nieufności wobec Rostowskiego, odparł, że nie. – Po pierwsze żaden wniosek o wotum nieufności w tym Sejmie nie przejdzie, po drugie – podpisywanie się pod wnioskiem Zbigniewa Ziobro, który szantażuje Sejm, który uchyla się od stanięcia przed komisją odpowiedzialności konstytucyjnej, który jest marnym cwaniaczkiem, nie wchodzi w grę – powiedział Miller. – Zbigniew Ziobro najpierw powinien stanąć przed komisją odpowiedzialności konstytucyjnej i wysłuchać zarzutów, które padną, a następnie stanąć przez Trybunałem Stanu, dopiero później zajmować się odpowiedzialnością innych polityków – dodał lider Sojuszu.Były premier ocenił przy tym, że Rostowski zasługuje na dymisję. – Minister Rostowski myli się nieustannie, wprowadza w błąd opinię publiczną, także i Sejm, doprowadził do olbrzymiej dziury w budżecie, większej niż „dziura Bauca”, ale przede wszystkim oczekujemy, że to pan premier wyciągnie tutaj konsekwencje i zdymisjonuje złego ministra, który uprawia pospolite kuglarstwo – powiedział szef SLDSLD nie poprze także wniosku o komisję śledczą, której powołania chce PiS.– Komisja śledcza nie jest właściwym ciałem, żeby oceniać na ile pan Rostowski jest niekompetentny, na ile się pomylił, na ile wprowadził w błąd parlament.  To nie jest ta procedura i to nie są kompetencje komisji śledczej. Może niech autorzy projektu najpierw przeczytają ustawę o komisji śledczej – powiedział Miller.Według niego konstrukcji budżetu państwa mogłaby przyglądać się RadaFiskalna, której powołanie zakłada projekt SLD ponownie złożony w ubiegłymtygodniu w Sejmie. – Byłoby to ciało złożone z osób kompetentnych, fachowych, powoływanych częściowo przez Sejm, częściowo przez prezydenta i częściowo przez inne instytucje RP. Organ ten patrzyłby ministrowi finansów na ręce. Biorąc pod uwagę co się stało z finansami publicznymi, ten nasz projekt jest ze wszech miar zasadny – zaznaczył lider Sojuszu.",,
Adamczyk: Kolej Plus będzie jednym z pierwszych projektów złożonych w tej kadencji Sejmu,– Dzięki ustawie Kolej Plus będziemy mogli włączać w sieć kolejową miejscowości powyżej 10 tys. mieszkańców. Będzie to jeden z pierwszych projektów złożonych w tej kadencji Sejmu. I jako jeden z pierwszych będzie rozpatrzony – zapowiedział w programie „Gość Wiadomości” minister infrastruktury Andrzej Adamczyk.,"Minister Adamczyk wyjaśnił, że projekt ustawy przeszedł cały proces legislacyjny. Przypomniał, że kiedy jesienią 2015 r. przygotowywano bilans, na ilu stacjach zatrzymują się pociągi PKP Intercity, urzędnicy doliczyli się 296 stacji kolejowych. B– Dzisiaj PKP Intercity obsługuje 405 stacji kolejowych. To dowód na to, że walczymy z wykluczeniem komunikacyjnym – podkreślił. Adamczyk mówił też, że w 2015 r. wszyscy przewoźnicy przewieźli 280 mln. pasażerów. W zeszłym roku przewieziono już 310 mln. – A w tym roku idziemy na rekord – zapowiedział gość programu.",,
"„Znacie przyjaciół i sojuszników pani Le Pen. To reżimy panów Orbana, Kaczyńskiego i Putina”","Kandydat na prezydenta Francji Emmanuel Macron uznał Jarosława Kaczyńskiego za „przyjaciela i sojusznika” swej rywalki, przywódczyni Frontu Narodowego Marine Le Pen, stawiając go w jednym szeregu z premierem Węgier Viktorem Orbanem i rosyjskim prezydentem Władimirem Putinem.","7 maja odbędzie się we Francji druga tura wyborów prezydenckich. To już ostatnia prosta w wyścigu do prezydenckiego fotela. – Znacie przyjaciół i sojuszników pani Le Pen. To reżimy panów Orbana, Kaczyńskiego i Putina. To nie są ustroje otwartej i wolnej demokracji. Codziennie łamane są tam liczne swobody, a wraz z nimi nasze zasady – powiedział Macron na poniedziałkowym wiecu w Paryżu. Bez entuzjazmu popierany przez większość francuskich ugrupowań Macron, przywódca ruchu „En Marche!” (Naprzód), nazwał skrajną prawicę, którą reprezentuje jego konkurentka Marine Le Pen, „narzędziami najgorszego”, szeregami „nienawistnych i tchórzliwych”. – W przyszłą niedzielę stawką będzie przyszłość społeczeństwa – zakończył przemówienie Macron.  Już wcześniej negatywnie wypowiadał się w kontekście naszego kraju. W czwartek zapowiadał, że  jeśli zostanie prezydentem, opowie się za sankcjami UE wobec Polski, która „naruszyła wszystkie zasady Unii”. Korzystne sondaże dla Macrona  Obserwatorzy zwracają uwagę, że ten fragment przemówienia Le Pen skierowany był do wyborców innego populisty, skrajnie lewicowego Jean-Luca Melenchona, który w pierwszej turze wyborów prezydenckich zdobył prawie 20 proc. głosów. Następnie Le Pen zrobiła ukłon w stronę wyborców kandydata centroprawicy Fillona, głosząc: „jestem kandydatką Francji, która wcześnie rano wstaje, która pragnie ocalić materialne, ale i niematerialne dziedzictwo Francuzów. Francji, która pracuje nad tym, by można było być dumnym z kraju, który pozostawimy (przyszłym pokoleniom) Francuzom”. Podczas gdy sondaże znów wskazują na rosnącą przewagę Macrona, większość badanych uważa, że kampania po pierwszej turze jest „kiepska”, a punkty zdobywa w niej Le Pen. Według poniedziałkowego badania Instytutu OpinionWay na Macrona zagłosowałoby dziś 61 proc. a na Le Pen 39 proc. wyborców. W piątek sondaż tego instytutu dawał Macronowi 59 proc. głosów, a Le Pen 41 proc.",,
Przed meczem Polska - Kolumbia. Będą zmiany!,„Jesteśmy gotowi na Kolumbię w najlepszej formie” - powiedział szef banku informacji w reprezentacji Polski Hubert Małowiejski na czwartkowej konferencji prasowej. Polscy piłkarze na mistrzostwach świata zagrają z tym zespołem w niedzielę w Kazaniu.,"Polacy i Kolumbijczycy będą walczyli o pierwsze punkty na mistrzostwach świata w Rosji w grupie H. Biało-Czerwoni przegrali w Moskwie z Senegalem 1:2. Takim samym wynikiem zakończyło się spotkanie Kolumbii z Japonią.„Kolumbijczycy są w takiej samej sytuacji jak my. Po losowaniu byli uznawani za faworytów naszej grupy. W skład tego zespołu wchodzą zawodnicy świetnie wyszkoleni technicznie. Możemy o nich mówić w samych superlatywach. Grają od kilku lat w niezmienionym składzie i prowadzi ich ten sam trener. To ćwierćfinalista poprzedniego mundialu, choć teraz zaliczył falstart” - powiedział Małowiejski.We wtorkowym meczu Kolumbijczycy grali w osłabieniu od trzeciej minuty po czerwonej kartce dla Carlosa Sancheza. W meczu z Polakami także go zabraknie.„Brak jednego zawodnika nie ma żadnego wpływu na jakość tego zespołu. Nie mam na myśli Jamesa Rodrigueza, którego zabrakło w meczu z Japonią, a z nami może już zagrać. Jesteśmy przygotowani na rywala w najsilniejszej formie” - zadeklarował Małowiejski.Rodriguez, który jest klubowym kolegą Roberta Lewandowskiego w Bayernie Monachium, jest największą gwiazdą kolumbijskiej reprezentacji.„Znamy doskonale jego atuty. Jednak przeciwników zawsze postrzegamy w sposób bardziej kolektywny. Nawet jeśli są to wybitne jednostki. Sadio Mane z Senegalu też był dla nas zadaniem do neutralizacji. W inny sposób się porusza i w inny rozwiązuje akcje. Nie będę mówił o szczegółach, ale na pewno kluczowym jest to, aby James nie błyszczał w meczu z nami” - zapowiedział.Reprezentacja Kolumbii jest szczegółowo rozpracowana przez polski sztab szkoleniowy. „Podobnie jak przed Euro 2016, każdy z naszych rywali był szczegółowo obserwowany, abyśmy mogli optymalnie się przygotować. Na mecze każdego z naszych przeciwników jeździł jeden z naszych trenerów. To są jednak dodatkowe informacje, bo najważniejszy jest nasz zespół” - przyznał szef banku informacji.We wtorek Biało-Czerwoni przegrali w Moskwie z Senegalem swój pierwszy mecz na mundialu w Rosji. Selekcjoner Adam Nawałka był krytykowany za wystawienie zbyt wielu ofensywnych graczy.„Zagrać ofensywnie to pojęcie bardzo umowne. Zespół Senegalu bardzo szybko oddawał nam piłkę. W pełni się zabezpieczał i robił wszystko, żeby nie zostać skontrowanym. Próbowaliśmy różnych rozwiązań. Musimy jednak przyznać, że zagraliśmy słaby mecz. W bezpośredniej rywalizacji Senegal okazał się lepszym zespołem” - podkreślił Małowiejski.Polacy stracili bramkę w 37. minucie po samobójczym trafieniu Thiago Cionka.„Na tym poziomie pierwsza bramka jest kluczowa. Zupełnie inaczej Senegal musiałby grać, gdybyśmy to my strzelili bramkę jako pierwsi. W tym dniu to była optymalna jedenastka pod względem formy, ale na głębsze oceny przyjdzie czas później. Na turniejach trzeba jak najszybciej zamknąć temat poprzedniego meczu, bez względu na jego wynik. Trzeba skupić się tylko na tym, aby jak najlepiej przygotować się do kolejnego spotkania” - zaznaczył członek sztabu szkoleniowego Biało-Czerwonych.Zdradził, że w porównaniu do wtorkowego spotkania, w składzie na spotkanie z Kolumbią dojdzie do zmian.„Nie zdradzę szczegółów, ale będą zmiany. Bardzo mało prawdopodobne, żebyśmy wystąpili w tym samym składzie. Szkielet zespołu pozostanie ten sam. Nie ma jeszcze decyzji, do ilu zmian dojdzie” - zakończył Małowiejski.W sobotę przed południem Biało-Czerwoni wylecą do Kazania, gdzie dzień później zagrają z Kolumbią w drugim meczu grupy H.",,
Wiceminister sprawiedliwości: Timmermans ma fobię na punkcie Polski,"– Jeden z komisarzy ma pewną fobię na punkcie Polski, wypowiada różnego rodzaju rzeczy, zupełnie niepotrzebnie – powiedział o Fransie Timmermansie wiceminister sprawiedliwości Michał Wójcik w rozmowie z portalem gazeta.pl.","– Nie wiem, czy to jest konflikt, czy to można tak nazwać. Jeden z komisarzy ma pewną fobię na punkcie Polski, wypowiada różnego rodzaju rzeczy, zupełnie niepotrzebnie. Ten, z tego kraju, gdzie Trybunału Konstytucyjnego nie ma, a on nam mówi, jak nasz trybunał ma funkcjonować. Pan Frans Timmermans – stwierdził Wójcik, mówiąc o wiceprzewodniczącym KE.– W ogóle dzisiaj nie powinno być dyskusji na ten temat, bo nie ma przedmiotu sporu. Co by pan chciał, żeby jeszcze było wykonane? Dlaczego niby? Będziemy reformowali wymiar sprawiedliwości, tak jak reformujemy – dodawał wiceminister, odnosząc się do zarzutów Komisji Europejskiej wobec reform polskiego sądownictwa.W środę Timmermans informował komisarzy o sytuacji w Polsce w kontekście reform sądownictwa. Na ostatnim posiedzeniu Komisji w tym roku wiceszef KE mówił o nowelizacji ustawy o Sądzie Najwyższym, która jest zgodna z orzeczeniem unijnego Trybunału Sprawiedliwości i w pełni odpowiada na zarzuty Komisji.",,
USA zabrały głos w sprawie wyborów w Wenezueli. „To fikcja”,"Stany Zjednoczone nie uznają nielegalnego rządu Wenezueli – zadeklarowała na Twitterze amerykańska ambasador przy ONZ. Nikki Haley nazwała odbywające się w tym kraju wybory „fikcją”, która jest kolejnym krokiem w stronę dyktatury.","Wpis Haley jest pierwszą reakcją przedstawiciela administracji Białego Domu w tej sprawie. W nękanej od wielu miesięcy kryzysem gospodarczym i antyprezydenckimi zamieszkami Wenezueli odbyły się w niedzielę wybory do Zgromadzenia Konstytucyjnego.  Zakończenie kryzysu? W zamyśle prezydenta Nicolasa Maduro, nowy organ ma się zająć opracowaniem ustawy zasadniczej, co ma pomóc w zakończeniu kryzysu.Wybory zostały oprotestowane przez opozycję, która uważa, że Maduro ma zapędy dyktatorskie. Agencja AFP podaje, że podczas zamieszek zginęły dwie nastoletnie osoby. Jedna z nich miała 17, a druga 13 lat. Pierwsza z nich zginęła w miejscowości Tucape, a druga w Capacho Viejo. Informacje o okolicznościach ich śmierci nie są znane.Protesty przeciwników prezydenta, które wielokrotnie przybierały gwałtowną formę, trwają w Wenezueli od kwietnia. W zamieszkach i starciach z siłami porządkowymi zginęło do tej pory ponad 115 osób",,
"Papież Franciszek, Trump, Macron i Merkel składają kondolencje i potępiają atak","Światowi przywódcy składają kondolencje rodzinom ofiar zamachu w Barcelonie, potępiają atak i zapewniają, że są gotowi pomóc Hiszpanii.","Hiszpańska rodzina królewska potępiła atak w Barcelonie. „Nie pozwolimy się sterroryzować przestępcom” - poinformowali na Twitterze jej członkowie. Premier Hiszpanii Mariano Rajoy powiedział, że zrobi wszystko, aby wzmocnić bezpieczeństwo i aresztować napastników.Papież Franciszek modli się za ofiary zamachu w Barcelonie i wyraża bliskość z narodem hiszpańskim – oświadczył w czwartek rzecznik Watykanu Greg Burke. – Ojciec Święty z wielkim niepokojem przyjął to, co dzieje się w Barcelonie. Papież modli się za ofiary tego zamachu i pragnie wyrazić swą bliskość z całym narodem hiszpańskim, szczególnie z rannymi oraz rodzinami ofiar – brzmi komunikat rzecznika opublikowany przez biuro prasowe Watykanu. Kondolencje oficjeli UEPrzewodniczący Rady Europejskiej Donald Tusk napisał na Twitterze, że cała Europa stoi za Barceloną. „Łączymy się w myślach z ofiarami i tymi wszystkimi, którzy ucierpieli w tym tchórzliwym ataku na niewinnych ludzi” – napisał Donald Tusk. Światowi liderzy składają kondolencjeRzecznik prasowy niemieckiej kanclerz przekazał, że Angela Merkel potępiła „ohydny atak”. Dodał, że niemieckie władze solidaryzują się z hiszpańskimi obywatelami. Prezydent Francji Emmanuel Macron wezwał do solidarności po „tragicznym ataku” w Barcelonie. Premier Wielkiej Brytanii Theresa May powiedziała, że jej kraj „stoi ramię w ramię z Hiszpanią [w walce] przeciwko terroryzmowi”. Szefowa brytyjskiego rządu napisała na Twitterze, że jej myśli są w tym momencie skupione wokół ofiar dzisiejszego zamachu i służb ratowniczych reagujących na to zajście.",,
Prezydent Syrii ostrzega Kurdów: Amerykanie wam nie pomogą,"Prezydent Syrii Baszar el-Asad oświadczył w niedzielę, że te grupy, które „liczą na Amerykanów”, powinny wiedzieć, że USA im nie pomogą. Jak komentuje Reuters, Asad kierował swe słowa do milicji kurdyjskich, które USA wspierały w walce z Państwem Islamskim.","Prezydent powiedział w niedzielnym wystąpieniu, które relacjonowała telewizja państwowa, że Amerykanie potraktują tych, którzy liczą na ich pomoc, „jak przedmioty w wymianie barterowej”, i „nie zachowają ich w sercu ani nie wezmą w ramiona”.„Nikt was nie ochroni, poza waszym państwem” – dodał i zapowiedział rychłe zwycięstwo nad dżihadystami. Prezydent Donald Trump zapowiedział, że wycofa z Syrii amerykański kontyngent, który liczy około 2 tys. żołnierzy. Sojusznikami USA w walce z Państwem Islamskim (IS) były Syryjskie Siły Demokratyczne (SDF), których trzon stanowią kurdyjskie Ludowe Jednostki Samoobrony (YPG). W piątek Trump oświadczył, że „w ciągu 24 godzin” skończy się operacja przeciw „kalifatowi” IS, ale dżihadyści utrzymują się jeszcze na przyczółku na wschodzie kraju, przy granicy z Irakiem. Eksperci uznali, że wobec decyzji o wycofaniu się USA z Syrii Asad czuje się już niezagrożony, a SDF nie ma innego wyjścia, jak dogadać się z nim. Były specjalny wysłannik Stanów Zjednoczonych ds. walki z IS Brett McGurk zarzucił Trumpowi, że decyzja o wycofaniu się USA z Syrii daje IS nowe życie. Skrytykował również to, że decyzja ta nie była konsultowana z sojusznikami USA. Plan wycofania sił USA z północno-wschodniej Syrii, gdzie amerykańskie oddziały walczyły z dżihadystami z IS, Trump nieoczekiwanie ogłosił 19 grudnia. Zaniepokojenie decyzją wyrazili wówczas sojusznicy USA w walce z IS – Francja, Wielka Brytania i Niemcy, a szef Pentagonu James Mattis i McGurk podali się do dymisji. Zdaniem wielu ekspertów wycofanie amerykańskiego kontyngentu stanowi ustępstwo zarówno wobec Asada, jak Rosji i Iranu, które są jego sojusznikami i zabiegają o umocnienie wpływów w Syrii i w całym regionie Bliskiego Wschodu. Ponadto decyzja Trumpa wystawia kurdyjskie milicje na ewentualny atak ze strony Turcji.",,
„Ochrona nieletnich w Kościele”. W czwartek początek historycznego szczytu na temat walki z pedofilią,"„Ochrona nieletnich w Kościele” – to hasło rozpoczynającego się w czwartek w Watykanie szczytu zwołanego przez papieża Franciszka na temat walki z pedofilią. Podkreśla się, że to historyczne wydarzenie w Kościele, przełom i punkt zwrotny oczekiwany od lat.","Będzie to spotkanie pod znakiem solidarności z ofiarami, pokory i pokuty – zapowiedziano.–Jestem absolutnie przekonany, że stawką jest nasza wiarygodność w tej dziedzinie, musimy ją przywrócić – oświadczył były rzecznik Watykanu ksiądz Federico Lombardi, który będzie moderatorem spotkania.Stawką jest w ogóle wiarygodność Kościoła – podkreślają watykaniści. Odnotowują z satysfakcją, że w czasie poniedziałkowej prezentacji spotkania wyrażono wdzięczność mediom za ujawnienie skandali i udzielenie głosu ofiarom wykorzystywania. Jako wzór wskazana została postawa reporterów przedstawionych w filmie „Spotlight” o dziennikarskim śledztwie prowadzonym w sprawie nadużyć w archidiecezji bostońskiej. Swój przyjazd do Rzymu zapowiedziały delegacje stowarzyszeń ofiar pedofilii z wielu krajów. Watykan ogłosił, że uczestnicy szczytu spotkają się z niektórymi z nich i wysłuchają ich świadectw. Nie przewidziano natomiast osobnego spotkania papieża z ofiarami.Kończący się w niedzielę czterodniowy szczyt, zwołany przez Franciszka we wrześniu 2018 roku to wydarzenie niemające precedensu w dziejach Kościoła. Inicjatywa ta uważana jest za kulminację jego wielu dotychczasowych zmagań, działań, kroków i gestów podejmowanych w ramach walki z pedofilią oraz prewencji i realizacji linii zerowej tolerancji wprowadzonej przez Benedykta XVI.Franciszek zaapelował do przewodniczących episkopatów, aby przed lutowymi obradami spotkali się w swoich krajach z ofiarami wykorzystywania.Zamiary i cele tego spotkania papież przedstawił dziennikarzom w czasie konferencji prasowej w samolocie w drodze z Panamy do Rzymu. Powiedział wówczas, że idea jego organizacji narodziła się podczas jego rozmów z Radą Kardynałów, która pomaga mu w zarządzaniu Kościołem.– Widzieliśmy, że niektórzy biskupi dobrze nie rozumieli albo nie wiedzą, co robić w przypadkach pedofili – oznajmił. – Poczuliśmy się odpowiedzialni za udzielenie „katechezy” w tej sprawie Konferencjom Episkopatów – mówił papież. Następnie podkreślił: „Chodzi o to, aby po pierwsze uświadomiono sobie dramat, co to znaczy dziecko skrzywdzone, molestowane”.Franciszek zaznaczył, że cierpienie ofiar pedofilii jest „straszliwe”. Zatem, jak wyjaśnił, „biskupi muszą być tego świadomi i muszą wiedzieć, co mają robić, jaka jest procedura”.– Chodzi o to, by opracowano programy ogólne, które dotarłyby do wszystkich konferencji biskupich: co biskup musi zrobić; co musi zrobić arcybiskup metropolita; co musi zrobić przewodniczący konferencji episkopatu – oświadczył.Papież przyznał jednak, że dostrzega nieco „zawyżone oczekiwania” wobec tego wydarzenia. Powiedział również: „Ponieważ problem nadużyć będzie trwał, jest to problem ludzki, ale ludzki wszędzie. Czytałem statystykę, która mówi: 50 procent przypadków jest zgłaszanych, z czego 20 procent jest wysłuchanych, statystyka ciągle spada, a 5 proc. jest skazanych. To okropne, straszne”.– A my rozwiązując problem w Kościele, uświadamiając go sobie, pomożemy rozwiązać go także w społeczeństwie, w rodzinach, w których wstyd sprawia, że wszystko się ukrywa – zauważył Franciszek.W programie spotkania są dyskusje, liturgia pokutna w sobotę i msza w niedzielę, na zakończenie której papież wygłosi podsumowujące przemówienie. Ma ono, tak jak całe spotkanie, wyznaczyć kierunek globalnych działań Kościoła wobec skandalu nadużyć, ich tuszowania oraz w ramach prewencji. Dlatego w zapowiedziach szczytu często pojawiają się opinie, iż to moment przełomowy, który zapoczątkuje „nowy brzask” Kościoła.Wśród tematów obrad kładzie się nacisk na postulowaną od dawna przez stowarzyszenia ofiar kwestię odpowiedzialności biskupów oraz pociągania do niej za tuszowanie nadużyć lub ich lekceważenie i brak odpowiedniej reakcji.",,
Patryk Jaki: Jutro ruszamy z #JakiCafe,"„Jutro ruszamy z #JakiCafe! Będzie to m.in punkt informacyjny dotyczący 3 i 4 linii metra w Warszawie” – zapowiedział na Facebooku Patryk Jaki. Kandydat dodał, że do #JakiCafe mogą również „zgłosić się wolontariusze do walki o uczciwą Warszawę”.","Patryk Jaki zapewnia, że „w #JakiCafe będzie możliwość spokojnej rozmowy”. „Będę informował na Facebooku o terminach” – zapowiada na swojej stronie. Jak pisze portal „300 Polityka”, w sztabie Patryka Jakiego panuje przekonanie, że zagadnienie rozbudowy metra budzi obecnie największe zainteresowanie wyborców i będzie wiodącym tematem obecnego etapu kampanii. „Sztabowcy Jakiego zwracają uwagę, że ich zdaniem Platforma »przespała temat« i dopiero po prawie miesiącu ofensywy Jakiego z planem rozbudowy metra »gorączkowo ubrała kandydata PO w żółtą kamizelkę, która ma przykryć to, że miesiącami wykpiwał plan budowy nowych linii« – informuje portal.",,
"Mosbacher: Pogłoski, że USA łączą kwestię archiwum IPN ze współpracą z Polską, są nieprawdziwe","„Pogłoski w mediach, że Stany Zjednoczone łączą kwestię archiwum IPN ze współpracą z Polską w zakresie bezpieczeństwa, są nieprawdziwe” – poinformowała ambasador USA w Polsce Georgette Mosbacher."," Ponadto, jak tłumaczył prof. Polak, IPN nie może skopiować „ogromnej części swojego zasobu” i przekazać jej za ocean, ponieważ nie pozwalają na to przepisy.  – Ustawodawstwo polskie nie przewiduje dostępu dla wszystkich do materiałów przechowywanych w IPN; przewiduje dostęp bez ograniczeń dla pewnych kategorii zawodowych jak historycy czy dziennikarze. Takie obostrzenia istnieją – wyjaśnił prof. Polak. Dodał też, że w związku z tą sprawą będą prowadzone rozmowy z władzami Muzeum Holocaustu w Waszyngtonie, by zawrzeć umowę, która ureguluje te kwestie. – Wyczerpała się dotychczasowa wymiana archiwalna pomiędzy IPN a Muzeum Holocaustu w Waszyngtonie. Skończyły się dokumenty, które mogły interesować IPN jako cześć naszego zasobu archiwalnego, a Muzeum Holocaustu jest bardzo zainteresowane zasobem IPN – wyjaśnił wiceprezes Instytutu Mateusz Szpytma, komentując stanowisko Kolegium IPN.  – Propozycje dalszej współpracy ze strony Muzeum Holocaustu zawierają bardzo duże oczekiwania względem IPN. W tej sytuacji prezes IPN zwrócił się o konsultacje do Kolegium IPN przedstawiając swoje stanowisko, które zostało jednogłośnie przyjęte – dodał Szpytma. Podkreślił, że na obecnym etapie stanowisko prezesa IPN zostanie przedstawione władzom Muzeum Holocaustu w Waszyngtonie. Zgodnie z ustawą o IPN pion archiwalny Instytutu gromadzi, ewidencjonuje, przechowuje, opracowuje, zabezpiecza i udostępnia dokumenty zbrodni z lat 1917-1990 oraz dokumenty ukazujące fakty i okoliczności dotyczące losów Narodu Polskiego w latach 1939-1990 i informujące o poniesionych ofiarach i wyrządzonych szkodach, wydaje na ich podstawie uwierzytelnione odpisy, wypisy, wyciągi i reprodukcje przechowywanych dokumentów. Ponadto IPN gromadzi materiały archiwalne pozyskane w formie oryginalnych dokumentów, kopii lub na nośnikach elektronicznych od instytucji prowadzących archiwa z innych państw, polskich instytucji emigracyjnych i polonijnych oraz osób prywatnych z kraju i zagranicy. W ustawie o IPN art. 36 głosi, że dokumenty zgromadzone przez Instytut udostępnia się w celu: 1) wykonywania zadań ustawowych; 2) prowadzenia badań naukowych; 3) publikacji materiału prasowego z upoważnienia redakcji albo wydawcy.",,
"Premier: Prowadzone negocjacje pokazały, jak należy dbać o interesy Polski","– Walczymy w Unii Europejskiej o interesy Polski i naszych obywateli – powiedział premier Mateusz Morawiecki podczas konferencji prasowej po zakończeniu szczytu Rady Europejskiej. Jak podkreślił, „te decyzje i dyskusje odpowiadają interesom Polski”.","– Zacząć należy od wczorajszej bardzo dobrej dyskusji w tematach klimatycznych. Negocjacje pokazały jak należy dbać o interesy Polski. My walczymy o nasze interesy, o to żeby koszty energii i ryzyka nałożone na przedsiębiorców były jak najmniejsze – powiedział premier Mateusz Morawiecki. Premier podkreślił, że „dbając o jak najlepszą politykę klimatyczną, dbamy o to, żeby było jak najwięcej czystego powietrza”. – Mamy gotową ustawę dot. najbardziej zanieczyszczonych miast, a także wielki program termomodernizacji, który bardzo intensywnie rozwijamy – zauważył.  – Nie można porównywać państw, które mogły się świetnie rozwijać przez kilkadziesiąt lat, do Polski, która od niedawna może rozwijać się w miarę naturalnie. To musi być uwzględnione w obszarze polityki klimatycznej – podkreślił szef rządu.Premier powiedział, że podczas spotkania przywoływał kwestie tzw. protokołu z Kioto. Jak wskazał, „przyjęte przez nas zobowiązania wykonaliśmy z kilkukrotną nawiązką”.  Jak dodał, „zgadzamy się z różnymi priorytetami, ale pokazujemy też, jak wiele wykonaliśmy w obszarze polityki klimatycznej”.  – Startujemy z zupełnie innego poziomu niż bogate państwa zachodnie. To, co wczoraj udało się osiągnąć to wielki sukces. Dbamy o klimat i czyste powietrze, ale też o portfele Polaków. Ważne, żeby podejście do środowiska uwzględniało te dwa cele – podkreślił Morawiecki. Jak dodał, strona polska dopiero po szczegółowym przeanalizowaniu propozycji w sprawie neutralności klimatycznej będzie w stanie podjąć decyzje co do strategii klimatycznej. – To są zbyt poważne sprawy, żeby na kolanie przyjmować rozwiązania, które byłyby wiążące dla nas na kolejnych szczytach Rady Europejskiej - podkreślił premier.– Nie chcemy doprowadzić do sytuacji, w której dbałość o klimat na świecie będzie się odbywała kosztem gospodarki polskiej. Delokalizacja do niczego dobrego ani dla UE, ani dla Polski by nie doprowadziła - powiedział szef rządu.Jak dodał, wszelkie nowe zobowiązania unijne muszą być obwarowane odpowiednimi mechanizmami kompensacyjnymi, a sprawiedliwa transformacja musi uwzględniać też charakterystykę regionów. RE przyjęła agendę strategiczną Premier  wyjaśnił, że przyjęta przez Radę Europejską agenda strategiczna, to odpowiedź na to, czym warto się zajmować w kolejnej pięciolatce w Unii Europejskiej.   – Jest bardzo pozytywna dla Polski. Bardzo cieszę się, że udało się osiągnąć konsensus – podkreślił. – To, że ta główna agenda na kolejne pięć lat służy polskim interesom, jest wielkim osiągnięciem polskiej delegacji – podkreślił premier. Jak wskazał w agendzie, „znakomicie zabezpieczono” rozwój gospodarki naszego kraju, bo wytycza ona „niejako podstawowe przesłanki do zmian legislacyjnych” w kolejnych pięciu latach. – Chcemy, żeby polska gospodarka rosła jak najszybciej, żeby bezrobocie (...) cały czas malało, żeby był rynek pracownika, żeby pojawiała się podaż pracy, ale żeby jednocześnie był maksymalny popyt na pracę – podkreślił.Premier wskazał, że agenda, to pięć podstawowych punktów. Pierwszym z nich jest pogłębienie wspólnego rynku. Jak zauważył „ten punkt zabezpiecza nasze interesy”. – To też swoboda świadczenia usług. My chcemy wspierać polski wzrost gospodarczy, żeby nasza gospodarka rosła jak najszybciej – dodał..Kolejnym istotnym punktem  jest sprawiedliwa polityka podatkowa, uszczelnienie podatku VAT ICIT na poziomie europejskim. – To jest to, co tutaj akcentujemy (...) - uszczelnijmy podatek VAT na poziomie europejskim, uszczelnijmy podatek CIT (...). To, co nam się tak znakomicie udaje robić w budżecie polskim - podkreślił Morawiecki.Kolejny punkt agendy obejmuje kwestie migracji i ponowne przeciwstawienie się narzucaniu kwot relokacji. – Nasze podejście zostało zatwierdzone i to nasz sukces – podkreślił premier.Kolejne dwa punkty obejmują rynek cyfrowy i politykę przemysłową, „co jest istotne w kontekście reindustrializacji”. – Budujemy sojusze na poziomie Unii Europejskiej żeby dbać o polskie interesy w każdym sektorze. Żaden z kandydatów na stanowiska w UE nie miał wymaganego poparcia– Na dobrą sprawę żaden z kandydatów przedstawionych nie uzyskał poparcia, nie uzyskał większości wymaganej traktatowo – poinformował premier. – Dyskutowaliśmy w związku z tym, żeby pojawiły się nowe propozycje i teraz w najbliższych dniach będzie bardzo wiele bilateralnych rozmów telefonicznych, konsultacji, konferencji po to, żeby takich kandydatów wyłonić, po to, żebyśmy mogli w kolejną niedzielę, za 10 dni mniej więcej przedyskutować jeszcze raz kandydatury, przed pierwszym posiedzeniem PE - dodał premier. „Apelujemy, żeby do UE nie wpływało za dużo żywności z Ameryki Płd.”Premier poinformował, że razem z prezydentem Francji Emmanuelem Macronem uzgodnili list dotyczący negocjacji UE z państwami Ameryki Południowej. W tym kontekście wymienił: Brazylię, Argentynę, Urugwaj i Paragwaj. Dodał, że do listu dołączyli już premierzy Belgii i Irlandii.Mówiąc o treści listu, Morawiecki wyjaśnił: – Apelujemy o dbanie o jakość żywności, a z drugiej strony, żeby nie wpływało, nie było przywożone za dużo żywności do UE, bo chcemy dbać przede wszystkim o interes polskich rolników.Ocenił też, że niektóre kraje UE mają odmienne podejście, dlatego sojusz polsko-francuski w tej sprawie jest „wyraźnym dowodem spójności naszej polityki”. Zapewnił, że list ma poparcie także innych krajów UE, które nie podpisały się pod nim, ale „rozumieją ryzyka związane z otwarciem rynku rolno-spożywczego” i swobodnego przepływu towarów pomiędzy UE a krajami Ameryki Południowej.– To też pokazuje, w jaki sposób budujemy sojusze w UE, tak żeby dbać o polskie interesy w każdym sektorze - podkreślił premier.",,
Ukraina: kilkuset górników uwięzionych pod ziemią. Pocisk trafił w kopalnię,Prawie 500 górników uwięzionych pod ziemią w kopalni na wschodniej Ukrainie. Do zdarzenia doszło w Doniecku – poinformowało o tym ministerstwo spraw nadzwyczajnych samozwańczej Republiki Donieckiej.,"Prawdopodobnie pocisk spadający w pobliżu kopalni im. O.F. Zasjadki trafił w podstację zasilania i pozbawił kopalnię prądu. Akcja ratownicza będzie się zatem odbywać w ciemnościach. Podczas zdarzenia pod ziemią przebywało 496 górników. Do podobnego wypadku doszło 11 stycznia w tym samym zakładzie, po tym, jak pocisk trafił w transformator. Wtedy pod ziemią było uwięzionych prawie czterystu górników. W czasie akcji ratowniczej wszystkich ewakuowano. 22 stycznia taki sam wypadek miał miejsce w Dzierżyńsku. Po włączeniu prądu prawie stu górników wyszło na ziemię.",,
Michael uderzył we Florydę. „Najsilniejszy huragan od stu lat”,"Potężny huragan Michael uderzył w środę po południu czasu lokalnego w północno-zachodnią Florydę, pozostawiając po sobie poważne zniszczenia i powodzie. Prędkość wiatru sięgała w porywach 250 km/godz. Potwierdzono śmierć dwóch ofiar. Michael był huraganem na granicy 4 i 5 kategorii – najwyższej w pięciostopniowej skali Saffira-Simpsona. Z czasem znacznie osłabł. W tej chwili jest tropikalnym sztormem z wiatrem o prędkości 80 km/h.","Po wejściu nad ląd centrum huraganu, które niesie ze sobą obfite deszcze, znajdowało się w pobliżu niewielkiej miejscowości Mexico Beach i miasta Panama City. Pod wodą znalazły się plaże nad Zatoką Meksykańską. W niektórych miejscach na wybrzeżu woda sięga dachów domów. Wichura zniszczyła wiele budynków, poprzewracała drzewa i pozrywała linie energetyczne.Michael przeszedł nad Florydą i Georgią, obecnie jego centrum znajduje się nad Karoliną Południową. Wśród ofiar żywiołu jest 11-letnia dziewczynka i mężczyzna, którzy zginęli gdy na ich domy przewróciły się drzewa. Bez prądu jest ponad 780 tysięcy gospodarstw w stanach Floryda, Georgia i Alabama.Żywioł słabniePoczątkowo Michael był huraganem na granicy czwartej i piątej kategorii, potem osłabł i teraz Amerykańskie Narodowe Centrum ds. Huraganów zmniejszyło jego kategorię do pierwszej. W tej chwili jest tropikalnym sztormem z wiatrem o prędkości 80 km/h. Już wcześniej służby meteorologiczne ostrzegały, że poziom wody w Zatoce Meksykańskiej u wybrzeża Florydy może przekroczyć stan normalny nawet o ponad 4 metry.Prezydent Donald Trump ogłosił stan pogotowia dla całej Florydy, co umożliwia agendom federalnym udzielenie władzom stanowym i lokalnym pomocy w zwalczaniu skutków żywiołu.Gubernator stanu Rick Scott ostrzegał, że Michael będzie najgorszym huraganem na Florydzie od stu lat. Zapewnił, że władze przygotowały pomoc dla mieszkańców stanu. – Mamy ciężarówki pełne żywności, wody i innych artykułów pierwszej potrzeby – powiedział Scott. Apel do mieszkańcówScott wezwał też mieszkańców do ewakuacji. „To wasza ostatnia szansa na ewakuację, zanim w ciągu najbliższych kilku godzin warunki zaczną się pogarszać” – napisał na Twitterze do mieszkańców zagrożonych terenów tuż przed uderzeniem huraganu.W piątek żywioł ma zmierzać w kierunku Atlantyku.Zagrożony region może doznać poważnych szkód infrastrukturalnych, szczególnie jeśli chodzi o sieć energetyczną, instalacje oczyszczania ścieków i transport - oświadczył na telekonferencji wicedyrektor Federalnej Agencji Zarządzania Kryzysowego (FEMA) Jeff Byard.",,
„Trump stracił na spotkaniu z Putinem”,"– Nie uważam, że w Helsinkach Putin ograł Trumpa. Jednak z pewnością prezydent USA stracił na spotkaniu z Putinem w Helsinkach, choć on uważa, że wygrał. A to dlatego, że uważa się za świetnego negocjatora. Uważam, że jego drużyna była nieprzygotowana merytorycznie i pozwoliła swoim przeciwnikom kształtować narrację – tak prof. Marek Jan Chodakiewicz, historyk z The Institute of World Politics komentował w „O co chodzi” szczyt Putin - Trump, który odbył się w Helsinkach.",,,
Premier Beata Szydło gościem publicystyki TVP,W programie „Gość Wiadomości” na pytania Michała Adamczyka będzie odpowiadała premier Beata Szydło.,"Wieczorne programy publicystyczne w TVP i TVP Info rozpocznie o godz. 19.57 program „Gość Wiadomości”. Michał Adamczyk porozmawia w nim z premier Beatą Szydło. Ponadto widzowie TVP Info będą mogli jeszcze zobaczyć program „Minęła dwudziesta” (20.12), w którym gośćmi Michała Rachonia będą m.in. Adam Andruszkiewicz z Kukiz’15, Piotr Misiło z Nowoczesnej, Paweł Bejda z PSL, Czesław Mroczek z PO, Dominik Tarczyński z PiS oraz Anna Maria Siarkowska z koła poselskiego Republikanie. W drugiej części programu prowadzący porozmawia z prof. Markiem Janem Chodakiewiczem z The Institute World Politics.",,
Horała: Minister gospodarki zignorował największy problem w gospodarce,"Szokujące jest to, że wieloletni minister gospodarki i wicepremier zupełnie zignorował największy problem, jaki wtedy był w polskiej gospodarce – ocenił zeznania Waldemara Pawlaka przed sejmową komisją śledczą ds. VAT jej przewodniczący Marcin Horała.","Sejmowa komisja śledcza ds. VAT przesłuchała Waldemara Pawlaka. Były premier odpowiadał na pytania komisji dotyczące okresu, gdy był wicepremierem i ministrem gospodarki w rządzie Donalda Tuska (2007-12).Podczas przesłuchania Pawlak wielokrotnie podkreślał, że „sprawy dotyczące przeciwdziałania przestępczości podatkowej” były domeną Ministerstwa Finansów.– Szokujące jest to, że wieloletni minister gospodarki i wicepremier zupełnie zignorował największy problem, jaki wtedy był w polskiej gospodarce – ocenił w rozmowie z TVP Info przewodniczący komisji Marcin Horała.Jak przypomniał, branża stalowa pisała i alarmowała swego czasu, że dojdzie do bankructwa tej branży, bo „taka jest skala obrotu oszustów, którzy wypychają z rynku uczciwe firmy”. – Pan były premier Pawlak otrzymawszy to pismo wysłał je do ministra finansów i, tak jak zeznał, więcej się sprawą nie interesował, bo to nie jego kompetencje – zauważa Horała.",,
Tusk kontra Urban; ruszył proces,"Do sierpnia Sąd Okręgowy w Warszawie odroczył cywilny proces Donalda Tuska przeciw wydawcy „Nie” za tekst o rzekomych wypowiedziach premiera na Stadionie Narodowym, co okazało się żartem primaaprilisowym. – To udany żart, nie przeproszę – zastrzega Jerzy Urban.","Szef rządu zdecydował się pozwać wydawcę tygodnika „Nie” za publikację, która w internecie ukazała się w piątek 29 marca. Napisano tam, że za pomocą specjalistycznego sprzętu szpiegowskiego dziennikarzom udało się podsłuchać rozmowy premiera Tuska z innymi VIP-ami na trybunie honorowej Stadionu Narodowego, podczas meczu piłkarskiego Polska-Ukraina. Wkrótce potem Urban oświadczył, że tekst był żartem primaaprilisowym, a wszystkie wypowiedzi zostały zmyślone. Pozew przeciw wydawcy „Nie” 2 kwietnia został skierowany do sądu. Rzecznik rządu Paweł Graś zapewnił, że pozew premiera jest „prywatny”. – Donald Tusk złożył go jako osoba prywatna, a nie premier – podkreślił rzecznik. Przypomniał też, że publikacja „Nie” pojawiła się w internecie w piątek 29 marca, a prima aprilis był w poniedziałek, 1 kwietnia. – Przez to wiele osób potraktowało tę publikację śmiertelnie poważnie, zaczęła ona funkcjonować w przestrzeni publicznej – mówił Graś.„Premier obraził się na społeczeństwo”W pozwie skierowanym do sądu przez mec. Magdalenę Witkowską – radcę prawnego z Sopotu – Tusk żąda przeprosin w tygodniku Urbana i w innych mediach (także na portalach internetowych, nie tylko informacyjnych, ale i tych zwanych plotkarskimi) za podanie nieprawdziwych informacji, które „godzą w jego dobre imię i podważają zaufanie niezbędne do wykonywania funkcji premiera”.– Premier obraził się na społeczeństwo, bo tak wielu internautów uwierzyło w ten żart, który nawiązywał do tego, jak ze sobą rozmawiają dygnitarze – komentował Urban przed wejściem do sądu. Tusk nie przybył do sądu (powód nie ma takiego obowiązku – przypis PAP).W odpowiedzi na pozew sami pozwani przyznali, że rozmowy zostały wymyślone; zostało to wyjaśnione dzień po 1 kwietnia. – Pismo „Nie” jest periodykiem o charakterze satyrycznym – co wie sam powód – jak wynika z pierwszego zdania pozwu – podkreślili pozwani. Przywołali liczne orzeczenia w sprawach prasowych Europejskiego Trybunału Praw Człowieka w Strasburgu, potwierdzających specjalne traktowanie satyry w publicystyce. – Bardzo się cieszę, że pozwani przytoczyli te orzeczenia ze Strasburga. One świadczą na naszą korzyść – odpowiadała prawniczka Tuska. Mec. Włodzimierz Sarna przekonywał w środę, że nie może być przedmiotem sporu o naruszenie dóbr osobistych żart primaaprilisowy z gazety o profilu satyrycznym. – Ponadto pozew nie został sporządzony precyzyjnie i powód nie wykazał, które z konkretnych wypowiedzi naruszyły jego dobra osobiste, które wypowiedzi w szczególności traktują go jako osobę o niskich standardach etycznych, i które przypisane mu wypowiedzi szczególnie podważyły zaufanie niezbędne do sprawowania przezeń funkcji premiera – dodał. W czasie rozprawy mec. Witkowska oświadczyła, że powodowie zmieniają żądanie pozwu, poszerzając liczbę portali internetowych, na których Urban miałby zamieścić przeprosiny. Początkowo w pozwie zakładano, że przeprosiny mają się ukazać na czterech portalach. W rozszerzeniu pozwu dopisano jeszcze cztery, na których informacja także się znalazła.  Urban: bardzo udany żart Zarazem – w związku z tym, że Urban sam przyznał, iż wiadomość była zmyślona – prawniczka Tuska wycofała żądania, aby naczelny „Nie” musiał przyznawać to w specjalnym oświadczeniu. Z tego samego powodu mec. Witkowska odstąpiła od wniosku o przesłuchanie premiera przez sąd. – Gdy 2 kwietnia wnoszono pozew, nieznana jeszcze była informacja, że publikacja jest żartem primaaprilisowym. Wydawało się, że mamy do czynienia z ekscesem satyry – mówiła mec. Witkowska, używając terminu oznaczającego przekraczanie granic dozwolonej satyry. Urban, pytany o to przez dziennikarzy, nie zgodził się z tą oceną. – Był to żart primaaprilisowy – bardzo udany, bo wiele osób uwierzyło w to, że tak rozmawiają ze sobą dygnitarze. Ekscesem satyry by było, gdybym napisał, że premier gwałci małe dzieci w przedszkolu. Ale gdybym napisał, że premier ukradł dzieciom piłkę, którą grał potem z kolegami – to by granic satyry nie przekraczało – przekonywał.Sąd odroczył proces do 14 sierpnia. Do tego czasu strony mają przekazać mu dodatkowe argumenty i sprecyzować, których świadków chcą przesłuchać.",,
Vloger: #SilniRazem wprowadzają totalną cenzurę myśli konserwatywnej w internecie,"Gdy tylko pojawiła się informacja o związku wprost pomiędzy grupą „Silni Razem” a Platformą Obywatelską, przyszła mi dokładnie na myśl ta sentencja: „wasza telewizja publiczna, nasz internet” – mówi na opublikowanym w sieci filmie vloger Dawid Mysior. I wskazuje, że środowisko działające pod hasłem, które POKO ogłosiła jako własne, zajmuje się nie tylko hejtem, ale przede wszystkim skutecznym wyciszaniem treści niezgodnych z ich poglądami.","Na opublikowanych w sieci filmach vloger poinformował, że choć jest aktywny na Twitterze od zaledwie trzech miesięcy, już ostrzeżono go, by „bardzo uważał” i „ważył słowa”.",,
Łukasz Piszczek pożegnał się z reprezentacją. Wzruszające chwile na Narodowym,"W trakcie meczu ze Słowenią Łukasz Piszczek uroczyście pożegnał się z reprezentacją Polski. Piłkarz zagrał dla niej 66 razy, strzelając 3 bramki.","Piszczek zszedł z boiska pod koniec pierwszej połowy meczu. Piłkarza pożegnali na boisku reprezentanci Polski i Słowenii, tworząc mu szpaler. Polska widownia, oklaskując naszego znakomitego obrońcę, skandowała: „Łukasz Piszczek!”, „Dziękujemy!”.Piszczek strzelił trzy bramki w reprezentacji Polski, w której wystąpił 66 razy. Jest jedyny polski obrońca, który zagrał w finale Ligi Mistrzów. Piszczek wystąpił w kadrze w czterech wielkich turniejach – mistrzostwach Europy w 2008, 2012 i 2016 oraz mundialu w 2018 r. Największy sukces odniósł podczas Euro 2016, gdy wraz z reprezentacją dotarł do ćwierćfinału. – Brak medalu z drużyną narodową na pewno jest dla mnie niedosytem, ale odchodzę z reprezentacji jako piłkarz spełniony. Faktycznie, najbliżej sukcesu byliśmy podczas Euro 2016. Sam turniej, jak i poprzedzające go eliminacje, wspominam najlepiej – mówi piłkarz. – Ale dumą napawa mnie też fakt, że mogłem reprezentować Polskę na czterech dużych imprezach – mówił wczoraj 34-latek.",,
"Ks. prof. Cisło: Krzyż, który jest miłością, czasami budzi też nienawiść","– Krzyż, który jest miłością, czasami budzi też nienawiść – powiedział ks. prof. Waldemar Cisło, dyrektor polskiej sekcji Pomocy Kościołowi w Potrzebie, przypominając Syrię i Irak, gdzie niszczono świątynie chrześcijańskie, ikony. Dodał, że w ubiegłym roku we Francji doszło do ponad tysiąca aktów profanacji.","– Najnowsze dane, za redakcją Fox News, mówią o 90 tysiącach chrześcijan, którzy zginęli w ubiegłym roku – powiedział ks. prof. Waldemar Cisło, dyrektor polskiej sekcji Pomocy Kościołowi w Potrzebie.  – Krzyż, który jest miłością, czasami budzi też nienawiść – mówił, przypominając Syrię i Irak, gdzie niszczono świątynie chrześcijańskie, czy ikony czczone szczególnie na Bliskim Wschodzie. Gość programu zwrócił także uwagę, że to nie jest tylko problem tamtej części świata.  – Nie tylko na Bliskim Wschodzie, bo jak słyszeliśmy w ubiegłym roku we Francji mieliśmy ponad tysiąc  aktów profanacji – powiedział duchowny.  Ks. Cisło przypomniał jazydki sprzedawane, jak niewolnice w Mosulu, czy 6-letnią dziewczynkę wykupioną  z niewoli. Przywołał obraz Koptów prowadzonych na rzeź czy dzieci zabijanych dla pozyskania organów. – To jest dzisiejszy świat, to się dzieje na naszych oczach i musimy powiedzieć głośne: nie. Że człowiek jest przedmiotem handlu, jest traktowany, jak rzecz – powiedział.   Pytany, co Kościół robi dla prześladowanych, wspomniał o dziennikarzach TVP.",,
Polska partnerem międzynarodowych targów w Chinach,"Polska jest krajem partnerskim Międzynarodowych Targów CAEXPO w Nanning. To jedna z największych imprez targowych w Chinach. Nasz kraj jest pierwszym państwem europejskim, które uzyskało specjalny status partnera targów.","Targi CAEXPO odbywają się po raz 16. To impreza promująca głównie relacje handlowe Chin z krajami Stowarzyszenia Narodów Azji Południowo-Wschodniej (ASEAN). Do Nanningu przyjechali przedstawiciele ponad 20 polskich firm, między innymi z branży nowych technologii i ochrony środowiska. CAEXPO w Nanningu to jedna z 10 największych imprez targowych w Chinach. Od 2014 roku do udziału w imprezie są zapraszane państwa spoza ASEAN-u. W tym roku specjalny status jako pierwsze państwo z Europy uzyskała Polska. W ostatnich latach organizatorzy tej imprezy promują też wymianę handlową w ramach inicjatywy Pasa i Szlaku, czyli rewitalizacji Jedwabnego Szlaku.",,
Protesty antyrządowe w Tbilisi. Policja użyła armatek wodnych,"Gruzińskie siły specjalne policji użyły armatek wodnych do rozpędzenia protestujących przed gmachem parlamentu w Tbilisi. Od wielu dni tysiące ludzi protestuje w centrum stolicy Gruzji, domagając się przedterminowych wyborów parlamentarnych.","Cztery osoby zostały ranne. Policja aresztowała kilku aktywistów i polityka. Protestujący planowali zablokować wejście do budynku parlamentu, by nie dopuścić do planowanego posiedzenia. Do demonstracji dochodziło już w minionym tygodniu, kiedy gruziński parlament nie przyjął projektu poprawki do konstytucji, która miała wprowadzić przejście z systemu mieszanego do w pełni proporcjonalnego. Mer Tbilisi, sekretarz rządzącej partii Gruzińskie Marzenie Kacha Kaładze poinformował wtedy, że jego ugrupowanie nie planuje zmieniać obowiązującej w kraju ordynacji wyborczej. Odrzucił pomysł przeprowadzenia w Gruzji przedterminowych wyborów.",,
Brytyjska rodzina królewska i przywódcy złożyli hołd ofiarom Holokaustu,"Książę William wraz z żoną, premier Boris Johnson, przywódcy wspólnot religijnych oraz około dwustu ocalałych z Holokaustu wzięło udział w londyńskiej dzielnicy Westminster w uroczystościach z okazji Dnia Pamięci o Holokauście.","Książę William oddał hołd swojej prababce, księżniczce Alicji, która w czasie II wojny światowej w okupowanej przez Niemców Grecji udzielała schronienia żydowskiej rodzinie, za co pośmiertnie został jej przyznany tytuł Sprawiedliwej wśród Narodów Świata. Odczytał również fragment listu napisanego przez przyjaciółkę Alicji, która podkreślała, że to dzięki odwadze i poświęceniu księżniczki rodzina Cohenów została uratowana.Boris Johnson powiedział, że czuje „głębokie poczucie wstydu” z powodu tego, iż antysemityzm wciąż jest obecny w Wielkiej Brytanii. – Wiem, że jako premier jestem odpowiedziany za to, by zrobić wszystko, co możliwe, by go wyeliminować – oświadczył.Przyrzekł, że nie zapomni o okropnościach Holokaustu i poparł utworzenie proponowanego w pobliżu budynku parlamentu Narodowego Centrum Pamięci i Edukacji o Holokauście. –Jako premier obiecuję, że zachowamy tę prawdę na zawsze – zadeklarował.Londyńskie uroczystości były nie tylko upamiętnieniem około sześciu milionów Żydów zabitych w czasie Holokaustu oraz oddaniem hołdu ocalałym, ale także – jak podkreślali organizatorzy – ofiarom wszystkich ludobójstw, które nastąpiły na świecie od czasu II wojny światowej – w Kambodży, Bośni, Rwandzie czy Darfurze.",,
Karty płatnicze dla uchodźców. Bruksela szykuje miliardy euro,"Prawie 350 mln euro rocznie zamierza przeznaczyć Unia Europejska na specjalny program wsparcia dla uchodźców w Turcji. Przewiduje on wydawanie migrantom specjalnych kart płatniczych, których będą mogli używać w Turcji. To element porozumienia osiągniętego z Ankarą.","Program pod nazwą „Emergency Social Safety Net” ma być wdrażany od 1 października i kosztować około 7 mld euro. Dzięki niemu migranci, przebywający na terytorium Turcji, będą otrzymywali miesięcznie przelewy w wysokości stu tureckich lirów (około 130 zł), które będzie można pobrać z bankomatu. A potem zrobić zakupy, czy płacić za wynajem mieszkania lub edukację.Unijny komisarz ds. pomocy humanitarnej Christos Stylianides przekonuje, że karty te dają uchodźcom „odrobinę poczucia normalności”. Jest to „bezprzykładna odpowiedź” na „bezprzykładny kryzys”, powiedział cypryjski polityk, który tłumaczył, że stosując metodę ładowania karty, unika się kosztów administracyjnych.Milion beneficjentówKomisja Europejska liczy, że tak udzielona pomoc dotrze do około miliona syryjskich uchodźców wojennych, szczególnie cierpiących z powodu biedy. Program koordynuje Turecki Czerwony Półksiężyc, w ramach Światowego Programu Żywieniowego ONZ i przy wsparciu tureckich władz.Obecnie na terytorium Syrii przebywają prawie 3 mln uchodźców, przede wszystkim z objętej wojną domową Syrii. W marcu Bruksela i Ankara zawarły porozumienie, które ma powstrzymać niekontrolowany napływ migrantów do Europy.",,
Policja szuka sprawcy dewastacji kościoła w Olecku,"Policja szuka sprawcy dewastacji, który w miniony weekend namalował sprayem napisy i rysunki na kościele Najświętszej Maryi Panny Królowej Polski w Olecku na Mazurach. Dochodzenie wszczęto w kierunku zniszczenia mienia i obrazy uczuć religijnych.","Wykonane czarnym sprayem rysunki i napisy „Katolicyzm zwodzi” i „Nie wódź” pojawiły się w nocy z soboty na niedzielę na głównych drzwiach i elewacji kościoła przy pl. Wolności oraz na murze otaczającym świątynię. Jak poinformowała w poniedziałek asp. Justyna Sznel z policji w Olecku, o zdarzeniu powiadomił w niedzielę rano proboszcz parafii. – Podjęliśmy od razu czynności, przesłuchaliśmy świadków i zabezpieczamy wszystkie dowody, celem ustalenia sprawcy tego czynu. Na razie postępowanie jest prowadzone w kierunku zniszczenia mienia i obrazy uczuć religijnych – powiedziała. Według asp. Sznel dotychczas nikt nie został zatrzymany i nie usłyszał zarzutów w tej sprawie. Funkcjonariusze nie ujawniają, czy przestępstwo zostało zarejestrowane przez kamery monitoringu. Dochodzenie prowadzi policja pod nadzorem prokuratury rejonowej w Olecku. Proboszcz parafii NMP Królowej Polski ks. prałat Lech Janowicz powiedział, że wcześniej nie dochodziło tam do tego typu ataków i aktów wandalizmu. Jak zauważył, można pocieszać się jedynie faktem, że chociaż napis „katolicyzm zwodzi” jest obraźliwy dla ludzi wierzących, to przynajmniej nie umieszczono wulgaryzmów na kościele. Parafia szacuje wstępnie, że usunięcie farby będzie kosztować około 1 tys. zł, niezbędne będzie m.in. szlifowanie całych głównych drzwi świątyni.",,
"Turcja liczy na zbliżenie z Unią, Europa – na powstrzymanie fali uchodźców","– To historyczny dzień dla starań Turcji o przyjęcie do UE – tak premier tego kraju Ahmet Davutoglu komentuje spotkanie, które rozpoczęło się w niedzielę po południu w Brukseli. Szczyt Unia-Turcja, poświęcony przede wszystkim kryzysowi migracyjnemu, może otworzyć przed Ankarą drogę do UE. Turecki rząd, wśród warunków współpracy z Europą w powstrzymaniu fali migrantów, wymieniał właśnie akcesję. W dokumencie końcowym, cytowanym przez agencje, jest mowa o przyśpieszeniu negocjacji akcesyjnych.","Ahmet Davutoglu oświadczył, że Turcja wraz z UE będzie debatować o dalszym losie kontynentu, kryzysie ekonomicznym, a także migracji. Jego zdaniem, jest to „nowe otwarcie” w staraniach Ankary o przyjęcie do UE. Bruksela proponuje Turcji co najmniej 3 miliardy euro pomocy i zobowiązanie do przyjęcia grupy uchodźców. Unijna oferta dla Ankary jest bardzo hojna i wiele krajów zgłaszało zastrzeżenia. W dokumencie jest obietnica dotycząca przesiedlenia do Unii uchodźców przebywających w Turcji. Naciskały na to od dawna Niemcy, wspierane przez Szwecję i kraje Beneluksu. – Chodzi o szybkie zastąpienie nielegalnej migracji tą legalną – powiedziała kanclerz Niemiec Angela Merkel. W deklaracji nie ma mowy, ilu konkretnie uchodźców przyjmie w przyszłości Unia. Pojawiają się różne informacje: od stu tysięcy do trzystu tysięcy osób. Wspólnota oferuje Turcji ponadto przyspieszenie negocjacji członkowskich i zniesienie wiz dla Turków od października 2016 r. Od czerwca 2016 ma być w pełni stosowana umowa o readmisji między UE a Turcją. Oznaczać to będzie, że Turcja będzie przyjmowała swoich obywateli deportowanych z UE. Jeśli będzie się z tego wywiązywała, to do października Turcy mają mieć zniesiony obowiązek wizowy w strefie Schengen. Unia zgodziła się też na żądanie Ankary dotyczące podniesienia rangi dwustronnych kontaktów. Dwa razy w roku mają odbywać się szczyty Unia Europejska – Turcja. Finansowe zobowiązania Wspólnoty W projekcie wspólnego oświadczenia końcowego ze spotkania przywódców „28” oraz Turcji wymieniono także zobowiązania finansowe. „UE zapewni Turcji natychmiastową i ciągłą pomoc humanitarną. Znacznie zwiększy również swoje ogólne wsparcie finansowe” – podkreślono w dokumencie. Aby zapewnić wsparcie Syryjczykom znajdującym się w Turcji „UE zobowiązuje się do zapewnienia początkowej kwoty 3 mld euro” – napisano. W dokumencie podkreśla się, że potrzeba i charakter tego finansowania będą poddawane przeglądowi w miarę rozwoju sytuacji. Nie wskazano jednak terminów, w jakich środki te mają być przekazane. Z wcześniejszych dokumentów Komisji Europejskiej wynika, że 500 mln euro ma pochodzić z budżetu unijnego, a 2,5 mld euro mają wyasygnować państwa członkowskie. Składka Polski miałaby wynieść 71,2 mln euro. W projekcie deklaracji ze szczytu zwrócono uwagę, że Turcja przyjęła 2,2 mln Syryjczyków, wydając na ten cel 8 mld dolarów. W tym kontekście podkreślono „znaczenie podziału obciążeń”, jak również „wkład ze strony państw członkowskich oraz istniejących unijnych systemów i programów przesiedleń”. Część krajów UE, głównie te, które dopłacają do budżetu unijnego, spotkały się wcześniej w niedzielę, by rozmawiać o możliwości przesiedlenia uchodźców bezpośrednio z obozów z Turcji. Polska premier wśród przywódców Wśród przywódców unijnych państw jest Beata Szydło. To jej pierwsza wizyta zagraniczna jako premier polskiego rządu.  Przed rozpoczęciem obrad Unia – Turcja, spotkała się z przywódcami Grupy Wyszehradzkiej.",,
Córka pacjenta Grodzkiego: Tata poszedł do gabinetu i wręczył pieniądze w kopercie,"Tata był bardzo uczciwym człowiekiem i do końca nie mógł pogodzić się z tym, że musiał zapłacić za tę operację – powiedziała córka pacjenta operowanego w szpitalu w Zdunowie. Radio Szczecin dotarło do osoby, która oskarża marszałka Senatu Tomasza Grodzkiego. – W trakcie wizyty prof. Tomasz Grodzki zasugerował, że podejmie się operacji, ale to będzie kosztować – mówi kobieta.","Jak informuje rozgłośnia, to właśnie zeznania tej kobiety dały początek śledztwu dotyczącemu korupcji w szpitalu, którym kierował Grodzki. Prowadzi je Prokuratura Regionalna w Szczecinie.  Radio podaje, że chodzi o wydarzenia z marca 2009 r., kiedy to u mężczyzny wykryto raka płuc. „W tym czasie prof. Tomasz Grodzki rzadko operował, bo obowiązki związane z kierowaniem szpitalem oraz pełnieniem funkcji ordynatora oddziału torakochirurgii pochłaniały mnóstwo czasu. By obecny Marszałek Senatu podjął się operacji, trzeba było go do tego przekonać” – poinformowała rozgłośnia.  Pacjent i jego żona odwiedzili Grodzkiego w jego prywatnym gabinecie. – Tydzień później tata poszedł do gabinetu i wręczył profesorowi pieniądze w kopercie. Ja stałam na zewnątrz, czekałam na tatę. Była to kwota 2 tys. zł. Potem tata rzeczywiście był operowany przez profesora, jako pierwszy tego dnia, o 7 rano. Operacja się udała – opowiada. Mężczyźnie wycięto nowotwór, po dwóch latach zmarł. – Tata był bardzo uczciwym człowiekiem i do końca nie mógł pogodzić się z tym, że musiał zapłacić za tę operację – mówi córka pacjenta.  Marszałek Grodzki nie odpowiedział na prośbę o komentarz do publikacji radia.",,
Instytut Pamięci Narodowej ocali wędzonki przed urzędnikami UE?,"Historycy pomogą w ocaleniu tradycyjnych wędlin. Instytut Pamięci Narodowej w Krakowie zbada, gdzie nielegalnie w latach PRL produkowano kiełbasy i szynki. Na podstawie akt Służby Bezpieczeństwa i Milicji Obywatelskiej producenci będą mogli udowodnić, że receptura przygotowania wędlin nad wolnym ogniem jest starsza niż 25 lat.","Dzięki temu producenci będą mogli zarejestrować swoje wyroby jako tradycyjne i ominąć restrykcyjne normy dotyczące zawartości substancji smolistych, które wprowadzi we wrześniu Unia Europejska. – Historycy z Instytutu Pamięci Narodowej postarają się pomóc producentom wędlin – zapewnia Marek Lasota, dyrektor krakowskiego oddziału IPN. – W PRL nawet produkcja kiełbasy była polityczna, więc niewykluczone, że również Służba Bezpieczeństwa się tym zajmowała – mówi. Nielegalna produkcja wędlin, szczególnie w okresie stanu wojennego, była ścigana. Dlatego nie powinno być dużego problemu z odnalezieniem akt spraw. – Należy przeszukać archiwa SB, ale również Milicji Obywatelskiej – dodaje Lasota.  Według nowych norm Unii dopuszczalny poziom benzopirenu w kilogramie wędliny może wynosić 5 mikrogramów, a od września będą to 2 mikrogramy. Wyklucza to możliwość wędzenia w tradycyjny sposób nad żywym ogniem. Nowe przepisy uderzają głównie w niewielkie zakłady wędliniarskie w Małopolsce i na Podkarpaciu.",,
Belweder zbroi się przed przeprowadzką prezydenta,"– Święta Bożego Narodzenia zapewne spędzę już z rodziną w Belwederze – powiedział w sobotę prezydent Bronisław Komorowski, który wciąż mieszka na warszawskim Powiślu. Z ustaleń portalu tvp.info wynika, że Kancelaria Prezydenta zaczęła się już do tego przygotowywać. Chce wyposażyć Belweder m.in. w detektor materiałów wybuchowych i sprzęt pirotechniczny.",,,
Sejm uchwalił nowelizację przepisów o Sądzie Najwyższym,"Posłowie przegłosowali w piatek przygotowaną przez PiS nowelizację ustaw m. in. o Sądzie Najwyższym, ustroju sądów, Krajowej Radzie Sądownictwa i o prokuraturze. Chodzi m.in. o zmiany procedur wyboru I prezesa SN i kwestie obsady stanowisk w tym sądzie.","Za nowelizacją głosowało 230 posłów, przeciw było 24, zaś czterech posłów wstrzymało się od głosu. Za głosował klub PiS, przeciw był klub Kukiz'15, zaś kluby PO, Nowoczesnej i PSL-UED nie wzięły udziału w głosowaniu. Teraz ustawą zajmie się Senat.              Zgodnie z uzasadnieniem „zasadniczym celem zmian w ustawie o Krajowej Radzie Sądownictwa i ustawie o Sądzie Najwyższym jest doprowadzenie do usprawnienia postępowań prowadzonych przez KRS w sprawach powołania do pełnienia urzędu na stanowisku sędziego, w tym sędziego SN”. Jak zaznaczono, w zmianach chodzi m.in. o wyłączenie możliwości obstrukcji prowadzonych przed KRS postępowań nominacyjnych do SN.              Zmiany w ustawach o Sądzie Najwyższym, ustroju sądów powszechnych, Krajowej Radzie Sądownictwa i prokuraturze przewidują m.in. że Zgromadzenie Ogólne Sędziów SN będzie wybierało i przedstawiało prezydentowi kandydatów na I Prezesa SN niezwłocznie po obsadzeniu 2/3 liczby stanowisk sędziów SN, a nie – tak jak obecnie głosi przepis – dopiero, gdy obsadzone są niemal wszystkie stanowiska.  Przyjęta poprawkaWcześniej Sejm przyjął jedną poprawkę PiS do tej nowelizacji, zbieżną z jednym z wniosków klubu Nowoczesna. Przepis projektu, który zgodnie z poprawką został wykreślony, głosił że „po odbyciu posiedzenia, o którym zawiadamia się strony, zmiana składu sądu może nastąpić tylko w przypadku niemożności rozpoznania sprawy w dotychczasowym składzie albo długotrwałej przeszkody w rozpoznaniu sprawy w dotychczasowym składzie”.Wiceminister sprawiedliwości Łukasz Piebiak podczas głosowania wyjaśniał, że poprawka została złożona przez posła PiS Marka Asta, aby uniknąć „krzyku i wrzasku wynikającego ze złej woli albo z niezrozumienia”. – A państwu znowu się to nie podoba. Więc o co tak naprawdę chodzi? Czy chodzi o merytoryczną dyskusję, czy chodzi o to żeby zrobić zadymę? Czy chodzi o to, żeby zaatakować coś, co myśmy wprowadzili, a czego wy przez osiem lat nie potrafiliście wprowadzić? – pytał Piebiak posłów opozycji.     Odrzucone zostało ponad 30 wniosków mniejszości złożonych przez opozycję oraz blisko 30 poprawek zaproponowanych przez kluby opozycyjne.         W piątek przed południem Izba przeprowadziła drugie czytanie tych propozycji, którymi komisja sprawiedliwości zajmowała się od czwartku po południu do piątku po północy. Pierwsze czytanie rozwiązań złożonych przez PiS w zeszłym tygodniu odbyło się w czwartek przed południem.",,
"„Staszku, trzymam za ciebie kciuki”. Dulkiewicz i Bieńkowska poparły Gawłowskiego","Stanisław Gawłowski jest gwarantem tego, że kwestie związane z ochroną klimatu, ochroną czystości wód, będą realizowane w sposób przyjazny człowiekowi i naszej ziemi. Staszku, trzymam za ciebie kciuki – mówiła w sobotę w Koszalinie prezydent Gdańska Aleksandra Dulkiewicz. Gawłowski jest jednym z oskarżonych w tzw. aferze melioracyjnej, m.in. o przestępstwa o charakterze korupcyjnym i pranie brudnych pieniędzy.","Dulkiewicz i prezydent Sopotu Jacek Karnowski przyjechali w sobotę do Koszalina, by na konferencji prasowej udzielić poparcia Gawłowskiemu, kandydatowi do Senatu. Prezydent Gdańska podkreśliła, że Gawłowski jako sekretarz stanu w Ministerstwie Środowiska zrobił :kluczowe tematy” związane z ochroną środowiska, ochroną wód Bałtyku, dla Sopotu, Gdańska, Gdyni, Koszalina i pobliskiego Mielna. – Gawłowski jest gwarantem tego, że kwestie związane z ochroną klimatu, ochroną czystości wód będą realizowane w sposób przyjazny i człowiekowi, i naszej ziemi. Staszku, trzymam za ciebie kciuki – powiedziała Dulkiewicz. Karnowski dodał, że Gawłowski jest przykładem człowieka, który pracując w administracji centralnej, jego zdaniem, świetnie współpracował z samorządami. Dulkiewicz dodała, że z Karnowskim przyjechała do Koszalina pociągiem i sami przekonali się, jak długo trwa podróż do „nie bardzo odległych miast”. Jej zdaniem Gawłowski będzie w parlamencie działał na rzecz usprawnienia połączenia kolejowego między Koszalinem a Gdańskiem oraz dokończenia S6.– Dla rozwoju Koszalina, tych okolic, ale także dla Gdańska, dla Pomorza sprawne połączenia drogowe i kolejowe z najbliższym otoczeniem są kluczowe – podkreśliła Dulkiewicz. Gawłowski poinformował, że w sprawach infrastruktury i rozwoju północnej Polski konieczna jest współpraca samorządów z województwa zachodniopomorskiego i pomorskiego. Jednocześnie dodał, że „inicjatywa musi być zawsze po stronie rządu i region Polska północna nie może być pomijany w realizacjach różnych zadań rządowych”.– Wspólnie, razem, po odsunięciu PiS-u od władzy, jestem przekonany, że te cele infrastrukturalne uda się zrealizować – powiedział poseł PO i kandydat na senatora. Gawłowskiego poparła również komisarz UE Elżbieta Bieńkowska, była wicepremier i minister rozwoju w rządzie PO-PSL. – Staszek Gawłowski to niestrudzona walka o S6 i S11, skuteczny dla regionu. Głosujcie na niego do Senatu w okręgu numer 100 – powiedziała w nagraniu zamieszczonym na Twitterze.",,
Antyrządowy protest w Belgradzie. Opozycja wyszła na ulice już 25. raz,"Przeciwnicy rządu Serbii po raz 25. od początku grudnia zebrali się w sobotę na wspólnej demonstracji w stolicy kraju, Belgradzie. Sojusz partii opozycyjnych zapowiedział, że w poniedziałek zbojkotuje parlamentarną debatę w sprawie Kosowa.","W wystąpieniu na forum parlamentu prezydent Aleksandar Vuczić ma przedstawić aktualną sytuację w sprawie Kosowa, ale już nie ewentualne propozycje przełamania impasu. Jak uzasadniały źródła w kręgach rządowych, chodzi o to, by nie zdradzać przed władzami w Prisztinie następnych kroków serbskich władz.Szef jednego z opozycyjnych ugrupowań, założonej niedawno partii Wolność i Sprawiedliwość (SSP) i były burmistrz Belgradu Dragan Djilas ocenił, że będzie to „udawana debata”. Opozycja bojkotuje prace parlamentu już od kilku miesięcy. Strona rządowa z kolei ignoruje apel opozycji o utworzenie wspólnej komisji, która miałaby stworzyć warunki do przeprowadzenia w kraju uczciwych i wolnych wyborów. W sobotę SSP zaprezentowała projekt „Deklaracji na rzecz pojednania narodu serbskiego i albańskiego”, skupiający się – jak wytłumaczono – na rozwiązaniu codziennych problemów ludności. Będzie ono możliwe pod warunkiem współpracy przy wsparciu społeczności międzynarodowej – podkreśliła partia. Dodała, że zarówno w Belgradzie, jak i w Prisztinie sprawa konfliktu wykorzystywana jest na użytek krajowej polityki. Bezpośrednią przyczyną cotygodniowych demonstracji antyrządowych w Serbii było brutalne pobicie jednego z liderów opozycji przez zamaskowanych napastników. Uczestnicy protestów oskarżają Vuczicia o autorytaryzm, skarżą się na korupcję i nepotyzm, a także apelują do władz o większą wolność mediów. W sobotę wezwali „całą Serbię” na wielką demonstrację w Belgradzie, która jest zaplanowana na 8 czerwca, gdy przypada równo pół roku od rozpoczęcia protestów. Od 2014 roku Serbia prowadzi negocjacje akcesyjne z Unią Europejską. Głównym warunkiem ich powodzenia jest normalizacja stosunków z Kosowem. W 2013 roku oba kraje zobowiązały się do prowadzonego pod nadzorem UE dialogu, którego celem jest poprawa relacji i rozwiązanie wszystkich spornych kwestii, jednak od miesięcy proces ten pogrążony jest w impasie. Kosowo, dawna serbska prowincja, ogłosiła niepodległość w 2008 roku, ale Belgrad nigdy tego nie zaakceptował.",,
Wracają manify przeciwko zmianom w sądach. „Emblematy partyjne zostawcie w domu”,"W różnych miastach Polsce w środę wieczorem odbyły się manifestacje przeciwko zmianom w sądownictwie. W Warszawie demonstrujący zgromadzili się pod Sejmem, w innych miejscowościach – najczęściej pod siedzibami sądów. Organizator jednej z manifestacji, stowarzyszenie sędziowskie „Iustitia”, podawało na stronie wydarzenia, że akcja ma charakter obywatelski i prosi uczestników: „partyjne emblematy zostawcie w domu”.","Protest pod hasłem „Dziś sędziowie – jutro ty” zorganizowało kilkanaście środowisk związanych z sądami i opozycją – w tym m.in. Komitet Obrony Demokracji, stowarzyszenia sędziowskie „Iustitia” i „Themis”, stowarzyszenie prokuratorów „Lex Super Omnia”, Obywatele RP i Helsińska Fundacja Praw Człowieka.    Rzecznik Stowarzyszenia Sędziów Polskich „Iustitia” Bartłomiej Przymusiński powiedział, że protesty mają uświadomić Polakom, iż „zamyka się dziś usta sędziom”.   – Logika tego, co się dzieje, prowadzi do tego, że dziś zamyka się usta sędziom, jutro zamknie się usta wolnym mediom, a pojutrze ludzie będą bali się żartować w tramwaju – dodał.    W Warszawie demonstranci zgromadzili się pod budynkiem Sejmu. Byli wśród nich m.in. marszałek Senatu Tomasz Grodzki, były prezydent Bronisław Komorowski, były szef NIK Krzysztof Kwiatkowski. Protestujący trzymali transparenty z hasłami: „Cześć i chwała sędziom niezłomnym”, „Niezależne sądy prawem każdego obywatela”, „Konstytucja”. Demonstrujący mieli wiele flag UE; niesiono także kilkunastometrową flagę Polski.  Na scenach sędziowie i prawnicyProtesty były zapowiedziane w miastach w całej Polsce, a także pod polskimi ambasadami w Brukseli i Londynie oraz polskim konsulatem w Nowym Jorku. Jak podkreślali organizatorzy, akcja ma charakter obywatelski, a głos podczas protestów zabrali sędziowie i prawnicy. Demonstracje zostały zorganizowane m.in. w geście sprzeciwu wobec obszernego projektu nowelizacji przepisów dotyczących ustroju sądów, który posłowie PiS złożyli w Sejmie w zeszłym tygodniu. Jego pierwsze czytanie prawdopodobnie odbędzie się w czwartek. Projekt zakłada m.in. wprowadzenie odpowiedzialności dyscyplinarnej sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, działania kwestionujące skuteczność powołania sędziego oraz za działania o charakterze politycznym.   „Nie godzimy się na łamanie zasady trójpodziału władz i represje wobec sędziów stosujących przepisy prawa europejskiego! Sędziowie, prokuratorzy, mieszkańcy i mieszkanki Polski, ruchy i organizacje społeczne - solidarnie stajemy w obronie niezawisłości polskiego wymiaru sprawiedliwości i fundamentalnych zasad demokratycznego państwa prawa, w tym prawa każdego i każdej z nas do niezależnego od politycznych nacisków i represji sądu” – czytamy na stronie organizatorów protestów.  Wśród krytyków projektu: RPO, Sąd Najwyższy i Komisja EuropejskaProjekt, o którym mowa, jest krytykowany przez opozycję, Rzecznika Praw Obywatelskich, a także środowiska sędziowskie. W poniedziałek rzecznik Komisji Europejskiej Christian Wigand poinformował, że KE będzie analizować go pod kątem zgodności z unijnymi zasadami dotyczącymi niezależności w wymiarze sprawiedliwości. Jak napisano, sprzeczność między prawem polskim a unijnym, jaką projektodawca zamierza wywołać, z dużym prawdopodobieństwem może prowadzić – w dłuższej perspektywie – do konieczności opuszczenia Unii Europejskiej.  Do projektu sporządzona została też opinia Biura Analiz Sejmowych, w której stwierdzono, że proponowane przepisy dotyczące spraw dyscyplinarnych rodzą poważne ryzyko stwierdzenia naruszenia zasady niezależności sądów i niezawisłości sędziów.  Szef klubu Prawa i Sprawiedliwości Ryszard Terlecki zapowiedział w rozmowie z dziennikarzami, że autorzy projektu przygotowali poprawki wychodzące naprzeciw krytycznej opinii BAS. Politycy PiS wielokrotnie podkreślali jednak, że podobne rozwiązania do przedstawionych w projekcie obowiązują m.in. we Francji.",,
„Wolność nie jest dana raz na zawsze”. Hołd dla ofiar niemieckich obozów zagłady,"Uroczystości upamiętniające więźniów i pomordowanych w nazistowskich obozach koncentracyjnych, m.in. Auschwitz-Birkenau, Mauthausen-Gusen i Stutthof, odbyły się przy Muzeum Więzienia „Pawiak”. „Wolność nie jest dana raz na zawsze” – podkreśliła w liście do uczestników premier Beata Szydło.","– Ile było ofiar niemieckich nazistowskich obozów koncentracyjnych i obozów zagłady? Tego nie można wiarygodnie określić. Szacuje się, że były to miliony ludzkich istnień. W samym tylko Auschwitz-Birkenau zginęło od 1,1 do 1,5 miliona ludzi. Auschwitz-Birkenau to mauzoleum Europy i świata – podkreślił podczas uroczystości były więzień Pawiaka, KL Auschwitz oraz KL Mauthausen-Gusen Stanisław Zalewski, prezes Polskiego Związku Byłych Więźniów Politycznych Hitlerowskich Więzień i Obozów Koncentracyjnych.Honorowa asystaWspólnie z innymi byłymi więźniami obozów oraz przy honorowej asyście Wojska Polskiego i harcerzy prezes Zalewski złożył hołd ofiarom niemiecko-nazistowskiego ludobójstwa, m.in. polskim i żydowskim więźniom obozów Auschwitz-Birkenau, Mauthausen-Gusen, Ravensbrueck, Sachsenhausen, Stutthof i innych.Delegacja byłych więźniów zapaliła znicze przy kilkudziesięciu kamiennych tablicach upamiętniających obozowe męczeństwo. Podczas ceremonii złożono również wieńce przed Pomnikiem Drzewa Pawiackiego znajdującym się przy wejściu na teren muzeum; wcześniej duchowni odmówili wspólną modlitwę.Do uczestników uroczystości, w tym byłych więźniów obozów, mieszkańców Warszawy i młodzieży, premier Beata Szydło skierowała list, który odczytał wiceminister kultury i dziedzictwa narodowego Jarosław Sellin. Ofiary nienawistnej ideologii „Oddajemy cześć wszystkim, którzy stracili życie w imię nienawistnej ideologii i systemu terroru zaprowadzonego przez niemieckiego okupanta. Obchody Narodowego Dnia Pamięci Ofiar Niemieckich i Nazistowskich Obozów Koncentracyjnych i Obozów Zagłady to czas szczególny, gdyż przypomina, że wolność nie jest dana raz na zawsze” – podkreśliła szefowa rządu.Premier przypomniała, że Pawiak był największym więzieniem politycznym na terenie okupowanej Polski. „Przez jego cele przeszło w czasie wojny ok. 100 tys. Polaków i Żydów zatrzymanych za działalność niepodległościową i w czasie ulicznych łapanek” – wskazała. „Ich świadectwa pomagają nam odtworzyć więzienną rzeczywistość. To opowieści o okrucieństwie katów i nieludzkich warunkach, ale także o ludzkiej solidarności i odwadze” – napisała Szydło, przypominając też, że na Pawiaku prężnie działała polska konspiracja, która przyczyniła się do odbicia m.in. Jana Bytnara „Rudego”.",,
Korwin-Mikke zajął się handlem. Aaaaa... muszkę sprzedam,"Są granatowe lub czerwone i mają wyszyte logo Kongresu Nowej Prawicy. O czym mowa? O muszkach, do których kupna zachęca lider partii Janusz Korwin-Mikke. Wygląda na to, że europoseł nie tylko żyłkę polityka, ale i handlowca.","Janusz Korwin-Mikke o muszkach poinformował na swoim profilu na Facebooku.   Wykonane z jedwabiu  O muszkach możemy przeczytać, że są wykonane z jedwabiu i mają regulowaną długość. Powstały dwa rodzaje, w kolorze granatowym i burgunda.",,
Narkotyki w lodówce. Policja znalazła 3000 porcji dealerskich,45-latek przechowywał w lodówce 250 gramów amfetaminy oraz marihuanę – łącznie blisko 3000 porcji dealerskich. Mieszkaniec Pisza z woj. warmińsko-mazurskiego został aresztowany. Teraz grozi mu kara do 10 lat pozbawienia wolności.,Funkcjonariusze w mieszkaniu 45-latka znaleźli amfetaminę i marihuanę. Narkotyki ukryte były w lodówce oraz w zamrażalniku. Przechowywane były w plastikowych pudełkach. Policjanci znaleźli i zabezpieczyli ponad 250 gramów amfetaminy i marihuanę. Tym samym kryminalni udaremnili wprowadzenie na czarny rynek około 3000 porcji dealerskich. Mieszkaniec Pisza usłyszał zarzut posiadania znacznej ilości narkotyków. Przyznał się do zarzucanego mu czynu. Decyzją sądu został tymczasowo aresztowany na okres 3 miesięcy. Grozi mu kara nawet 10 lat pozbawienia wolności. Mężczyzna ten wcześniej był już notowany za przestępstwa narkotykowe.,,
Zabawna wpadka Jarosława Kaczyńskiego przy składaniu świątecznych życzeń [WIDEO],Przy okazji składania świątecznych życzeń przez Jarosława Kaczyńskiego dla mieszkańców Mazowsza doszło do zabawnej wpadki byłego premiera. Nagranie udostępnił w mediach społecznościowych wicemarszałek Senatu Adam Bielan.,"Na udostępnionym nagraniu Jarosław Kaczyński składa wielkanocne życzenia.– Szanowni państwo, mieszkańcy Mazowsza, województwa mazowieckiego. Chciałem z okazji zbliżających się świąt Wielkiejnocy złożyć najserdeczniejsze, najlepsze życzenia: dobrych, świętych, życzliwych i słonecznych świąt. Wszystkiego najlepszego na następne dni, tygodnie i lata – mówi prezes PiS.Po chwili Kaczyński zwraca się do Bielana i stwierdza: – Jeszcze „miesiące” nie powiedziałem.– Jest dobrze – odpowiada Adam Bielan.",,
Kard. Dziwisz: jesteśmy świadkami narodzin pokolenia ŚDM,"– Jesteśmy świadkami narodzin nowego pokolenia: pokolenia Światowych Dni Młodzieży – powiedział kard. Stanisław Dziwisz, który przewodniczył Komitetowi Organizacyjnemu ŚDM Kraków 2016. – Cechuje je chęć budowania czegoś nowego, bez przemocy i rywalizacji, opartego na wartościach – dodał.","Mija rok od tego, jak Polska była gospodarzem Światowych Dni Młodzieży. W sobotę i niedzielę w Krakowie oraz w Brzegach k. Wieliczki odbędą się obchody pierwszej rocznicy ŚDM Kraków 2016.Kardynał dodał, że podczas ŚDM 2016 społeczeństwo zobaczyło, że są młodzi ludzie „zaangażowani, nastawieni na dobro, na szukanie prawdy, na życie w jedności, na budowanie na cywilizacji miłości a nie na podziałach, na walce, na terroryzmie”. – Przedtem mówiło się: pokolenie JP2. Teraz zrodziło się albo rodzi się i pogłębia pokolenie Światowych Dni Młodzieży. Trzeba to absolutnie podtrzymać i wspierać – uważa kard. Dziwisz.",,
Skrzyżowanie niebezpieczne dla pieszych. „Już w październiku zgłaszaliśmy”,"Mieszkańcy stołecznej Białołęki już w pierwszej połowie października alarmowali Komendę Stołeczną Policji, że po przebudowie skrzyżowania ulica Klasyków jest niebezpieczna dla pieszych – poinformowało warszawskie stowarzyszenie Miasto Jest Nasze. Mimo apeli o zajęcie się sprawą, w poniedziałek na pasach został potrącony pieszy.","Aktywiści podali na Facebooku, że po tym, jak mieszkańcy Białołęki zgłosili swoje apele na policję, zostały one przekazane do Zarządu Dróg Miejskich. „Policja sprawnie przekazała korespondencję do Zarząd Dróg Miejskich Warszawa, który... zajął się tematem bez pośpiechu, wymieniając się pismami urzędowymi z Biurem Polityki Mobilności i Transportu” – podało MJN.Jak poinformowało stowarzyszenie, w sprawie nie poczyniono żadnych konkretnych działań poza zleceniem pomiarów prędkości. „Zlecono pomiary prędkości w tym miejscu. Szkoda, że zanim podjęto realne działania, musiało dojść do niebezpiecznego wypadku. Gdyby potrąconym pieszym nie była osoba dorosła, tylko dziecko prowadzone do znajdującego się obok przedszkola, zapewne byłby to wypadek śmiertelny” – ocenili aktywiści.W poniedziałek rano pieszy został potrącony na pasach na ulicy Klasyków. Ranny mężczyzna został przewieziony do szpitala. Kierowca odjechał z miejsca wypadku. Podinsp. Anna Kędzierzawska z KSP przekazała, że sprawca zgłosił się na policję, która prowadzi czynności w jego sprawie.",,
„Świętowanie 1 maja wymaga przemyślenia”,"– 1 maja to przede wszystkim święto lewicy. Po 1989 r. lewica jednak tego święta nie świętuje, udaje tylko, że to robi – mówił w programie „Minęła dwudziesta” dr Mikołaj Mirowski, przedstawiciel projektu „Warszawa Dwóch Powstań”. Z kolei Jakub Maciejewski („Arcana”) uważa, że 1 maja wymaga przemyślenia, ponieważ nie jest świętem państwowotwórczym.","Mirowski uważa, że być może teraz, za sprawą partii Razem, która swoją lewicowość traktuje dużo poważniej niż SLD, rozpocznie się nowe otwarcie dla 1 maja.  Maciejewski przypomniał z kolei, że świętowanie 1 maja wymyślono w XIX w., by promować walkę klas.",,
„L'Osservatore Romano” o nowelizacji ustawy o Sądzie Najwyższym,"Watykański dziennik „L'Osservatore Romano” odnotował w niedzielnym wydaniu przyjęcie przez Sejm nowelizacji ustawy o Sądzie Najwyższym. Podkreślił, że projekt wywołał „szeroką dyskusję” między siłami politycznymi w Polsce.","Na drugiej stronie gazety, w dziale informacji z zagranicy, w depeszy „Głosowanie w Polsce za reformą Sądu Najwyższego” napisano: „Polski parlament uchwalił definitywnie ustawę, która pozwoli rządowi mianować członków i prezesa Sądu Najwyższego”.Dziennik zaznaczył, że nowelizacja musi zostać podpisana przez prezydenta Andrzeja Dudę. „Rozporządzenie wywołało szeroką dyskusję między siłami politycznymi. Partia Prawo i Sprawiedliwość twierdzi, że ustawa jest ważnym krokiem naprzód, by uczynić system sądowniczy bardziej wydajnym i usunąć ostatnich sędziów, którzy pozostali z czasów komunistycznych” – relacjonuje „L'Osservatore Romano”. Następnie gazeta  informuje: „Jednak według opozycji nowa ustawa wyraźnie osłabia autonomię sądownictwa. W czasie głosowania posłowie opozycji określali nowelizację jako »śmiertelny cios dla polskiego wymiaru sprawiedliwości«”. „Krytyka płynie też z Unii Europejskiej. Bruksela z tego powodu wszczęła postępowanie naruszeniowe przeciwko Warszawie” – zaznacza dziennik z Watykanu.W depeszy odnotowuje się następnie, że Andrzej Duda „przedstawił projekt referendum w sprawie nowej konstytucji, by skonsultować z obywatelami kwestie począwszy od przyznania nowych uprawnień prezydentowi po prymat prawa narodowego nad europejskim”.Referendum, dodaje gazeta, miałoby odbyć się 10 i 11 listopada.",,
Szef linii UIA: Nie mieliśmy żadnych informacji o zagrożeniu,"– Nie otrzymaliśmy żadnych ostrzeżeń z Kijowa ani Teheranu o możliwym zagrożeniu dla lotnictwa cywilnego – oświadczył Jewhenij Dychne, prezes linii Ukraine International Airlines, linii, której boeing 737 został zestrzelony w środę nieopodal lotniska w Iranie. W katastrofie zginęło 176 osób.","Ukraiński samolot typu Boeing 737-800 został zestrzelony zaledwie kilka godzin po zaatakowaniu przez Iran dwóch baz lotniczych w Iraku, w których stacjonują m.in. siły USA i Kanady. Ataki te były odwetem za zabicie przez USA irańskiego generała Kasema Sulejmaniego.W katastrofie ukraińskiej maszyny zginęło 176 osób, w tym 82 Irańczyków, 57 Kanadyjczyków, 11 Ukraińców, a także obywatele Szwecji, Afganistanu, Wielkiej Brytanii i Niemiec.Samolot należący do Ukrainian International Airlines (UIA) leciał z Teheranu do Kijowa ze 167 pasażerami i 9 członkami załogi na pokładzie.W piątek irańskie władze zaprosiły ekspertów z firmy Boeing, aby włączyli się do śledztwa w sprawie katastrofy. W Iranie znajduje się też grupa 45 ukraińskich specjalistów, wysłanych tam dla zbadania przyczyn wypadku. Państwowa agencja Irna poinformowała, że irański Urząd Lotnictwa Cywilnego zdecydował o zamiarze otwarcia czarnych skrzynek ukraińskiego samolotu. Zdaniem Iranu odzyskanie informacji z tych urządzeń może potrwać od miesiąca do dwóch.",,
Blisko 30 tys. morderstw w 2019 r. Zatrważające statystyki,"Prezydent Meksyku Andres Manuel Lopez Obrador zapowiedział kontynuowanie walki z przemocą gangów narkotykowych. Tymczasem w ciągu pierwszych 10 miesięcy minionego roku, głównie za sprawą gangów, popełniono w kraju blisko 29 tys. morderstw. To rekord.","Na pierwszej w tym roku konferencji prasowej lewicowy szef państwa wskazał jako przyczyny nasilania się przestępczości w Meksyku „okres rządów neoliberalnych, korupcję, działalność gangsterów w białych kołnierzykach i zwykłych kryminalistów”.W ciągu ostatnich 13 lat dokonano w Meksyku ponad 200 tys. morderstw, a ok. 40 tys. osób policja uznała za zaginione – wskazała agencja EFE.Prezydent zapowiedział, że nie zmieni swej strategii walki z przestępczością opartej na eliminowaniu ekonomicznych i społecznych przyczyn przemocy, „to jest na zapewnianiu społeczeństwu pracy i budowaniu dobrobytu”. Jednocześnie obiecał zapewnienie „skuteczniejszej obecności” meksykańskiej żandarmerii, Gwardii Narodowej, we wszystkich zakątkach kraju.Lopez Obrador obiecał, że 1 grudnia 2020 r., po dwóch latach sprawowania mandatu, będzie mógł poinformować, iż „stworzone zostały podstawy do przeobrażenia Meksyku i skonsolidowania tego, co rozpoczęliśmy”.Prezydent złożył też zobowiązanie, że po wygaśnięciu jego mandatu w 2024 r. „nie będzie się ubiegał o żadne stanowisko publiczne”.",,
"„Rabiej, oddaj pieniądze, które zarobiłeś”. Śpiewak reaguje na krytykę prac komisji","Bezprawnych działań przestępców nie da się naprawić bezprawnymi działaniami komisji weryfikacyjnej – napisał w środę na Facebooku Paweł Rabiej. Wiceprezydent Warszawy odniósł się do decyzji komisji w sprawie nieruchomości przy ul. Nabielaka, Skaryszewskiej i Mokotowskiej w Warszawie. Sam jednak był członkiem komisji od jej powołania, co zauważa socjolog Jan Śpiewak, komentując wpis.","Wiceprezydent Warszawy zauważył, że „WSA rozpatrzył do tej pory 21 spraw, z czego aż 17 decyzji komisji uchylił”.Wojewódzki Sąd Administracyjny w Warszawie uchylił decyzję komisji weryfikacyjnej m.in. ws. kamienic przy ul. Nabielaka. Chodzi o unieważnienie wcześniej przez komisję decyzji reprywatyzacyjnej ws. nieruchomości oraz nałożenie na handlarza roszczeń Marka M. nakazu zwrotu pieniędzy (2,9 mln zł) do miasta.Komisja argumentowała, że po reprywatyzacji sytuacja lokatorów kamienicy radykalnie się pogorszyła. W konsekwencji niemal wszyscy opuścili swoje mieszkania. Skargę na decyzję komisji w zakresie uzasadnienia złożyło m.st. Warszawa. Zaskarżył ją także Marek M. – Decyzja komisji jest wadliwa – ocenił sędzia Dariusz Pirogowicz. Odnosząc się do przyznania prawa użytkowania wieczystego na rzecz określonego podmiotu, tłumaczył, że komisja weryfikacyjna zgodnie z przepisami nie mogła „uchylać praw przynależnych do budynku jako takiego czy też lokalu do tego budynku należącego”. Napisał też: „Gdy powstawała komisja, uważałem, że jest potrzebna. Im więcej upływa czasu, im więcej wydały orzeczeń sądy, tym bardziej uważam, że stała się ona charakterystyczną dla partii rządzącej instytucją fasadową, która – poza wylansowaniem się dwóch polityków PiS – nie przyniosła miastu ani lokatorom żadnych wymiernych efektów. Okazała się polityczną, administracyjną i prawną amatorszczyzną”.Jego wpis skomentował działacz społeczny Jan Śpiewak. Przypomniał, że: „Rabiej zasiadł w komisji weryfikacyjnej od początku jej istnienia. Dodał, że „wypromował się na niej i wzbogacił o dziesiątki tysięcy złotych. Więcej: głosował za decyzją komisji w sprawie Nabielaka wraz ze wszystkimi innymi członkami komisji!!”„Rabiej oddaj pieniądze, które zarobiłeś w tej »bezprawnej« i »prawnej amatorszczyznie«”. Oddaj je na rzecz ofiar reprywatyzacji, którym dzisiaj blokujesz wypłatę odszkodowań” – napisał działacz.„Nie przeszkadzało ci pracować dla gangsterów na początku lat 90-tych, (…) nie przeszkadzało ci brać pieniądze od deweloperów na swoją fundacje, a teraz skarżysz korzystne decyzje, za którymi sam głosowałeś” – skomentował Jan Śpiewak.",,
Sondaż dla „Wiadomości” TVP: Silna pozycja lidera,"Gdyby wybory parlamentarne odbyły się w najbliższą niedzielę, na Prawo i Sprawiedliwość swój głos oddałoby 41,3 proc. wyborców – wynika z badania pracowni „Indicator” dla „Wiadomości” TVP1. Na drugim miejscu z wynikiem 28,5 proc. znalazła się Koalicja Obywatelska. Trzecia jest Lewica, na którą swój głos zamierza oddać 11,3 proc. badanych. Na Koalicję Polską chce zagłosować 5,7 proc. biorących udział w badaniu.","Pod progiem znalazła się Konfederacja z wynikiem 3,1 proc.  8,7 proc. badanych nie wie, na kogo odda swój głos, a 1,4 proc. ankietowanych odpowiedziało – „inne”. Sondaż „Indicator” przeprowadzono w dniach 24-26 sierpnia 2019 r. na reprezentatywnej grupie osób.",,
Gowin: Rząd obniży ZUS dla małych firm,"– Przygotowujemy korzystne rozwiązania dla mniejszych firm, tak żeby szybki wzrost minimalnego wynagrodzenia zneutralizować poprzez obniżenie ZUS – powiedział w „Sygnałach Dnia” wicepremier Jarosław Gowin. Dla ogromnej większości firm ZUS będzie naliczany na dotychczasowych zasadach ryczałtowych.","Wicepremier Jarosław Gowin mówił w Polskim Radiu, że ostatnio nie brakowało „nieprawdziwych, a czasami tendencyjnych” interpretacji w sprawie propozycji PiS dotyczących przedsiębiorców. Co - jak mówił - spowodowało, że powstała „pewna fala niepokoju”. Przed tygodniem rząd przyjął rozporządzenie w sprawie minimalnego wynagrodzenia za pracę w 2020 roku. W przyszłym roku ma ono wzrosnąć do poziomu 2600 złotych, a stawka godzinowa do 17 złotych. Oznacza to, że firmy mają 3 miesiące na znalezienie pieniędzy, by w przyszłym roku podnieść minimalne wynagrodzenia o 150 zł brutto.Z kolei na lubelskiej konwencji PiS złożyło obietnicę dalszego, stopniowego podnoszenia wynagrodzenia minimalnego, które do końca 2020 r. ma wynieść 3000 zł, a w 2023 roku - 4  tys. zł.  Te zapowiedzi spotkały się z ostrą reakcją opozycji. Grzegorz Schetyna podczas konwencji Koalicji Obywatelskiej w Legnicy tego samego dnia stwierdził, że obietnice PiS są absurdalne i zapłacą za nie przedsiębiorcy.Na konwencji PiS w Lublinie premier Mateusz Morawiecki zapowiadał zmiany dotyczące ZUS-u i wypowiedział się „całkowicie jednoznacznie” - odpowiadał dziś w „Sygnałach Dnia” na te zarzuty wicepremier Jarosław Gowin.  – ZUS dla ogromnej większości firm będzie naliczany tak jak do tej pory, czyli ryczałt zależny od przeciętnego wynagrodzenia, natomiast jeżeli chodzi o mniejsze firmy, to dla nich przygotowujemy korzystne rozwiązania, tak żeby ten szybki wzrost minimalnego wynagrodzenia zneutralizować poprzez obniżenie ZUS – powiedział Gowin. Wczoraj Mateusz Morawiecki spotkał się z przedsiębiorcami w Działoszynie (woj. łódzkie) i powiedział, że „wszyscy, którzy są dziś na podatku liniowym i płacą ryczałtowy ZUS, 1,2-1,3 tys. zł, zostają na tej wysokości”.  – Jeżeli dochód będzie niższy niż pewna kwota, to podobnie jak w przypadku przychodu, także wobec dochodu zastosujemy ulgowy ZUS – podkreślił szef rządu.",,
Prezydent: Ambicją obecnej władzy było skierowanie największej uwagi na Polskę lokalną,"Wielkim pragnieniem i ambicją obecnej władzy było, by wreszcie największa uwaga została skierowana na Polskę lokalną – powiedział w piątek prezydent Andrzej Duda podczas spotkania z mieszkańcami Margonina. Jak dodał, jest dumny z tego, że uczestniczy „w wielkim dziele docenienia wysiłku polskiej rodziny”.","– Mamy teraz Polskę wyjątkową, bo mamy Polskę wolną całkowicie, suwerenną całkowicie, niepodległą całkowicie, od 30 lat. Ci, którzy walczyli w powstaniu wielkopolskim, nie mieli tej wielkiej szansy, by tego doświadczyć, bo im wolność zabrano po 20 latach – mówił prezydent do mieszkańców Margonina (Wielkopolskie).Jak podkreślił, Polacy mają też „bezpieczeństwo znacznie większe niż jeszcze kilka lat temu, poprzez to, że modernizujemy naszą armię, że są u nas także armie sojusznicze, bo należymy do Sojuszu Północnoatlantyckiego i jak widać sojusznicy traktują nas poważnie”. Prezydent przypomniał, że Polska od 15 lat należy też do Unii Europejskiej, która wśród Polaków cieszy się bardzo dużym poparciem. Andrzej Duda podziękował mieszkańcom Margonina za ich wkład „w wychowanie młodzieży i budowanie Rzeczpospolitej odnowionej po 1989 roku”. – Wolnej, całkowicie suwerennej, niepodległej, dumnej i coraz zamożniejszej dzięki waszej pracy, pomysłowości, waszemu trudowi. To państwo, to nasze społeczeństwo, to wy jesteście twórcami tego wielkiego dzieła. Nie byłoby tej Polski takiej, jaka jest dzisiaj, gdyby nie ciężka praca Polaków przez pokolenia – mówił prezydent. Zaznaczył też, że „wielkim pragnieniem i ambicją” obecnej władzy było, „aby wreszcie największa uwaga została skierowana do Polski, która jest nazywana Polską lokalną; aby wreszcie ona także została dostrzeżona i jej potrzeby, przede wszystkim w zakresie infrastruktury”. Jak mówił, za infrastrukturą idą możliwości biznesowe, inwestycje krajowe i zagraniczne. Jak zaznaczył, „to jest wielkie zadanie, które musi być na przestrzeni lat i dziesięcioleci cały czas konsekwentnie realizowane”. – Jeśli tak się stanie, to wierzę w to, że w perspektywie (lat) staniemy się jednym z zamożniejszych państw europejskich – podkreślił Andrzej Duda. – Jesteśmy narodem niezwykle pracowitym, narodem niezwykle inteligentnych ludzi. Nasi naukowcy pracują na całym świecie, mam nadzieję, że kiedyś wrócą do ojczyzny i będą tu mieli stworzone takie możliwości jak w najbogatszych krajach na Zachodzie. Ale przede wszystkim musimy wierzyć we własne siły i możliwości, jesteśmy w stanie to zrobić; stać nas na to. Musimy tylko budować cały czas, konsekwentnie i spokojnie sferę naszego bezpieczeństwa, z szacunkiem wobec innych, z szacunkiem wobec sąsiadów, ale także żądając szacunku, także za to wszystko, co sami dla Europy zrobiliśmy – powiedział prezydent. Dodał, że liczy na to, iż przy utrzymaniu obecnego tempa rozwoju, Polska dogoni Zachód pod względem wynagrodzeń w ciągu 10 lat. Duda podkreślił, że nie chce dziś „rozgrzebywać ran”, ale – w jego ocenie – gonienie Zachodu przez ostatnie trzydzieści lat mogło być w wielu sferach szybsze. Przypomniał, że zadaniem, które rysuje się w najbliższej przyszłości jest uchwalenie nowego unijnego budżetu na kolejne lata. – Opcja polityczna, która dzisiaj rządzi, nie miała możliwości walczyć o poprzedni budżet (...), będzie jednak mogła walczyć o budżet, który zacznie się teraz. Zarówno na dopłaty, jak i całą wspólną politykę rolną, czyli rozwój obszarów wiejskich. Szanse na to, żeby ten budżet był dla Polski lepszy niż poprzedni, są – ocenił prezydent. Zadeklarował, że będzie wspierał dążenia do wyrównania poziomu dopłat bezpośrednich do upraw, które są dziś na innym poziomie w różnych państwach UE.– Polskiemu rolnikowi najzwyczajniej się to należy, aby otrzymywał w ramach tej polityki przynajmniej tyle, ile dostaje średnio rolnik w UE, czyli tyle, ile rolnik na Zachodzie. Przecież w ten sposób konkurujemy – mówił Andrzej Duda.",,
Donald Trump ostrzega Iran: To będzie wasz koniec,"Prezydent Donald Trump zagroził w niedzielę na Twitterze, że jeśli Iran nadal będzie wysuwać pogróżki pod adresem USA, nie pozostanie to bez odpowiedzi. „To będzie oficjalny koniec Iranu” – zagroził. „Nigdy więcej nie próbujcie straszyć Stanów Zjednoczonych” – dodał.","Tweet opublikowany przez Donalda Trumpa w niedzielę jest reakcją na wcześniejsze wypowiedzi czynników irańskich, które w piątek zagroziły atakami wobec sił zbrojnych USA, jeśli nastąpiłby całkowity odwrót od porozumienia nuklearnego z 2015 r.Porozumienie to, zawarte w 2015 r. przez Iran i kilka mocarstw atomowych – zarazem stałych członków Rady Bezpieczeństwa ONZ: USA, Rosję, Wielką Brytanię, Francję i Chiny oraz Niemcy przewidywało demontaż irańskiego wojskowego programu atomowego w zamian za zniesienie międzynarodowych sankcji.W listopadzie 2018 r. prezydent Donald Trump przywrócił jednak zawieszone wcześniej sankcje USA wobec Iranu, uzasadniając to kontynuowaniem przez Teheran prac nad bronią jądrową. Sankcje te przewidują m.in. karanie państw, które będą nadal kupować irańską ropę.– Irańskie rakiety krótkiego zasięgu mogą trafić w amerykańskie okręty w Zatoce Perskiej – oświadczył w piątek Mohammad Saleh Dżokar, wiceszef Strażników Rewolucji, elitarnych irańskich jednostek. Dodał, że Stanów Zjednoczonych nie stać na nową wojnę. Jego wypowiedź cytowała irańska agencja Fars.– Nawet nasze rakiety krótkiego zasięgu mogą z łatwością dosięgnąć (amerykańskich) okrętów w Zatoce Perskiej – powiedział Dżokar. – Ameryki nie stać na nową wojnę i kraj jest w złej sytuacji, jeśli chodzi o siłę roboczą i warunki społeczne – stwierdził.Inny wysoki rangą przedstawiciel irańskiej armii oskarżył prezydenta USA Donalda Trumpa o nieuczciwość – podała w piątek agencja Mehr.Donald Trump zapowiadał, że chce realizować ścieżkę dyplomatyczną po wycofaniu się z porozumienia nuklearnego światowych mocarstw z Iranem z 2015 r. i przystąpieniu na początku maja do odcinania eksportu całej irańskiej ropy – przypomina agencja Reutera, wskazując zarazem, że wypowiedzi amerykańskiego prezydenta na temat Iranu, w połączeniu z decyzjami o zacieśnianiu sankcji i zwiększaniu wojskowej obecności USA w Zatoce Perskiej, wywołują coraz większe napięcia w relacjach na linii USA-Iran. Teheran uważa, że Waszyngton prowadzi „wojnę psychologiczną z Iranem” i angażuje się w „polityczną grę” z Teheranem.– Działania amerykańskich przywódców w wywieraniu presji i wprowadzaniu sankcji (...) są jak celowanie w kogoś z broni i proszenie o przyjaźń oraz negocjacje – powiedział Rasul Sanai-Rad, polityczny zastępca dowódcy irańskich sił zbrojnych. – Zachowanie amerykańskich przywódców to gra polityczna, na którą składają się zagrożenia i presja przy jednoczesnej chęci (prowadzenia) negocjacji w celu przedstawienia pokojowego wizerunku samego siebie i oszukania opinii publicznej – dodał.W ostatnim okresie doszło do zaostrzenia relacji między Waszyngtonem a Teheranem. Administracja prezydenta USA Donalda Trumpa wciąż zaostrza sankcje, dążąc do całkowitej izolacji Iranu i pozbawienia go dochodów z eksportu ropy. Zgodnie z niedawną decyzją Białego Domu Strażnicy Rewolucji, zwani też Gwardią Rewolucyjną lub Korpusem Strażników Rewolucji Islamskiej zostali uznani za organizację terrorystyczną.Ponadto Stany Zjednoczone skierowały do Zatoki Perskiej grupę okrętów, w tym lotniskowiec; rozmieszczają ponadto w regionie baterie Patriot.Iran ze swojej strony podjął przed dwoma tygodniami decyzję o wycofaniu się z niektórych zobowiązań umowy nuklearnej z 2015 r., z której to USA wycofały się w maju ub.r. Prezydent Iranu Hasan Rowhani ostrzegł 8 maja, że jeśli w ciągu 60 dni nie zostaną wypracowane nowe warunki umowy, Teheran wznowi produkcję wysoko wzbogaconego uranu.",,
Będzie zmiana przewodniczącej komisji rodziny. Znamy nazwisko kandydatki PiS,Dominika Figurska-Chorosińska (Prawo i Sprawiedliwość) może zastąpić Magdalenę Biejat (Lewica Razem) na stanowisku przewodniczącej komisji polityki społecznej i rodziny – poinformował portal wpolityce.pl.,"„Większość rządowa zamierza doprowadzić do zmiany w sejmowej komisji rodziny. Magdalenę Biejat z klubu Lewicy może zastąpić posłanka PiS Dominika Figurska-Chorosińska. To jeden z poważnie rozważanych pomysłów – napisano na portalu. Potral podał, że „partia Jarosława Kaczyńskiego postawiła na Dominikę Figurską-Chorosińską, która jest znana z obrony rodziny i wartości konserwatywnych. Przed wyborami do Sejmu była radną sejmiku mazowieckiego z listy PiS, była też kandydatką tej partii w wyborach do euro parlamentu”. Posłanka była również przedstawicielką obywatelskiej inicjatywy ustawodawczej „Stop pedofilii”. Zaznaczono, że Magdalena Biejat, posłanka Lewicy na szefową komisji rodziny także została wybrana dzięki głosom polityków PiS. Przeciw głosowały tylko posłanki PiS Elżbieta Duda i właśnie Dominika Figurska-Chorosińska oraz Grzegorz Braun z Konfederacji. Do kwestii poparcia przez posłów PiS kandydatury Biejat na przewodniczącą sejmowej Komisji Polityki Społecznej i Rodziny odniósł się prezes Prawa i Sprawiedliwości Jarosław Kaczyński w wywiadzie dla „Gazety Polskiej”. – Ta sprawa wkrótce zostanie rozwiązana. Nie chcę wchodzić w szczegóły, ale tak jak w życiu, także w polityce zdarzają się różne zwroty akcji – powiedział.",,
"„Pętla zadłużenia zaciska się na szyi greckiego rządu”. „To nie kryzys Grecji, tylko kryzys euro”","– Europa nie może się zdecydować, czy rozwiązywać ten kryzys metodami ekonomicznymi, gospodarczymi, czy brnąć w utopię ideologiczno–polityczną. Wygląda na to, że Unia będzie się decydować na ten drugi wariant wszelkim kosztem – mówił w programie „Polityka przy kawie” w TVP1 Witold Waszczykowski z PiS. Skomentował w ten sposób wyniki niedzielnego referendum w Grecji. Robert Tyszkiewicz z PO stwierdził, że kraj ten czekają teraz „bardzo trudne negocjacje”.","W referendum ponad 61 proc. Greków powiedziało „nie” spełnieniu warunków wierzycieli. W poniedziałek minister finansów Janis Warufakis podał się do dymisji. Według Waszczykowskiego chciał w ten sposób ułatwić negocjacje premierowi Grecji Aleksisowi Ciprasowi. – Nie wykluczam, że chciał w ten sposób oczyścić pole. To wyjaśnia pewną sprawę. Unia nie może grać na zmianę greckiego rządu – stwierdził. I dodał, że „w tej grze piłka przechodzi na stronę europejską”. – To nie jest kryzys Grecji, to jest kryzys euro – powiedział. „Euro było sztuczną walutą”Jego zdaniem kryzys ten wynika z faktu, że „euro było sztuczną walutą, która została źle wprowadzona”. – Unia Europejska będzie się teraz zastanawiać, czy rozwiązać ten kryzys metodami ekonomicznymi, czy brnąć w utopię ideologiczno –polityczną – stwierdził.Zdaniem posła PO Roberta Tyszkiewicza, wynik referendum oznacza bardzo trudne negocjacje. – Po dymisji ministra widać, że Grecy nie spodziewają się łatwych rozmów z Unią Europejską, która jest rozczarowana i rozdrażniona polityką rządu greckiego – mówił. Dodał, że radość na głównych placach Grecji po referendum ma mimo wszystko gorzki posmak. – Za chwilę trzeba będzie rozmawiać jak spłacić te kilkaset miliardów euro. Pętla zadłużenia zaciska się na szyi greckiego rządu – tłumaczył. „To nauka dla nas wszystkich”Tyszkiewicz stwierdził, że Grecja „pożycza pieniądze, żeby spłacać zadłużenie”. Przez lata wydawała je, bo stworzono jej takie warunki. Zauważył, że winę za taką sytuację ponoszą kolejne rządy, które zadłużały państwo. – Chciały zyskać władzę, poklask wyborczy. To nauka dla nas wszystkich, że trzeba bacznie przyglądać się obietnicom polityków – powiedział.Zapytany, czy Grecy chcą zmiany waluty, odpowiedział, że chcą pozostać w strefie euro. – Kraj z własną walutą nie podlegałby takiemu wsparciu, takiej obronie – stwierdził. Podobnego zdania był Waszczykowski. – Grecy mają świadomość, że najlepiej byłoby się utrzymać przy euro – powiedział. I dodał, że jego zdaniem Europa będzie ustępować właśnie ze względu na ideologię. – Chciałbym jednak otrzymać porządny opis, białą księgę jak doszło do tego kryzysu i kto zawinił. Nie ma tu instytucji i ludzi niewinnych – podkreślał. „W strefie euro jest zamęt”Tyszkiewicz dodał, że sytuacja Grecji jest najpoważniejsza od początku kryzysu w tym państwie, a dla Polski ważne jest, aby budżet UE był stabilny. Polityk PO stwierdził, że pomoc Grecji nie powinna być udzielana za wszelką cenę. – Na razie w strefie euro jest zamęt i zamieszanie i nie warto do tej strefy wchodzić – powiedział, zapytany czy Polska w najbliższym czasie znajdzie się w strefie euro. Waszczykowski w odpowiedzi na te słowa stwierdził, że prawica nie wierzy temu rządowi. – Prosimy o jasną deklarację, że w tych warunkach Polska do strefy euro wejść nie może – powiedział. Tyszkiewicz uznał te słowa za propagandę PiS-u. – Nie ma wejścia i nie powtarzajcie tego na zbytek propagandowy – ripostował. Obejrzyj cały program",,
Mosbacher: Polska jest liderem w NATO,"Polska jest jednym z 7 krajów, które w 2019 r. wydadzą 2 proc. PKB lub więcej na obronność; od dawna powtarzam, że Polska jest liderem w NATO – podkreśliła w czwartek ambasador USA w Polsce Georgette Mosbacher.","Mosbacher na Twitterze poinformowała, że w 2019 r. Stany Zjednoczone wydadzą 3,42 proc. PKB na obronność, co – jak zauważyła – stanowi 22 proc. całego budżetu Sojuszu Północnoatlantyckiego.„Polska jest jednym z 7 krajów, które w 2019 r. wydadzą 2 proc. PKB lub więcej na obronność. Gratulacje! Od dawna powtarzam, że Polska jest liderem w #NATO!” – napisała amerykańska ambasador.",,
„Bądźmy solidarni z  prezydentem Adamowiczem i jego rodziną”,"– Powinniśmy się dzisiaj jednoczyć i mówić „nie” takim działaniom. Bądźmy solidarni z panem prezydentem i jego rodziną – powiedziała Krystyna Wróblewska z PiS. – Wydarzenie, które wiąże się ściśle z tym bestialskim aktem, a więc WOŚP, już nigdy nie będzie Wielką Orkiestrą Świątecznej Pomocy, jaką znamy - otwartą, opartą na zaufaniu – stwierdził Krzysztof Paszyk z PSL. Politycy w programie „Minęła 8” komentowali niedzielny atak nożownika na prezydenta Gdańska Pawła Adamowicza.","W niedzielę wieczorem Paweł Adamowicz został zaatakowany nożem w Gdańsku przez mężczyznę, który podczas finału WOŚP wtargnął na scenę. Prezydent jest w bardzo ciężkim stanie.  Sprawca został obezwładniony, zatrzymany przez policję i przewieziony na przesłuchanie. Atak potępili najważniejsi w państwie politycy, między innymi prezydent Andrzej Duda.  Sprawę komentowali goście programu „Minęła 8”.  – Życie pisze różne scenariusze, dzisiaj zastanówmy się, jak temu zapobiegać. Żyjemy w globalnym świecie, w świecie internetu, te zagrożenia są wszędzie. Wszystkich zagrożeń nie da się wyeliminować, ale zostaje nam dzisiaj solidarność. Powinniśmy się dzisiaj jednoczyć i mówić „nie” takim działaniom. Bądźmy solidarni z panem prezydentem i jego rodziną  – powiedziała Krystyna Wróblewska z PiS.  Do ataku na prezydenta Gdańska odniósł się również Marcin Święcicki, poseł PO. – Mam nadzieję, że prezydent Gdańska wyjdzie z tego. Dzisiaj pozostaje nam się modlić, trzymać kciuki, żeby z tego wyszedł  – powiedział.  – Jest jeden wniosek, który powinniśmy z tego wyciągnąć - mniej hejtu. Dyskutujmy o problemach, ale uznajmy, że wszyscy jesteśmy patriotami dla Polski, mamy różne drogi, różne sposoby, ale nie podkręcajmy atmosfery nienawiści – dodał.  – To nie powinno się nigdy wydarzyć. Mimo podziałów politycznych nie powinno być takiej nienawiści i agresji – powiedziała Małgorzata Zwiercan (Wolni i Solidarni).  – Ja również, jak większość, myślami jestem z najbliższymi i rodziną pana Pawła Adamowicza w tych niezwykle trudnych momentach. Myślę, że i Gdańsk, i Polska nie będą takie same. Myślę również, że wydarzenie, które wiąże się ściśle z tym bestialskim aktem, a więc WOŚP, też już nigdy nie będzie Wielką Orkiestrą Świątecznej Pomocy, jaką znamy - otwartą, opartą na zaufaniu – skomentował Krzysztof Paszyk z PSL.",,
Sondaż Kantar: Prawie połowa Polaków zadowolona z pracy prezydenta,"W październiku 49 proc. badanych dobrze oceniło pracę prezydenta Andrzeja Dudy. Przeciwnego zdania było 38 proc. respondentów – wynika z sondażu Kantar. O pracy premiera Mateusza Morawieckiego pozytywnie wypowiedziało się 44 proc. ankietowanych, negatywnie – 41 proc.","Z badania Kantar wynika, że 49 proc. Polaków wystawia prezydentowi oceny pozytywne, natomiast 38 proc. badanych ocenia Andrzeja Dudę negatywnie. Osób niezdecydowanych co do oceny pracy prezydenta jest 13 proc. W porównaniu do września wzrósł odsetek zadowolonych (1 pkt proc.) i spadł odsetek niezadowolonych (2 pkt proc.). Wypełnianie obowiązków przez prezydenta najlepiej oceniają wyborcy PiS (97 proc. ocen pozytywnych) i osoby o prawicowych poglądach politycznych (82 proc.). Najgorzej działalność Andrzeja Dudy oceniają osoby popierające Koalicję Obywatelską (74 proc. ocen negatywnych) i Lewicy (61 proc.) i badani o centrolewicowych (61 proc.) i lewicowych (58 proc.) poglądach politycznych. Z pracy prezydenta częściej zadowolone są osoby z wykształceniem podstawowym i zasadniczym zawodowym, mieszkańcy wsi i regionu wschodniego, wierzące i praktykujące oraz raczej interesujące się polityką. 44 proc. Polaków pozytywnie ocenia pracę premiera Mateusza Morawieckiego; 41 proc. wystawia mu ocenę negatywną. 15 proc. badanych nie potrafi jednoznacznie ocenić pracy szefa rządu. W porównaniu do września, w październiku ocena Mateusza Morawieckiego nieznacznie się pogorszyła – odsetek ocen negatywnych nie zmienił się, jednak o 1 punkt procentowy spadł odsetek zadowolonych z jego pracy. Premier otrzymuje najwięcej ocen pozytywnych od wyborców PiS (93 proc.) i osób o poglądach prawicowych (76 proc.). Pracę premiera najgorzej oceniają osoby popierające Koalicję Obywatelską (78 proc. negatywnych opinii) i Lewicę (69 proc.), a także badani o lewicowych (63 proc.) i centrolewicowych (64 proc.) poglądach politycznych. Największe zadowolenie z pracy premiera odnotowano wśród osób w wieku powyżej 60 lat, mieszkańców wsi, regionu wschodniego, emerytów i rencistów oraz osób wierzących i regularnie praktykujących. Gorsze oceny premierowi przyznają częściej mieszkańcy miast do 20 tys. mieszkańców oraz regionu dolnośląskiego, robotnicy oraz Polacy na stanowiskach kierowniczych, a także osoby interesujące się polityką. Polacy mają prawie równo podzielone poglądy, jeśli chodzi o ocenę pracy rządu. 42 proc. ocenia działalność rządu dobrze (w porównaniu z badaniem z września spadek o 2 pkt proc.), a 43 proc. źle (wzrost o 1 pkt proc.). 15 proc. pytanych nie ma sprecyzowanej opinii na ten temat. Działalność rządu najlepiej oceniają wyborcy PiS (93 proc. ocen pozytywnych) i osoby o poglądach prawicowych (78 proc.). Najbardziej krytyczni w swojej ocenie są wyborcy Koalicji Obywatelskiej (74 proc. ocen negatywnych) i Lewicy (74 proc.), a także respondenci o poglądach lewicowych (64 proc.) i centrolewicowych (66 proc.). Z badania wynika, że rząd lepiej oceniają osoby powyżej 60. roku życia, mieszkańcy wsi, wierzący i regularnie praktykujący oraz mieszkańcy regionu wschodniego. Gorsze oceny wystawiają rządowi osoby wykształcone na poziomie wyższym, mieszkańcy małych miast (do 20 tys. mieszkańców), mieszkańcy regionu wielkopolskiego, osoby pracujące i interesujące się polityką. Sondaż przeprowadzono w dniach 18–23 października 2019 r. metodą wywiadów bezpośrednich, wspomaganych komputerowo (CAPI) na ogólnopolskiej, reprezentatywnej próbie 1008 mieszkańców Polski, w wieku 15 i więcej lat.",,
Prezydent podpisał ustawy o KRS i SN,"Prezydent Andrzej Duda podpisał ustawy o Sądzie Najwyższym i Krajowej Radzie Sądownictwa - poinformowała na stronie internetowej Kancelaria Prezydenta.
Prezydent wczoraj poinformował, że zdecydował o podpisaniu ustaw.","W specjalnym oświadczeniu Andrzej Duda powiedział, że te ustawy są dobrym rozwiązaniem, usprawnią działanie wymiaru sprawiedliwości i przyczynią się do większej demokratyczności państwa. – Wreszcie ludzie odzyskają wiarę w sprawiedliwość, odzyskają wiarę w polskie sądy – mówił prezydent. Ustawa o Sądzie Najwyższym wprowadza skargę nadzwyczajną na prawomocne wyroki sądów, w tym z ostatnich 20 lat. Mają powstać dwie nowe izby, w tym Izba Dyscyplinarna, w której będą zasiadać także ławnicy. Sędziowie Sądu Najwyższego mieliby przechodzić po ukończeniu 65 lat w stan spoczynku - chyba że na ich dalszą pracę zgodę wyda prezydent.Nowelizacja ustawy o Krajowej Radzie Sądownictwa przewiduje między innymi wybór przez Sejm 15 sędziów do KRS większością 3/5 głosów. Każdy klub mógłby wskazywać nie więcej niż dziewięciu kandydatów na członków Rady. Sędziów do KRS mogłaby zgłaszać grupa 2 tysięcy obywateli lub 25 sędziów. Do tej pory członkowie KRS byli wybierani przez środowiska sędziowskie.",,
"Trump o armii USA w Iraku: Nie wyjdziemy, chyba że nam zapłacą","Nie wyjdziemy z Iraku, chyba że Bagdad nam zapłaci za zbudowanie bazy – oświadczył w niedzielę prezydent USA Donald Trump, grożąc przy tym Irakowi sankcjami. W niedzielę parlament w Bagdadzie wezwał rząd do zakończenia obecności w kraju obcych wojsk.","Parlament Iraku na nadzwyczajnej sesji uchwalił w niedzielę rezolucję wzywającą rząd do podjęcia działań zmierzających do zakończenia obecności w Iraku wszystkich zagranicznych żołnierzy, w tym amerykańskich. Po tej decyzji Trump zagroził Bagdadowi nałożeniem sankcji, jakich Irakijczycy „nigdy wcześniej nie widzieli” i przy których sankcje na Iran „będą wyglądać na łagodne”.   Administracja USA zdecyduje się na nie – zastrzegł prezydent – jeśli sprawa wyjścia zagranicznych wojsk z Iraku „nie zostanie rozwiązana po przyjacielsku”, jeśli „będzie jakaś wrogość” lub Irak „zrobi coś, co uznamy za nieprawidłowe”.  Trump argumentował, że w Iraku Stany Zjednoczone mają „nadzwyczajnie drogą” bazę sił powietrznych. „Kosztowała miliardy dolarów, na długo przede mną. Nie wyjdziemy, chyba że nam za to zapłacą” – przekazał prezydent dziennikarzom na pokładzie Air Force One podczas lotu z Florydy do Waszyngtonu.  Prezydent potwierdził również deklarowaną przez niego wcześniej możliwość zaatakowania irańskich obiektów kultury. „Oni mogą zabijać naszych ludzi. Oni mogą torturować i okaleczać naszych ludzi. Oni mogą używać bomb przy drodze i wysadzać naszych ludzi. A my nie możemy dotknąć ich obiektów kultury? To nie działa w ten sposób” – mówił.  Nadzwyczajną sesję irackiego parlamentu zwołano po ataku przeprowadzonym w Bagdadzie przez amerykańskie siły w nocy z czwartku na piątek, w którym zginął irański generał Kasem Sulejmani i iracki dowódca Abu Mahdi al-Muhandis.  Premier Iraku powiedział, że zabicie Sulejmaniego i Muhandisa było „politycznym zabójstwem”. Zaznaczył, że planował spotkać się z Sulejmanim w piątek rano.  Teheran zapowiedział odwet za zabójstwo Sulejmaniego, bardzo wpływowego na Bliskim Wschodzie dowódcę wojskowego.",,
"„Ci, którzy złożyli pytania prejudycjalne, kierowali się motywami politycznymi”","Stanowisko rzecznika generalnego Trybunału Sprawiedliwości UE dotyczące pytań prejudycjalnych sądów w sprawie systemu dyscyplinarnego dla sędziów w Polsce potwierdza to, że ci, którzy je złożyli kierowali się tylko motywami politycznymi – powiedział w Rzeszowie wiceminister sprawiedliwości Marcin Warchoł.","Rzecznik generalny Trybunału Sprawiedliwości UE ocenił we wtorek, że „wnioski o wydanie orzeczenia w trybie prejudycjalnym, dotyczące krajowych przepisów wprowadzających nowy model postępowania dyscyplinarnego wobec sędziów w Polsce, są niedopuszczalne”.– Na podstawie informacji przedstawionych w postanowieniach odsyłających można stwierdzić, że sądy odsyłające żywią jedynie subiektywne obawy, które nie urzeczywistniły się w postaci wszczęcia postępowań dyscyplinarnych i pozostają hipotetyczne – dodał rzecznik TSUE.Według wiceministra sprawiedliwości Marcina Warchoła stanowisko TSUE potwierdza, że „sędziowie, którzy je złożyli, kierowali się tylko motywami politycznymi, nieznajomością prawa i ostatecznie się skompromitowali”.Jedno z pytań prejudycjalnych zadał sędzia Igor Tuleya z Sądu Okręgowego w Warszawie. Rozpatrując sprawę karną przesłał on do unijnego Trybunału Sprawiedliwości pytanie dotyczące postępowań dyscyplinarnych wobec sędziów oraz wpływu polityków na ich przebieg. Drugie pytanie zadał Sąd Okręgowy w Łodzi, który rozpatruje pozew miasta Łowicz przeciwko wojewodzie łódzkiemu. Sędziowie obawiają się ewentualnych konsekwencji dyscyplinarnych w razie wydania niekorzystnego orzeczenia dla Skarbu Państwa.",,
"Eurosceptycy debatowali w Mediolanie. „Nareszcie Schengen nie żyje, a Unia się rozpada”",Przedstawiciele eurosceptycznej prawicy z Europy Narodów i Wolności spotkali się  w Mediolanie. Przywódczyni francuskiego Frontu Narodowego Marine Le Pen ogłosiła „śmierć” układu z Schengen.,"W mediolańskim centrum kongresowym rozmawiali  delegaci z ośmiu krajów, należący do prawicowej grupy politycznej Europa Narodów i Wolności (ENF) w Parlamencie Europejskim. W jej skład wchodzi też polski Kongres Nowej Prawicy.   Przed miejscem obrad manifestowało kilkuset zwolenników skrajnej lewicy, oskarżających grupę prawicy o rasizm i ksenofobię. Porządku pilnowały wzmocnione siły policji.  Gospodarzem spotkania pod hasłem „Bardziej wolni, silniejsi – inna Europa jest możliwa” był lider prawicowej włoskiej Ligi Północnej Matteo Salvini. Przybył także szef Wolnościowej Partii Austrii (FPOe) Heinz-Christian Strache. Agencja Ansa w relacji ze zjazdu odnotowała, że w jego trakcie przedstawiony został plan „przymierza przeciwko europejskiemu projektowi”, na rzecz powrotu suwerenności narodowej i przywrócenia kontroli granic, a zatem także zjawiska imigracji. Postulowano współpracę między narodami, mniej wspólnych reguł oraz instytucji, a także zniesienie euro.  „Zorganizowany akt zastąpienia narodów”  Przewodnicząca Frontu Narodowego Marine Le Pen oświadczyła podczas zjazdu: „Nareszcie Schengen nie żyje, a Unia Europejska rozpada się”. Przywódca Ligi Północnej Matteo Salvini opisał obecny napływ imigrantów na Stary Kontynent jako „zorganizowany akt zastąpienia narodów, by mieć nowych niewolników”, na służbie, jak dodał, ekonomicznych potentatów. Szefowa Frontu Narodowego mówiła zaś, że obecna masowa imigracja to „ostatnie zbrojne ramię europeizmu”. Jak stwierdziła, chodzi o to, by „zubożyć narody europejskie i zabić na zawsze cywilizację”. Przybyli do stolicy Lombardii delegaci przypominali o znaczeniu wartości chrześcijańskich i mówili, że „nie można ulec islamizacji”. Manifestujących zwolenników lewicy Salvini nazwał „czerwonymi nazistami”.",,
Premier: Śmigłowce AW101 znacząco wzmocnią nasze siły zbrojne,"– Zakup śmigłowców AW101 to bardzo ważna chwila dla Polski, wzmocnią one znacząco nasze siły zbrojne i będą bardzo ważnym elementem naszej architektury bezpieczeństwa – powiedział w piątek w Świdniku premier Mateusz Morawiecki.","W piątek minister obrony narodowej Mariusz Błaszczak podpisał w zakładach PZL-Świdnik umowę na dostawę czterech śmigłowców AW101 dla Marynarki Wojennej.Premier oświadczył, że jest to dla Polski „bardzo ważna chwila”. – Cieszę się, że w roku 101. rocznicy odzyskania niepodległości przez Polskę dokonujemy tego zakupu, który znacząco wzmocni nasze siły zbrojne – podkreślił Morawiecki.Jak wskazał, śmigłowce AW101 będą „bardzo ważnym elementem naszej architektury bezpieczeństwa”. – Śmigłowce (są) sprawdzone w marynarkach wojennych wielu państw, m.in. Wielkiej Brytanii, naszych sojuszników z NATO – dodał szef rządu.Premier wyraził też radość, że część produkcji śmigłowców będzie się odbywać w Świdniku. Śmigłowce mają być zdolne do zwalczania okrętów podwodnych Na początku kwietnia resort podpisał wartą prawie 400 mln zł umowę offsetową, która była warunkiem zawarcia umowy głównej o dostawie maszyn.Śmigłowce mają być zdolne do zwalczania okrętów podwodnych i operacji poszukiwawczo-ratowniczych w warunkach bojowych (CSAR). Brytyjsko-włoska konstrukcja była jedyną oferowaną w przetargu po wycofaniu się konkurencji z Airbus Helicopters. Wartość umowy na dostawę czterech śmigłowców AW101 dla Marynarki Wojennej – wraz z pakietem logistycznym, szkoleniowym i sprzętem medycznym – to 1,65 mld zł; śmigłowce mają być dostarczone do końca 2022 r. – poinformowała Kancelaria Premiera. „Produkcja śmigłowców to nasz polska tradycja” – Produkcja śmigłowców to nasza polska tradycja od której nie odejdziemy, a z tego dołka w którym byliśmy wychodzimy – powiedział premier. Jak dodał, najbliższe 5-10 lat rysuje się coraz lepiej, jeśli chodzi o produkcję śmigłowców w Polsce.Szef rządu powiedział, że „to niezwykle ważne, że mamy taki moment w którym jesteśmy pewni, że znaczna część produkcji, znacząca część produkcji, ale także w szczególności cały pakiet logistyczny, pakiet szkoleniowy, pakiet techniczny, pakiet offsetowy, będą służyły gospodarce Polski”.Morawiecki podkreślił, że Polska ma długą tradycję w produkcji śmigłowców. – Te „Sokoły”, które były produkowane w Polsce mam nadzieję, że będą dalej produkowane, że będą też modernizowane, że będą miały swoje drugie, czy trzecie życie – mówił premier.Dodał, iż rozmawia o tym z ministrem obrony narodowej Mariuszem Błaszczakiem. – I jesteśmy na dobrej drodze, żeby umacniać zakłady w Świdniku, podobnie jak wcześniej poprzez odpowiednie zakupy staraliśmy się i staramy się umacniać zakłady w Mielcu – zaznaczył Morawiecki.– To jest nasza Polska tradycja budowy śmigłowców od której nie odejdziemy i z tego dołka w którym byliśmy – z różnych powodów – wychodzimy – mówił premier.W jego ocenie, „najbliższe 5-10 lat rysują się coraz lepiej, jeśli chodzi o produkcję śmigłowców w Polsce”. – I to jest dla mnie najważniejszy komunikat. To jest też radość, że z jednej strony jest wzmocnienie bezpieczeństwa, a z drugiej strony odbudowa zdolności i mocy technologicznych – mówił szef rządu.",,
Jest skład komisji ds. służb specjalnych,"Wojciech Andzel, Michał Jach, Jarosław Krajewski i Marek Opioła z PiS oraz Adam Szłapka (KO), Maciej Gdula (Lewica) i Marek Biernacki (PSL-Kukiz'15) zostali wybrani do sejmowej komisji ds. służb specjalnych.","Za wyborem siedmioosobowego składu głosowało 439 posłów, przeciw było 11, nikt nie wstrzymał się od głosu. Przed głosowaniem Krzysztof Bosak z Konfederacji domagał się rozszerzenia składu komisji, by znalazło się w niej również miejsce dla przedstawiciela jego klubu. Prowadząca obrady marszałek Sejmu Elżbieta Witek wyjaśniła, że nie ma w tej sprawie żadnej inicjatywy, a posłów obowiązuje przyjęty regulamin, dlatego przeszła do głosowania. Po zakończeniu bloku głosowań zaplanowano pierwsze posiedzenie komisji, na którym zostanie wybrane jej prezydium. PiS, który ma większość w 460-osobowym Sejmie chce utrzymać również w tej kadencji swoje stałe przewodnictwo w komisji ds. służb specjalnych. Przed poprzednią kadencją zwyczajowo było ono rotacyjne – co sześć miesięcy zmieniał się przewodniczący i wiceprzewodniczący – na przemian ze strony rządzącej i ugrupowań opozycyjnych.",,
Amerykańscy żołnierze w drodze do Orzysza i Bemowa Piskiego,"Żołnierze NATO rozpoczęli przemieszczanie się do Polski. Chodzi o liczącą około tysiąca osób grupę wojskowych ze Stanów Zjednoczonych, Wielkiej Brytanii i Rumunii. Ich przyjazd do Polski to konsekwencja decyzji ubiegłorocznego szczytu NATO w Warszawie.","Według ustaleń ze szczytu, NATO ma wysłać swoje oddziały do Polski i krajów bałtyckich w odpowiedzi na zagrożenie ze strony Rosji. W Polsce trzon grupy tysiąca żołnierzy mają stanowić Amerykanie.  – To nie jest prowokacja. Sojusz zdecydował o wysłaniu nas w formie obronnej. Jesteśmy więc gotowi bronić tych terenów – podkreśla amerykański pułkownik Patrick J. Ellis.Żołnierze ze Stanów Zjednoczonych, Wielkiej Brytanii i Rumunii są w Niemczech i rozpoczęli właśnie drogę do Polski. Według zapowiedzi amerykańskiej ambasady, w poniedziałek mają być we Wrocławiu, we wtorek w Piotrkowie Trybunalskim a w środę w Warszawie-Wesołej. Cała grupa ma zostać rozmieszczona w Orzyszu i Bemowie Piskim.",,
Premier: W niedzielę dokonamy najważniejszego wyboru od 30 lat,"Oddajmy głos za Polskę, pójdźmy z rodzinami zagłosować 13 października – powiedział w Katowicach  premier Mateusz Morawiecki. Podkreślił, że  w niedzielę Polacy dokonają najważniejszego wyboru co najmniej od 30 lat.","– To jest wybór, który będzie decydował o rozwoju Polski – czy ta wizja Polski solidarnej, szczęśliwej, dostatniej i dumnej zwycięży. Oddajmy głos za Polskę, pójdźmy z rodzinami zagłosować 13 października – mówił Mateusz Morawiecki, który spotkał się z pracownikami kopalni Murcki-Staszic. Jak zaznaczył, rozmawiał z ludźmi, którzy wykonują jeden z najtrudniejszych, najcięższych zawodów na świecie.  – Dzisiaj zaczynamy dzień od rozmów z górnikami, ludźmi, którzy wykonują jeden z najtrudniejszych, najcięższych zawodów na świecie i ruszamy w ten ostatni dzień, szlakiem naszych pięciu zobowiązań, takich, które mają zmienić Polskę na lepsze – mówił premier. Mateusz Morawiecki podkreślił, że chodzi o ZUS dla małych przedsiębiorców obniżony o ok. 500 zł, a „w niektórych przypadkach nawet więcej niż 500 zł”, czy wyrównanie dopłat dla rolników. Premier zaznaczył, że w ciągu pierwszych stu dni rząd zaproponuje „bardzo konkretny program, jak do tego dojść”. – Mamy naszego komisarza ds. rolnictwa, pokazaliśmy ogromną skuteczność naszego działania – podkreślił. Wymienił też bezpłatne badania kontrolne dla wszystkich osób po 40-tce, „które pomogą dokonać przeglądu zdrowia”. Zwrócił także uwagę na kwestię emerytur; trzynastą emeryturę od 2020 r., która – jak zapewnił – zostanie zapisana w ustawie i czternastą emeryturę, która pojawi się w 2021 r. Wskazał ponadto na Program budowy stu obwodnic. – To będzie więcej niż sto obwodnic, ale nazywamy to symbolicznie Programem stu obwodnic w miastach, które potrzebują tych obwodnic, po to, żeby tam się lepiej żyło, żeby przyciągać przedsiębiorców – tłumaczył. Premier zaznaczył, że droga, w którą rusza, będzie „drogą spotkań z Polakami”. – Ja takich spotkań odbyłem ponad 200 w ostatnich 3 miesiącach, tysiące rozmów, uściśniętych dłoni. Polacy powiedzieli mi, po co potrzebują tej nadziei, po co chcą kolejnych zmian; zmian społecznych, gospodarczych. My chcemy te zmiany społeczeństwu polskiemu zaproponować, żeby polska droga do dobrobytu była jak najkrótsza – podkreślił Morawiecki. Wyjaśnił, że chodzi o to, by nasz kraj dogonił, a nawet przegonił państwa Europy zachodniej.",,
Izraelski generał wzywa rodaków do rachunku sumienia. Premier oburzony,„Oburzającą” nazwał w niedzielę wypowiedź zastępcy dowódcy izraelskich sił zbrojnych generała Jaira Golana premier Benjamin Netanjahu. Wojskowy wezwał wcześniej izraelskie społeczeństwo do „rachunku sumienia” i odwoływał się do nazistowskich Niemiec.,"W środowym wystąpieniu, w przeddzień Dnia Pamięci o Zagładzie, generał Golan powiedział, że Holokaust powinien skłonić Izraelczyków do „narodowego rachunku sumienia”. Dodał, że niepokoi go, iż „oznaki tego przyprawiającego o mdłości procesu, który zaistniał w Europie w ogólności, a w szczególności w Niemczech 70, 80 czy 90 lat temu, dostrzega teraz, w 2016 roku”.Dobił rannego W przemówieniu odniósł się do żołnierza, który w marcu dobił rannego palestyńskiego napastnika, który był postrzelony i leżał na ziemi. Do zdarzenia doszło w Hebronie, na Zachodnim Brzegu.Prawica wzburzona Słowa generała wywołały wzburzenie po prawej stronie sceny politycznej. Premier Netanjahu na otwarciu cotygodniowego posiedzenia rządu oświadczył, że jest to „oburzające”, stanowi „niesprawiedliwość wyrządzoną izraelskiemu społeczeństwu” i „umniejsza Holokaust”.Minister edukacji, lider prawicowej partii Żydowski Dom Naftali Bennett zażądał natychmiastowego sprostowania, „zanim negacjoniści nie uczynią z tych fałszywych słów sztandaru, a nasi żołnierze będą porównywani do nazistów przy aprobacie płynącej z góry”. Z kolei lider opozycyjnej Partii Pracy Isaak Herzog pochwalił gen. Golana za odwagę i skrytykował „głupców, którzy zaczynają na niego grzmieć”. Sam generał tłumaczył później, że „nie miał najmniejszego zamiaru porównywać sił i państwa Izrael do horrorów, które rozegrały się 70 lat temu”.Umiarkowana siłaPo incydencie w Hebronie szef sztabu generalnego generał Gadi Eisenkot publicznie wezwał żołnierzy, by używali siły tylko „w sposób rozważny i umiarkowany” w obliczu ostatniej fali ulicznych palestyńskich ataków. Zagroził ukaraniem tych, którzy złamią te instrukcje.Jednak według marcowego sondażu 57 proc. Izraelczyków uważa, że żołnierz, który dobił Palestyńczyka, w ogóle nie powinien być aresztowany za swój czyn.",,
Papież: dziękuję Polakom za pomoc wiernym na Bliskim Wschodzie,Papież Franciszek podczas audiencji generalnej nawiązał do obchodzonego w Polsce w niedzielę Dnia Solidarności z Kościołem Prześladowanym.,"Papież rozpoczął serię katechez poświęconych Eucharystii. Powiedział, że jest ona tajemnicą wiary o podstawowym znaczeniu. Zwracając się do Polaków, podziękował za pomoc świadczoną wiernym na Bliskim Wschodzie. –  Niech wasze modlitwy i ofiary będą dla prześladowanych konkretną pomocą i znakiem łączności ze wszystkimi, którzy cierpią dla imienia Chrystusa na całym świecie –  powiedział papież.Papież zaapelował o zachowanie skupienia i powagi podczas mszy świętej, bo wówczas stoimy przed Bogiem. Jak się wyraził: „ksiądz mówi: w górę serca, a nie w górę telefony komórkowe” .Papież Franciszek pozdrowił również przybyłych na audiencję słuchaczy i dziennikarzy Radia Katowice, które obchodzi 90-lecie swego istnienia.",,
"Tomasz Rzymkowski wyjaśnia, dlaczego opuścił klub Pawła Kukiza","Dotychczasowy wiceprzewodniczący klubu Kukiz’15 Tomasz Rzymkowski przeszedł do Prawa i Sprawiedliwości. Jak potwierdził w rozmowie z portalem tvp.info, wystartuje z list tej partii w nadchodzących wyborach do Sejmu. Wyjaśnił także, co stało za podjętą przez niego decyzją.","– Podstawowy powód to taki, że jestem państwowcem i chcę dalej służyć państwu i społeczeństwu najlepiej jak to możliwe – powiedział poseł Rzymkowski.Wskazał również, że drugim z powodów jest niepewność dotycząca tego, co dalej z ruchem Pawła Kukiza. – Szczególnie te informacje o możliwym starcie ugrupowania z Konfederacją, co jest dla mnie nie do zaakceptowania – podkreślił.Podobne zastrzeżenia zgłaszała wcześniej także posłanka Agnieszka Ścigaj mówiąc, że „nie widzi się na listach z ugrupowaniem Wolność czy pana Korwin-Mikkego”.Poseł Rzymkowski w rozmowie z portalem tvp.info przyznał, że propozycję dołączenia otrzymał ze strony Prawa i Sprawiedliwości i z niej skorzystał. Nie chciał zdradzić, z którego miejsca wystartuje w jesiennych wyborach do Sejmu, zapewnił jednak, że jego nazwisko znajdzie się na liście w sieradzkim okręgu nr 11.Zapytany o ewentualne nazwiska polityków Kukiz’15, którzy mogliby znaleźć się na listach PiS odpowiedział, że nie wie, jaka jest przyszłość innych posłów.– Jestem bardzo wdzięczny Pawłowi Kukizowi, że pozwolił mi, ale także wielu innym, wartościowym posłom wejść do polskiej polityki. Za to, że mogliśmy zabrać w sposób znaczący głos w polityce – podkreślił.",,
Koalicja Europejska wygrała w okręgu zachodniopomorsko-lubuskim,Koalicja Europejska większością blisko 11 proc. głosów wygrała z PiS wybory do PE w okręgu zachodniopomorsko-lubuskim. Najlepszy wynik KE ma w Zielonej Górze – ok. 57 proc. Poparcie dla PiS wyraziły przede wszystkim mniejsze miejscowości i wsie. Najwięcej głosów otrzymał Bartosz Arłukowicz (KE).,"47,76 proc. głosów oddano w okręgu 13 na Komitet Wyborczy Koalicja Europejska PO PSL SLD Nowoczesna Zieloni - wynika z danych ze wszystkich 1841 obwodowych komisji w okręgu 13, opublikowanych w poniedziałek przez Państwową Komisję Wyborczą. Na kandydatów PiS oddano w Zachodniopomorskiem i Lubuskiem 36,85 proc. głosów.Wynik KE jest o blisko 11 proc. wyższy niż komitetu Prawa i Sprawiedliwości.Na Wiosnę Roberta Biedronia głosowało 7,46 proc.; 3,88 proc. uzyskała Konfederacja Korwin Braun Liroy Narodowcy, 2,95 proc. – Kukiz’15, a komitet Lewica Razem – 1,11 proc.Najwięcej głosów na KE (50,15 proc.) oddano w miastach. W Szczecinie na listę Koalicji głosowało 50,88 proc. wyborców, w Koszalinie 51,61, a w Gorzowie Wielkopolskim 50,3 proc. Nie widać wyraźnych różnic w poparciu dla komitetu KE w poszczególnych częściach okręgu, choć wysoki wynik uzyskali jego kandydaci szczególnie na północy i zachodzie (m.in. powiaty kamieński, gryficki, kołobrzeski, policki czy Świnoujście). Na Prawo i Sprawiedliwość głosowali przede wszystkim mieszkańcy wsi i miejscowości liczących mniej niż 5 tys. osób, tam wynik komitetu to 45,28 proc. głosów. Najwięcej wyborców zagłosowało na PiS w powiecie pyrzyckim (52,34 proc.) i wschowskim (51,04 proc.). Ze Wschowy pochodzi startująca w wyborach minister rodziny Elżbieta Rafalska; uzyskała tam ponad 69 proc. głosów spośród wszystkich oddanych na listę PiS (w sumie w całym okręgu na szefową MRPiPS zagłosowało blisko 71 tys. osób).Najniższy wynik – 27,07 proc. – komitet PiS uzyskał w Zielonej Górze.Najwięcej wyborców w całym okręgu swój głos oddało na Bartosza Arłukowicza (PO), startującego z drugiego miejsca listy KE. Na obecnego posła zagłosowały 239 893 osoby, głównie mieszkańcy miast. Były minister zdrowia uzyskał tym samym wynik o blisko 55 tys. głosów lepszy od lidera listy PiS Joachima Brudzińskiego. Na szefa MSWiA zagłosowało 185 168 osób - przede wszystkim mieszkańcy wsi.Lider listy Koalicji Europejskiej i wiceprzewodniczący PE mijającej kadencji Bogusław Liberadzki (SLD) uzyskał natomiast niecałe 100 tys. głosów. Na obecnego europosła PiS Czesława Hoca zagłosowało nieco ponad 20 tys. osób.Frekwencja w okręgu zachodniopomorsko-lubuskim wyniosła 42,1 proc.",,
„Powrót Polaków uzupełni zasoby pracy; przy całym szacunku dla Ukraińców”,"W tym 4-leciu, jeśli będziemy rządzili, będziemy kładli największy nacisk na to, żeby dochody społeczeństwa zwiększały się – przekonywał w środę w „Sygnałach dnia” w PR1 prezes PiS Jarosław Kaczyński.","Kaczyński ocenił, że „bardzo duża większość społeczeństwa” skorzystała na zmianach autorstwa PiS.– Gdybyśmy mogli kontynuować tę politykę, to te korzyści mogłyby trwać nadal, bo to, co zapowiadamy, to jest nic innego, jak po prostu kolejne punkty mające prowadzić do tego, żeby Polska była pod każdym względem silniejsza, a Polacy żyli lepiej niż do tej pory, ujęliśmy to jako polska wersja państwa dobrobytu – mówił prezes PiS.Kaczyński stwierdził, że perspektywa dogonienia krajów Zachodu jest dziś „dostrzegalna”. Jednocześnie zaznaczył, że „nie można bez przerwy społeczeństwu mówić, że ma zaciskać pasa i oczekiwać na lepsze czasy”.– My zmieniliśmy tę sytuację i chcemy ją zmieniać dalej, wprowadzając np. wyższe płace. W tym 4-leciu, jeżeli będziemy rządzili, to będziemy kładli największy nacisk na to, żeby dochody społeczeństwa, pracujących, ale także tych, którzy korzystają z innych źródeł, zwiększały się, ale żeby to się rzeczywiście działo, to polska gospodarka musi się unowocześniać – podkreślił prezes PiS. Szef PiS dodał, że „bezczelność tych, którzy bronią swoich interesów” będzie miarkowana. – Jeszcze raz powtarzam: to, co robimy, jest w interesie milionów pracowników, jest w interesie tak naprawdę także przedsiębiorców, w każdym razie wszystkich dobrych przedsiębiorców, i takich którzy patrzą w przyszłość, jest w interesie polskiej gospodarki – mówił.– Jest w interesie nas wszystkich i będziemy tę politykę kontynuowali – zadeklarował.Kaczyński oświadczył też, że we wtorek wieczorem rozmawiał z prezesem NBP. – On mi przedstawił takie pierwsze szacunki, czy to jakoś wpłynie źle na gospodarkę. Nic z tych rzeczy – podkreślił Kaczyński.Szef PiS był też pytany o komentarz do opinii niektórych ekspertów, którzy wskazują, że skokowe podniesienie płacy minimalnej spowoduje wzrost inflacji czy powiększenie szarej strefy.– Oczywiście zawsze można szerzyć panikę, tylko że to nie ma żadnego związku z faktami – odparł Kaczyński. Jak dodał, nie jest to „tylko ocena tych, którzy przygotowywali ten program (PiS), ale także ocena instytucji najpoważniejszej w tej dziedzinie – czyli banku narodowego”. – Ocena może jeszcze nieoficjalna, ale mogłem ją wczoraj wieczorem usłyszeć – zaznaczył prezes PiS.Odnosząc się do krytyki pomysłu podniesienia płacy minimalnej mówił, że „to wszystko opowieść, która po prostu wyraża pewien zespół interesów”. – Byli tacy i są tacy poza Polską i w Polsce, którzy są zainteresowani niskimi płacami – powiedział szef PiS.– Nie jest zainteresowana niskimi płacami, jeśli wolno użyć takiej personifikacji, polska gospodarka. Polska gospodarka jest zainteresowana tym, żeby rosły płace, rosła produktywność i żeby po prostu Polska szła szybko do przodu, i my też jesteśmy tym zainteresowani razem z ogromną większością Polaków – podkreślił Kaczyński. We wtorek rząd przyjął rozporządzenie w sprawie wysokości minimalnego wynagrodzenia za pracę oraz wysokości minimalnej stawki godzinowej w 2020 r. Od 2020 r. minimalne wynagrodzenie za pracę będzie wynosiło 2600 zł, a od 1 stycznia 2021 r. zadeklarowaliśmy 3000 zł – poinformował w poniedziałek premier Mateusz Morawiecki. Prezes PiS był pytany również m.in. o to, czy w sytuacji wzrostu płacy minimalnej nie dojdzie do bankructw małych zakładów, zatrudniających kilka osób, bo przedsiębiorców tych nie będzie stać na pracowników. – Nie będą bankrutować, o ile będą potrafiły w tej nowej rzeczywistości, a przecież mają kilka lat na to, żeby się przygotować, funkcjonować, bo będzie rósł także wyraźnie popyt na różne towary i będzie sytuacja, w której będzie można te przedsiębiorstwa rozwijać i doprowadzić do tego, że one z tymi wyższymi płacami będą sobie dawały radę – odpowiedział Kaczyński.Jak dodał, Polska potrzebuje „rąk do pracy”. – Sposobem na uzupełnienie zasobów pracy w Polsce (...) jest powrót Polaków z emigracji – ocenił prezes PiS. Jak zaznaczył „chce to mocno podkreślić, bo ostatnio słyszęliśmy takie sądy, iż to mają być ludzie np. z Ukrainy, przy całym szacunku dla Ukraińców”.– My uważamy, że polityka tego polskiego modelu państwa dobrobytu doprowadzi do tego, że przynajmniej znacząca część tych, którzy emigrowali, do Polski wrócą i to będzie ten zasób, którego potrzebujemy, jeżeli chodzi o pracę i jeżeli chodzi o kwestie demograficzne, bo Polska mogłaby być liczniejsza, niż jest w tej chwili – powiedział Kaczyński.",,
"„Mamy konkretne rozwiązania, oni tylko frazesy”. Poseł PiS komentuje spór o sądy","– Siądźmy do jednego stołu, zacznijmy rozmawiać o konkretnych przypadkach, konkretnych propozycjach, rozwiązaniach. Wyjdźmy z bieżącej polityki, bieżącej bijatyki, wejdźmy w poważną dyskusję na temat różnych spraw – mówił w programie „Twój Wybór” w TVP 3 Warszawa poseł PO Michał Jaros. – Widać gołym okiem, że proponujemy konkretne rozwiązania. (…) Z drugiej strony mamy tylko frazesy – odpowiedział mu Piotr Król, poseł PiS.","Pytanie dotyczyło tego, co partie proponują w sytuacji, w której sędziowie nawzajem podważają swoje kompetencje, co prowadzi do chaosu. – Nie powinniśmy zajmować się reformą sądów od tej strony, co PiS. (…)Siądźmy do jednego stołu, zacznijmy rozmawiać o konkretnych przypadkach, konkretnych propozycjach, rozwiązaniach. Stanąć ponad politycznymi podziałami. Wyjdźmy z bieżącej polityki, bieżącej bijatyki, wejdźmy w poważną dyskusję na temat różnych spraw – odpowiedział Michał Jaros. Dopytany o konkrety, odpowiedział: „Mamy propozycje takie, żeby przyspieszyć sprawy”. – Nikt nie ma monopolu na prawdę, każdy z nas ma dobre propozycje, tylko kwestia jest tego, byśmy potrafili wymieniać się argumentami – stwierdził. – My dziś zaproponowaliśmy okrągły stół w sprawie sądownictwa. To jest klincz, który może spowodować, że wyroki będą podważane, stracą obywatele – odniósł się do pytania Miłosz Motyka, rzecznik PSL.",,
Opozycja za odwołaniem ministra kultury. „Kuriozalny wniosek”,"Podczas wtorkowej debaty w Sejmie posłowie dyskutowali m.in. o odwołaniu ministra kultury prof. Piotra Glińskiego. Przedstawiciele klubów opozycji zadeklarowali poparcie wniosku PSL-UED. Sam minister nazwał go „komedią pomyłek”. Szefa MKiDN bronił premier Morawiecki, który podkreślił, że Gliński „odbudowuje polską kulturę”.","Przed debatą komisja kultury negatywnie zaopiniowała wniosek. Na Sali Plenarnej poseł sprawozdawca Urszula Pasławska (PSL-UED) mówiła, że „po raz pierwszy po 1989 r. mamy ministra, który nienawidzi kultury, unika twórców i artystów, unika ludzi kultury i często odwraca się do nich plecami”.– Po raz pierwszy w historii mamy ministra, która tak dalece nie szanuje pieniędzy podatników. Już w latach dziewięćdziesiątych rodzina Czartoryskich usiłowała sprzedać państwu polskiemu kolekcję za znacznie mniejsze pieniądze niż pół miliarda złotych. Nikt jednak przed panem ministrem Glińskim nie skorzystał z tej oferty – mówiła.Posłanka zażenowanaMinistra broniła Joanna Lichocka (PiS), zdaniem której poziom wniosku klub PSL-UED „odbiega rażąco od ocen rzeczywistej, faktycznej i rzetelnej tego, co robi wicepremier i minister kultury”. – Ja jestem tym wnioskiem i tym wystąpieniem zażenowana – podkreśliła posłanka.Lichocka wskazała, że decyzja MKiDN o wykupieniu całości kolekcji książąt Czartoryskich wraz z nieruchomościami z rąk prywatnych „za cenę stanowiącą kilka procent wartości rynkowej zbiorów” jest powodem, dla którego „totalna opozycja” domaga się dymisji szefa resortu kultury. – Decyzja, która była chwalona przez cały świat, o której pisały gazety z całego świata (...) wam bardzo przeszkadza – mówiła.Arkadiusz Myrcha (PO) argumentował, że „upolitycznienie instytucji kultury, cenzurowanie wydarzeń kulturalnych, miażdżąca krytyka środowisk twórczych, chaos w przyznawaniu grantów, tłamszenie działalności organizacji pozarządowych” – to, jego zdaniem, zarzuty stawiane ministrowi Glińskiemu, które już dawno powinny doprowadzić do jego dymisji. Myrcha podkreślił, że minister Gliński, sprawując nadzór nad mediami narodowymi, odpowiada za „propagandę” przez nie uprawianą. Myrcha w swoim wystąpieniu użył określenia „afera Glińskiego”. – Polacy pytają: dlaczego 500 mln zł wydanych na zakup kolekcji Czartoryskich znajduje się w Liechtensteinie? Dlaczego dopuścił pan do sytuacji, którą Polacy nazywają przekrętem stulecia? – pytał. Przypomniał, że kolekcja i tak już była chroniona i niemożliwe było wywiezienie jej z kraju – bo chroniła ją lista skarbów dziedzictwa narodowego. „Piękna idea”Elżbieta Zielińska z Kukiz' 15 mówiła, że argumentem za przychyleniem się do wniosku o wotum nieufności wobec szefa MKiDN jest Polska Fundacja Narodowa, za którą „ktoś w końcu powinien w rządzie odpowiedzieć”. – Nie może być tak, żeby taki twór, który był piękną ideą (...) , przeistoczył się w taki twór, jakim dziś jest PFN – powiedziała, dodając, że fundacja nie radzi sobie z zadaniami i nie robiła nic np. w momencie kryzysu polsko-izraelskiego. Jak mówiła, „fundacja, która ma się zajmować PR-em, a nie potrafi zadbać o swój PR - to kuriozum”, zarzuciła jej też brak transparentności finansowej.Krzysztof Mieszkowski z Nowoczesnej powiedział, że minister Gliński przejdzie do historii jako „główny cenzor, który zasiada w ministerstwie kultury”. Odnosząc się do sprawy zakupu kolekcji Czartoryskich, Mieszkowski powiedział, że Gliński decyzją o jej zakupie „uruchomił bardzo niebezpieczną ścieżkę”. Joanna Scheuring-Wielgus z Nowoczesnej powiedziała, że minister Gliński „nie zasługuje na miano ministra kultury”, zarzucając mu, że „tkwi w przeszłości”, „nie inwestuje w sztukę współczesną” oraz zapomniał o problemach polskiej kultury, np. problemach emerytalnych twórców. Przypomniała, że TVP jest najbardziej zadłużona od 1989 roku i, jej zdaniem, odpowiadają za to minister Gliński i prezes TVP Jacek Kurski. Ministra kultury bronił premier Mateusz Morawiecki. – Różne wnioski o odwołanie ministrów i premierów Wysoka Izba widziała przez lata, ale tak kuriozalnego wniosku jak ten, chyba bardzo dawno, a może nigdy – powiedział premier. – Tak naprawdę pan premier Gliński jest człowiekiem, który odbudowuje polską kulturę i polskie dziedzictwo narodowe – podkreślił. „Likwidacja kultury”Ocenił, że za rządów PO-PSL polska kultura była „likwidowana”. Zauważył też, że poprzednia koalicja rządowa zabrała twórcom kultury przywileje podatkowe, zaś PiS „zwiększył możliwość odpisania kosztów uzyskania przychodu do wysokości 50 proc. dwukrotnie; z kwoty 80 tys. zł do ok. 160 tys. zł”.– To jest w rzeczywistości prawda o tym, w jaki sposób staramy się wspierać twórców, bardzo szeroko, a nie tylko wąskiej grupy celebrytów związanych z waszą władzą, z waszym światopoglądem – oświadczył Morawiecki. Jak dodał, rząd PiS w ten sposób „demokratyzuje” dostęp do kultury.Według ministra Glińskiego, wniosek klubu PSL-UDE zawiera „ogólniki, jakieś przypadkowe asocjacje, pomówienia, psychologizmy”. – To, co państwo przedstawili, z punktu widzenia faktograficznego jest faktycznie jakąś komedią pomyłek – ocenił wicepremier i przypomniał, że dokonana przez MKiDN 29 grudnia 2016 r. transakcja zakupu kolekcji Czartoryskich „obejmowała zakup 86 tys. obiektów, dzieł sztuki, 250 tys. wolumenów w bibliotece; obejmowała zakup ewentualnych roszczeń dot. tych dzieł, które zaginęły”.",,
Partie stracą miliony?,"Platforma Obywatelska chce całkowitego zawieszenia subwencji budżetowej dla partii politycznych w latach 2012-2013. Według posłów, zawieszenie dotacji ma przynieść rocznie około 114 mln zł oszczędności Do tej pory PO opowiadała się za zmniejszeniem dofinansowania o połowę.","Platforma Obywatelska zgłosiła w październiku projekt zmniejszający o połowę subwencję dla partii politycznych w latach 2012-13 – projekt jest już po pierwszym czytaniu w komisji finansów. Zakłada on też likwidację waloryzacji subwencji już od 2011 roku. Wiceszefowa komisji finansów Krystyna Skowrońska zapowiedziała, że w drugim czytaniu, które odbędzie się najprawdopodobniej w przyszłym tygodniu, PO zgłosi poprawkę, w ramach której zaproponuje nie redukcję subwencji, a jej całkowite zawieszenie w latach 2012-13.  Zawieszenie subwencji ma przynieść rocznie około 114 mln zł oszczędności. Pytana, dlaczego nie zawiesić subwencji już w 2011 r., Skowrońska odparła, że Platforma chce dać partiom czas na przygotowanie się do zmian, tak aby nie narazić się na zarzut niekonstytucyjności ustawy. PO podkreśla, że proponowane ograniczenie subwencji o połowę dotyczyłoby lat, w których nie odbywają się żadne wybory. W 2009 r. PO proponowała zniesienie finansowania partii z budżetu państwa,projekt został jednak odrzucony głosami PiS, PSL i SLD. Szef klub PO TomaszTomczykiewicz pytany, czy PSL tym razem poprze propozycję PO, odparł, że„rygorom koalicyjnym podlegają tylko projekty rządowe”. Zadeklarowałjednocześnie, że liczy na to, iż partie po dwuletnim okresie zawieszeniasubwencji zdecydują się na jej zupełne, bezterminowe zniesienie. Waloryzowanie dotacji przewiduje obecnie ustawa o partiach politycznych.Zgodnie z rozporządzeniem przygotowanym przez Ministerstwo Finansów, partiemiałyby dostać w 2011 r. dofinansowanie o 7,7 proc. większe niż dotychczas.Subwencja dla PO miałaby wzrosnąć o 3,1 mln zł; dla PiS - 2,9 mln zł;koalicji Lewica i Demokraci - 1,6 mln zł, a PSL - 1,2 mln zł. Platforma przekonuje, że proponowane przez nią ograniczenia w finansowaniu partii dotkną mocniej te ugrupowania, które wprowadzą do parlamentu więcej posłów. PO, mówiła Skowrońska, nie chce bowiem zmieniać zapisanej w ustawie zasady, będącej podstawą do wyliczania kwoty subwencji. Jak mówiła, premiuje ona partie, które wprowadziły do parlamentu mniej posłów. Zgodnie z tym zapisem partie, które uzyskały do 5 proc. poparcia w wyborach, otrzymują subwencję w wysokości 11,53 zł za jeden oddany na nie głos. Te, które uzyskały 5-10 proc. głosów, dostają 9,22 zł za głos; za 10-20 proc. poparcia w wyborach przysługuje partii 8,7 zł subwencji za głos, za 20-30 proc. poparcia 4,61 zł za głos. Partie uzyskujące powyżej 30 proc. Dostają 1,73 zł za każdy oddany na nie głos.",,
Raport wywiadu USA o  manipulacjach Rosji podczas kampanii prezydenckiej,"Podczas kampanii prezydenckiej w USA Rosja przeprowadziła operację, mającą na celu między innymi zdyskredytowanie kandydatki Demokratów Hillary Clinton. Tak wynika z odtajnionego właśnie raportu amerykańskich służb wywiadowczych. Zleceniodawcą akcji miał być prezydent Władimir Putin.","„Z dużą pewnością oceniamy”, że prezydent Rosji Władimir Putin zlecił przeprowadzenie kampanii mającej na celu wywarcie wpływu na amerykańskie wybory prezydenckie w 2016 roku – głosi upubliczniony w piątek najnowszy raport służb wywiadowczych USA. W raporcie służby ostrzegają, że podobne operacje Rosja może przeprowadzać w krajach, które są sprzymierzeńcami Stanów Zjednoczonych. Cel: osłabienie pozycji Hillary ClintonOperacja miała podważyć wiarę obywateli w demokratyczne procesy rządzące państwem, osłabić pozycję Hillary Clinton, a w konsekwencji doprowadzić do zwycięstwa Donalda Trumpa. Polegała przede wszystkim na aktywności tak zwanych trolli internetowych, czyli wynajętych osób, które publikowały w internecie komentarze i wypowiedzi wzbudzające określone emocje. Istotną rolę odegrały też finansowane przez rząd rosyjski agencje informacyjne, które publikowały jednostronne materiały dotyczące kandydatów na prezydenta.Ataki hakerskieJednym z elementów operacji były przeprowadzone przez rosyjski wywiad GRU ataki hakerskie, które miały na celu pozyskanie poufnych informacji dotyczących działań Demokratów i Republikanów, a następnie opublikowanie ich na stronach internetowych, takich jak WikiLeaks.  „Oceniamy z dużą pewnością, że GRU (rosyjski wywiad wojskowy – red.) wykorzystało postać Guccifer 2.0, DCLeaks i WikiLeaks by udostępnić publiczności i instytucjom medialnym (...) dane zdobyte w operacji cybernetycznej” – napisano w raporcie. Jak zaznaczono w dokumencie, strona rosyjska podczas wyborów nie ingerowała w sam proces liczenia głosów. W reakcji na treść dokumentu Demokraci zażądali konkretnych działań, które mają zapobiec podobnym zdarzeniom.",,
Morawiecki: jestem zdumiony ultimatum. „KE nie przeczytała tych ustaw”,"– Jestem zdumiony zapowiedzią wiceszefa KE Fransa Timmermansa – tak ocenił wicepremier Mateusz Morawiecki ultimatum, jakie KE postawiła Polsce ws. sądów. Uruchomienie art. 7 przewidującego sankcje, „byłoby skrajnie niesprawiedliwe” – dodał.","– Jestem zdumiony. I uważam, że Komisja nie przeczytała tych ustaw, nie przeczytała dokumentów. Jakby przeczytała, to bardzo chętnie bym usłyszał, gdzie oni mają te obawy, że są naruszone jakikolwiek zasady państwa prawa? Chciałbym, żeby zwrócili uwagę na daleko idące podobieństwa między tymi reformami, które my wdrażamy, a systemem KRS, systemem Sądu Najwyższego, jaki jest w Niemczech czy we Francji – powiedział w środę PAP wicepremier, minister rozwoju i finansów Mateusz Morawiecki. „Apeluję o przeczytanie naszych propozycji” W ocenie wicepremiera Morawieckiego, Timmermans „odnosi w swego rodzaju miksie do ustaw o reformie sądownictwa”. – Do dwóch, które zostały zawetowane, a więc ich nie ma. I do trzeciej ustawy, która jest – ponieważ nie została zawetowana. Ale w tej ustawie są znakomite zapisy, które sędziów czynią bardziej niezależnymi od prezesów sądów – podkreślił.   – Chciałbym bardzo, aby Komisja pokazała te przepisy, które jej zdaniem są niepokojące, wtedy będziemy mogli się odnieść. Apeluję o przeczytanie naszych propozycji – zaznaczył Morawiecki.  Wicepremier nie spodziewa się uruchomienia art. 7 traktatu unijnego, który dopuszcza sankcje.",,
Prezydent Trump przybył na Hawaje. Wyruszy w pierwszą podróż do Azji Wschodniej,"Amerykański prezydent Donald Trump przybył na Hawaje, gdzie uczestniczył w tajnym spotkaniu z szefami dowództwa sił zbrojnych Stanów Zjednoczonych na Pacyfiku. Później ma odwiedzić mauzoleum amerykańskich marynarzy, którzy zginęli podczas japońskiego ataku na Pearl Harbor w 1941 roku.","Po wylądowaniu prezydenckiego samolotu w bazie wojskowej Hickam, Donaldowi Trumpowi i jego żonie Melanii założono na szyje tradycyjne wieńce z kwiatów. Po spotkaniu z szefami dowództwa sił zbrojnych USA  na Pacyfiku, prezydent odwiedzi mauzoleum amerykańskich marynarzy, którzy zginęli podczas japońskiego ataku na Pearl Harbor w 1941 roku.",,
"„To rodzina Adamowicza zadecydowała, gdzie na pogrzebie usiądą prezydent i premier”","– Rodzina prezydenta Pawła Adamowicza zadecydowała, gdzie podczas uroczystości pogrzebowych usiądą premier oraz prezydent – powiedziała w środę p.o. prezydenta Gdańska Aleksandra Dulkiewicz.
Jak stwierdziła wcześniej w Radiu Zet, decyzję podjęło miasto.  Według Dulkiewicz było to spowodowane m.in. pomówieniami Adamowicza przez rządzących liderów.","Podczas sobotnich uroczystości w gdańskiej bazylice Mariackiej towarzyszących pogrzebowi zmarłego prezydenta miasta Pawła Adamowicza w pierwszym rzędzie siedzieli szef Rady Europejskiej Donald Tusk z małżonką, b. prezydenci Aleksander Kwaśniewski i Lech Wałęsa (obaj wraz z żonami).   Za nimi b. prezydent Bronisław Komorowski z żoną oraz b. prezydent Niemiec Joachim Gauck oraz reprezentujący parlament: wicemarszałek Sejmu Małgorzata Kidawa-Błońska oraz wicemarszałek Senatu Bogdan Borusewicz (oboje z PO). W kolejnych rzędach zasiedli b. premierzy: Hanna Suchocka, Jan Krzysztof Bielecki, Włodzimierz Cimoszewicz, Waldemar Pawlak, Jerzy Buzek, Marek Belka, Kazimierz Marcinkiewicz i Ewa Kopacz. Dopiero w dalszych rzędach siedzieli przedstawiciele obecnych władz, w tym urzędujący prezydent Andrzej Duda i premier Mateusz Morawiecki.  W niedzielę szef gabinetu prezydenta Krzysztof Szczerski powiedział PAP, że prezydent zdecydował, że „dla niego istotny jest sam udział w pogrzebie i jeśli organizatorzy przywiązują tak wielką wagę do tego, żeby siedział w tym, a nie innym miejscu, to nie będziemy o tym dyskutować”.",,
Opublikowano wykaz lotów premier Beaty Szydło,"We wtorek wieczorem na stronie internetowej KPRM opublikowano wykaz lotów premier Beaty Szydło, która w ubiegłym tygodniu zwróciła się z prośbą o publikację tych informacji.","Wykaz lotów premier Beaty Szydło zawiera 164 pozycje. Pierwszy lot przeprowadzono 29-30.11.2015; ostatni – 10.12. 2017. Spośród 164 lotów 73 odbywały się wojskowym samolotem CASA, 16 śmigłowcem W-3 Sokół, jeden lot był lotem czarterowym do Ułan Bator, a reszta samolotem Embraer. Premier Szydło była premierem od 16 listopada 2015 r. do 11 grudnia 2017 r., natomiast funkcję wicepremiera pełniła od 11 grudnia 2017 r. do 4 czerwca 2019 r., kiedy to przyjęła mandat europosłanki z ramienia PiS. Beata Szydło wystąpiła o publikację informacji o swoich lotach po ujawnieniu podróży marszałka Sejmu Marka Kuchcińskiego rządową flotą, podczas których towarzyszyli m.in. członkowie rodziny. W piątek marszałek Sejmu złożył rezygnację z pełnionej funkcji ze względu na negatywną ocenę jego podróży przez dużą część społeczeństwa.   Na zeszłotygodniowej konferencji prasowej PiS przedstawiono listę lotów Donalda Tuska jako premiera Polski. Dla pierwszych dwóch lat rządów Tuska (30.11.2007-7.12.2009) liczba lotów na koszt KPRM wynosi 207. Z kolei Bogdan Borusewicz, marszałek Senatu z czasów rządu PO-PSL, samą tylko trasę Warszawa-Gdańsk pokonywał średnio ponad 100 razy w ciągu roku. W piątek na stronie KPRM został opublikowany wykaz lotów urzędującego premiera Mateusza Morawieckiego, który zapowiedział wcześniej szef KPRM. Na liście widniało 207 pozycji, od czasu kiedy pełni funkcję szefa rządu.",,
Poseł Kukiz'15 o przymusowej relokacji: Polska nie powinna przykładać do tego ręki,"–  Prawa człowieka powinny być respektowane, jeśli ktoś chce być w miejscu X to nie można go zmuszać, by był w miejscu Y. Nie można zmuszać imigrantów by byli w Polsce, jeśli oni nie chcą żyć w naszym kraju – mówił programie „Cztery strony”  Grzegorz Długi. 
Poseł Kukiz’15 odniósł się do tematu przymusowej relokacji imigrantów  na terenie Unii Europejskiej.","Zdaniem Długiego, „Polska nie powinna przykładać do tego ręki”. Lider jego ugrupowania Paweł Kukiz powiedział, że zrobi wszystko, aby brakujące 100-150 tys. podpisów do referendum ws. przyjmowania imigrantów zostało zebrane i Polacy będą mogli w tej sprawie zagłosować. – Jeśli będzie taka potrzeba, to akcja zostanie rozpoczęta od nowa. Na razie proszę brać pod uwagę, że ta inicjatywa zbierania podpisów zakończyła się wielkim sukcesem, ale pani premier Szydło oświadczyła, że nie będzie respektowała tych zobowiązań, które pani Kopacz przyjęła, więc przerwaliśmy tę akcję – powiedział.",,
"„Grass apelował do polskich władz, by nie pozbywały się mediów”","– Günter Grass, ku pewnemu zaskoczeniu powiedział, że jest zdumiony, iż polskie władze tolerują wykup mediów przez kapitał niemiecki – powiedział Leszek Miller w programie „Bez Retuszu”. Były premier przypomniał słowa Güntera Grassa, który będąc w Polsce, komentował problem przejęcia polskiego rynku medialnego przez kapitał niemiecki. – Apel Grassa miał swoje znaczenie, ale był spóźniony – dodał.","Były premier odniósł się listu szefa Ringier Axel Springer Media AG, który napisał do polskich pracowników koncernu m.in: „Ideologie i prymitywne ideologie przegrały z wartościami i rozsądkiem. Wyłącznym zwycięzcą nie jest jednak Donald Tusk, tak jak Kaczyński nie jest jedynym przegranym. Razem z Tuskiem wygrali Polacy – wszyscy ci, którzy są dumni z przynależności do Unii Europejskiej (...). Co do przegranych w tym starciu, to obok Jarosława Kaczyńskiego znalazła się dobra reputacja Polski jako rzetelnego partnera”.Miller przypomniał też, że Günter Grass, kiedy odwiedził Polskę w 2000 roku, dziwił się, że polskie władze pozwalają na wykup przez niemiecki kapitał polskiej prasy. – Apelował wtedy do polskich władz, żeby Polska nie pozbywała się tak łatwo mediów terenowych i papierowych – mówił Miller. Dodał, że w tym czasie już jednak było zbyt późno na powstrzymanie prywatyzacji, ponieważ „przejęcie głównego segmentu gazet terenowych rozpoczęło się na początku lat dziewięćdziesiątych”.",,
Wiceszef PO: Nie mamy wrogów po stronie opozycji. PSL być może przekroczy próg wyborczy,"Nie mamy wrogów po stronie opozycji, wybraliśmy formułę, która w naszej ocenie pozwoli na skuteczną rywalizację z obozem władzy – stwierdził Borys Budka. Wiceprzewodniczący Platformy Obywatelskiej wyraził też przekonanie, że Koalicja Obywatelska będzie jedyną koalicją w nadchodzących wyborach parlamentarnych.","Szef PO Grzegorz Schetyna zapowiedział, że Platforma wystartuje w jesiennych wyborach parlamentarnych w formule Koalicji Obywatelskiej wraz z Nowoczesną i Inicjatywą Polska. 20 proc. miejsc na listach KO mieliby otrzymać kandydaci „obywatelscy”, czyli przedstawiciele organizacji pozarządowych, eksperci oraz samorządowcy. PSL zapowiedział samodzielny start pod szyldem „PSL - Koalicja Polska”.Z kolei liderzy Wiosny Robert Biedroń i SLD Włodzimierz Czarzasty ogłosili w czwartek zamiar budowy bloku lewicowego z udziałem Lewicy Razem. O formule startu w wyborach mają poinformować w piątek o godz. 13.W porannej rozmowie w PR24 Budka przekonywał, że Koalicja Obywatelska będzie „jedyną koalicją w tych wyborach”. – Wyciągamy wnioski z przeszłości, my absolutnie nie mamy wrogów po stronie opozycji – zapewnił Budka. – Być może uda się stworzyć jedną listę lewicy, być może PSL przekroczy próg wyborczy, to nie są nasi rywale, to nie są nasi przeciwnicy, natomiast wybraliśmy formułę, która w naszej ocenie pozwoli na skuteczną rywalizację z obozem władzy – zaznaczył.Jak ocenił, „PSL, wychodząc z Koalicji Europejskiej, de facto ten projekt zakończyło”. – Nie było innej koalicji aniżeli Koalicja Obywatelska – dodał wiceszef PO.Koalicja Europejska, w ramach której PO startowało do wyborów do Parlamentu Europejskiego, składała się z Platformy, SLD, Nowoczesnej i Zielonych.",,
Awaryjne lądowanie statku kosmicznego Sojuz. Rosja zawiesiła loty,"Rosyjski załogowy statek kosmiczny Sojuz MS-10 w czwartek uległ awarii po starcie z kosmodromu Bajkonur w Kazachstanie. Dwóch kosmonautów wylądowało awaryjnie na terytorium tego kraju, są żywi i nie ucierpieli podczas lądowania – podały media w Rosji oraz NASA. Rosja zawiesiła loty na orbitę załogowych statków kosmicznych Sojuz. Na czas nieokreślony odłożono start statku kosmicznego Sojuz MS-11 zaplanowany na grudzień.","Sojuz MS-10 wystartował o godzinie 11.40 czasu moskiewskiego (godz. 10.40 czasu polskiego) i w pierwszych minutach lot przebiegał zgodnie z planem. Później podano informację o awarii.Kosmonauci – Rosjanin Aleksiej Owczynin i Amerykanin Nick Hague – zdołali wylądować w kapsule, która oddziela się od statku kosmicznego podczas awarii. Jest ona wyposażona w system spadochronów i silniki wyhamowujące, które umożliwiają miękkie lądowanie. Systemy bezpieczeństwa zadziałały bez zakłóceń.Kosmonauci wylądowali około 20-25 km od miasta Żezkazgan w środkowym Kazachstanie. Nie ucierpieli podczas awaryjnego lądowania i jest z nimi łączność. Dotarły już do nich ekipy poszukiwawczo-ratownicze i obaj są już na zewnątrz, a ich stan jest dobry – podała NASA.Z kolei agencja TASS poinformowała, że kosmonautów „zbadali lekarze i ich stan jest nie całkiem dobry”. W najbliższym czasie zostaną oni przewiezieni do Moskwy. Nie podano jednak szczegółów.Według wstępnych ocen przyczyną awarii Sojuza MS-10 mogło być złe mocowanie bocznych bloków rakiety nośnej – informują media rosyjskie. Po awarii na czas nieokreślony odłożono start statku kosmicznego Sojuz MS-11 zaplanowany na grudzień.Rosja zawiesiła loty na orbitę załogowych statków kosmicznych Sojuz. Sojuz MS-10 miał lecieć na Międzynarodową Stację Kosmiczną (ISS). 4 października na Ziemię powrócił Sojuz MS-08 z trzema członkami załogi ISS. Owczynin i Hague mieli dołączyć do pozostałej na ISS trzyosobowej załogi, którą tworzą obecnie: Niemiec Alexander Gerst, Amerykanka Serena Aunon-Chancellor i Rosjanin Siergiej Prokopjew.Pod koniec sierpnia poinformowano o wykryciu usterki na zacumowanym na ISS statku Sojuz MS-09. W poszyciu znaleziono 1,5-milimetrową szczelinę, przez którą zaczęło uchodzić powietrze.Początkowo informowano nieoficjalnie, że do usterki doszło na ziemi i pracownik, który odkrył niedoróbkę w postaci mikroszczeliny, zasklepił ją specjalnym klejem, toteż nie wykryto jej podczas prób hermetyczności statku. Usterka nie dawała o sobie znać także przez pierwsze dwa miesiące lotu orbitalnego. Potem jednak klej odpadł i odsłonił mikroszczelinę.Później dziennik „Kommiersant” podał, że eksperci z powołanej przez rosyjską agencję Roskosmos komisji uważają, iż najbardziej prawdopodobna jest wersja o celowym uszkodzeniu Sojuzu przez amerykańskich astronautów, którzy mieliby w ten sposób dążyć do przyspieszenia powrotu statku na ziemię. Następnie korporacja Energia doszła jednak do wniosku, że dziura powstała na ziemi, a nie w kosmosie i przyczyną była niedoróbka na etapie budowy statku.                                                teraz odtwarzaneAwaryjne lądowanie statku kosmicznego Sojuz",,
"Donald Trump chwali Polskę. „Robi więcej, niż się od niej oczekuje”","Prezydent USA Donald Trump rozmawiał z przebywającą w Waszyngtonie kanclerz Niemiec Angelą Merkel m.in. o wydatkach na obronność. Wezwał Niemcy do przeznaczania co najmniej 2 proc. PKB na ten cel. W tym kontekście pochwalił Polskę, która „płaci nawet więcej, niż się od niej oczekuje”. – Bardzo to doceniamy – podkreślił. Premier Mateusz Morawiecki podziękował na Twitterze za ciepłe słowa.","Mówiąc o zwiększeniu wydatków obronnych państw NATO do tego postulowanego przez Sojusz poziomu, amerykański prezydent podkreślił, że gdy do tego dojdzie, „będzie to dużo bardziej sprawiedliwa sytuacja” niż obecna. – Sądzę, że ostatecznie wszyscy będą bardzo zadowoleni – ocenił.– Wiele państw, choć patrzy się na nie jako na jeden blok, na tym naprawdę skorzysta. (...) Gdy każdy będzie płacił tyle, ile powinien, będzie to olbrzymia korzyść dla NATO. Niektóre kraje płacą nawet więcej niż muszą – zauważył.Ciężar kosztówW tym kontekście Trump wymienił nasz kraj: „Polska jest wspaniała, płaci nieco więcej niż się od niej oczekuje czy niż musi”, bo widzi, że to USA ponoszą ciężar kosztów. – Może czują, że to niesprawiedliwe; (...) my to bardzo doceniamy – zapewnił.„Polska poważnie podchodzi do zapewnienia bezpieczeństwa swoim obywatelom oraz do swoich zobowiązań w ramach NATO” – napisał na Twitterze premier Morawiecki. „Już teraz wydajemy ponad 2 proc. PKB na obronę narodową, a do 2030 roku osiągniemy pułap 2,5 proc. Nasi sojusznicy to doceniają. Dziękuję Donaldowi Trumpowi za te ważne słowa” dodał.",,
"Sondaż: liderem niezmiennie Prawo i Sprawiedliwość, reszta w tyle","Największym poparciem wśród Polaków cieszy się Prawo i Sprawiedliwość – wynika z sondażu przeprowadzonego przez CBOS. Gdyby wybory do Sejmu odbyły się na początku lipca, na partię Jarosława Kaczyńskiego zagłosowałoby 39 proc. ankietowanych.","Największe partie opozycyjne – Platforma Obywatelska i Nowoczesna – cieszą się stałym, choć znacznie mniejszym. Na PO chce głosować 15 proc. pytanych, a na ugrupowanie Ryszarda Petru 14 proc.Do Sejmu wszedłby jeszcze ruch Kukiz‘15 z 8-proc. poparciem. Poza parlamentem znalazłyby się partie: KORWiN - 4 procent, SLD - 3 procent, Partia Razem - 3 procent i PSL - 3 procent. 9 proc. badanych (3 punkty proc. mniej niż w czerwcu) odpowiedziało „trudno powiedzieć” na pytanie o to, na kandydata którego ugrupowania oddaliby głos. Większe poparcie dla partii Jarosława KaczyńskiegoPoparcie dla PiS wzrosło w stosunku do sondażu z początku czerwca o 4 punkty proc. Poparcie dla PO i Nowoczesnej nie zmieniły się w porównaniu z poprzednim sondażem. O jeden punkt proc. pogorszyły się notowania ruchu Kukiz'15.",,
Zabójstwo Pawła Adamowicza. Stefana W. zbada nowy zespół biegłych,"Powołano nowy zespół biegłych lekarzy psychiatrów oraz psychologów, którzy jeszcze raz zbadają poczytalność Stefana W. podejrzanego o zabójstwo prezydenta Gdańska – poinformował w poniedziałek p.o. rzecznika Prokuratury Okręgowej w Gdańsku Mariusz Duszyński.","Prokuratorzy nadzorujący śledztwo w sprawie zabójstwa prezydenta Pawła Adamowicza podjęli w piątek decyzję o powołaniu zespołu innych biegłych lekarzy psychiatrów oraz psychologów celem jednoznacznego ustalenia stanu zdrowia psychicznego podejrzanego Stefana W. – poinformował w poniedziałek p.o. rzecznika Prokuratury Okręgowej w Gdańsku Mariusz Duszyński.  – Dotychczas wydana opinia sądowo-psychiatryczna podejrzanego, według prokuratorów, jest niejasna. Z tych względów powołali inny zespół biegłych – dodał Duszyński.  Prokurator potwierdził, że rodzina Pawła Adamowicza złożyła wniosek o powołanie nowego zespołu biegłych psychiatrów, który ponownie miałby zbadać podejrzanego i sporządzić opinię o stanie jego zdrowia oraz zbadać, czy w chwili zabójstwa był poczytalny. Zdaniem rodziny zamordowanego prezydenta Gdańska, opinia wydana w październiku przez biegłych nie rozwiewa wielu wątpliwości na temat stanu zdrowia psychicznego Stefana W.  Wnioski złożone przez pełnomocnika rodziny Adamowiczów zbiegły się z wątpliwościami, które mieli prokuratorzy. Decyzja nadzorujących śledztwo o powołaniu nowego zespołu biegłych lekarzy psychiatrów i psychologów jest jednak niezależna od wniosku, który złożyła rodzina – podkreślił Duszyński. Stefan W. przebywa w jednoosobowej celi aresztu śledczego, ponieważ ma status niebezpiecznego aresztowanego. Od opinii biegłych zależy, czy stanie przed sądem.  30 stycznia 2019 r. Stefan W. został poddany jednorazowemu badaniu sądowo-psychiatrycznemu. Po jego przeprowadzeniu biegli nie byli jednak w stanie ocenić stanu jego poczytalności i zawnioskowali o przeprowadzenie obserwacji. Odbyła się ona na przełomie maja i czerwca w krakowskim areszcie, w którym jest specjalistyczny oddział psychiatryczny dla podejrzanych o poważne przestępstwa.  W październiku Prokuratura Okręgowa w Gdańsku otrzymała opinię sądowo-psychiatryczną biegłych psychiatrów na temat stanu zdrowia Stefana W. Do tej pory nie ujawniono jej treści. Śledczy uznali, że wymaga ona uzupełnienia, bowiem biegli nie odnieśli się do wszystkich kwestii mających znaczenie dla oceny stanu zdrowia psychicznego podejrzanego, a także jego poczytalności, czyli zdolności rozpoznania znaczenia czynu, którego dokonał, i możliwość pokierowania przez mężczyznę swoim postępowaniem.  Po zapoznaniu się z opinią obrońca Stefana W., mecenas Artur Kotulski, złożył w październiku wniosek o przeniesienie mężczyzny z aresztu śledczego do szpitala psychiatrycznego. Jednak prokuratura wniosek odrzuciła na początku listopada. W środę matka Stefana W. powiedziała w „Faktach” TVN, że jej syn jest chorym człowiekiem, cierpi na schizofrenię, więc — jej zdaniem – nie był to mord polityczny.  13 stycznia 2019 r. na Targu Węglowym w Gdańsku, w czasie finału Wielkiej Orkiestry Świątecznej Pomocy, 27-letni Stefan W. wtargnął na scenę i zaatakował nożem prezydenta Pawła Adamowicza. Jeszcze w nocy ugodzony kilkukrotnie prezydent przeszedł w szpitalu pięciogodzinną operację. Następnego dnia zmarł. Sekcja zwłok wykazała na jego ciele m.in. trzy głębokie rany – jedną zadaną w okolicy serca i dwie w brzuch.  Stefan W. został zatrzymany tuż po ataku. Postawiono mu zarzut zabójstwa z motywacji zasługującej na szczególne potępienie. Czyn ten jest zagrożony karą co najmniej 12 lat więzienia, 25 lat pozbawienia wolności, a nawet dożywocia.  Stefan W. nie przyznał się do popełnienia zabójstwa. W chwili zdarzenia był trzeźwy, nie był także pod wpływem środków odurzających ani leków.  Wcześniej Stefan W. był karany za napady z bronią w ręku na placówki bankowe. W tej sprawie zatrzymano go w czerwcu 2013 r., a rok później sąd skazał go na 5,5 roku więzienia. Odbywanie kary skazany skończył 8 grudnia 2018 roku.",,
"Prof. Musiał: W niepamięć poszło, że obóz KL Auschwitz został założony dla Polaków","– Niemiecki obóz zagłady Auschwitz jest poza Polską postrzegany jako miejsce zagłady Żydów. I w niepamięć poszło, że obóz KL Auschwitz został założony dla Polaków, żeby niszczyć polską inteligencję – powiedział we wtorek w programie „O co chodzi” w TVP Info historyk prof. Bogdan Musiał. W ten sposób odpowiedział na pytanie, dlaczego rocznica pierwszego transportu polskich więźniów z Tarnowa do KL Auschwitz jest zapomniana.","14 czerwca przypada 79. rocznica pierwszego transportu polskich więźniów z Tarnowa do KL Auschwitz. Historyk prof. Bogdan Musiał mówił w TVP Info, dlaczego rocznica ta jest zapomniana. – Niemiecki obóz zagłady Auschwitz jest poza Polską postrzegany, jako miejsce zagłady Żydów. I w niepamięć poszło, że obóz KL Auschwitz został założony dla Polaków, żeby niszczyć polską inteligencję. Pierwsze dziesiątki tysięcy więźniów to byli Polacy – wyjaśnił.  Prof. Musiał podkreślił, że na Zachodzie narracja jest zdominowana przez Holokaust. Jego zdaniem Polacy powinni dbać o pamięć swoich ofiar. Dodał, że polscy Żydzi to były też „nasze ofiary”, więc nie powinno się sztucznie tego rozdzielać.  Historyk był też pytany, dlaczego Polacy są często przedstawiani jako wolontariusze zagłady wskazał na prace niektórych historyków. – Profesor Gross do momentu, kiedy zajmował się nauką nie zrobił wielkiej kariery. Nagle fałszując, manipulując, włączając się do głównej narracji stał się popularny, znany. A publikacje pana Grabowskiego – dzięki oskarżeniom zyskuje uwagę i prezentuje się jako walczący o pamięć i prawdę. W rzeczywistości ten pan manipuluje i fałszuje. On zakłamuje prawdę – powiedział prof. Musiał.",,
„Najlepsza dla Polski byłaby koalicja PO z SLD”,"– Z możliwych kolacji z PSL i SLD lepsza byłaby tak druga. Polegałaby na tym, że w sposób nowoczesny podchodziliśmy do kwestii światopoglądowych – powiedział w programie „Polityka przy kawie” w TVP1 krakowski poseł PO Łukasz Gibała. Polityk PiS Mariusz Kamiński zaznaczył z kolei, że jego partia chce mieć bezwzględną większość w Sejmie.",,,
SLD i PiS zgłoszą kandydatów do KRRiT,Dziś mija termin zgłaszania w Sejmie kandydatów do Krajowej Rady Radiofonii i Telewizji. Swoich kandydatów zgłosić mają kluby PiS i Lewicy. Kluby PO i PSL - jak wynika z wypowiedzi polityków tych partii - nie przedstawią żadnych kandydatur.,"Lewica zgłosi w Sejmie jako kandydatów do Krajowej Rady Bogusława Piwowara i Witolda Grybosia – wynika z zapowiedzi wiceszefa klubu Lewicy Marka Wikińskiego. Z kolei PiS – jak wynika z wcześniejszych nieoficjalnych wypowiedzi polityków tego klubu – może rekomendować członków KRRiT minionej kadencji. Chodzi o Witolda Kołodziejskiego, Barbarę Bubulę lub Piotra Boronia. Klub PO zdecydował nie przedstawiać swej kandydatury po tym,jak swoich przedstawicieli - Jana Dworaka i Krzysztofa Lufta - do KrajowejRady powołał jeszcze jako pełniący obowiązki prezydenta marszałek Sejmu Bronisław Komorowski.PSL także nie zamierza nikogo wskazywać w Sejmie, bo związany z ludowcami kandydat do KRRiT – Stefan Pastuszka – został zgłoszony w Senacie. Nową KRRiT trzeba wybrać po tym, jak pierwszy raz w historii tego konstytucyjnego organu Sejm, Senat i prezydent odrzucili sprawozdanie zdziałalności Rady w poprzednim roku. Zgodnie z ustawą o radiofonii itelewizji oznacza to, że kadencja Rady wygasa. Sejm wybiera dwóch z pięciuczłonków KRRiT. Dwóch wskazuje prezydent; jednego Senat.",,
"Kaczyński: Zjednoczona Prawica jest rodziną, w której jest także prezydent","– Zjednoczona Prawica jest rodziną, która idzie drogą prowadzącą do sukcesu Polski. Jestem przekonany, że w tej jedności uczestniczy prezydent Andrzej Duda – podkreślił prezes PiS Jarosław Kaczyński. Jak ocenił, nie wszystko, co czyni obóz rządzący, jest „doskonałe”, i zapowiedział „korekty”.","Kaczyński podczas sobotniej konferencji liderów Zjednoczonej Prawicy powiedział, że „wszelkiego rodzaju sprawy o charakterze personalnym, ambicje personalne, chęci zajmowania różnych stanowisk oczywiście mają miejsce, ale to jest drugo-, trzeciorzędne”.Wyraził też przekonanie, że w jedności obozu uczestniczy także prezydent Andrzej Duda. – Jesteśmy jedną rodziną, idącą w jednym kierunku – zaznaczył. Relacjonując piątkowe spotkanie z prezydentem dotyczące projektów prezydenckich ustaw o Krajowej Radzie Sądownictwa i Sądzie Najwyższym, Kaczyński poinformował, że zwracając się do Dudy, powiedział „no cóż, jest między nami pewien kryzys”. Prezydent miał odpowiedzieć: „nie, to jest tylko taki mały spór w rodzinie”.",,
Najbardziej wpływowi Polacy. Ranking otwiera Kaczyński; Schetyna blisko Dody,"Tygodnik „Wprost” opublikował ranking najbardziej wpływowych Polek i Polaków. Na pierwszym miejscu znalazł się prezes PiS Jarosław Kaczyński, na drugim – noblistka Olga Tokarczuk, na trzecim – premier Mateusz Morawiecki.","Za najbardziej wpływowego Polaka gazeta uznała prezesa PiS Jarosława Kaczyńskiego. „Kaczyński wie, że w polityce najważniejsze jest, by utrzymać podmiotowość i lojalność własnego kręgu. Dzięki temu przetrwał trudne lata” – napisano.  Drugie miejsce w rankingu zajęła noblistka Olga Tokarczuk, która „przez dekady będzie królowała naszej literaturze”. Trzecie miejsce przypadło Mateuszowi Morawieckiemu, którego „prezes Kaczyński namaścił powtórnie na premiera”.  W pierwszej dziesiątce rankingu znaleźli się kolejno: Donald Tusk, Tomasz i Marek Sekielscy, Jacek Kurski, Małgorzata Kidawa-Błońska, Andrzej Duda, ojciec Tadeusz Rydzyk oraz Dawid Podsiadło i Taco Hemingway.  Na 11. miejscu „Wprost” wymienia Zbigniewa Ziobrę, na 14. – Mariana Banasia. Grzegorz Schetyna został umieszczony na 19. miejscu, Danuta Holecka – na 20., Robert Lewandowski na 21., Adrian Zandberg – 23., Dorota „Doda” Rabczewska-Stępień – na 24., a abp Marek Jędraszewski – na 25.",,
Platforma bierze Warszawę?,"Hanna Gronkiewicz-Waltz ma spore szanse, by już w pierwszej turze ponownie zostać prezydentem stolicy. Z sondażu GfK Polonia „Rzeczpospolitej” wynika, że kandydat zgłoszony przez PiS, Czesław Bielecki nie zagraża jej kandydaturze.","Hanna Gronkiewicz-Waltz cieszy się poparciem 57 proc. mieszkańców miasta. Oznacza to, że Platforma może w stolicy wygrać już w pierwszej turze – zauważa gazeta. „Mam nadzieję, że ten wynik jest wyrazem zadowolenia mieszkańców Warszawy z mojej pracy” – mówi prezydent miasta. Ale zaznacza, że to dopiero początek kampanii.  Według „Rzeczpospolitej”, właśnie na to liczy kandydat popierany przez PiS, architekt Czesław Bielecki. W badaniu GfK Polonia otrzymuje 12 proc. poparcia. Z pozostałych kandydatów, Janusz Korwin-Mikke (niezależny) i Wojciech Olejniczak (SLD) uzyskali w sondażu po 5 proc. wskazań, zaś Marek Borowski (SdPL) oraz Paweł Piskorski (SD)  po 2 proc.",,
Piotr Duda wygrał proces z Tomaszem Lisem. „Newsweek” musi sprostować,"Piotr Duda wygrał z Tomaszem Lisem w Sądzie Najwyższym. Chodzi o artykuł, w którym „Newsweek” napisał, że Duda spędzał luksusowe wakacje na koszt Solidarności. Tygodnik będzie teraz musiał opublikować sprostowanie nieprawdziwych informacji.","– To były bardzo trudne trzy lata dla mnie, dla mojej rodziny, zresztą także dla związku zawodowego „Solidarność” – mówił Duda. Podkreślił, że „doczekał się sprawiedliwości”.– Dziękuję tym wszystkim, którzy nie uwierzyli w te bzdury i brednie, insynuacje i kłamstwa w artykule „Newsweeka” – dodał przewodniczący „Solidarności”. We wrześniu 2015 r. „Newsweek” opublikował tekst Michała Krzymowskiego i Wojciecha Cieśli o kilku pobytach Dudy w hotelu uzdrowiskowym Bałtyk w Kołobrzegu, należącym do kontrolowanej przez „Solidarność” spółki. W dzień po publikacji przewodniczący związku zwołał konferencję prasową, podczas której przedstawił „14 kłamstw” na jego temat, które pojawiły się w tekście tygodnika. Zapowiedział wówczas złożenie pozwu przeciwko „Newsweekowi”.",,
Media: doradca Putina spotkał się z najemnikami z Donbasu,"Według dziennika „Komsomolska Prawda”, doradca Kremla spotkał się z rosyjskimi najemnikami, którzy walczyli w Donbasie przeciwko Ukrainie. Władysław Surkow miał wziąć udział w posiedzeniu tak zwanej Rady Dowódców Związku Najemników Donbasu – organizacji, która zbrojnie wspiera prorosyjskich separatystów.","Spotkanie odbyło się w jednym z moskiewskich hoteli. W Rosji działalność najemnicza jest zakazana i tego typu organizacje powinny być ścigane z mocy prawa. Moskwa oficjalnie odrzuca oskarżenia o udzielanie pomocy wojskowej separatystom. Jednak jak twierdzi Radio Svoboda, jeden z najbliższych współpracowników prezydenta Władimira Putina nie po raz pierwszy spotkał się z najemnikami walczącymi przeciwko Ukrainie. W 2014 roku Rosja, wspierając lokalnych separatystów, zaanektowała Krym i wznieciła konflikt zbrojny w ukraińskich obwodach ługańskim i donieckim. Separatyści walczący przeciwko Ukrainie dysponowali rosyjskim sprzętem wojskowym, korzystali z porad rosyjskich ekspertów, a bezpośrednio na froncie byli wspierani przez bataliony rosyjskich najemników.",,
"Karczewski o sądach: mam nadzieję, że doprowadzimy do dobrych rozwiązań","– Prezydenckie projekty dotyczące reformy sądownictwa zostały złożone do Sejmu. Marszałek skierował je do Biura Analiz Sejmowych i Biura Legislacyjnego i czeka na opinie, wtedy rozpoczniemy prace nad tymi ustawami – powiedział w programie „Minęła 8” w TVP Info marszałek Senatu Stanisław Karczewski. Jak dodał, ma nadzieję, że uda się doprowadzić do dobrych rozwiązań.","We wtorek prezydenckie projekty ustaw o Krajowej Radzie Sądownictwa i Sądzie Najwyższym zostały złożone do marszałka Sejmu. Prezydencki projekt ustawy o SN wprowadza m.in.: możliwość wniesienia do SN skargi na prawomocne orzeczenie każdego sądu, zapis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników. Projekt ustawy o KRS zakłada m.in., że obecni członkowie KRS (sędziowie) pełnią swe funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach przez Sejm. Sejm wybierałby nowych członków KRS-sędziów większością 3/5 głosów na wspólną, czteroletnią kadencję.  „Termin wyborów samorządowych 11 listopada nie jest dobry” Marszałek Senatu odniósł się także do zbliżających się wyborów samorządowych. – Termin wyborów samorządowych już się pojawia. Jest dyskusja w obszarze publicznym.  Przyłączam się do tych zdań, że termin 11 listopada nie jest dobry . Trzeba byłoby zmienić ustawę i myślę, że do tego dojdziemy – powiedział gość programu.Pytany, czy należałoby skrócić kadencję, czy ją wydłużyć, marszałek Senatu odpowiedział, że „pewnie samorządowcy byliby niezadowoleni, gdyby ją skrócić, więc lepiej nieznacznie wydłużyć, ale niedługo. Może tydzień lub dwa. Na ten temat trzeba porozmawiać”. Jak dodał te konsultacje już się zaczynają. – Widać, że zaczyna się dyskusja . Nie jest ona jeszcze na najwyższym etapie, ale zaczynamy rozmawiać na ten temat – dodał. Karczewski zaznaczył, że były także rozmowy na temat zmiany Ordynacji wyborczej. –Zaczyna się sezon polityczny, rozpoczynamy pracę polityczną, ale i merytoryczną w sensie proponowanych zmian i będziemy się także nad tym zastanawiać – podkreślił.",,
Irak: Nie mamy nic wspólnego z tankowcem przejętym przez Iran,Nie mamy jakiegokolwiek związku z tankowcem przejętym przez Iran na wodach Zatoki Perskiej za rzekomy przemyt paliwa – oświadczyło w niedzielę późnym wieczorem irackie ministerstwo ds. ropy naftowej.,"Wcześniej irańskie media państwowe poinformowały, że Strażnicy Rewolucji Islamskiej przejęli iracki tankowiec Hita, który miał nielegalnie przewozić 700 000 litrów oleju napędowego.„Ministerstwo nie sprzedaje oleju napędowego na rynku międzynarodowym” – oświadczył rzecznik irackiego ministerstwa ds. ropy naftowej. Dodał, że władze w Bagdadzie sprawdzają informacje o statku zatrzymanym przez Iran. Operacja specjalnej jednostki sił irańskich miała miejsce w środę w pobliżu wyspy Farsi w północnej części Zatoki Perskiej. Na wyspie tej mieści się baza marynarki wojennej Korpusu Strażników Rewolucji Islamskiej, którego członkowie nazywani są też Gwardią Rewolucyjną lub Strażnikami Rewolucji. Tankowiec został przekazany do portu w Buszehrze nad Zatoką Perską, a „ładunek przemycanego paliwa został dostarczony władzom” w porozumieniu z irańskim sądem – podano w komunikacie Korpusu, na który powołała się AFP. Tankowiec kierował się do krajów arabskich w zatoce – poinformował dowódca Korpusu Strażników Rewolucji Islamskiej, generał Ramazan Zirahi. 19 lipca irańska Gwardia Rewolucyjna przejęła pływający pod brytyjską banderą tankowiec Stena Impero w rejonie cieśniny Ormuz. Strona irańska twierdzi, że tankowiec zderzył się z łodzią rybacką i nie reagował na jej wezwania o pomoc. Na polecenie władz Iranu wszczęto dochodzenie w sprawie zajścia. Najpierw jednak, na początku lipca, u wybrzeży Gibraltaru Brytyjczycy zatrzymali irański tankowiec Grace 1 w związku z podejrzeniami, że statek próbuje naruszać sankcje unijne nałożone na Syrię, czemu Iran zaprzecza. W reakcji na incydent ze Steną Impero Wielka Brytania zaproponowała utworzenie europejskiej misji morskiej w cieśninie Ormuz, mającej zapewnić bezpieczeństwo i ochronę statków handlowych. Utworzona po rewolucji islamskiej w 1979 roku Gwardia Rewolucyjna składa się z formacji lądowych, morskich i powietrznych; jest to najlepiej wyszkolona i wyposażona część sił zbrojnych Iranu.",,
Wybory w Donbasie pod lufami karabinów: żołnierz oglądał karty do głosowania,"Uzbrojeni żołnierze pilnowali urn wyborczych podczas wyborów w Donbasie. W sieci pojawiło się nagranie, na którym widać, jak uzbrojony mężczyzna sprawdza kartę wyborczą osoby, który właśnie zagłosowała. Wcześniej o podobnych incydentach informował m.in. Max Seddon z serwisu Buzzfeed, jednak nie udokumentował ich żadnym nagraniem.","W niedzielę w zbuntowanych regionach wschodniej Ukrainy odbyły się wybory samozwańczych władz Donieckiej Republiki Ludowej i Ługańskiej Republiki Ludowej. W opinii jednego z liderów donieckich separatystów, Aleksandra Kofmana, „wybory potwierdzają dążenie mieszkańców tych regionów do niepodległości”.  Wyborów w separatystycznych regionach Ukrainy nie uznaje Unia Europejska. Natomiast Rosja zapowiedziała, że uszanuje ich wynik.  Zobacz, jak przebiegało głosowanie:",,
Po zamachach w Sri Lance kościoły wznawiają msze dla wiernych,"Przewodniczący Konferencji Episkopatu Sri Lanki kard. Malcolm Ranjith ogłosił wznowienie niedzielnych mszy świętych w kościołach kraju. Zostały zawieszone po serii zamachów na świątynie katolickie i hotele, do których doszło w Niedzielę Wielkanocną.","W zamachach straciło życie ponad 250 osób, a liczba rannych przekroczyła pół tysiąca.„Tej niedzieli znów odprawimy w Kolombo mszę!” – zakomunikował kard. Ranjith, który spotkał się z przedstawicielami mediów po naradzie z duchowieństwem i prezydentem Sri Lanki Maithripalą Siriseną.Wznowienie mszy świętych w pozostałych diecezjach kraju będzie jednak zależało od sytuacji na miejscu i oceny, czy na ich terenie bezpieczeństwo jest wystarczająco zagwarantowane.– Biskup każdej diecezji będzie sam musiał o tym zadecydować. Ocenić, czy policja i siły bezpieczeństwa potrafią zagwarantować bezpieczeństwo. Nie możemy ryzykować życiem członków naszej wspólnoty – podkreślił kard. Ranjith.Wiadomo, że 16 maja wieczorem w Negombo na północ od stolicy kraju zostanie odprawiona uroczysta liturgia dla uczczenia pamięci ofiar zamachów. – Będzie to pierwsza msza pod gołym niebem po wybuchu w kościele św. Sebastiana w tymże mieście, w którym zginęło ponad sto osób – oświadczył kardynał. Zdaniem kardynała, Katuwapitiya – część miasta, w którym znajduje się kościół św. Sebastiana – „stała się szczególnym miejscem, które dzisiaj może doliczyć się ponad stu świętych męczenników”. Nawet jeśli Stolica Apostolska nie uznała jeszcze ich świętości, to „wiemy, że przyszli tu, aby wielbić Boga i słuchać Jego słowa, przyjąć komunię i podziękować Panu za Jego błogosławieństwo” – tłumaczył hierarcha. A ponieważ – wyjaśnił – oddali swe życie dla Boga, to „dziś stoją przed Panem jako święci z Katuwapitiyi”.Kuria arcybiskupia w Kolombo nie podjęła jeszcze decyzji, czy ze względów bezpieczeństwa możliwe będzie terminowe rozpoczęcie nauki w szkołach katolickich na terenie Sri Lanki. Powinno nastąpić 14 maja.W ciągu ostatnich dni wspólnota chrześcijańska kraju po przeżytej tragedii próbuje powrócić do normalnego życia. Prezydent Sirisena apelował do wspólnoty międzynarodowej, aby zaniechała już ogłaszania ostrzeżeń przed podróżami na wyspę.Policja zapewnia, że wszyscy podejrzani o udział w zamachach terrorystycznych lub kontakty z terrorystami zostali aresztowani bądź zginęli w trakcie operacji przeprowadzonych przez siły bezpieczeństwa.",,
Strzały na Florydzie. Nieznany sprawca zaatakował w okolicy stadionu piłkarskiego,"Pięciu mężczyzn oraz kobieta zostało rannych w strzelaninie, do której doszło w mieście Jacksonville na Florydzie. Troje poszkodowanych jest w stanie krytycznym.","Do strzelaniny doszło około godz. 12.30 czasu lokalnego (około godz. 18.30 czasu polskiego) obok pralni mieszczącej się przy Bulwardzie A. Philipa Randolpha numer 800. Około półtora kilometra dalej mieści się stadion TIAA Bank Field, na którym swoje mecze rozgrywa drużyna futbolu amerykańskiego Jacksonville Jaguars. Gdy doszło do incydentu, toczył się mecz ligi NFL pomiędzy Jaguarami a Houston Texans.Policja oświadczyła, że strzelanina nie miała związku z meczem, ale kibice, którzy zaparkowali w okolicach pralni byli odprowadzaniu do aut przez policyjne patrole.Przedstawiciel policji przekazał, że napastnik jadący szarym, bądź srebrnym autem podjechał pod pralnię i otworzył ogień. Ranni to osoby w wieku od 20 do 70 lat.Pięcioro rannych osób zostało zabranych do szpitala, stan trojga z nich jest krytyczny. Szósta poszkodowana osoba sama pojechała do szpitala.Wszczęto śledztwo ws. strzelaniny. Napastnik jest poszukiwany, jego motywy nie są znane.",,
Protasiewicz: Prawybory w PO w 2010 r. były ustawione,"Gdy Radosław Sikorski mówił o tym, że były ustawione (prawybory- red.), to wiedział, co mówi – powiedział w rozmowie z Fakt24.pl Jacek Protasiewicz, były szef wrocławskich struktur Platformy Obywatelskiej. Polityk twierdzi, że „próbował przekonywać przewodniczącego Grzegorza Schetynę, że każdy w tym wyścigu powinien mieć równe szanse, ale takie argumenty budziły jedynie jego irytację”.","Portal przypomniał przy tym, że kilka dni temu Sikorski pytany o to, czy wystartuje w prawyborach prezydenckich odpowiedział „jest to przedmiotem refleksji, bo prawybory zaczynają się za tydzień”. – Zastanawiam się po pierwsze, czy to będzie proces fair, bo w ustawionych prawyborach już brałem udział – powiedział wtedy Sikorski.Fakt24.pl pisze, że choć politycy PO oficjalnie zaprzeczają, to już nieoficjalnie przyznają, że europoseł, ówczesny uczestnik prawyborów w 2010 r., był traktowany o wiele gorzej niż jego konkurent, czyli Bronisław Komorowski. Jak zwraca uwagę portal, to co działacze PO mówią po cichu, głośno potwierdza Jacek Protasiewicz, ówczesny szef wrocławskich struktur PO. – Próbowałem przekonywać przewodniczącego Schetynę, że każdy w tym wyścigu powinien mieć równe szanse, ale takie argumenty budziły jedynie irytację przewodniczącego Schetyny – powiedział Protasiewicz, który doprowadził do spotkania Sikorskiego we Wrocławiu.– Współpracownicy Schetyny, czyli skarbnik i sekretarz, zablokowali pieniądze na to wydarzenie, więc spotkanie odbyło się w małej salce. Przyjechali tylko działacze z Wrocławia, bo pozostałym strukturom terenowym przekazano, że lider regionu sobie tego nie życzy. Nie pojawili się ludzie z regionu, którzy mieli prawo głosu w tych prawyborach – opowiedział Protasiewicz. We wtorek o północy upływa termin, jaki zarząd PO dał ewentualnym kandydatom, którzy chcieliby wystartować w prawyborach prezydenckich w PO. Dotąd zgłosiła się tylko Małgorzata Kidawa-Błońska. Wśród potencjalnych kontrkandydatów dla Kidawy-Błońskiej wymieniano nazwiska Sikorskiego i Bartosza Arłukowicza. Obaj ogłosili już, że nie wystartują w prawyborach prezydenckich.",,
Prezydent Duda w Instytucie Centrum Zdrowia Matki Polki w Łodzi,"– To wspaniały instytut, szpital wysokospecjalistyczny należący do polskiej czołówki. Jesteśmy tutaj w momencie szczególnym, dwa dni po Światowym Dniu Chorego, który ustanowił papież Jan Paweł II – powiedział prezydent Andrzej Duda. Para prezydencka odwiedziła we wtorek Instytut Centrum Zdrowia Matki Polki w Łodzi. Obchody Światowego Dnia Chorego odbyły się pod hasłem „Innowacyjne technologie i partnerstwo w służbie pacjentom”.","Podczas spotkania z personelem Instytutu podkreślił, że jest to wysokospecjalistyczna placówka należąca do „absolutnej polskiej czołówki”. Oświadczył, że Światowy Dzień Chorego jest najlepszą okazją do podziękowania tym, „którzy na co dzień pochylają się nad cierpiącymi i chorymi”.– Chciałbym podziękować Państwu za tą wielką służbę bliźniemu, którą na co dzień swoją pracą realizujecie, bardzo często pracą w trudnych warunkach, bardzo często też pracą ponad siły – powiedział prezydent.– Wiem, jakie są bolączki polskiego systemu ochrony zdrowia, wiem, że mamy niedosyt w bardzo wielu zawodach medycznych, przede wszystkim mamy w Polsce niedosyt lekarzy, bo niestety bardzo wielu Państwa kolegów, koleżanek, wyjechało za granicę – dodał.Prezydent zapewnił o wsparciu dla programów, które są i będą realizowane dla poprawy kondycji funkcjonowania polskiej służby zdrowia. W Instytucie Centrum Zdrowia Matki Polki zaplanowano we wtorek  otwarcie Globalnego Centrum Kompetencyjnego Philips – jednego z trzech tego typu ośrodków na świecie, zajmujących się procesem przygotowania i dostarczania specjalistycznego sprzętu medycznego.Instytut jest jednym z największych wysokospecjalistycznych ośrodków medycznych w Polsce. Został utworzony w 1997 r. na bazie Szpitala Centrum Zdrowia Matki Polki, istniejącego od 1988 r.Placówka składa się z dwóch części: ginekologiczno-położniczej oraz pediatrycznej, dysponuje ponad 900 łóżkami. Rocznie przyjmowanych jest tam ponad 57 tys. pacjentów.",,
"Trump pamięta  huragan nad Portoryko. Wtedy krytykowany, teraz reaguje","Prezydent Donald Trump z powodu nadchodzącego nad Florydę  huraganu 
 Dorian, odwołał zaplanowaną na 1 i 2 września wizytę w Polsce. W przeszłości był krytykowany za opieszałą reakcję jego administracji na huragan Maria z września 2017 r. Była to największa od 90 lat klęska żywiołowa na zamieszkanym przez 3,4 mln ludzi Portoryko.","Huragan Dorian, który zmierza w kierunku Florydy, wcześniej przeszedł nad Portoryko, gdzie prezydent Donald Trump ogłosił we wtorek stan wyjątkowy.  Narzekał  jednocześnie na „kolejną wielką burzę” zmierzającą na terytorium USA, przypominając  jak wielkie pieniądze Kongres przeznaczył na wyspę, by poradzić sobie z huraganami Irma i Maria w 2017 r.Żywioł szczęśliwie ominął główną wyspę Portoryko, gdzie w czwartek wznowiono działanie szkół i administracji publicznej.Gdy w 2017 r. w Portoryko uderzyły huragany Irma i Maria, Trump stwarzał wrażenie, jakby mu nie zależało na losie Portorykańczyków. Na twitterze obraźliwie sugerował, że Portorykanie mają kontrolę nad burzami i przyciągają nad terytorium huragany, by zdobyć pieniądze rządowe – przypomina CNN. Trump był w przeszłości krytykowany za opieszałą reakcję jego administracji na huragan z 2017 r. Była to największa od 90 lat klęska żywiołowa na zamieszkanym przez 3,4 mln ludzi Portoryko. Spowodowała śmierć prawie 3 tys. osób i całkowicie zdewastowała system energetyczny i sieć telekomunikacyjną, co zdezorganizowało dostawy żywności, wody pitnej i paliw na całej wyspie. Straty szacowano na ponad 90 mld dolarów. Donald Trump  mając w pamięci krytykę, z którą spotkała się jego reakcja na wydarzenia w Portoryko w 2017, odwołuje zapowiedzianą na 1 i 2 września wizytę w Polsce. Decyzja spowodowana jest nie tylko bezpieczeństwem państwa, ale także nadchodzącymi wyborami prezydenckimi. Bowiem jego notowania na Florydzie mogą zaważyć na jego reelekcji w 2020 roku.",,
Duński wywiad ostrzega przed konfliktem mocarstw na Grenlandii,"Duńska Wojskowa Służba Wywiadowcza (FE) w opublikowanym w piątek dorocznym raporcie ocenia, że dla Danii większe ryzyko stanowi konflikt mocarstw w Arktyce niż terroryzm. Punktem zapalnym może być Grenlandia.","„W Arktyce ścierają się interesy Rosji, USA oraz Chin, podnosząc poziom napięcia. Na tym obszarze rośnie zainteresowanie obecnością wojskową” – stwierdza duński wywiad wojskowy. Według autorów opracowania Stany Zjednoczone są zaniepokojone zarówno zdolnością Rosji do ataku na amerykańską bazę Thule na Grenlandii, jak i dążeniem Chin do przejęcia kontroli nad infrastrukturą oraz cennymi zasobami Grenlandii. Chiny pod pretekstem badań naukowych mogą przeprowadzać działania wojskowe. Nowa ocena zagrożeń dla duńskiego bezpieczeństwa została przedstawiona po tym, gdy prezydent USA Donald Trump wyraził chęć zakupu zależnej od Danii, ale posiadającej autonomię Grenlandii. Propozycja szybko została odrzucona. Inne mające wpływ na politykę wydarzenie to otwarcie przez amerykańską dyplomację konsulatu w grenlandzkiej stolicy Nuuk. – Zmiana nastąpiła bardzo szybko. Jeszcze 11 lat temu Arktyka nie była nawet wspomniana w ocenie ryzyka, a teraz została uznana za najważniejsze zagadnienie – stwierdził w rozmowie z agencją Ritzau Jon Rahbek-Clemmensen, analityk Duńskiej Królewskiej Akademii Wojskowej.",,
Nie będzie wsparcia w UE  dla grupy ds. walki z rosyjską propagandą,"Pomimo apeli Parlamentu Europejskiego i obietnic Brukseli, nie będzie na razie wsparcia dla unijnej grupy ekspertów walczących z rosyjską propagandą, ustaliło Polskie Radio. To decyzja Komisji Europejskiej, która ma zapewnić ekspertów oraz krajów członkowskich.","Pod koniec ubiegłego roku padły zapewnienia, że Komisja Europejska powiększy grupę, a unijne kraje przekażą większe wsparcie. Teraz już wiadomo, że w tym roku to się nie stanie. Apel o dofinansowanie specjalnej, kilkunastoosobowej grupy powołanej przez Komisję Europejską, która ma walczyć z rosyjską propagandą znalazł się w rezolucji Europarlamentu, autorstwa polskiej europosłanki Anny Fotygi, przyjętej w listopadzie na sesji w Strasburgu.Wtedy podkreślano, że walka Unii z dezinformacją Kremla jest nierówna i przypomina walkę Dawida z Goliatem. Z jednej strony mała grupa specjalistów i skromne fundusze, z drugiej rosyjska machina propagandowa i miliardy przeznaczane na ten cel. Wtedy padły obietnice, że Unia zwiększy siły, ale później, mimo zabiegów Polski i krajów bałtyckich dodatkowe pieniądze nie zostały przeznaczone.",,
Kto po Napieralskim?,"Katarzyna Piekarska i Marek Siwiec – to osoby najczęściej wymieniane w kontekście wyboru nowego przewodniczącego Sojuszu Lewicy Demokratycznej. Chęć kandydowania zadeklarowali, jak na razie, tylko Joanna Senyszyn i Artur Hebda. Zaplanowane na wiosnę przyszłego roku wybory szefa SLD mają być poprzedzone prawyborami.","W SLD trwają przygotowania do zaplanowanej na grudzień konwencji partii, na której wybrany ma zostać przewodniczący partii; będzie on jednak pełnił tę funkcję tylko do wiosny przyszłego roku. Obecny lider Grzegorz Napieralski ma na grudniowej konwencji złożyć rezygnację.– Na konwencji będziemy musieli wybrać nowego przewodniczącego oraz dokonać niezbędnych zmian statutowych – takich, które umożliwią nam lepsze, skuteczniejsze działanie. Zmiany statutowe powinny też dotyczyć prawyborów, ponieważ jest powszechna wola, aby je przeprowadzić, więc trzeba dostosować do tego statut – podkreśliła Piekarska.Jej zdaniem, prawdziwa walka o fotel przewodniczącego w SLD rozegra się nie w grudniu, ale dopiero wiosną przyszłego roku. Na udział wielu kandydatów w wyborach 10 grudnia liczy szef klubu Sojuszu Leszek Miller. – Zachęcam wszystkich, którzy chcą stanąć w szranki, żeby 10 grudnia spróbowali swoich sił w wyborze na przewodniczącego SLD. Mi się marzy taka sytuacja, że jest kilkoro kandydatów, delegaci mają z kogo wybierać, i wygrywa ta osoba, która zyskuje największe poparcie – powiedział.Z nieoficjalnych informacji PAP wynika jednak, że na razie brakuje chętnych, by ubiegać się o przewodnictwo SLD już w grudniu, a szans na utrzymanie stanowiska nie ma Napieralski, który w ostatnich tygodniach jeździł po kraju, by zorientować się jakie są nastroje w partii. Te jednak nie sprzyjają obecnemu szefowi. Dlatego też zwolennicy Napieralskiego będą forsowali kandydaturę wicemarszałka Sejmu Jerzego Wenderlicha. Sam wicemarszałek Sejmu nie chciał jednak rozmawiać na temat swojego ewentualnego startu. Więcej chętnych jest do udziału w prawyborach. Wolę startu wyrazili już europosłanka Joanna Senyszyn i były wiceszef Sojuszu Artur Hebda. Politycy SLD są również pewni, że wystartuje Piekarska. Sama wiceszefowa partii nie chciała jednak na razie rozmawiać na ten temat. Piekarska ma za to nadzieję na udział Ryszarda Kalisza. Wątpi jednak, by na kandydowanie zdecydował się Miller, który sam to już wielokrotnie wykluczał. W kontekście prawyborów pada też czasem nazwisko europosła Marka Siwca. Politycy Sojuszu wątpią jednak, czy Siwiec zdołałby pogodzić obowiązki eurodeputowanego z przewodniczeniem Sojuszowi.",,
Prymas: Młodzi ludzie chcą podejmować dialog z Kościołem,"– Młodzi ludzie chcą podejmować dialog z Kościołem, jednak odpowiedź Kościoła jest niewystarczająca, musimy szukać nowych dróg – powiedział w piątek prymas Polski abp Wojciech Polak podczas pierwszej z cyklu otwartych debat poświęconych młodzieży.","Pierwsze spotkanie, zatytułowane „Kim są dziś młodzi i o co im chodzi”, odbyło się w piątek w rocznicę urodzin Karola Wojtyły. Jak zaznaczył prymas, spotkanie było przygotowaniem do Synodu Biskupów, który pod hasłem „Młodzi, wiara i rozeznawanie powołania” odbędzie się w październiku w Rzymie. Jak zaznaczył, synod ma być poświęcony nie tylko młodym katolikom, ale jego formuła jest otwarta dla ludzi wszystkich wyznań. Ponadto – jak wyjaśnił – nie jest to „synod o młodych”, ale „synod młodych”, którzy mają być jego współautorami, chociaż w obradach brać będą udział głównie biskupi.  Wymiana myśli młodych  – Młodzi mogą się włączyć poprzez strony internetowe synodu i Krajowego Biura Organizacyjnego Światowych Dni Młodzieży, które będą platformą wymiany myśli – wyjaśnił prymas. Jego zdaniem, młodzi ludzie szukają dziś w Kościele spotkania i bycia zauważonym. – Zawsze bardziej od tego, czego młodzi oczekują, wolę mówić o tym, jak młodzi chcą być w Kościele. Zachęcam ich, by przychodzili do Kościoła z całym ich bogactwem, z ich pytaniami i ich buntem – zaznaczył abp Polak. Uczestniczka młodzieżowego spotkania przedsynodalnego s. Judyta Bajuk ze Zgromadzenia Sióstr Najświętszej Rodziny z Nazaretu powiedziała, że z przygotowanego przez młodych ludzi dokumentu wynika, iż ich główną potrzebą jest poczucie przynależności do grupy. – Zastanawiam się, czy rodzina nie daje już tego poczucia, że młodzi muszą szukać go gdzie indziej? – pytała.  Bliskie relacje  Kolejna potrzeba to – jej zdaniem – pragnienie budowania bliskich relacji, z czym młodzi mają wielkie problemy. – Młodzi szukają w Kościele świadków, którzy pokażą im, że można żyć z Bogiem w codzienności – oceniła s. Bajuk. Po zakończeniu debaty uczestnicy przeszli do kościoła akademickiego św. Anny, gdzie o godz. 20 wzięli udział w koncercie papieskim z udziałem zespołu Tylko Ty, założonego przez stypendystów i absolwentów Fundacji „Dzieło Nowego Tysiąclecia”. Organizatorem cyklu debat są Katolicka Agencja Informacyjna i Fundacja „Dzieło Nowego Tysiąclecia”.",,
Putin: Skripal to kanalia i zdrajca ojczyzny,"„Kanalią"" i „zdrajcą ojczyzny” nazwał prezydent Rosji Władimir Putin byłego pułkownika wywiadu wojskowego GRU Siergieja Skripala. Putin zaprzeczył, by Rosja miała związek z próbą otrucia go w Salisbury w Wielkiej Brytanii w marcu.","Słowa te padły podczas sesji plenarnej forum energetycznego w Moskwie. Putin w trakcie tej publicznej debaty oznajmił, że Skripal jest „zdrajcą ojczyzny”. – Wyobraźcie sobie – pojawia się u was człowiek, który zdradza swój kraj. Jaki będziecie mieć do tego stosunek? (...) On jest po prostu kanalią i tyle. Im szybciej zakończy się kampania informacyjna wokół niego, tym lepiej – mówił Putin. Oznajmił, że „szpiegostwo, tak jak prostytucja, jest jednym z ważniejszych zawodów”, a stanu tego nie można obecnie zmienić. – Ten Skripal – zdrajca, on był skazany (w Rosji), odsiedział pięć lat w więzieniu, pojechał (do Wielkiej Brytanii) i tam współpracował, był konsultantem jakichś służb specjalnych – mówił rosyjski prezydent. – Czasem patrzę na to, co dzieje się wokół tej sprawy (zamachu na Skripala) i po prostu się dziwię. Przyjechali jacyś ludzie i zaczęli tam u was truć bezdomnych. Co to za absurd? – oświadczył. Skripal, były pułkownik GRU i współpracownik wywiadu brytyjskiego oraz jego córka Julia zostali znalezieni nieprzytomni na początku marca br. w Salisbury. Skripal mieszkał tam od czasu wyjazdu z Rosji, gdzie został skazany za szpiegostwo na rzecz Wielkiej Brytanii. Władze brytyjskie uznały, że Skripalów próbowano otruć bojowym środkiem trującym opracowanym w ZSRR, określanym jako Nowiczok. Ofiary ataku hospitalizowano. W późniejszych miesiącach poinformowano, że Skripalowie opuścili szpital, jednak publicznie pojawiła się jedynie Julia. Zamach w Salisbury wywołał największy kryzys w relacjach rosyjsko-brytyjskich od czasu zimnej wojny. Napięcie w relacjach Moskwy i Londynu wzrosło ponownie w lipcu, kiedy 44-letnia kobieta zmarła po przypadkowym kontakcie z buteleczką zawierającą Nowiczok znalezioną w parku w Amesbury – miejscowości koło Salisbury. Kobieta ta – jak wynika z relacji mediów brytyjskich – mieszkała w ośrodku dla bezdomnych i była uzależniona od alkoholu.",,
Kandydaci PiS na sędziów TK. Terlecki uzasadnia wybór,"Ryszard Terlecki poinformował w poniedziałek, że klub PiS zgłosił trzech kandydatów na sędziów TK: Stanisława Piotrowicza, Krystynę Pawłowicz i Elżbietę Chojnę-Duch. Polityk powiedział, że są to osoby zasłużone dla reformy wymiaru sprawiedliwości.","3 grudnia 2019 r. kończą się kadencje trzech sędziów TK: Marka Zubika, Piotra Tulei i Stanisława Rymara. Na ich miejsce klub PiS zgłosił w piątek  trzech kandydatów.  Jak powiedział  szef klubu PiS Ryszard Terlecki,  „Stanisław Piotrowicz, Krystyna Pawłowicz i Elżbieta Chojna-Duch, którzy są kandydatami na sędziów Trybunału Konstytucyjnego, to osoby bardzo kompetentne, z ogromnym doświadczeniem, zasłużone dla reformy wymiaru sprawiedliwości”. Jak dodał, „z pewnym zdziwieniem” klub PiS widzi, że opozycja nie zgłosiła swoich kandydatów do TK. – Rozumiem, że nie ma odpowiednich osób na te stanowiska – ocenił polityk PiS. Na uwagę dziennikarzy, że PiS zgłosił kandydatów jeszcze w kończącej się kadencji Sejmu, Terlecki odpowiedział, że nowych sędziów Trybunału będzie wybierał Sejm IX kadencji. Chojna-Duch i Pawłowicz poinformowały, że przyjęły propozycje zostania sędziami TK. – Jako prawnik i nauczyciel akademicki, czuję się zaszczycona – przyznała Chojna-Duch. Zapewniła, że jeśli parlament zaakceptuje jej kandydaturę, to będzie „strzegła zasad praworządności i demokratycznego państwa prawa”. – Jako specjalista od finansów publicznych będę dbała o interesy gospodarcze państwa. Zapewniam, że będę sędzią niezależnym w apolitycznym organie, podobnie jak przez sześć lat byłam w Radzie Polityki Pieniężnej – podkreśliła.",,
"Pawłowicz zaatakowana przez KOD przed Sejmem. „Dawaj, idzie” [WIDEO]","Posłanka Krystyna Pawłowicz, która po dwóch kadencjach w Sejmie żegna się z parlamentem, została zaatakowana przez działaczy Komitetu Obrony Demokracji. Sytuacja miała miejsce na ulicy przed  budynkiem Sejmu. Pawłowicz była ochraniana przez policję.","Do zdarzenia doszło we wtorek. Posłanka Krystyna Pawłowicz, która nie otrzymała w tych wyborach mandatu, czekała na taksówkę przed budynkiem Sejmu, od ul. Wiejskiej. Posłankę zauważyli zgromadzeni nieopodal działacze Komitetu Obrony Demokracji – wśród nich Henryk Wujec, działacz opozycji z czasów PRL oraz były doradca prezydenta Bronisława Komorowskiego, a także mężczyzna, który zbezcześcił pomnik śp. prezydenta Lecha Kaczyńskiego. „Dawaj, Pawłowicz idzie” – słyszymy na nagraniu umieszczonym w sieci, na którym widać moment ataku na posłankę.  Dalej tłum krzyczał w jej stronę: „władza minie, wstyd zostanie”. Pawłowicz ucieka na drugą stronę, jest chroniona przez policję. W końcu posłanka odjeżdża taksówką.",,
„Kevin sam w Nowym Jorku” ocenzurowany. Wycięli scenę z Trumpem,"Jeszcze kilka dni temu prezydent USA Donald Trump chwalił się swoim udziałem w kultowej amerykańskiej produkcji z 1992 roku.  Teraz okazuje się, że kanadyjska stacja CBC wycięła z filmu fragment, w którym pojawia się obecny  amerykański przywódca.","„Kevin sam w domu” i „Kevin sam w Nowym Jorku” to amerykańskie filmy fabularne w reżyserii Chrisa Columbusa, które od lat pojawiają się na ekranach telewizorów w okresie Bożego Narodzenia. W tym drugim obrazie Donald Trump wystąpił w scenie z hotelu Plaza – zagrał mężczyznę, którego Kevin McCallister pyta o drogę.  Okazuje się, że nie wszyscy chcą pamiętać o roli Trumpa w filmie. Scenę z jego udziałem usunęła kanadyjska telewizja CBC, główny nadawca publiczny w tym kraju, co szybko zostało zauważone przez widzów i stało się gorącym tematem na Twitterze. W odpowiedzi na głosy krytyki przedstawiciele CBC zapewniają, że cięcie nie miało nic wspólnego z polityką, a film trzeba było skrócić ze względu na konieczność wyemitowania reklam.  O swoim udziale w kultowym filmie prezydent USA mówił kilka dni temu podczas spotkania z amerykańskimi żołnierzami. – Wystąpiłem w filmie „Kevin sam w Nowym Jorku”; wiele osób wspomina o tym co roku, zwłaszcza w okolicach świąt – powiedział Trump. – To wielki hit świąteczny – jeden z największych. Więc to zaszczyt być zaangażowanym w coś takiego – mówił prezydent.",,
Atak akustyczny? Tajemnicze dolegliwości amerykańskich dyplomatów na Kubie,"Funkcjonariusze FBI rozpoczęli dochodzenie w sprawie „dziwnych” dolegliwości trapiących amerykańskich dyplomatów na Kubie. Telewizja CNN podała, że istnieje podejrzenie, iż padli oni ofiarą „ataku akustycznego”.","Rzeczniczka Departamentu Stanu Heather Nauert oświadczyła, że na dolegliwości od jesieni ubiegłego roku skarżyli się pracownicy amerykańskiego rządu zatrudnieni w ambasadzie USA na Kubie. Mówiła, że przynajmniej dwóm dyplomatom grozi utrata słuchu.Prowadzącym dochodzenie w tej sprawie nie udało się dotychczas ustalić, czy tajemnicze problemy ze słuchem dyplomatów na Kubie są spowodowane celowym atakiem z użyciem „skomplikowanego urządzenia sonicznego”, czy też skutkiem ubocznym innych działań.Groźne częstotliwościŚledczy podejrzewają jednak, że chodzi o urządzenie soniczne umieszczone w rezydencjach dyplomatów bądź w pobliżu rezydencji amerykańskiego personelu w Hawanie, zdolne do wysyłania sygnałów dźwiękowych o częstotliwościach, które nie są odbierane przez ludzki słuch.Stany Zjednoczone w odwecie za te – jak powiedziała Nauert – „incydenty” wydaliły w maju dwóch kubańskich dyplomatów akredytowanych w Waszyngtonie.Kubańskie MSZ w środę wydało oświadczenie, w którym zapewniło, że „nigdy nie pozwoli, by na terytorium Kuby zostały dokonane jakiekolwiek działania – bez wyjątków – przeciw akredytowanym na Kubie dyplomatom i ich rodzinom”. Wbicie klinaAmerykańskie służby podejrzewają, że dolegliwości personelu dyplomatycznego mogą być spowodowane działaniami agentów państwa trzeciego w ramach odwetu na Waszyngtonie. Bądź – jak to określił jeden z przedstawicieli amerykańskiej administracji, cytowany na portalu tygodnika „Time” – w celu „wbicia klina między Kubą a USA”, czyli jeszcze większego poróżnienia Hawany z Waszyngtonem.Telewizja CNN podała, że agenci FBI otrzymali pozwolenie na wjazd na terytorium Kuby i wspólnie ze służbami śledczymi tego kraju prowadzą bezprecedensowe dochodzenie zmierzające do wyjaśnienia problemów za słuchem amerykańskich dyplomatów.W czerwcu prezydent USA Donald Trump poinformował o unieważnieniu większości pojednawczych inicjatyw swojego poprzednika Baracka Obamy wobec komunistycznego reżimu na Kubie. Tym samym Trump spełnił swoje przedwyborcze obietnice, złożone wpływowej politycznie diasporze kubańskiej w Stanach Zjednoczonych na wiecu w tzw. małej Hawanie w Miami na Florydzie.",,
Płażyński: ECS chce przyznać medal człowiekowi atakującemu polski rząd,"Przewodniczący klubu radnych Prawa i Sprawiedliwości w Radzie Miasta Gdańska Kacper Płażyński w liście do Basila Kerskiego, dyrektora Europejskiego Centrum Solidarności, napisał, że decyzja o ewentualnym przyznaniu Medalu Wdzięczności ECS Fransowi Timmermansowi budzi jego niesmak. Radny odniósł się do pojawiających się w mediach informacji o tym, Timmermans ma zostać nagrodzony podczas obchodów najbliższej rocznicy podpisania Porozumień Sierpniowych.","Kacper Płażyński stwierdza w liście, że „ze zdziwieniem i zaniepokojeniem przyjął pojawiającą się w mediach informację, jakoby podczas uroczystości związanych z obchodami kolejnej rocznicy podpisania Porozumień Sierpniowych Frans Timmermans miał otrzymać Medal”.  Według samorządowca, także członka Rady ECS, „instytucja, która teoretycznie powinna nawiązywać do antykomunistycznego etosu wielkiego ruchu społecznego, jakim był solidarnościowy zryw lat 80., chce przyznać Medal Wdzięczności ważnemu działaczowi międzynarodówki socjalistycznej, skupiającej szereg ugrupowań postkomunistycznych i komunizujących”. Dodał, że „Centrum chce w czasie kampanii wyborczej fetować człowieka aktywnie ingerującego w polskie życie polityczne - nie tylko przez kuriozalne wypowiedzi i bezprecedensowe ataki na rząd Rzeczypospolitej, ale też przez uczestnictwo w partyjnych zlotach organizowanych przez polską lewicę”. Kacper Płażyński zaznaczył, że ECS „służy partykularnym interesom Platformy Obywatelskiej wraz z jej gdańskimi przyległościami”.",,
Islam przedmiotem nauki w szkołach w prawie całej Hiszpanii,"Tylko na terenie czterech z 17 hiszpańskich wspólnot autonomicznych islam nie będzie w najbliższym czasie przedmiotem nauczania w szkołach publicznych. Wprowadzenie zajęć z Koranu ogłosiły władze regionu Balearów, gdzie rządzi lewica. Kilka lat temu domagała się ona „szkoły wolnej od indoktrynacji religijnej” i zerwania umów z Watykanem w sprawie nauki religii.","Jak poinformował odpowiedzialny w rządzie Balearów za oświatę Marti March, z władzami regionalnej wspólnoty muzułmańskiej zawarto umowę o wprowadzeniu do szkół publicznych zajęć dotyczących islamu. – Na podstawie tej umowy w 10 szkołach publicznych naszego archipelagu prowadzone będą lekcje religii muzułmańskiej – zapowiedział członek regionalnego rządu zdominowanego przez socjalistów i Podemos. Pierwsze zajęcia z nowego przedmiotu ruszą we wrześniu 2020 r. (w innych regionach już się odbywają). Baleary to 13. z 17 wspólnot autonomicznych Hiszpanii, gdzie w szkołach publicznych mogą być prowadzone zajęcia z islamu. Wyjątek stanowią jeszcze tylko Galicja, Murcja, Kantabria i Kastylia-La Mancha. Z szacunków MSW w Madrycie wynika, że w 47-milionowej Hiszpanii mieszka już blisko 2 mln muzułmanów. Większość to obywatele Maroka lub potomkowie Marokańczyków. Od 2013 r. ich liczba zwiększyła się o ponad 300 tys. Największe skupiska wyznawców islamu występują w Andaluzji i w Katalonii.",,
„USA i Polska przywiązują szczególne znaczenie do zachowania pamięci o Holokauście”,– Stany Zjednoczone i Polska przywiązują szczególne znaczenie do zachowania pamięci o Holokauście; tutaj zrozumienie jest pełne – powiedział minister spraw zagranicznych Jacek Czaputowicz po rozmowie w Skopje ze specjalnym wysłannikiem Departamentu Stanu USA ds. Holokaustu.,"Czaputowicz i Thomas Yazdgerdi spotkali się w Skopje przy okazji udziału w uroczystości upamiętniającej 75. rocznicę wywiezienia ponad 7 tys. macedońskich Żydów do niemieckiego nazistowskiego obozu zagłady w Treblince.Pytany na konferencji prasowej o przebieg rozmowy szef polskiej dyplomacji podkreślił, że „Stany Zjednoczone i Polska to dwa czołowe kraje, które przywiązują szczególne znaczenie do zachowania pamięci o Holokauście”. – Tutaj zrozumienie jest pełne – dodał. Jak zaznaczył minister, Yazdgerdi powiedział, że cieszy się z rozmów toczących się między Polską a Izraelem oraz „z pracy grupy roboczej pod przewodnictwem pana ministra Bartosza Cichockiego”.",,
"Chcieli lepszego życia, utonęli u wybrzeży Wysp Kanaryjskich","Dziewiętnastu nielegalnych imigrantów, w tym ośmioletnia dziewczynka, utonęło u wybrzeży Wysp Kanaryjskich, gdy wywróciła się ich łódź. Trzy osoby nadal uważa się za zaginione. Imigranci prawdopodobnie pochodzili z Maroka. Większość z nich była w wieku 25–35 lat.","Informację o wypadku, do którego doszło w niedzielę wieczorem koło wyspy Lanzarote podała w poniedziałek agencja AP, powołując się na hiszpańskie służby ratunkowe.Każdego roku tysiące nielegalnych imigrantów z Afryki, szukających szansy na lepsze życie w Europie, podejmuje ryzykowne wyprawy w przepełnionych łodziach. Większość zostaje zatrzymana, a setki toną lub umierają z wyczerpania.  Do wybrzeży Hiszpanii w zeszłym roku dotarło około 13,5 tys. nielegalnych imigrantów.",,
"„Klienci banków, także tych, które należą do Leszka Czarneckiego, są bezpieczni”","– A może zawiódł artykuł – takim pytaniem Adam Glapiński odpowiedział na sugestię, że w związku z ostatnimi doniesieniami na temat KNF mógł zawieść „człowiek” albo „system”. Prezes NBP zapewnił, że wszyscy klienci banków w Polsce, również klienci banków należących do biznesmena Leszka Czarneckiego, „mogą być całkowicie spokojni i bezpieczni”.","Gość TVP poinformował, że w niedzielę wieczorem w Ministerstwie Finansów odbywa się  posiedzenie Komitetu Stabilności Finansowej w gronie: minister finansów, przedstawiciele NBP, KNF i Bankowego Funduszu Gwarancyjnego. – Omawiamy istniejącą sytuację i podejmujemy stosowne decyzje – powiedział Adam Glapiński.   –  Wszystko wskazuje na to, że polski system, który uchodzi za najbezpieczniejszy w Europie i najsprawniejszy, którego banki znajdują się w najlepszej kondycji w Europie – mogą być całkowicie spokojni i bezpieczni – powiedział prezes NBP. Dopytywany, czy bezpiecznie mogą czuć się również klienci banków należących do biznesmena Leszka Czarneckiego, odparł: „oczywiście”. – W szczególności przypominam, że każdy klient, depozytariusz w bankach polskich, ma w pełni zagwarantowany swój depozyt do 100 tys. euro, czyli do czterystu kilkudziesięciu tysięcy złotych. I w ciągu tygodnia wszyscy ewentualnie zawsze mają taką pełną wypłatę – podkreślił. Na uwagę, że jest doniesienie do prokuratury pełnomocnika Leszka Czarneckiego Romana Giertycha, Glapiński zaznaczył, że nie śledzi uważnie mediów, jest zajęty innymi sprawami, bankowymi. – A może zawiódł artykuł – takim pytaniem odpowiedział na sugestię, że w związku z ostatnimi doniesieniami na temat KNF mógł zawieść „człowiek” albo „system”.   –  Jestem doświadczonym człowiekiem, czekam na fakty. Na razie nie ma żadnego faktu – dodał. – Chyba nie ma podstawowych elementów, na podstawie których można by jakiekolwiek śledztwo zacząć, nawet w sprawie – mówił prezes.   – Dwie osoby próbują rozchwiać cały system finansowy i wiarygodności polskich finansów, i polskiej bankowości – ocenił. – Mogę tym osobom powiedzieć, że to się na pewno nie uda. Apelowałbym i do dziennikarzy, publicystów, i do polityków, żeby nie mieszali polskiego systemu finansowego i bankowego do rozgrywek politycznych. To nie służy Polsce, to jest szkodnictwo najwyższego rzędu – zaapelował prezes NBP.  „Za granicą nikomu nie przychodzi do głowy, żeby pytać o KNF”  – Nasz system bankowy ma świetną opinię, najlepsze parametry. Nie psujmy tego. To jest nasza największa wartość i opozycji, i rządu i każdego obywatela – powtórzył gość TVP.    – Praktycznie każdego dnia mam kontakty z szefami zagranicznych banków centralnych. Nikomu nie przychodzi, żeby o to (sytuację w KNF – red.) pytać. Oni mają wgląd w nasze struktury, finanse, system nadzoru. To może niepokoić zwykłych ludzi, którzy są prowokowani przez nieodpowiedzialne wypowiedzi i publikacje – tak szef NBP odpowiedział na pytanie o to, czy pojawiały się jakieś reperkusje za granicą.     Na pytanie o słowa Romana Giertycha, w opinii którego w KNF mogła działać zorganizowana grupa przestępcza, Glapiński odparł: „Koń, jaki jest, każdy widzi”. „Gazeta Wyborcza” napisała we wtorek, że w marcu 2018 r. ówczesny przewodniczący KNF Marek Chrzanowski zaoferował przychylność dla Getin Noble Banku w zamian za około 40 mln zł - miało to być wynagrodzenie dla wskazanego przez szefa KNF prawnika. Leszek Czarnecki nagrał tę ofertę, a 7 listopada  zawiadomił prokuraturę o podejrzeniu popełnienia przestępstwa. Po artykule w „GW” Chrzanowski złożył dymisję, a premier ją przyjął. Minister sprawiedliwości Zbigniew Ziobro poinformował we wtorek o wszczęciu śledztwa w sprawie opisanej przez gazetę. Jako wstępną kwalifikację prawną przyjęto z art. 231 par. 2 Kodeksu karnego – przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią. W poniedziałek w śląskim wydziale Prokuratury Krajowej w Katowicach przesłuchany ma zostać Leszek Czarnecki.",,
„Jarosław Kaczyński musiał odnieść się do tematu LGBT”,"– Kiedy takie tematy się pojawiają, trudno zostawić pole gry jednej stronie – powiedział w rozmowie z „Rzeczpospolitą” Radosław Fogiel, zastępca rzecznika PiS, komentując obecność w kampanii wyborczej tematyki światopoglądowej związanej z LGBT.","Powołując się na badania społeczne dziennikarze gazety wskazali, że Polacy nie są zainteresowani tym, by w kampanii wyborczej pojawiały się tematy światopoglądowe, takie jak LGBT. Fogiel ocenił, że „dobrze to świadczy o Polakach”. Przyznał jednocześnie, że takie tematy się pojawiają, bo są „nośne dla części dziennikarzy i części polityków”.– Kiedy temat się już pojawia w dyskursie publicznym, to trudno, żeby się do niego nie odnosić i zostawić pole gry tylko jednej stronie – przekonywał Fogiel, odnosząc się do słów prezesa PiS Jarosława Kaczyńskiego, który w niedzielę na wiecu wyborczym podziękował publicznie abp Markowi Jędraszewskiemu „za obronę rodziny”.– Nie było to wywołanie tematu, tylko komentarz do tego, co przez ostatnie tygodnie padało w dyskusji publicznej, również do happeningu z obcinaniem głowy kukły przedstawiającej abp Jędraszewskiego, rzecz absolutnie nie do zaakceptowania. Lider największej partii musiał zabrać głos – ocenił Fogiel.",,
Premier: We Francji sędziowie nie mogą demonstrować wrogości wobec działań rządu,"Rozumiem, że Francja jest taką demokracją bardzo rozwiniętą i dojrzałą, więc wszystkim sędziom do sztambucha i wszystkim którzy kwestionują pewne zmiany, które ostatnio wprowadziliśmy, chciałbym dosłownie trzy zapisy z ustawy francuskiej przeczytać – powiedział w poniedziałek na konferencji prasowej po posiedzeniu rządu premier Mateusz Morawiecki. Szef rządu odniósł się w ten sposób do nowelizacji ustawy dyscyplinującej sędziów.","Premier został zapytany przez dziennikarza stacji TVN24, czy uważa za wiążące wyroki Izby Dyscyplinarnej Sądu Najwyższego, która ma podjąć decyzję w sprawie olsztyńskiego sędziego Pawła Juszczyszyna. – Pytam zważywszy na to, że wcześniej Sąd Najwyższy, inna jego izba, uznała Izbę Dyscyplinarną jako coś, co nie jest sądem w rozumieniu europejskiego prawa – wyjaśniał dziennikarz. – Ja wiedziałem, że mogę liczyć na pana redaktora z TVN i przygotowałem sobie tutaj przetłumaczony na język polski kawałek ustawy francuskiej – odparł szef rządu. Jak wskazał na wstępie, francuski ustawodawca zakazuje członkom wymiaru sprawiedliwości udziału w debatach o charakterze politycznym. Dalej wskazał, że nad Sekwaną sędziom zabrania się demonstrowania wrogości „wobec zasady działania lub formy rządu, jak również wszelkich wystąpień o charakterze politycznym niezgodnych z ograniczeniami związanymi z pełnioną przez nich funkcją”. – Zakazuje się również wszelkich wspólnych działań, które mogą uniemożliwić lub utrudnić funkcjonowanie sądów – zacytował na koniec trzeci z zapisów francuskiej ustawy.  Premier podkreślił, że Francuzi przeprowadzili swoją reformę sądownictwa już dawno, chociaż nie od razu, bo dopiero kilkanaście lat po upadku rządu Vichy. – My oczywiście w spóźniony sposób przeprowadzamy nasze reformy, ale cieszę się, że ogromna większość społeczeństwa polskiego – cały czas jest to ok. 80 proc. – potwierdza, że reforma wymiaru sprawiedliwości jest tak bardzo potrzebna – dodał Morawiecki.",,
Spędził w celi 18 lat. Sąd Najwyższy wstrzymał wykonanie kary dożywocia,"Sąd Najwyższy wstrzymał wykonanie kary wobec Arkadiusza Kraski, skazanego ponad 18 lat temu na dożywocie. Oznacza to, że skazany będzie mógł oczekiwać na wolności na rozstrzygnięcie wniosku o wznowienie jego postępowania i uniewinnienie – poinformował zespół prasowy SN.","Jak powiedział Krzysztof Michałowski z zespołu prasowego SN, obrońca skazanego i prokurator 12 kwietnia br. wnieśli o wstrzymanie wykonania prawomocnego wyroku w tej sprawie w związku z wniesionym 7 marca br. wnioskiem prokuratora o wznowienie postępowania i uniewinnienie skazanego od przypisanych mu czynów. – Według Sądu Najwyższego w niniejszej sprawie zachodzi obecnie wysokie prawdopodobieństwo, że dojdzie  w wyniku rozpoznania wniosku prokuratora do uchylenia wyroków sądów I oraz II instancji, czego domaga się prokurator – powiedział Michałowski. – W świetle powyższego stanowiska SN uznał, że dalsza izolacja penitencjarna skazanego nie powinna być kontynuowana do czasu merytorycznego rozpoznania wniosku o wznowienie postępowania – dodał. Sprawa Kraski była szeroko opisywana w mediach. Mężczyzna 7 marca 2001 r. został skazany przez Sąd Okręgowy w Szczecinie na dożywocie za przypisane mu podwójne zabójstwo w Szczecinie we wrześniu 1999 r. Wyrok ten utrzymał 3 lipca 2001 r. Sąd Apelacyjny w Poznaniu.  Wniosek o uniewinnienie SN ma rozpoznać 9 lipca.",,
Marszałek Karczewski: Niezakończony proces repatriacji to jest nasz wyrzut sumienia,"Ważne jest, żebyśmy wreszcie zakończyli proces repatriacji. To jest nasz wyrzut sumienia. Przez wiele lat nie potrafiliśmy sprowadzić Polaków mieszkających w Kazachstanie. Szacujemy, że pozostało tam jeszcze około 10, może 15 tysięcy osób. Niemcy  potrafili sprowadzić do siebie 800 tysięcy osób. My nie potrafiliśmy kilkudziesięciu tysięcy. Musimy bardzo przyspieszyć nasze działania – powiedział w programie „Gość Wiadomości” Stanisław Karczewski. Marszałek Senatu, który odpowiada za kontakty z około 20-milionową Polonią, mówił m.in. o obchodzonym 2 maja Dniu Polonii i Polaków za Granicą.","– Patriotyzm, przywiązanie do Polski, tęsknota, kultywowanie języka, tradycji – za te aktywności – zdaniem marszałka – należą się podziękowania Polonii. – Bardzo duża część Polonii jest pełna podziwu dla Polski i jest z niej dumna. Broni dobrego imienia. W dużej części są dobrymi ambasadorami Polski – powiedział Karczewski.  Gość TVP podkreślił, że musimy przyspieszyć działania w sprawie repatriacji.– Bardzo chciałbym, żeby w każdym województwie powstał środek adaptacyjny, żeby Polacy przyjeżdżający w tej chwili zza wschodniej granicy, ale później to będzie pewnie potrzebne dla innych Polaków, mieli punkt, gdzie można nauczyć się języka, doszlifować język polski, poznać historię.    Apeluję do wszystkich marszałków, żeby tworzyli takie ośrodki – mówił Stanisław Karczewski.",,
Bielski sąd okręgowy przedłużył areszt dla rosyjskiego bankiera,Bielski sąd okręgowy przedłużył areszt tymczasowy dla byłego wiceprezesa rosyjskiego banku Probiznesbank Jarosława Aleksiejewa na czas niezbędny do przeprowadzenia postępowania ekstradycyjnego. Mężczyzna został zatrzymany w styczniu w Polsce.,"Rosyjski bankier był poszukiwany międzynarodowym listem gończym. W swoim kraju został on zaocznie aresztowany w ramach sprawy karnej o defraudację. 25 stycznia został zatrzymany przez Straż Graniczną w Zebrzydowicach (Śląskie), gdy podróżował pociągiem. Dzień później bielski sąd aresztował go na 40 dni. Rzecznik sądu okręgowego w Bielsku-Białej Jarosław Sablik poinformował w poniedziałek, że prokurator złożył dwa wnioski: o przedłużenie aresztu oraz o ekstradycję. – Sąd zajął się tylko kwestią aresztu. Przedłużył go. Nie zajmował się natomiast kwestią orzekania o ekstradycji do Federacji Rosyjskiej – powiedział Sablik. Rzecznik nie podał, na jaki okres został przedłużony areszt, ani też, kiedy sąd wyda opinię prawną o dopuszczalności wydania Aleksiejewa władzom Rosji. Sprawą zajmują się bielska prokuratura i sąd, ponieważ są one właściwe ze względu na miejsce zatrzymania Rosjanina. Aleksiejew został aresztowany zaocznie przez sąd w Moskwie w maju 2017 r. Tamtejsi śledczy twierdzą, że wraz z dwoma innymi szefami Probiznesbanku - Aleksandrem Żelezniakiem i Siergiejem Leontjewem, udzielali w latach 2014-15 kredytów fikcyjnym firmom. Sumę defraudacji określają na 2,4 mld rubli (36 mln dolarów). Probiznesbank stracił licencję w sierpniu 2015 r. i został uznany za bankruta. Żelezniak i Leontjew przebywają w Stanach Zjednoczonych. Sąd w Rosji zadecydował o ich zaocznym zatrzymaniu. W 2018 r. Leontjew powiedział w trakcie postępowania sądowego w USA, że sprawa przeciwko niemu jest umotywowana politycznie, a do bankructwa banku dążyli przedstawiciele władz. Jednym z powodów miałyby być kontakty z opozycjonistą Aleksiejem Nawalnym. Dodał, że istniały – niezrealizowane ostatecznie – plany wyemitowania przez bank kart kredytowych z możliwością wspierania finansowego założonej przez Nawalnego Fundacji Walki z Korupcją. Rzeczniczka Nawalnego Kira Jarmysz powiedziała rosyjskiemu dziennikowi „RBK”, że w 2012 r. toczyły się na ten temat rozmowy z kierownictwem innego banku, należącego do tej samej grupy co Probiznesbank. Bank ostatecznie zrezygnował z projektu. Jak dodała, Fundacja Nawalnego nie była finansowana przez Leontjewa ani kontrolowane przez niego firmy.",,
Akcje protestacyjne w Indiach. Wzmocnione siły policyjne i odcięty internet,"Mimo obaw władz piątkowe protesty przeciw nowemu prawu o obywatelstwie przebiegały spokojnie i bez starć z policją. W kilku stanach wzmocniono jej siły, odcięto też dostęp do internetu w obawie, że po piątkowych modlitwach muzułmanów dojdzie do zamieszek.","W trwających od 12 grudnia protestach społecznych przeciw nowemu prawu o obywatelstwie zginęło co najmniej 26 osób. W samym stanie Uttar Pradeś zginęło 19 osób, dwie osoby straciły życie w mieście Mangaluru (stan Karnataka), a pięć zginęło w stanie Asam.  W obawie przed kolejnymi aktami przemocy władze wzmocniły w piątek siły policyjne w Nowym Delhi, Kalkucie, Bengaluru i w Mombaju. Obawiano się, że po tradycyjnych piątkowych nabożeństwach w meczetach, muzułmanie, których nowe prawo otwarcie dyskryminuje, wyjdą na ulicę, by dać upust swemu niezadowoleniu.   W mieście Meerut w stanie Uttar Pradeś położonym na Nizinie Hindustańskiej do działań skierowano 3000 policjantów, czyli czterokrotnie więcej niż przed tygodniem – relacjonuje korespondent agencji Reutera   W wielu regionach stanu Uttar Pradeś nie działał w piątek internet oraz sieć komórkowa. Tak było m.in. w stolicy stanu, Lucknow – pisze Reuters. Informację tę potwierdziły władze prowincji. Nowe prawo dyskryminuje muzułmanówPrzegłosowana w ubiegłym tygodniu nowa ustawa ułatwia uzyskanie obywatelstwa Indii uchodźcom z Afganistanu, Bangladeszu i Pakistanu pod warunkiem, że nie są oni muzułmanami. Gwarantuje bowiem obywatelstwo indyjskie buddystom, chrześcijanom, hinduistom, wyznawcom dżinizmu, parsom i sikhom, którzy uciekli z tych krajów przed 2015 rokiem.   Opozycja i organizacje obrony praw człowieka uważają, że nowe prawo stanowi część nacjonalistycznego programu premiera Narendry Modiego, zmierzającego do zmarginalizowania 200 mln muzułmanów w Indiach. Twierdzą, że nowe prawo jest dyskryminujące i sprzeczne z konstytucją.   Muzułmanie stanowią ponad 14 proc. ludności Indii, jednak w niektórych stanach ich liczba jest o wiele większa, np. w Bengalu Zachodnim wynosi 27 proc., a w Asamie 34 proc.   W położonym na południu wieloetnicznym Mangalaru, które jest jednym z najważniejszych indyjskich portów wyznawcy hinduizmu stanowią 68,99 proc. mieszkańców, muzułmanie - 17,4 proc. a chrześcijanie - 13,55 proc.   Zamieszki rozpoczęły się w Asamie, a z czasem rozprzestrzeniły się też na inne części kraju.",,
Hołownia coraz bliżej Kidawy-Błońskiej. Najwięcej w sondażu traci lider PSL,"Prezydent Andrzej Duda utrzymuje wciąż wysokie prowadzenie w sondażu prezydenckim – wynika z badania pracowni Social Changes dla portalu wPolityce.pl. Na drugim miejscu jest kandydatka Koalicji Obywatelskiej, do której zbliża się były prezenter TVN.","Z badania wynika, że największym poparciem cieszy się obecny prezydent Andrzej Duda, na którego chce głosować 43 proc. ankietowanych. To wynik dokładnie taki sam co w badaniu sprzed tygodnia.  Na drugim miejscu znalazła się kandydatka KO Małgorzata Kidawa-Błońska z poparciem 26 proc. Oznacza to wzrost o 2 punkty procentowe w porównaniu z poprzednim sondażem.  Na trzecim miejscu jest były prezenter TVN Szymon Hołownia, na którego chce zagłosować 16 proc. badanych. Oznacza to wzrost o 3 punkty.  Największy spadek zanotował z kolei lider PSL. Na Władysława Kosiniaka-Kamysza zamierza głosować 6 proc. ankietowanych, co oznacza spadek o 3 pkt proc.    W badaniu uwzględniono też Adriana Zandberga – lecz to Robert Biedroń będzie prawdopodobnie kandydatem Lewicy. Na lidera Razem głosować chce 5 proc. badanych, o 2 punkty mniej niż tydzień temu.",,
Amerykanie wydalili dwóch Rosjan po ataku na dyplomatę w Moskwie,"Stany Zjednoczone wydaliły dwóch rosyjskich urzędników w odpowiedzi na zaatakowanie dyplomaty przez rosyjskiego policjanta. Usunięcie ich odbyło się 17 czerwca, ale Departament Stanu poinformował o tym w piątek.","Rosyjski policjant zaatakował Amerykanina 6 czerwca, gdy ten wchodził na teren amerykańskiej ambasady w stolicy Rosji – poinformował na konferencji prasowej rzecznik Departamentu Stanu John Kirby. – Zachowanie to nie zostało sprowokowane i zagroziło bezpieczeństwu naszego pracownika – przekazał.Nie podano żadnych więcej informacji na temat wydalenia obywateli rosyjskich z USA.",,
USA nie poprze referendum w irackim Kurdystanie,Stany Zjednoczone nie popierają planów Regionalnego Rządu Kurdystanu odnośnie przeprowadzenia w tym regionie 25 września referendum niepodległościowego i apelują o odwołanie tego plebiscytu - napisano w oświadczeniu Białego Domu wydanym w piątek.,"„Przeprowadzenie referendum odwracałoby uwagę od głównego celu, jakim jest pokonanie Państwa Islamskiego i stabilizacja wyzwalanych obszarów. Rozpisanie referendum na spornych terytoriach jest prowokacyjne i grożące destabilizacją” – wskazano w komunikacie.Biały Dom zaapelował też do Regionalnego Rządu Kurdystanu o bezzwłoczne podjęcie poważnych i długofalowych rozmów z władzami w Bagdadzie. 25 września referendum niepodległościoweW piątek parlament autonomicznego irackiego Kurdystanu zaaprobował plan przeprowadzenia w tym regionie 25 września referendum niepodległościowego. Za referendum zagłosowała ogromna większość deputowanych.Kurdyjski parlament zebrał się w Irbilu, w siedzibie rządu, w północnej części Iraku. Była to pierwsza sesja od października 2015 roku.Planom kurdyjskiego referendum niepodległościowego sprzeciwia się rząd w Bagdadzie, a także Turcja, Iran i Syria, gdzie tak jak w Iraku jest znaczna mniejszość kurdyjska i władze obawiają się nasilenia tendencji separatystycznych. Negatywne stanowisko wobec referendum zajęła również Unia Europejska.Prezydent irackiego Kurdystanu Masud Barzani odrzucił w piątek złożoną w czwartek przez USA, Wielką Brytanię i ONZ propozycję przełożenia kurdyjskiego referendum niepodległościowego.",,
„Żadnymi innymi zapisami dźwiękowymi strona rosyjska nie dysponuje”,"„Kluczowe fakty, wymienione przez prezydenta Federacji Rosyjskiej w jego wystąpieniu, potwierdzone są poprzez odczyty zapisów dźwiękowych rozmów w kabinie załogi rejestratora dźwięku polskiego samolotu prezydenckiego, przy tym strona polska posiada autentyczny zapis dźwiękowy danych rozmów” – między innymi w takich słowach MSZ Rosji odpowiada na notę ambasady RP w Moskwie. Szef polskiej dyplomacji z takiej odpowiedzi nie jest zadowolony.","W grudniu polskie MSZ wystąpiło z oficjalną notą do rosyjskiego ministerstwa spraw zagranicznych, aby Rosjanie ujawnili, o jakich stenogramach mówił prezydent Władimir Putin podczas dorocznej konferencji.  Putin powiedział wtedy, że „osobiście czytał” zapisy rozmów pilotów samolotu prezydenta Polski Lecha Kaczyńskiego i „człowieka z ochrony”, który wszedł do kabiny i domagał się, żeby wylądować, nie bacząc na zastrzeżenia załogi. Rosja: nic nowego nie mamy Ambasada Rosji opublikowała na swojej stronie internetowej odpowiedź rosyjskiego MSZ na notę ambasady RP w Moskwie. „W swoich wypowiedziach na temat katastrofy prezydent Federacji Rosyjskiej opierał się na znanych faktach, które odpowiadają rezultatom i wnioskom śledztw ws. danego wypadku lotniczego, przeprowadzonych przez oficjalne rosyjskie oraz polskie komisje i organy” – przekonuje ambasada. W komunikacie podkreśla, że „zapisy rejestratora dźwięku polskiego samolotu prezydenckiego niejednokrotnie sprawdzano w obecności polskich przedstawicieli i polskich biegłych”. Dodaje także, że strona polska podsiada autentyczny zapis dźwiękowy rozmów.„Żadnymi innymi zapisami dźwiękowymi dot. rozmów w kabinie załogi polskiego samolotu prezydenckiego Tu-154M strona rosyjska nie dysponuje” – podkreśla.   „Nie znamy takich zapisów” Wyjaśnienia takie nie satysfakcjonują natomiast strony polskiej. – Oczywiście nie jesteśmy zadowoleni z wyjaśnień ambasady rosyjskiej, dlatego że one nie tłumaczą tego wystąpienia prezydenta Putina, który inaczej (...) referował, odnosił się w inny sposób do tych zapisów (rozmów pilotów samolotu). My takich zapisów nie znaliśmy  –  powiedział Waszczykowski dziennikarzom w Brukseli.",,
Poseł PiS ws. opinii Komisji Weneckiej: Na pewno będziemy bronili ustawy,"Trudno przesądzać, w jakim kierunku pójdzie opinia Komisji Weneckiej, ale z całą pewnością będziemy bronili ustawy, którą Sejm uchwalił pod koniec zeszłego roku – stwierdził przewodniczący sejmowej komisji sprawiedliwości, poseł PiS Marek Ast. Przypomniał, że KW jest organem jedynie opiniodawczym.","W przyszłym tygodniu należy oczekiwać wydania pilnej opinii Komisji Weneckiej (KW) na temat nowelizacji polskich ustaw sądowych. Delegacja KW złoży wizytę w Warszawie w czwartek i piątek. O wydanie opinii wystąpił do KW marszałek Senatu Tomasz Grodzki. W związku z tym, że Senat ma zająć się nowelizacją na styczniowym posiedzeniu, KW postanowiła, że jej sprawozdawcy przygotują opinię na jej temat w trybie pilnym.  – Każda opinia jest zawsze brana pod uwagę; Komisja Wenecka jest organem tak naprawdę opiniodawczym, więc, skoro marszałek Grodzki wystąpił do Komisji Weneckiej, to nietrudno było się domyślić, że to ze strony Komisji Weneckiej nastąpi – stwierdził poseł Ast, odpowiadając na pytanie dziennikarzy, czy wizyta KW w Polsce jest dla niego dobrą, czy też złą informacją.  Ast jest przekonany, że przedstawiciele KW „otrzymają wszelkie niezbędne informacje w przedmiocie przesłanek, które kierowały ustawodawcą podczas uchwalania tej nowelizacji”. Pytany, czy Zjednoczona Prawica „weźmie sobie do serca” opinie KW, przewodniczący sejmowej komisji sprawiedliwości zauważył, że najpierw trzeba będzie się z nią zapoznać. Poseł zwrócił uwagę, że prace KW w Polsce to pokłosie inicjatywy marszałka Grodzkiego przed przystąpieniem Senatu do pracy nad tą nowelizacją. Pytany, czy jest już przewidywana zmiana niedawno uchwalonych przepisów, Ast zaprzeczył i zwrócił uwagę, że proces legislacyjny nowelizacji jeszcze nie został zakończony, a Senat może zgłosić poprawki. Przewodniczący sejmowej komisji sprawiedliwości był też pytany, dlaczego przedstawiciele Zjednoczonej Prawicy nie przyjęli zaproszenia do udziału w organizowanych przez PSL obradach „okrągłego stołu” ws. wymiaru sprawiedliwości.  – Jeżeli chodzi o wymiar sprawiedliwości, to Zjednoczona Prawica odbyła już okrągły stół z Polakami, którzy absolutnie są za reformą wymiaru sprawiedliwości i dali mandat ZP do reformowania polskiego sądownictwa. Wykonując to zobowiązanie i ustalenia z kampanii wyborczej z polskim społeczeństwem, uznajemy, że nie ma potrzeby tworzenia jakichś bytów – odpowiedział poseł PiS. Podkreślił, że na ZP zagłosowała rekordowa liczba wyborców, a jednym z ważniejszych elementów programu PiS była kontynuacja reformy wymiaru sprawiedliwości. Według niego to „działania opozycji, ale przede wszystkim części środowiska sędziowskiego wywołały potrzebę uchwalenia takiej, a nie innej ustawy”. – To była reakcja na pewne działania, które kwestionowały konstytucyjność, i prawomocnie powołanych organów, czy status sędziów. Więc tutaj innego wyjścia nie było – zaznaczył poseł.  2 stycznia Komisja Wenecka otrzymała prośbę marszałka Senatu o wydanie opinii na temat uchwalonej przez Sejm 20 grudnia 2019 r. nowelizacji ustaw sądowych, czyli zmian m.in. w Prawie o ustroju sądów powszechnych i w ustawie o Sądzie Najwyższym.  Nowelizacja m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”.  Nowela wprowadza też zmiany w procedurze wyboru I prezesa SN. Kandydata na to stanowisko będzie mógł zgłosić każdy sędzia SN. W przypadku problemów z wyborem kandydatów ze względu na brak kworum w ostatecznym stopniu planowanej procedury do ważności wyboru wymagana będzie obecność 32 sędziów SN.",,
"„SLD staje się partią dyktatorską, Leszek Miller zamyka mi usta. Będę się odwoływał”","– Nie chcę być w partii, która mi blokuje usta, zabrania pełnić funkcje polityczne – tak Grzegorz Napieralski komentował poniedziałkowy wyrok sądu partyjnego. Polityk otrzymał trzyletni zakaz pełnienia funkcji kierowniczych w partii. Napieralski powiedział dziennikarzom, że nie rezygnuje i będzie się odwoływał.","Napieralski podkreślił, że przez orzeczony zakaz nie będzie mógł brać udziału w żadnym forum partyjnym, co oznacza zakaz wygłaszania własnych opinii. – Nie mam pojęcia, dlaczego mi się tego zabrania przez trzy lata. Leszek Miller zachowuje się nie jak demokrata, SLD staje się partią dyktatorską, a nie demokratyczną. Przez ostatnie tygodnie Leszek Miller nie dość, że mnie nie słuchał, to teraz zamyka  mi usta, bo nie będę mógł być delegatem na konwencję, nie będę mógł być członkiem rady krajowej – wyliczał. – Chciałbym przestrzec wszystkich, którzy chcieliby stawać w szranki z Leszkiem Millerem, którzy będą chcieli powiedzieć »ja się z tobą nie zgadzam«. Zaraz będziemy mieli kongres. Otóż Leszek Miller zmierza do tego, żeby być jedynym przewodniczącym i kandydatem na przewodniczącego. Każdy, kto będzie miał inne zdanie, zostanie, tak jak ja, wyeliminowany. Zrobił dla mnie rzecz niebywałą i niebezpieczną dla demokracji w SLD – mówił Napieralski o obecnym szefie partii. Zaznaczył, że nie wystąpi z SLD. – Jest jeszcze formuła odwołania, ważę racje, mam 14 dni – powiedział. – Nie opłaca się wyrażać skruchy w SLD, bo jeszcze bardziej cię upokorzą – mówił o sądzie partyjnym. – Powiedziałem jedną rzecz na sądzie partyjnym, że nie rozumiem, dlaczego Leszek Miller w czasie kampanii prezydenckiej wyrzuca byłego lidera i kandydata na prezydenta, który maił 14 proc. poparcia i 2,5 mln głosów. Powiedziałem też, że nie rozumiem, dlaczego nie wykorzystuje się nas, mnie w pracy w kampanii wyborczej, w sztabie, dlaczego wyrzuca się poza nawias. Ja, Wojciech Olejniczak jesteśmy poza strukturami SLD  – ocenił Napieralski. „Miller wydał na mnie wyrok”– Miller wydał na mnie wyrok. Ale to on i jego przyjaciele popełniają błędy.  20 lat jestem w SLD, służę partii, teraz mam poczucie dyktatury – posumował polityk. Zasugerował, że powodem, dla którego ma tego rodzaju problemy, jest fakt, że mógłby konkurować z Leszkiem Millerem o przywództwo w partii. – Napieralski już nie wystartuje na szefa partii przez trzy lata, bo nie może – powiedział. Dodał, że czuje wsparcie kolegów. Mają o tym świadczyć  SMS-y, wpisy na Facebooku. – Otrzymuję głosy wsparcia i głosy, które nie zgadzają się na to, co robi Leszek Miller – podkreślił. Wniosek o ukaranie Napieralskiego złożył przewodniczący Sojuszu Lewicy Demokratycznej, Leszek Miller. Powodem były wypowiedzi Napieralskiego, dotyczące kondycji SLD. W grudniu 2014 r. Grzegorz Napieralski na antenie TVP Info krytykował słaby wynik SLD w ostatnich wyborach samorządowych – mówił m.in., że „ta formuła SLD, która jest dzisiaj, wyczerpała się”. Powiedział m.in.: – Do trzech razy sztuka. Jeśli po trzech tragicznych wynikach w kolejnych wyborach nie uda się SLD otrząsnąć i zbudować czegoś, co będzie na miarę naszych marzeń, to nawet nie będzie z czego odchodzić. W styczniu Grzegorz Napieralski został zawieszony w prawach członka SLD. W czasie poniedziałkowego posiedzenia sądu oskarżyciel żądał najwyższej kary, czyli wykluczenia z partii. W czwartek Napieralski złożył pozew do sądu powszechnego, w którym domaga się unieważnienia styczniowej uchwały władz partyjnych o jego zawieszeniu. Wnioskował też do sądu partyjnego o ukaranie Leszka Millera.",,
Spotkanie premierów w Wilnie. Kraje bałtyckie murem za Polską,"– Bylibyśmy przeciwni jakimkolwiek karom nakładanym na Polskę; w tym względzie wszystkie trzy kraje bałtyckie myślą podobnie – oświadczył w piątek premier Łotwy Maris Kuczinskis. Z kolei premier Litwy Saulius Skvernelis zapewnił, iż jego kraj „wesprze Polskę”.","W piątek szef polskiego rządu Mateusz Morawiecki składa wizytę na Litwie. Rozmawiał z prezydent tego kraju Dalią Grybauskaite, a po południu w Wilnie spotkał się z premierami Litwy, Łotwy i Estonii – Sauliusem Skvernelisem, Marisem Kuczinskisem i Jurim Ratasem. Podczas konferencji prasowej po spotkaniu premierów zapytano m.in. o stanowisko związane ze sporem między Polską, a Komisją Europejską.Kuczinskis powiedział, że cieszy się, iż „wczoraj odbyła się kolejna runda rozmów pomiędzy Polską, a Komisją Europejską”. – Polska powinna prowadzić nadal negocjacje z KE – zaznaczył. Jak dodał, „bylibyśmy przeciwni jakimkolwiek karom nakładanym na Polskę”. – W tym względzie wszystkie trzy kraje bałtyckie myślą podobnie – zapewnił.",,
Zwrot w sprawie brexitu. Johnson zmuszony do zmiany strategii,"Brytyjski premier Boris Johnson wyśle list do Unii Europejskiej z prośbą o przesunięcie terminu brexitu, jeśli do 19 października nie zostanie zawarte porozumienia – wynika z dokumentów przedstawionych w piątek w szkockim sądzie.","Na początku września opozycja parlamentarna przy wsparciu buntowników z Partii Konserwatywnej przeforsowała ustawę o wyjściu z UE, nazywaną ustawą Benna. Nakłada ona na premiera obowiązek zwrócenia się do Brukseli z prośbą o przesunięcie terminu brexitu, jeśli do 19 października nie zostanie zatwierdzone przez Izbę Gmin porozumienie o warunkach wyjścia. Ma to zapobiec opuszczeniu UE bez umowy, co ich zdaniem będzie miało katastrofalne skutki.Johnson, który nazywa tę ustawę „aktem kapitulacji”, obiecuje, że będzie przestrzegał prawa, ale zarazem zapowiada, że nie będzie żadnego dalszego opóźniania brexitu. Do tego, jeśli UE nie zgodzi się na jego propozycje porozumienia, Wielka Brytania wyjdzie z niej bez umowy w obecnie obowiązującym terminie, czyli 31 października.Ponieważ te dwie deklaracje wyglądają na wzajemnie wykluczające się, przeciwnicy brexitu obawiają się, że rządowi prawnicy będą szukać jakiegoś kruczka prawnego, który pozwoli Johnsonowi nie zrealizować obowiązku nałożonego przez ustawę Benna.W związku z tym biznesmen Dale Vince, prawniczka Jo Maugham i posłanka Szkockiej Partii Narodowej Joanna Cherry wnieśli do sądu sprawę w celu ustalenia, do jakiego stopnia Johnson jest związany ustawą Benna. Chcą rozstrzygnąć, czy gdyby premier nie podporządkował się jej, to możliwe by było nałożenie na niego grzywny lub aresztowanie. „Jeśli żaden z warunków (...) nie zostanie spełniony, wyśle on list zgodnie z ustalonym harmonogramem, nie później niż do 19 października 2019 r.” – napisała na Twitterze Maugham.Rząd przedstawi w sądzie swoje stanowisko jeszcze w piątek. Odmówił jednak komentowania sprawy sądowej, ograniczając się tylko do zapewnienia, że Wielka Brytania wyjdzie z Unii 31 października.Orzeczenie sądu zostanie wydane w poniedziałek. Dodatkowo w przyszłym tygodniu w ramach drugiej części tej sprawy sąd ma zbadać, czy może on podpisać list z prośbą o przesunięcie terminu brexitu w zastępstwie Johnsona, jeśli ten by odmówił.Sprawa w szkockim sądzie odbywa się zaledwie półtora tygodnia po niekorzystnym dla Johnsona orzeczeniu brytyjskiego Sądu Najwyższego, który uznał, że zawieszenie przez premiera Izby Gmin na pięć tygodni było niezgodne z prawem i formalnie nie miało miejsca.",,
"Pracowity dzień prezydenta. Rozmowy Dudy z Obamą, Poroszenką, Tuskiem oraz „męski uścisk” dłoni z Putinem","Z prezydentem USA Barackiem Obamą, a także m.in. z prezydentem Ukrainy Petro Poroszenką i przewodniczącym Rady Europejskiej Donaldem Tuskiem rozmawiał przy okazji 70. sesji Zgromadzenia Ogólnego Narodów Zjednoczonych prezydent Andrzej Duda.
Poinformował o tym prezydencki minister Krzysztof Szczerski. Duda podał też rękę prezydentowi Rosji Władimirowi Putinowi. Miał to być „męski” uścisk dłoni.","Z prezydentem USA Andrzej Duda miał w poniedziałek okazję rozmawiać trzy razy. – Były dwie krótkie rozmowy. Jedna – kuluarowa – po wystąpieniu prezydenta Obamy, a przed wystąpieniem prezydenta Dudy. To była krótka wymiana zdań. Później długa, półtoragodzinna rozmowa, która realizowana była podczas lunchu, wydanego przez sekretarza generalnego ONZ – powiedział Szczerski.Stół numer jeden – Panowie siedzieli obok siebie. Mamy satysfakcję, że prezydent Andrzej Duda był gościem stołu numer 1, którego bezpośrednim gospodarzem był sekretarz generalny ONZ Ban Ki Mun, przy którym zasiadała grupa bardzo wpływowych osób współczesnej światowej polityki – dodał.Duda uczestniczył też w kolacji wydawanej przez prezydenta USA. – Rozmowy z prezydentem Obamą to dyskusja o bezpieczeństwie, zwłaszcza w perspektywie przyszłorocznego szczytu NATO w Warszawie i jego przygotowań, tego co powinno się wydarzyć, żeby zakończył się sukcesem, Ukraina, polityka wschodnia, sankcje wobec Rosji, dyskusja, że tylko dyplomacja oparta na prawie międzynarodowym jest szansą, żeby wyjść z kryzysu – poinformował Szczerski. – To były poważne i ważne rozmowy, które posunęły znacznie naprzód całą politykę, którą realizuje prezydent Duda, i która ma wzmocnić bezpieczeństwo Polski – ocenił minister.Prezydent Duda w Nowym Jorku spotkał się po raz pierwszy z prezydentem Ukrainy Petro Poroszenką. Wcześniej miał okazję rozmawiać z nim tylko przez telefon. – Była dyskusja o roli Polski i Grupy Wyszehradzkiej w zaprowadzeniu pokoju w perspektywie długoterminowej na Ukrainie – poinformował Szczerski. ",,
„Mamy kandydata z poparciem ok. 50 proc.; drugi ma połowę mniej. Reszta się nie liczy”,"– Mamy jednego kandydata, którego poparcie kręci się wokół 50 proc., drugi kandydat oscyluje wokół jednej czwartej poparcia elektoratu. Reszta się kompletnie nie liczy – tak prof. Radosław Markowski skomentował w „Po przecinku” w TVP Info najnowszy sondaż poparcia dla kandydatów w wyborach prezydenckich, zlecony przez „Wiadomości” TVP1.","Socjolog, pytany o to, czy warto spekulować, czy będzie druga tura odparł, że jest na to za wcześnie. – Na świecie – powiedział – trochę co innego się robi na dwa miesiące przed wyborami. Ośrodki badania opinii publicznej pytają też o preferencje, ale nie to pytanie jest najważniejsze – zaznaczył prof. Markowski. – Najważniejsze pytanie, jakie zadają wówczas w USA, Niemczech, Francji to jest to, jakie pozycje zajmuje elektorat w poszczególnych politykach sektorowych, społecznych i innych. Czego oczekuje i jak ocenia stanowisko kandydatów w tych kwestiach – mówił gość TVP Info. Jak wyjaśnił, pytania dotyczą, czego ludzie oczekują np. w polityce obronnej, wobec rodziny, wobec bezrobotnych oraz czy kandydaci przemawiają do nich w tych sprawach. –  Na podstawie analizy takich badań ocenia się, który kandydat ma szanse na wybór. – A te ogólne poparcia mają jakiś sens, ale ja bym się do tych procentów nie przywiązywał – ocenił. Idąc głosować, musimy – zdaniem socjologa – odpowiedzieć sobie na pytanie, czy będziemy chcieli mieć prezydenta i premiera z dwóch różnych opcji. – Mamy różne z tym doświadczenia – ocenił profesor. – To będzie oczywiście zależało od tego, jaki będzie wynik wyborów parlamentarnych, na jesieni – zaznaczył.– Czy przy takiej konfiguracji, jaka jest, nam jest potrzebna taka kohabitacja, która może być konfliktowa, czy raczej wolelibyśmy mieć ze wszystkimi tego konsekwencjami prezydenta i premiera, którzy się w pół słowa rozumieją, nie dochodzi między nimi do niesnasek? – takie kwestie – zdaniem gościa TVP Info – powinni rozważyć wyborcy.",,
Kandydatura „obarczona decyzjami”. Wcześniej zrezygnował z fotela premiera dla stanowiska w UE,"Donald Tusk tłumaczył decyzję o niestartowaniu w wyborach prezydenckich faktem, że jego ewentualna kandydatura byłaby obciążona bagażem trudnych decyzji rządu PO-PSL. To za jego rządów m.in. podniesiono wiek emerytalny, podwyższono stawkę VAT, zmieniono ustawę o OFE. Po kolejnych skandalach i zapewnieniach, że nigdzie się nie wybiera, Tusk zrezygnował ze stanowiska szefa rządu po to, by pełnić funkcję przewodniczącego Rady Europejskiej, w wyniku czego pobierać będzie rekordową emeryturę – przypomniał Michał Rachoń w TVP Info.","Donald Tusk jest bliski decyzji o starcie w wyborach prezydenckich – pisał „Newsweek” pod koniec 2018 r. Niecały rok po tych słowach Tusk zabrał głos w sprawie.– Po głębokim namyśle podjąłem decyzję, że nie będę kandydował w zbliżających się wyborach prezydenckich. Ogłaszam tę decyzję dzisiaj, bo czas nagli, a nie chciałbym w żaden sposób utrudniać opozycji procesu wyłaniania kandydatów – mówił we wtorek były premier. – Uważam, że możemy te wybory wygrać, ale do tego potrzebna jest kandydatura, która nie jest obciążona bagażem trudnych, niepopularnych decyzji, a ja takim bagażem jestem od czasów, kiedy byłem premierem – wyjaśnił były premier. Namysł Tuska trwał od dawna. O pomyśle opinia publiczna dowiedziała się wraz z publikacją słynnych taśm z restauracji Sowa i Przyjaciele. Słyszeliśmy na nich, jak rzecznik rządu PO-PSL Paweł Graś ujawnił, że na 2020 r. Tusk ma już plany. Na pytanie prezesa Orlenu, Graś stwierdził: „Chyba, że wiesz, wraca na prezydenta”. – Chcę głośno powiedzieć, bo niektórzy chcą zbałamucić umysły Polaków, mówiąc, że ktoś zabiera własność Polaków, zmieniając ustawę o OFE. Pieniądze, które są w OFE nie są własnością Polaków. Gdyby były, to każdy mógłby je wycofać. Tak jak pieniądze w ZUS-ie nie są własnością Polaków – mówił. Po kolejnych skandalach i zapewnieniach, że nigdzie się nie wybiera, Tusk zrezygnował ze stanowiska szefa rządu po to, by pełnić funkcję przewodniczącego Rady Europejskiej – funkcję tyleż wysoką, co pozbawioną realnego znaczenia. Tusk w swojej wypowiedzi mówi o kandydacie na prezydenta, który nie będzie obarczony trudnymi i niepopularnymi decyzjami z przeszłości. Część polityków i mediów w Polsce i być może sam Tusk uważa za takiego lidera PSL Władysława Kosiniaka-Kamysza. – Donald Tusk powiedział Kosiniakowi, że uważa go za najpoważniejszego w tej chwili konkurenta Andrzeja Dudy. Dodał, że szef ludowców powinien kandydować na prezydenta ale zastrzegł, że przy dużej liczbie kandydatów jest bardzo realne ryzyko, iż Władek nie wejdzie do II tury wyborów prezydenckich. Dlatego za główny cel Stronnictwo powinno sobie postawić wprowadzenie swojego lidera do II tury – miał powiedzieć tygodnikowi „Wprost” informator z otoczenia szefa ludowców. Tusk nie pamięta chyba, że jedna z kluczowych decyzji obarczających politycznie jego rządy, jaką było podniesienie wieku emerytalnego, było „gorącym kartoflem”, który PO wręczyła właśnie Kosiniakowi-Kamyszowi. Po latach dowiedzieliśmy się też, kto będzie inkasować najwyższą w Polsce emeryturę. ZUS ujawnił, że najwyższa emerytura w Polsce wynosi obecnie 22,4 tys. zł. „SE” zapowiada, że wkrótce rekord ten zostanie pobity przez Donalda Tuska. Były premier otrzyma gigantyczną emeryturę z Unii Europejskiej, a do tego dojdzie mu świadczenie z Polski. W sumie emerytura Tuska będzie wynosić ok. 30 tys. zł – podał dziennik.",,
Senat: bez walki o miejsca po poległych,"Wybory uzupełniające do Senatu nie podzielą polityków. W  okręgach, z których pochodzili tragicznie zmarli senatorowie, partie nie będą wystawiać kontrkandydatów. Wybory uzupełniające odbędą się w czerwcu.","Oznacza to, że po Krystynie Bochenek z Platformy Obywatelskiej mandat otrzyma kandydat z tej samej partii. Podobnie będzie w przypadku dwóch senatorów PiS – Stanisława Zająca i Janiny Fetlińskiej.   – To rozwiązanie nie tylko nie naruszy sił politycznych w Senacie, ale jest także pozytywnym symbolem współpracy parlamentarnej –  tłumaczy poseł Adam Lipiński, któremu po tragedii w Smoleńsku Jarosław Kaczyński udzielił pełnomocnictw do kierowania PiS. Jego zdaniem, to krok w dobrym kierunku. Zaznaczył, że po tragedii politycy są w stanie wznieść się ponad podziały i podejmują wspólne inicjatywy. Dodał, że po tym co się wydarzyło opinia publiczna oczekuje tego rodzaju racjonalnych działań. Podobnego zdania są parlamentarzyści Platformy Obywatelskiej. Małgorzata Kidawa-Błońska podkreśla, że to pozwoli uniknąć kampanii w wyborach do Senatu. Zaznaczyła, że w ten sposób politycy są też w stanie uszanować decyzję wyborców, którzy senatorom z poszczególnych partii przeznaczyli miejsce w parlamencie. Lewica nie odstaje w tej kwestii od swoich kolegów z PiS i PO. Wiceprzewodniczący klubu Marek Wikiński określa ten pomysł z kategorii „fair play”. Jak powiedział - to honorowe rozwiązanie, które pozwoli odzyskać miejsca w senacie ugrupowaniom politycznym, które w tragicznej katastrofie straciły swoich reprezentantów.W katastrofie zginęło 3 senatorów, stąd wybory uzupełniające będą przeprowadzone w 3 okręgach. Marszałek Senatu Bogdan Borusewicz zapewnia, że muszą się one odbyć w czerwcu i ich data nie może się pokrywać z datą wyborów prezydenckich.",,
